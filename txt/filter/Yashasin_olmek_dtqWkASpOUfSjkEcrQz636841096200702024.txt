www.kitabxana.net 
 
Seyid Ramin  
 
 
 
 
 
YAŞASIN ÖLMƏK! 
 
P®AO – 2009 
 
 
 
 1
www.kitabxana.net 
 2
 
 
RƏHMAN VƏ RƏHİM OLAN ALLAHIN ADI İLƏ 
 
Seyid Ramin 
YAŞASIN ÖLMƏK! 
Bakı - May 2009 
 
Seriya: P®AO KİTABXANASI 
 
Kitabın üz fotosu: www.azerphoto.az 
 
Kitabın üz və arxa dizaynı: Seyid Ramin 
 
Kitabın arxa fotosu: P®AO  
 
Redaktorlar: Əvəz Qurbanlı - şair, publisist. 
Əsəd Cahangir – tənqidçi. 
 
Məsləhətçi: Yusif Kərimov – yazıçı, publisist. 
 
Elektron əlaqə: seyidramin@gmail.com 
 
Elektron ünvan: www.seyidramin-az.blogspot.com 
 
Müəlliflik hüquqları Seyid Raminə məxsusdur! 
 
 
Yazar Seyid Ramin Ağakərim oğlu Paşazadə-Musəvi əslən Masallı rayonunun 
Boradigah qəsəbəsindən olsa da 1988-ci ilin 22 iyul (milli mətbuat) günündə Bakı 
şəhərinin Yasamal rayonunda dünyaya gəlib.  
2005-ci ildən orta məktəbi bitirdikdən sonra Bakı İslam Universitetinin 
“İslamşünaslıq” fakültəsinə daxil olub. 2005-ci ildən bədii ədəbiyyatla məşğul olur. 
Ədəbiyyata şeir yazmaqla gəlib. Daha sonra publisistikaya və nəsrə keçib. Bir sıra 
qəzetlərdə müstəqil yazar kimi fəaliyyət göstərib, digər kütləvi informasiya vasitələri ilə 
əməkdaşlıq edib və yazıları dərc olunub. Türk dilindən tərcümələr edir. 
“YAŞASIN ÖLMƏK!” yazarın ilk kitabıdır. Kitabda yazarın müxtəlif vaxtlarda 
yazdığı miniatürlər, etüdlər, hayqular və sairə qısa şeirlər toplanmışdır.  
Evlidir, iki otağı var...  
www.kitabxana.net 
 3
 
 
Allah palçıqdan  
insanı yaratdı. 
İnsan da palçıqdan insan  
yaratmaq istədi, 
amma heykəl alındı.  
 
~ ~ ~  
 
Yerin damarları – Yollar. 
 
~ ~ ~  
 
Köhnəliyi bəyənməyən! 
Yer kürəsində niyə yaşayırsan?! 
 
~ ~ ~  
 
Yenə bu il  
həyatşünaslıq fənnindən  
kəsilib, həyatda qaldım... 
 
~ ~ ~  
 
Bu qaranlıq yolu  
həqiqət bilib  
gözüyumulu getdim. 
Maşın səsləri gəlməyə başladı. 
Şeytan məni yoldan çıxartdı… 
 
~ ~ ~ 
 
Siqaret tüstüsü  
www.kitabxana.net 
 4
saxlayır fikrimi... 
 
~ ~ ~ 
 
O, doğum evinin  
qarşısından keçəndə 
körpələrin ağlaşmalarından  
elə bildi ki,  
bura körpələr üçün  
konservatoriyadır.  
 
~ ~ ~ 
 
Yenə başına dönəndə  
radara düşdüm. 
 
~ ~ ~ 
 
Külək ayağını-ayağına keçirib 
küçəmizdə “tütək” çalırdı.  
Həzin musiqinin sədası altında  
salafan torbalar, sarı yarpaqlar,  
konfet kağızları  
kobra kimi rəqs edirdi... 
Hərdən bu rəqsə  
toz-torpaq da qoşulurdu... 
 
~ ~ ~ 
 
Öləndə şəklimi çəkən olsaydı... 
Başdaşıma vurardım. 
 
~ ~ ~ 
 
www.kitabxana.net 
 5
Balıq başdan iylənirsə, 
bütün bədəni  
başdan ibarət olan  
balıqların vay halına! 
 
~ ~ ~ 
 
Heykəli  
onun yerini vermir... 
 
~ ~ ~ 
 
Əvvəllər bizim küçələrdə 
çadrasız qadın görəndə  
təəccüblənərdilər. 
İndi çadralı qadın görəndə... 
 
~ ~ ~ 
 
Mən də dilənçiyəm,  
söz dilənirəm. 
 
~ ~ ~ 
 
Hər axşam mətbəxin  
işıqın yandırarkən  
tarakanlar qaçıb gizlənir. 
Artıq onlar da məni  
görməkdən bezib. 
 
~ ~ ~ 
 
İndi qaşınan yerdən  
qan yerinə neft çıxır. 
www.kitabxana.net 
 6
 
~ ~ ~ 
 
Bu müsəlman şəhərində  
müsəlmanları yadıma  
bir məscidlər salır,  
bir də hicablılar... 
 
~ ~ ~ 
 
Bunu da bil ki,  
mən ürəyimi yalnız 
sənçün açmışdım. 
“Qanunsuzdur”  
deyib bağladılar. 
 
~ ~ ~ 
 
Xəyanət: 
Cazibədar qadın. 
Şeytanın ipi. 
Göz yaşları. 
İntihar. 
 
~ ~ ~ 
 
Son zamanlar mavi ekrandan 
mavi insanlar görünür. 
 
~ ~ ~ 
 
Ay müsəlman balası,  
rus qızı Zinayla  
çoxmu zina etdin? 
www.kitabxana.net 
 7
 
~ ~ ~ 
 
Axşamlar qanımı  
ağcaqanadlar sovurur,  
səhərlər adamlar. 
 
~ ~ ~ 
 
Bağışlayın, 
çərçivəsiz çərçivəniz olmaz? 
Şəkilçün istəyirəm... 
 
~ ~ ~ 
 
Müharibədə yarımı  
itirəndən sonra, 
mənə yarım “yarım” dedimi? 
 
~ ~ ~ 
 
Meşə çaqqalsız olmur. 
Amma bizim meşədə  
heç çaqqal da yoxdur. 
 
~ ~ ~ 
 
Ara,  
öz aravızdı,  
aravızı da vurdular. 
Qaldız arasız.  
 
~ ~ ~ 
 
www.kitabxana.net 
 8
Məktəb yazıb mənə  
göndərmisən ki, 
“sənsizliyin mənə  
qaldı yadigar”. 
Sən də bil ki,  
bir bu məktubdan başqa, 
səndən mənə  
heç nə qaldı yadigar. 
 
~ ~ ~ 
 
Neft bu şəhəri  
üzü qara elədi. 
 
~ ~ ~ 
 
Bədbəxt olmuş xoşbəxtdən, 
xoşbəxt olmuş bədbəxtə... 
 
~ ~ ~ 
 
Göydən yağan yağış da,  
bəlkə buludların göz yaşlarıdı. 
 
~ ~ ~ 
 
Şam əriyib,  
lap şama döndü... 
 
~ ~ ~ 
 
Sükutun səsindən  
az qala qulağım kar oldu.  
Söndür onu!  
www.kitabxana.net 
 9
 
~ ~ ~ 
 
Sərçələr də artıq  
yuxudan oyanıb. 
Gərnəşə-gərnəşə  
və cikkildəşə-cikkildəşə 
təmiz havada  
sınaq uçuşları  
həyata keçirdirlər. 
 
~ ~ ~ 
 
Bundan sonra,  
sevməyi tərgidib,  
tərgitməyi sevəcəm. 
 
~ ~ ~ 
 
Evlənmədik. 
Ancaq səndən ayrılıq adlı  
bir bic uşağımız oldu. 
Qaldı mənim boynumda.      
 
~ ~ ~ 
 
Yenə harda itib-batdın, 
mənə atdın, ay günəş?! 
 
~ ~ ~ 
 
Kiməsə desən öl!, 
deyər “Allah göstərməsin!”. 
Bəs kim göstərsin?! 
www.kitabxana.net 
 10
 
~ ~ ~ 
 
Gəlin hamımız  
bir kəlməlik susaq! 
Allah xətrinə. 
 
~ ~ ~ 
 
İndi gözlərim yol çəkir, 
bu dəfə ayrılıqa tərəf... 
 
~ ~ ~ 
 
Axşam yaxınlıqdakı  
metrodan gələn  
qatarların ayaq səsləri  
artıq başıma  
düşməyə başlayıb. 
 
~ ~ ~ 
 
Zibildən çıxıb,  
zibilə düşmək, 
nə zibilmiş... 
 
~ ~ ~ 
 
Ən nəhayət, 
xəyanət etdiyin qadına 
bir sevgi borcun var... 
 
~ ~ ~ 
 
www.kitabxana.net 
 11
Cəmi iki üzüm varkən, 
necə üçüzlü olum? 
 
~ ~ ~ 
 
İlk məhəbbət: 
Tükənməz xəyallar. 
Küsən iştaha. 
Sevgi məktubları. 
Gizli görüşlər. 
 
~ ~ ~ 
 
Yerə deyin  
(Y)ayın atıb, oxun gizlətməsin. 
Yoxsa...  
 
~ ~ ~ 
 
Amma sən məndən  
ayrılandan sonra  
heç mənə  
bir xəbər də etmədin.  
Zəng vurub,  
bir kəlmə söz də demədin, 
bir zəng vurub  
susmadın da. 
 
~ ~ ~ 
 
Ağaclar - Özlərinin başdaşı. 
Şairlər - sözlərinin... 
 
~ ~ ~ 
www.kitabxana.net 
 12
 
Avtobusa minək,  
avtobusdakılara? 
 
~ ~ ~ 
 
İndi yalnız pəncərələr  
taybatay ürəyini açıb mənə. 
 
~ ~ ~ 
 
Arada bir  
həzin külək də əsir 
və havadan ayrılıq iyi gəlir. 
 
~ ~ ~ 
 
Diqqət, diqqət! 
Danışır, radio lal fm...  
 
~ ~ ~ 
 
Meşədəyəm. 
Alma ağacına baxıram. 
Ağacdakı  bütün almalar  
sanki intihar edib. 
Bəlkə də bunların hamısı  
dünyaya ölü gələnlərdi. 
Daha doğrusu  
intihar edib gələnlər…  
 
~ ~ ~ 
 
Yeni vəzifə aldım: 
www.kitabxana.net 
 13
Avaraçılıq idarəsində. 
 
~ ~ ~ 
 
Yaşasın ölmək və 
ölsün yaşamaq. 
 
~ ~ ~ 
 
İmtahan vaxtı dediyim  
ən dahiyanə söz:  
Kəsir, adamı kəsir. 
 
~ ~ ~ 
 
Bu dəqiqə elə  
çaşıb qalmışam, 
bilmirəm hayana  
getməyim gəlir. 
Gedə-gedə  
dayanmağım qayıdır, 
dayana-dayana  
getməyim gəlir. 
 
~ ~ ~ 
 
O ölkənin vətəndaşı ol ki,  
kosmosdan baxanda  
sərhədləri görsənsin. 
 
~ ~ ~ 
 
Bəzi acların ürəyi  
döyünməkdən 
www.kitabxana.net 
 14
kilsə zənginə döndü.  
Çaldılar... 
 
~ ~ ~ 
 
Mənə sənsizlik də xoşdur. 
Ən azından sənsizlikdə də  
bir “sən” var. 
 
~ ~ ~ 
 
Polis gəldi,  
uçdu getdi “quşlar”... 
 
~ ~ ~ 
 
Bu şəhərdə  
“Görüş” kafesi nə çox.  
Bircə “Ayrılıq” kafesi yox...  
 
~ ~ ~ 
 
Niyə insan  
dünyaya gələndə  
və gedəndə onu  
ağ əskiyə bükürlər?! 
Bu dünyada göy əskiyə?! 
 
~ ~ ~ 
 
Güzgüdəyəm,  
güzgü də gözlərimdə. 
 
~ ~ ~ 
www.kitabxana.net 
 15
 
Səni özümdən  
yaxşı tanıyırdım. 
Səni səndən  
yaxşı tanıyırdım. 
Sənə inanırdım amma sən  
bütün bunları bilmədin.  
Bəlkə heç özün də bilmədin ki,  
niyə bilmədin... 
 
~ ~ ~ 
 
Əvvəl gözüm özümdən  
su içmirdi. 
İndi özüm gözümdən... 
 
~ ~ ~ 
 
Məhəbbət. 
Telefon danışıqları. 
Sevgi mesajları. 
Bitməyən arzular. 
Yarım gizli görüşlər. 
 
~ ~ ~ 
 
Ən böyük arzum budur:  
Arzum böyük olmasın. 
 
~ ~ ~ 
 
Toxluqdan ölənin 
aclıqdan öləndən  
mütləq xəbəri olacaq... 
www.kitabxana.net 
 16
 
~ ~ ~ 
 
O qədər  
“Problem olmaz” dedim, 
olmaz problemim oldu...  
 
~ ~ ~ 
 
Hətta divardakı saat da yatıb, 
təkcə məndən başqa. 
 
~ ~ ~ 
 
Yazıq, bu dünyaya  
başıaşağı gəlib, 
“başıaşağı” getdi. 
 
~ ~ ~ 
 
Sonuncu məktubunla  
bu axşam həyətdə  
babam od qaladı. 
Hər şey bitdi!  
 
~ ~ ~ 
 
Burda heç nə  
dəyişməsə də 
hər şey dəyişdi. 
 
~ ~ ~ 
 
Gəzirəm mən yenə tənha  
www.kitabxana.net 
 17
bu qaranlıq küçələrdə. 
Mənə həmdəm ola bilmir,  
bu qaranlıq küçələr də. 
 
~ ~ ~ 
 
Sevgilimə söz verdim,  
sonra almadım,  
ona bağışladım. 
 
~ ~ ~ 
 
Burda  
soyuqdan ölməkdənsə 
istidən ölmək yaxşıdır. 
 
~ ~ ~ 
 
“Za Karabax” arağını içmə! 
Qarabağı unudarsan. 
  
~ ~ ~ 
 
Kəndimizdə  
günü gündən yeniləşib  
inkişaf edən şey varsa  
o da qəbiristanlıqdır. 
 
~ ~ ~ 
 
Qanunlar qüvvəyə minməkdən, 
qüvvələr qanuna minir. 
 
~ ~ ~ 
www.kitabxana.net 
 18
 
Sən gedəndən sonra 
“sən gedəndən sonra”nı yazdım... 
 
~ ~ ~ 
 
Ənəlhəqq: 
Mənsur Həllac. 
Eşq. 
Dar ağacı.  
Ənəlhəqq. 
 
~ ~ ~ 
 
Qul olmayan, azad olan, 
əvvəl-axır azadlığın quludur. 
 
~ ~ ~ 
 
İgid ölər,  
a(rva)dı qalar. 
 
~ ~ ~ 
 
Bu il bizim kənddə  
görünməmiş hadisə baş verdi  
və onu heç kim görmədi.  
 
~ ~ ~ 
 
Doğrusu mən  
elə bilirdim əvvəl  
həyat ağ-qara olub. 
Ta ki, rəngli televizorlar  
www.kitabxana.net 
 19
çıxanacan... 
 
~ ~ ~ 
 
Gözlərim həyatımı  
lentə köçürür. 
Premyeraya birinci  
özüm baxacam. 
Həyatımın filminə. 
 
~ ~ ~ 
 
Evimi yıxdılar,  
yerində ev tikdilər. 
 
~ ~ ~ 
 
Haçansa alnımın  
tərini siləndə  
alın yazım silinib.  
 
~ ~ ~ 
 
Şairlər uşaq kimi hələ də  
söz oyunu oynayır. 
Utanmazlar. 
 
~ ~ ~ 
 
Tələsərkən 
həyatının yollarında 
taksiyə minib  
getmək istəyən 
mütləq tıxaca düşəcək. 
www.kitabxana.net 
 20
 
~ ~ ~ 
 
“Qəbiristanlıq” filmində 
hamı stopkadrda... 
 
~ ~ ~ 
 
Göydən göyə  
sürüşən ulduzlar... 
 
~ ~ ~ 
 
Görəsən haçanacan 
ulduzlar bizim başımızın  
üstündə dayanacaq... 
 
~ ~ ~ 
 
Yer fırlananda  
başın gicəllənmir ki? 
 
~ ~ ~ 
 
Çox atdanıb-düşmə. 
Birdən sənin ağırlığına  
yer tab gətirə bilmədi... 
 
~ ~ ~ 
 
Bu şəhər küləklərin idi, 
indi başqalarınındı. 
 
~ ~ ~ 
www.kitabxana.net 
 21
 
Balacanı yatızdırmaq çətindir, 
böyükü oyatmaq.  
 
~ ~ ~ 
 
Əvvəl ondan ayrıldım, 
sonra onun ayrılığından.  
 
~ ~ ~ 
 
Günahlarını yumağa  
su tapmayanlar, 
sizə şad xəbər var. 
Gözünüz aydın!  
Antraktidada buzlaqlar  
artıq başlayıb əriməyə. 
 
~ ~ ~ 
 
Bəlkə də bu küçələrdə  
gecələr külək  
qorxusundan əsir. 
 
~ ~ ~ 
 
Mən hər şeyimdən keçib, 
sənə heç nə demədim... 
 
~ ~ ~ 
 
Sükutu,  
elə sükutun özü pozur.  
 
www.kitabxana.net 
 22
~ ~ ~ 
 
İtən sürücüyə  
əşyalar cavabdeh deyil.  
 
~ ~ ~ 
 
Başımı qatdılar mənim, 
bir də baxıb gördüm yoxam. 
Bircə ondan qorxmuram ki, 
mən varlıqdan yoxa çıxam. 
 
~ ~ ~ 
 
Allah, sənin yadına  
yalnız pis gündə düşdü?    
  
 
 
