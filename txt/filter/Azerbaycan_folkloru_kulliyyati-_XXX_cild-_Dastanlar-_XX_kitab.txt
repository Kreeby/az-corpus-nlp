 
 
1 
AZƏRBAYCAN MİLLİ ELMLƏR AKADEMİYASI 
FOLKLOR İNSTİTUTU 
_______________________________________ 
 
 
ÀÇßÐÁÀÉÚÀÍ 
ÔÎËÊËÎÐÓ 
КЦЛЛИЙЙАТЫ 
 
XXX úèëä 
 
 
 
ДАСТАНËÀÐ 
 
XX êèòàá 
 
 
 
 
 
 
 
ÁÀÊÛ - 2012 
PDF created with pdfFactory Pro trial version www.pdffactory.com
 
 
2 
 
 
ÐÅÄÀÊÑÈÉÀ ÙÅÉßÒÈ 
 
Мухтар Казымоьлу (Èmanov), ôèëîëîýèéà цзря åëìëÿð äîêòîðó  
              (мясул редактор); 
Òîôèã Ùàúûéåâ, ÀÌÅÀ-íûí ìöõáèð öçâö, ôèëîëîýèéà цзря  
   åëìëÿð äîêòîðó, ïðîôåññîð;  
Èñðàôèë Àááàñëû, ôèëîëîýèéà цзря åëìëÿð äîêòîðó, ïðîôåññîð; 
Камран Ялийев, ôèëîëîýèéà цзря åëìëÿð äîêòîðó, ïðîôåññîð; 
Фöçули Байат, ôèëîëîýèéà цзря åëìëÿð äîêòîðó, ïðîôåññîð; 
Îðóú ßëèéåâ, ôèëîëîýèéà цзря фялсяфя доктору; 
Елхан Мяммядли, ôèëîëîýèéà цзря фялсяфя доктору; 
Яфзяляддин Ясэярли, ôèëîëîýèéà цзря фялсяфя доктору; 
Сейфяддин Рзасой, ôèëîëîýèéà цзря фялсяфя доктору; 
Аьаверди Хялил, ôèëîëîýèéà цзря фялсяфя доктору; 
Илкин Рцстямзадя, ôèëîëîýèéà цзря фялсяфя доктору; 
ßçèç ßëÿêáÿðëè, ôèëîëîýèéà цзря фялсяфя доктору (мясул катиб). 
 
ТОПЛАЙЫБÒßÐÒÈÁ ÅÄßÍИ:     Елхан МЯММЯДЛИ  
          Ôèëîëîýèéà цзря фялсяфя доктору 
 
СЮЙЛЯЙЯНИ:    Ашыг Аслан КОСАЛЫ  
   
 
Àçÿðáàéúàí ôîëêëîðó êöëëèééàòû, XXX úèëä, Дастанлар (XX 
êèòàá), Áàêû, “Elm vя tяhsil” íÿøðèééàòû, 2012, 420 ñÿù. 
 
Àçÿðáàéúàí ôîëêëîðó êöëëèééàòûnыn бу ъилдиндя Борчалы мащалынын 
устад ашыьы Аслан Косалынын репертуарында олан дастанлар топланмыш-
дыр. 
 
    4603000000  Qrifli       
    Í-098-2012  
              ©Ôîëêëîð Èíñòèòóòó, 2012 
PDF created with pdfFactory Pro trial version www.pdffactory.com
 
 
3 
AŞIQ ASLAN KOSALININ  
DASTAN REPERTUARINDAN NÜMUNƏLƏR 
 
Aşıq Aslan Kosalı dastançı aşıqlarımızın ən layiqli davam-
çılarından biridir. O, aşıqlıq ənənəmizi doğru-dürüst yaşadan, bu 
sənəti qeyri-adi istedadı və bacarığı ilə sevdirə bilən mükəmməl 
bir ustaddır. Onu otuz ildən çoxdur ki, tanıyıram. Hazırda ömrü-
nün 84-cü baharına (1929-cu ilin 15 avqustunda anadan olmuşdur) 
qədəm qoymaq üzrədir. Onu yenə də coşqun, yenə də dolu, yenə 
də şaqraq zənguləli, yenə də şirin avazlı, yenə də dili dualı görü-
rəm. Ulu Tanrı saydığım keyfiyyətləri ondan əsirgəməyib, nə ve-
ribsə, bol-bol verib.  
Aslan Kosalı zəngin, bəzən kədərli, bəzən qəmli, bəzən fərəh-
li, bəzən sitəmli, həm də mənalı və ibrətamiz bir həyat yolu keçib 
(Ustad aşığın həyatı ilə bağlı məqamlar tədqiqatçı alim, filosof 
dostum Vahid Ömərlinin nəşr etdirdiyi “Aşıq Aslanın Ozan dünya-
sı” kitabına yazdığı “Qarayazı Ozanı” məqaləsində daha dolğun ver-
diyinə görə, həmin yazını bir qədər ixtisarla bu kitaba da daxil et-
mişik - E.M.). Borçalı Aşıq mühitinin yetişdirdiyi və bu gün üçün 
tutiyyə sayıla biləcək bu ünlü sənətkar, həm də özündən əvvəlki us-
tadlarımızla indiki nəsillər arasında bir mənəvi rabitə yaratmaqdadır. 
Adları bu gün də dillər əzbəri olan ustadlardan kimləri görməyib, 
kimlərlə oturub-durmayıb, kimlərlə məclislər yola verməyib Aşıq 
Aslan?! Heç zaman dilindən düşməyən Aşıq Sadıq, Aşıq Məmməd 
Sultanov qardaşları, Xındı Məmməd, Aşıq Musa Qaraçöplü, Aşıq 
Yadulla, Aşıq Məhəmmədəli, Aşıq Əmrah Gülməmmədov, Aşıq 
Kamandar Əfəndi, Hüseyn Saraclı, Aşıq Arif, Aşıq Əhməd Sadaxlı, 
Azərbaycandan Azaflı Mikayıl, Aşıq Qədir, Aşıq İmran, Aşıq Əkbər 
Cəfərov, Aşıq Mahmud, Aşıq Şakir, Aşıq Əhməd, Aşıq Pənah və b. 
ustadlar haqqında Aslan Kosalının söhbətləri kövrək müşahidələri, 
yerli-yataqlı əlçatmaz xatirələri aşıqlıq tariximiz üçün böyük önəm 
daşımaqdadır. Ustad Aşıq Aslanın dilinin əzbəri, bir an belə unuda 
bilmədiyi, həyatında və sənətində müstəsna xidməti olan öz ustadı 
Aşıq Alxan Qarayazılıdır. Heç də təsadüfi deyil ki, Aşıq Aslan us-
PDF created with pdfFactory Pro trial version www.pdffactory.com
 
 
4 
tadına olan bu tükənməz məhəbbətini hər yerdə, hər məqamda etiraf 
etməklə yanaşı, həm də şeirlərində izhar edir. Bu, həm ustad sənət-
karın qədirşünaslığından xəbər verir, həm də bir örnəkdir – Ustad-
Şəyird münasibətləri üçün xoş və vacib bir örnəkdir.  
Aşıq Aslan ustadı Aşıq Alxan Qarayazılıya həyatda olduğu 
vaxtlarda da, həyatdan köçəndən sonra da bir neçə şeirlər həsr 
edib. Hamısı saf, hamısı təmiz, hamısı təmənnasız şeirlərdir bun-
lar. Aslan Kosalı ustadına həsr etdiyi şeirlərindən birində necə də 
gözəl deyirdi: 
On il ustadıma qulluq elədim,  
Durdum qulluğunda sadiq qul kimi. 
Çalışıb qazandım etimadını, 
Hörmət etdi mənə bir oğul kimi. 
 
Şeirlər oxudu, söylədi dastan, 
Halı etdi məni hər bir hacatdan. 
Dini açıqladı, öyrətdi Quran, 
Mən də ləhcələndim bir bülbül kimi. 
 
Yaxşını anladım, yamanı bildim, 
Elimdə, obamda sevdim, sevildim. 
Xalq içində “Aşıq Aslan” – deyildim, 
Pöhrə atdım, ətir saçdım gül kimi. 
Budur ustad əməyinin bəhrəsi, budur ustada səcdə, budur usta-
dın ruhu qarşısında baş əymək! Nə yazıq ki, ustad-şəyird ənənələri 
bu gün tam ölməsə də öləziyib, zədələnib və bərpası, həm də əlacı 
müşgülə dönüb. Ömrümün bu çağına kimi, ustad-şəyird münasibət-
lərinə çox nəzər yetirdim. Aşıq Əmrah-Kamandar, Hüseyn Saraclı-
Əhməd Sadaxlı, Xındı Məmməd-Məhəmməd Sadıxlı, Aşıq Əkbər-
Aşıq Əlixan Niftəliyev, başqalarını da saya bilərəm. Bu sadaladığım 
Ustad-Şəyird münasibətlərinin hər birinin ayrı-ayrılıqda özəllikləri 
var idi. Ancaq Alxan Qarayazılı – Aslan Kosalı münasibətlərini, bu 
ardıcıllığı, bu təması, bu şirinliyi, bu səmimiyyəti, bu yaradıcılıq ün-
siyyətindəki Ustad ürəyi genişliyini, Şəyird qədirşünaslığını heç 
kimdə görmədim. Mən dəfələrlə onu gördüm ki, Ustad Aşıq Alxan 
PDF created with pdfFactory Pro trial version www.pdffactory.com
 
 
5 
qocalan vaxtlarda, toylarda iştirak etmək iqtidarında olmadığı gün-
lərdə Aşıq Aslan hər toydan qayıdanda gecənin hansı vədəsi olma-
sından asılı olmayaraq, qazandığı pulları masanın üstünə tökər, tən 
yarı bölüb ustadının payını göndərərdi. Düzü ömrümün çox hissə-
sini aşıxlarla, onların evlərində, məclislərində keçirsəm də mən belə 
bir “təcrübə”nin şahidi olmamışdım. 
Ötən yüz ilin 80-90-cı illərində tez-tez Qarayazıda, Kosalıda 
olarkən Aşıq Aslanın bu xeyirxah əməlinin səbəbini öyrənmək 
istəyəndə belə dedi: 
– “Ustad qəbr evinə kimi ustaddı. Mən azdan-çoxdan nə qa-
zanmışam, nə öyrənmişəm onnan öyrənmişəm. Bildiyim deyişmə-
lər, ustadnamələr, qıfılbəndlər, neçə-neçə dastannarın hamısını Al-
xan Qarayazılı öyrədif mana. Mən əslində onun səbəbinə çörək 
yeyir, gün-güzaranımı nizamlıyıram. Vaxt varıydı mən şəyirdiy-
dim, o ustad. Məclisin sonunda öyə gələrdik, pulu tən yarı bölərdi.  
Yarısını mənə verərdi. İndi o, məclisdərə gedə bilmir, heç yerdən 
qazancı yox, Allah götürərmi mən onnan örgəndiyim sözdərnən, 
dastannarnan məclis keçirəm, pul qazanam ustadıma vermiyəm. 
Allah camahatımıza bərəkət versin, onnardan nə qazansam ustadı-
mnan bölməliyəm. Çünki onun üstümdə halal haqqı var.” 
Bərəkallah sənə, Aşıq Aslan!  Elə bu xeyir əməlinə görə də 
on bir telli tavar sazın sinəndə, zəndin-zehnin başında, tükənməz el 
xəzinəmizin nadir inciləri – dastanlarımız yaddaşında hifz olunur. 
Bununla da özünə şöhrət, ustadın Alxan Qarayazılıya isə rəhmət 
qazandırırsan! Var ol, Ustad! 
Əziz oxucu! Bir qədər də Aslan Kosalı ilə yaradıcılıq ünsiy-
yətimizdən, onun sinəsində və ruhunda qoruyub saxladığı dastan-
larımızın Borçalı variantlarının bir neçəsinin yazıya almağımın 
qısa tarixcəsindən bəhs etmək istərdim.  
Yuxarıda qeyd etdiyim kimi, onunla tanışlığımızın tarixi otuz 
ildən çoxdur. Bu illər ərzində Aşıq Aslanla təkcə tanış yox, təd-
qiqatçı-aşıq yox, böyük dostluğumuz yaranıb. Bu münasibətlərimiz 
çoxdandır ki, ailəvi dostluğa çerilib. Mən ona “ustad” və ya sadəcə 
olaraq “Aslan əmi”, o isə mənə ya “Elxan müəllim” ya da “qarda-
PDF created with pdfFactory Pro trial version www.pdffactory.com
 
 
6 
şoğlu” – deyə müraciət edir. Onunla dəqiq yaradıcılıq ünsiyyətimiz  
isə 1989-cu ilin dekabr ayından başlayıb. Bir neçə il ünsiyyətdə 
olduqdan sonra, yaradıcılığında xalq  dastanlarımıza önəm verdiyini 
gördükdə qərara gəldim ki, bu dastanları lentə alım. Həm də özlü-
yümdə düşünürdüm ki, Aşıq Aslandan bu dastanları yazıya aldıqca 
onları güclü, məzmunlu və maraqlı süjet xətti olduğu üçün ayrıca 
nəşr etdirim. İlk dəfə olaraq “Koroğlu” dastanından ədəbi və elmi 
ictimayətə məlum olmayan “Ağca quzu” qolunu aşığın anadan 
olduğu və yaşadığı Kosalı kəndində yazıya aldım. Aşıq Aslan bu-
nunla da Koroğluşünaslığımıza böyük bir töhvə vermiş oldu. “Ağca 
quzu” qolunu şərti olaraq “Ağca quzu” və “Pərizad xanımın Çənli-
belə gəlməsi” başlıqları altında 1991-ci ildə “Qobustan” incəsənət 
toplusunun 4-cü sayında yığcam təqdimatla nəşr etdirdim. Daha 
sonra həmin qolları və mərhum tədqiqatçımız, professor Mürsəl 
Həkimovun Aşıq Hüseyn Saraclıdan yazıya aldığı “Çimnaz xanımın 
Çənlibelə gəlməsi” qolu ilə birlikdə o zaman Türkiyədə Ərzurum 
unuversitetində çalışan dostumuz Həbib İdrisinin vasitəsi ilə “Çox-
dur Koroğlunun yaşı” başlığı ilə kitab kimi nəşr etdirdik. Daha son-
ra “Ağca quzu” Folklor İnstitutunun hazırladığı həm rus, həm də 
Azərbaycan dillərində nəşr olunan “Koroğlu” kitablarına daxil edil-
di. Həmin qolu Aşıq Aslanın xahişi ilə 1999-cu ildə yenidən yazıya 
aldıq. Və nəhayət, 2012-ci ilin may ayında yenə də ustadın öz xahişi 
ilə “Ağca quzu”nu həm video, həm də audio yazıya aldıq. Qeyd 
edək ki, aşığın ayrı-ayrı vaxtlarda söylədiyi “Ağca quzu” qolunun 
həm süjet xəttində, həm də poetik mətnlərdə nəzərə çarpacaq dərə-
cədə fərqlər müşahidə etdik və mütəxəssis dostlarımızla məsləhət-
ləşdik ki, hər üç variantı da kitaba daxil edək. Ancaq kitabın həcmi-
ni nəzərə alıb qərarlaşdıq ki, sonradan yazıya aldıqlarımız iki va-
riantı (1999, 2012) Borçalıya həsr etdiyimiz növbəti “Dastanlar” 
cildinə daxil edək. Kitabı nəşrə hazırlayarkən vaxtilə (1934) Bakının 
Qobu kəndində tədqiqatçı Əliheydər Tahirovun hansısa aşıqdan 
yazıya aldığı bir neçə tezis xarakterli “Ağca quzu” adlı arxiv mate-
rialına da biganə qalmadıq və bizim Aslan Kosalıdan topladığımız 
eyni adlı dastan qolu ilə səsləşdiyi üçün arxiv nömrəsini və bir sıra 
PDF created with pdfFactory Pro trial version www.pdffactory.com
 
 
7 
mənbələri göstərməklə onu da “Əlavə” başlığı altında daxil etdik. 
Elə bilirəm gələcək tədqiqatçıların bu yöndə fikir söyləməsi üçün bu 
çox vacib bir mənbə ola bilər. (“Ağcaquzu” qolu ilə bağlı Vahid 
Ömərlinin yazısında da kifayət qədər bilgi olduğundan bu barədə 
geniş yazmağı lazım bilmədik. E.M.) 
Aşıq Aslanla ilk yaradıcılıq ünsiyyətimiz zamanı “Ağcaquzu”-
dan sonra onun ifasında “Abbas-Gülgəz”-in Borçalı variantını ya-
zıya aldıq. Həmin dastanın on beş saatlıq səs yazısı bu gün də şəxsi 
arxivimizdə, eyni zamanda bir surəti də Dövlət Səs saxlama arxivin-
də qorunmaqdadır. Aslan Kosalının söylədiyi digər xalq dastanları-
mız kimi, bu ifada da maraqlı məqamlar çoxdur. İstər süjet xəttində, 
istər musiqi ifaçılığında, istər poetik nümunələrin fərqli məqamla-
rında kifayət qədər nəzərə çarpacaq əlamətlər zəngindir.  
“Abbas-Gülgəz”dən sonra ustadı Bakı şəhərinə dəvət etdik, 
musiqişünas dostum, mərhum professor Nazim Bağırovun xahişi 
ilə 1992-ci ildə AMEA Memarlıq və İncəsənət İnstitutunun səs-
yazma studiyasında “Aşıq Qərib-Şahsənəm” dastanını lentə köçür-
dük. Təbii ki, Nazim Bağırovu bu ifanın musiqi tərəfi daha çox 
düşündürürdü. Demək olar ki, Aşıq Aslanın ifasında bu dastanda 
ən qədim aşıq havalarımız, xüsusən də yalnız Borçalıda ifa olunan 
“Məmmədbağırı”, “Bəhməni”, “Sultanı”, “Dol Hicranı”, “Sallama 
Kərəmi”, “Kərəm Köçdü”, “Qaytarma”, “Mansırı” və s. bu kimi 
möhtəşəm havalar təqdim olunurdu. Bir sözlə, Nazim Bağırovla bu 
dastanı yazıya aldıq, birlikdə kağıza köçürdük. Sonradan N.Ba-
ğırov “Qərib-Şahsənəm”i bütövlükdə nota köçürərək Türkiyənin 
Trabzon şəhərində ayrıca kitab şəklində nəşr etdirdi. Bu, tarixdə 
ilk dəfə olaraq Aslan Kosalının ifasında notla birlikdə nəşr olunan 
yeganə dastan idi. Bu həm də musiqişunaslıqla yanaşı dastançı-
lıqda da bir hadisə sayılırdı.  
Növbəti yaradıcılıq əməkdaşlığımız 1993-cü ildə oktyabr 
ayında yenə də Kosalı kəndində baş tutdu. O vaxtlar mən həm də 
AzTV-də “Ustadnamə” verlişini aparırdım. Çəkiliş qrupu ilə birlik-
də Qarayazının Kosalı və Nəzərli kəndlərində “Ustadnamə” üçün 
çəkilişlər edirdik. Əsas məqsədimiz o vaxtlar doxsan yaşını haq-
PDF created with pdfFactory Pro trial version www.pdffactory.com
 
 
8 
lamış ustad aşığımız Alxan Qarayazılı haqqında veriliş hazırlamaq 
idi. Çəkiliş qrupumuz AZTV-nin tanınmış əməkdaşlarından Kərim 
Kərimov (rejissor), Telman Nəzirli (redaktor), Aydın Mansırov 
(operator), bir də mən idim (müəllif və aparıcı). Qeyd edim ki, çəki-
lişimiz yüksək səviyyədə alındı. Əsas işimiz tamamlanandan sonra 
qərara aldıq ki, aşıq Aslan Kosalıdan bir dastan da yazıya alaq. Elə 
də etdik. Aslan əmi bizim üçün çox böyük şövqlə “Koroğlu” das-
tanından “Eyvazın Çənlibelə gətirilməsi” qolunu danışdı. Həmin 
qolu da qərara gəldik ki, növbəti “Dastanlar”a daxil edək.  
Aslan Kosalı ilə növbəti görüşümüzdə (təbii ki, Kosalı 
kəndində E.M.) o, bizə “Tahir-Zöhrə”, bir də “Valeh-Zərnigar” 
dastanlarını danışdı (2006-cı ildə). Hər iki dastanın təqdimatında 
da orijinal məqamlara, fərqli cəhətlərə sıx-sıx təsadüf etdiyimizdən 
onları da Aşıq Aslanın təhkiyə və ləhcəsində kitaba daxil etdik.  
Etiraf etməliyəm ki, Aşıq Aslan Kosalı ilə yaradıcılıq ünsiy-
yətimizin ən məhsuldar günləri 2012-ci ilin aprel və may ayları 
oldu. Belə ki, bu aylarda iki dəfə cəmi 15 gün Kosalıya səfər etdim 
və bu səfərlərdə heç zaman yorulmaq bilməyən aşığımız nə az, nə 
çox, bizə xalq dastanlarımızın beşini söylədi. Özü də yüksək usta-
lıqla, böyük şövqlə, peşəkarlıqla, məlahətli səslə. 83 yaşlı aşığın, 
ustadın, ozanın dilindən xalq incilərimizin yaddaşlarda həkk olu-
nan “Novruz-Qəndab”, “Səyyad-Səadət”, “Aslan Şahla-İbrahim”, 
“Alıxan-Pəri” dastanlarını, bir də “Koroğlu” dastanından “Ağca-
quzu” qolunun yeni – III variantını yazıya aldıq.  
Əziz oxucu, adlarını sadaladığımız xalq dastanlarımızın Bor-
çalı variantlarını Aşıq Aslan Kosalının dilindən yazıya alıb sizlərə 
təqdim etməkdə məqsədimiz odur ki, biz aşığın dil zənginliyini, 
təhkiyə tərzini, nitq mədəniyyətini, ləhcə şirinliyini olduğu kimi 
təqdim edək və eyni adlı dastanların əvvələr nəşr olunmuş dastan-
lardan süjet rəngarəngliyini, poetik nümunələrin keyfiyyət dolğun-
luğunu sizlərə əyani göstərək. Bu dastanları nəşr etməklə biz gələ-
cək tədqiqatçılarımıza da istiqamət vermiş oluruq. Onlara əvvəlki 
nəşrlərdə verilmiş, eyni adlı dastanlarla Aslan Kosalının söylədiyi 
dastanları müqayisə etmək fürsəti veririk. 
PDF created with pdfFactory Pro trial version www.pdffactory.com
 
 
9 
Onu da qeyd etməyi lazım bilirik ki, Aşıq Aslan Kosalının 
repertuarından yazıya alıb təqdim etdiyimiz dastanlar  bu kamil 
ustadın bildiyi dastanların az bir hissəsidir. Onun sinəsində hələ 
yazılmamış çoxlu dastanlarımız qorunmaqdadır. Və belə bilici 
dastançı aşıqlarımız nə yazıq ki, bu gün barmaqla sayılacaq qədər-
di. Kimdir onlar?  Gəncədə Aşıq Mais Gəncəli, Qobustanda Aşıq 
Xanmusa, Şamaxıda Aşıq Şərbət, Kəlbəcərdə Aşıq Xalıqverdi, 
Aşıq Musa, Tovuzda Aşıq Mahmud, Borçalıda Məhəmməd Sadax-
lı, vəssalam, şüttamam. Onlardan bu gün bəhrələnmək lazımdır, 
onlardan sənətin sirlərini öyrənməklə yanaşı, bildikləri dastanları 
da yazıya alıb nəşr etmək vacibdir.  
Haşiyə: Aslan Kosalının ifasında yazıya aldığımız dastanları 
“Bir aşığın repertuarı” adında nəşr etdirmək niyyəti çoxdankı arzu-
muz idi. Həm də bu fikrimi əzizim, ağsaqqalım, ustadım Aslan Ko-
salının özünə də bildirmişdim. O da çox sevinmişdi. Ancaq bu ide-
yanı həyata keçirmək bir müşkülə dönmüşdü. Təbii ki, bu çətinlik 
maddi baxımdan idi. Bir neçə ay bundan öncə fikrimi İnstitutu-
muzun direktoru, əziz dostumuz Muxtar Kazımoğluna bildirdikdə 
bu sahədə problem olmadığını bildirdi və ideyamı bəyəndiyini söy-
lədi. Budur, artıq Aslan Kosalının repertuarından Azərbaycan xalq 
dastanlarının bir neçəsinin Borçalı variantlarının işıq üzü görməsinə 
nail olduq. Bu işdə öz əməli köməyini bizdən əsirgəməyən dostum 
Muxtar Kazımoğluna həm ustad Aslan Kosalı,  həm də öz adımdan 
dərin  minnətdarlığımı bildirirəm. Kitabın ərsəyə gəlməsində əməyi 
olan hər bir kəsə – kompüterdə yorulmadan mətnləri köçürən qızlara 
– Əliyeva Səadətə, Balayeva Aygünə, Əliyeva Ülviyyəyə, səsyazma 
cihazından səbrlə mətnləri köçürən şöbə əməkdaşlarına – Vüsal 
Abiyevə, Validə Bədəlovaya, materialların kömpyuterdə işlənilmə-
sində böyük canyananlıq göstərən, nəşriyyat şöbəsinin rəhbəri dos-
tum Əziz bəy Ələkbərliyə öz dərin təşəkkürlərimi çatdırıram.  
Aşıq Aslan Kosalıya da möhkəm can sağlığı, uzun ömür 
yaradıcılıq uğurları arzulayıram.  
 
ELXAN MƏMMƏDLİ 
 
PDF created with pdfFactory Pro trial version www.pdffactory.com
 
 
10 
QARAYAZI  OZANI1 
(ixtisarla) 
 
Mən Aşıq Aslan əmini gözümü açandan, özümü qanandan 
tanıyıram. Biz kənddə həm qonşuyuq, həm qohumuq. Həm də 
onun oğlu Musa ilə bir sinifdə oxumuşuq, onunla yaxın dostuq. 
Aşıq Aslan Kosalının özü, sazı, sözü haqqında müşahidələ-
rimi və təəssüratlarımı oxucuların diqqətinə çatdırmağa çalışacam. 
Əvvəla özü haqqında. Aşıq Aslan Kosalı Borçalı aşıq məktə-
bini Qarayazıda ləyaqətlə təmsil edən azman ozan nümayəndəsidir. 
1929-cu il avqustun 15-də qədim Qarayazının Kosalı kən-
dində – əslində yaylaqda – Qaraxaçda ulu Tağarlılar nəslindən 
Musa Mirzə oğlu və Haqqalanlı Sona Süleyman qızının ailəsində 
dünyaya göz açıb. 
Kosalıdakı Tağarlılar (Taharlılar) Kürüstü Keşəlidəki Qıllöz-
lülərdən2 ayrılmış, müdrik, imanı pak, əməlisaleh ağsaqqalları, 
nurlu ağbirçəkləri, abırlı qızları, gəlinləri, qeyrətli cavanları ilə 
fərqlənən əzəmətli bir nəsildir. Bu nəsildə Hacı İbrahim oğlu, Sirəc 
Aslan oğlu, Bidat Aslan oğlu kimi danəndə ağsaqqallar var. 
Aşıq Aslanın ana tərəfi Haqqalanlılar da məşhur Sadıqlılar 
nəslinin bir qoludur. Aşıq Aslanın dayıları Alı Süleyman oğlu 
(1906-1930) və Abdulla Süleyman oğlu (1908-1930) məşhur Qa-
çaq İsaxan hərəkatının fəal iştirakçıları olublar. Onlar 1930-cu ildə 
namərdliklə öldürülmüş, erməni hiyləsinin qurbanı olmuşlar. 
1935-ci ildə atası Musa kişini itirən Aşıq Aslan qardaşları 
Aydın və Zakirlə acı yetimlik həyatı sürmüşlər. Lakin əmiləri Si-
rəc Aslan oğlu və Bidat Aslan oğlu onlara köməklərini əsirgəmə-
dilər, qardaşları öz yurdlarında böyütdülər. Bir sözlə, onlar uşaq-
lıqdan əmi umudunda qaldılar. 
1941-ci ildə SSRİ və Almaniya arasında baş verən müharibə 
Aşıq Aslanın həyatında ağır iz qoydu. Qohum-əqrəba, bütün el-
oba ön və arxa cəbhədə fədakarlıq göstərirdilər. O da olmazın 
                                               
1 Bax: “Aşıq Aslanın ozan dünyası”. Bakı: 2009, səh. 5-9. 
2 Qıllözlülər – tayfa adıdır, əslində “Qıllıgözlər”dir (E.M.). 
PDF created with pdfFactory Pro trial version www.pdffactory.com
 
 
11 
əzab-əziyyətlərə qatlaşır, ac-susuz, əyni-başı yalın gecə-gündüz ça-
lışırdı. Nəhayət, müharibə bitdi, necə deyərlər, “dünya düzəlməyə 
başladı”. Aslan Musa oğlu da müxtəlif sahələrdə işləməyə başladı. 
Orta təhsilini yarımçıq qoyan Aslan Musa oğlu 1949-cu ildə 
əsgəri xidmətə yollandı. Əsgəri xidmətdə zehni qabiliyyətini və 
bacarığını yoxladıqdan sonra onu rabitə xidmətinə qəbul etdilər, 
Leninqrada rabitə üzrə kursa göndərdilər. İkiillik kurs Aslan Musa 
oğluna çox şeylər öyrətdi, rabitə üzrə xeyli bilik qazandı. Sovet 
ordusu sıralarında dörd il xidmət edən Aslan Musa oğlu 1952-ci 
ildə doğma kəndinə qayıtdı. 
Aslan Musa oğluna yaxın dostu, məşhur el şairi və ziyalı 
Mirzə Mehdinin nəvəsi Mirzə Almaz oğlunun vaxtsız ölümü çox 
pis təsir etmişdir. 1950-ci ildə əsgərlikdən bibisi Müşərrəfə gön-
dərdiyi məktubda Aslan Musa oğlu yazırdı: “Əziz və hörmətli bü-
vüm Müşərrəf! Bu məktub vasitəsilə sizə sevgilərimi göndərirəm. 
Əzizim büvü, məlum olsun ki, sizin 24 mart 1950-ci il tarixli mək-
tubunuzu aldım, çox qəmgin oldum. Büvü, nə edəsən, mən də, o 
biri də, dünya elə gəlib belə də gedəcək. Bacadan çıxan tüstü geri 
gəlməz. Dünya işinə qarışmaq olmaz. Büvü, rəhmətlik Mirzə Meh-
di kişinin özü dediyi kimi: 
Pəncərədir baxan gedər, 
Dünya üç gündür, beş gündür. 
Büvü, Mirzənin ölümünü eşidəndə and olsun Allaha gecə-
gündüz ağladım. O, sənin əmin oğlu, mənim də qardaşım idi, uşaq-
lıqdan bir yerdə böyümüşdük. Büvü, yazırsan ki, Mirzəyə şeir yaz. 
Vallah əlimdən gəlmir. Amma şeir yazdım, ağladım. Rus uşaqları 
da məndən nə olduğunu soruşdular. Əhvalatı açıb dedim. Onlar 
da mənə qoşulub ağladılar. Komandirimiz bizi danlayır, deyir ki, 1 
mayı xalq bayram keçirir, siz də ağlayırsınız. Nə edim biz də o 
yolun yolçusuyuq. Büvü, Abbasa da məktub yazdım”. 
Məktubun üstündə göz yaşlarının izləri qalmışdı. Aşıq Asla-
nın Mirzənin ölümünə həsr etdiyi “Ağlaram” şeirini təqdim edirik: 
Dolaşıban məzarıyın üstünü  
Didəm üstdən qəm tökərəm, ağlaram! 
PDF created with pdfFactory Pro trial version www.pdffactory.com
 
 
12 
Oyan qardaş, oyan, getmə yuxuya, 
Sinəm üstdə dağ çəkərəm, ağlaram. 
 
Viran edir fələk abadanları, 
Niyə nakam qoyur növcavanları?! 
Sən üçün eylədik çox dərmanları, 
Heç olmadı dərdə kərəm, ağlaram. 
 
Qurumaz eynimdən axan göz yaşı, 
Heç sönməz canımın odu, ataşı. 
Aslan da itirdi cavan qardaşı, 
Mən özüməm bir bikərəm, ağlaram. 
Bu məktubu və şeiri mən Mirzə Mehdini tədqiq edərkən nə-
vəsi Faiq Almaz oğlunun qoruyub-saxladığı əlyazmaları içərisin-
dən tapdım və “Mirzə Mehdi və onun nəsil davamçıları” adlı 
kitabda nəşr etdirdim. 
1952-ci ildə əsgəri xidməti başa vurduqdan sonra Aşıq Aslan 
doğma Kosalıya qayıdır və ailə qurur, ev-eşik, oğul-uşaq sahibi 
olur. Aşıq Aslan əzəmətli, qollu-budaqlı palıd kimi öz ailəsinə 
bağlı, əsil qayğıkeş ata, müdrik baba, səbrli, dözümlü, həyatın hər 
fırtınasına sinə gərməyi bacaran ləyaqətli bir insandır. Ailəsi haq-
qında Aşıq Aslan aram-aram belə dedi: “Qaldı özüm nəyin sahibi 
oldum? 5 oğul, 7 qız atası oldum. Hamısı evli, hamısı köylü. Oğ-
lanlarımdan 14 nəvəm, 8 nəticəm, qızlarımdan 20 nəvəm, 13 nə-
ticəm var. İndiyə qədər mənim nəsil davamçılarım 72 nəfərdir. Al-
laha şükür, hamısı qüsursuz, sağlamdırlar”. 
Aşıq Aslan həm də bir çox sahələrdə bacarıqlı – universal 
peşə sahibi kimi özünü göstərdi: radio-televiziya, avtomobil, 
traktor, kombayn təmirçisi, elektrik və sürücü kimi özü demiş 
“sənət dünyasında xeyir əmələ” yaradı, texnika sahəsində darda 
qalanlara yardım etdi. O, həm də peşəkar rabitəçi idi. Onun hərbi 
biletində “Sovet Silahlı Qüvvələrinin bütün növləri üzrə rabitə-
çi”(Radio Morze Bodo-35 Stansiyası) sözləri yazılıb. 
PDF created with pdfFactory Pro trial version www.pdffactory.com
 
 
13 
Aşıq  Aslan  həm də əsl mömin, müsəlman, islam qayda-qa-
nunlarını bilən və ona əməl edən əhli-Qurandır. 
Aşıq Aslanın dediklərindən : 
“Mən uşaqlıqdan təxminən 1943-cü ildən çox hörmətli  
müəllimimiz və şair  Sədi bəy Müftizadədən (o, həm də mənim kir-
vəm oldu) ərəb əlifbasını öyrəndim. Ərəb əlifbasını və Qurani-Kə-
rimi mənə həm də mərhum Qaraseyidli Bala Məhəmməd, Fağır-
qardaşlı Mollla İsmayıl, Aşıq Alxan Qarayazılı, əmim Sirəc Aslan 
oğlu (Allah onların hamısının yerini behiştlik eləsin) öyrətdi. Ol-
dum Quran əhli, namaz əhli, xalis müsəlman”. 
Aşıq Aslan bəzən elin yas mərasimlərində xətib kimi iştirak 
edir, onun bir çox şeirlərində dini motivlər açıq-aydın sezilir. 
Aşıq Aslanın söz sənəti, aşıqlığı, ozanlığı haqqında onu de-
mək olar ki, özünün dediyi kimi 13 yaşından saza-sözə meyli olub. 
Öz dediyinə görə, Kosalıda şeir xiridarı olan Əyaqyalın oğlu Mə-
həmmədin evi bir növ “aşıq dərnəyini” xatırladırdı. Onun oğlu Aşıq 
Cahandar sonralar el məclislərini aparan aşıq oldu. Firudinli məşhur  
professor, el ağsaqqalı Camal Mustafayevin bacısı  Həcər  xanım da 
bu ailədə gəlin idi. Saza-sözə meyli olan kənd cavanları Firudinlidən 
Qara və Camal Mustafayevlər, eləcə də Binnət Məmməd oğlu  Mus-
tafayev, İsmayıl Əfəndizadə, Həsrət Dirit oğlu, Hacıbayramlıdan 
Qurbanın (Xozeyinin) oğlu Musa bu ocağa toplaşar, saz çalıb söz 
deyərdilər. Buraya gələn Aslan Musa oğlunda da saza, sözə meyl, 
həvəs yarandı... Onu da qeyd etmək olar ki, saz, söz vurğunu Camal 
müəllim özünün dediyi kimi təəssüf ki, saz çala bilmədi...  
Aşıq Aslanın dediklərindən: 
“Bu evdə demək olar ki, hər gecə saz dərnəyi kimi çal-çağır 
olurdu. Həmin o vaxtdan da məndə sənətə həvəs oyandı. Saz, söz, 
havacat, dastan öyrənməyə başladım. İndi baxın mənim necə 
ustadım olub? Xozeyn oğlu Musa, Qara Vəli oğlu, Binnət Məmməd 
oğlu, Aşıq İsmayıl, Aşıq Həsrət. Anamın əmisioğlu Hacalı varıydı, 
o da çox gözəl çalıb-oxuyurdu, onun da, bir də 1945-ci ilə qədər 
Kosalı məktəbində İranlı (Cənubi Azərbaycandan-Ö.B.) Yadullah 
var idi, böyük sənətkar idi, onların da mənə böyük təsiri keçdi. 
PDF created with pdfFactory Pro trial version www.pdffactory.com
 
 
14 
Məndə yaxşı qavrama qabiliyyəti var idi. Mən şeiri, dastanı heç 
vaxt yazmazdım. Bir dəfə oxuyanda və ya dinləyəndə yaddaşıma 
həkk olunardı. Ona görə də mən xeyli xalq yaradıcılığı nümunələri 
və dastanları öyrənə bildim.” 
Şəyird kimi aşıqlığa başlayan Aşıq Aslan nəhayət ağsaq-
qalların məsləhətilə Aşıq Alxan Qarayazılının şəyirdi oldu, ondan 
aşıqlıq sənətinin sirlərini, ozanlıq qaydalarını, ozanlıq davranışını 
öyrəndi. Öyrənə-öyrənə özü də öyrədən oldu, ustad sənətkar zir-
vəsinə yüksəldi. Qazax-Akstafa, Gəncəyə qədər, Tovuz, Şəmkir, 
Borçalı, Qaraçöp ellərində neçə-neçə toy məclisləri yola saldı, ailə 
xoşbəxtliklərinə xeyir-dua verdi. Aşıq Aslan özü demiş: “Saysız-
hesabsız oğlan evləndirdim, qız köçürdüm, gəlin gətirdim, sünnət 
toyları keçirdim. Şükür olsun Allaha ki, kimin ailəsində səsim gəl-
di o ailə şükürlə başa vardı, oğul, qız sahibi oldu. Arxamca pis sə-
da eşitmədim. Xalqımın qızını özümə ana, bacı, oğlunu qardaş bil-
dim. 58 il əlimdə telli saz, ağzımda xoş avaz ellərlə dolandım, el-
lərlə kədərləndim, ellərlə şadlandım, çox şükür: 
El dura...  
El dayana, el  dura, 
Sənət heç zaman ölməz,  
Arxasında el dura”. 
Aşıq Aslan Kosalı kamil, ustad aşıqlığın ozan zirvəsində öz 
yeri, öz rolu olan bir sənətkar kimi əsrlər boyu türk xalqları 
arasında yaşaya-yaşaya bu günümüzə gəlib çıxmış saz sənətinin 
əbədiyaşarlığına əmindir. 
Borçalı-Qarayazıda aşıq sənətinin inkişafında oynadığı rolu 
nəzərə alıb Gürcüstan Respublikasının eks-prezidenti Şevardnad-
zenin fərmanı ilə Borçalı-Qarayazı aşıq məktəbinin 5 nümayəndəsi 
ilə yanaşı Aşıq Aslan Kosalı da “Şöhrət” medalı ilə təltif edildi... 
... Aşıq Aslanın dastan yaradıcılığı bir çox yerli və xarici, o 
cümlədən Türkiyə tədqiqatçılarının diqqətini cəlb etmişdir. 
Türkiyədə çapdan çıxmış “Çoxdur Koroğlunun yaşı” kitabın-
da Aşıq Aslanın söylədiyi “Koroğlu”nun “Ağcaquzu” qolu daxil 
edilmişdir. 
PDF created with pdfFactory Pro trial version www.pdffactory.com
 
 
15 
Aşıq Aslanın söylədiyi və Ərzurumda çapdan çıxan “Koroğ-
lu”nun “Ağcaquzu” qolunun naşiri Həbib İdrisi ön sözündə yazır: 
“Koroğlu” dastanı göytürklərin Xarəzm-Esterabad hüdudlarında 
mühafizlik yapan oğuzların və Gürcüstan türkmənlərinin böyük 
göytürk dastanıdır3. 
Bu nəşrin məqsədini açıqlayan redaktor daha sonra qeyd edir 
ki, “Koroğlu”nun hələ nəşr olunmayan iki qolunun: “Ağcaquzu” 
(Aşıq Aslan Kosalının dilindən qələmə alan Elxan Məmmədli) və 
“Zərnişan xanımın Çənlibelə gətirilməsi” (Aşıq Hüseyn Saraçlının 
dilindən qələmə alan professor Mürsəl Həkimov) qollarının kitab 
halında çap etməyimizin məqsədi hörmətli oxuculara türk millə-
tinin milli qəhrəmanı olan Koroğlunun yeni cəhətlərini tanıtmaqla 
bərabər tədqiqatçıları Koroğlunu daha dərindən öyrənməyə cəlb 
etməkdir. 
Bu boyları aşıqların dilindən olduğu kimi çap etməyimizin 
səbəbi elmi baxımdan hadisələrin özünəməxsusluğunu qorumaq-
dır4. 
Aşıq Aslanın söyləməsində “Koroğlu” dastanına yeni baxış, 
yeni ruh verilmişdir. Xalq arasında olduğu kimi yaşayan, ateist 
mahiyyətli hadisələrdən uzaq “Koroğlu”nun yeni cəhətləri öz ək-
sini tapmışdır:”Koroğlunun cavan vaxtıydı. Həzrət Əli nurani qoca 
sifətində Qoşabulağın üstündə Koroğluya igidlik badəsi içirdir, 
ona sehirli güc, qüvvət verir”, “Qırx gün sənin gücünə Allahdan 
başqa heç kəs üstün gəlib səni yenə bilməz”, “Ya Allah” deyib yo-
la düzəldilər. “O da salavat çöyürdü” və s.  
Bu qol sırf Qarayazı şivəsində danışılmışdır: “Ağca quzu o 
dağı salıx vermişdi”, “Hancarı olmasa da insan övladıdı”, “Əgər 
sən Koroğlusansa, bu veranxana düzdərdə nə gəzirsən?”, “Sən nə 
qansız adammıymışsan?“, “Qoy sənin hesabını o, özü çəksin”, 
“Səni ona irast gələsən”, “Üstünüzə xeyirli savahlar açılsın”, “Elə 
bil məleykə kimi anarıdan boylandı”, “Əyə, vayıs oğlu vayıs, yolu 
                                               
3 Çoxdur Koroğlunun yaşı, Ərzurum, 1994-cü il, səh.1 
4 Yenə orada. 
PDF created with pdfFactory Pro trial version www.pdffactory.com
 
 
16 
niyə kəsibsən?”, “Qırat təzədən pərçim oldu”, “Nigar xanım 
qarşısına tuş olub” və s.  
Maraqlı məsəllər və bənzətmələr yerli-yerində işlədilib: “Nə 
oxnan atılasıdı, nə tora salınasıdı”, “Çuqul nə ölüb, nə də öləcək, 
biri öldümü beşi onun yerinə gələcək”, “Tufar keçi kimi dumağ 
ağarıblar”, “Enli kürəkli, uca boylu, gözəl, göyçək, elə biliynən 
ağalığın pələ kalıdı”, “Bığları həjəmət kürəsi kimi arxaya oturur”, 
“Cin atına minmədimi?”.  
Bu qolda da Nigar xanım məsləhətçi el anası, Koroğlu 
dəliqanlı igid sərkərdə, dəliləri oddan-alovdan, döyüşdən, ölümdən 
qorxmaz ərənlər kimi təsvir edilmişdir. Nigar xanım Cəfər Paşanın 
tacirini tutan Koroğlunu məzəmmət edir: “Ay Koroğlu, özü türk 
olan türkə bu divanı tutmaz.” 
Qoldakı şeirlər də olduqca səmimi, yüksək bədii məziy-
yətlərə malik, hadisələrin ruhuna uyğun hikmətli şeirlərdir: 
...Hər igiddə olmaz hünər, 
Od olmasa ocaq sönər, 
Dövlətdidən dövlət dönər, 
Ağlı başdan gedər bir gün. 
 
...Mərd igidlər dolu badələr içər, 
Dost yolunda şirin canından keçər, 
Müxənnətlər dava günündə qaçar, 
Кolların dalında pəhlivan olar. 
 
. . . . . Təmiz ada 
Dərya saxlar təmiz oda. 
Yüz yerdən ləkə yaxsan, 
Yıxılmaz təmiz oda. 
 Aşıq Aslan Kosalını sözə, sənətə qiymət verilməməsi çox 
narahat edir, bəzən onu ruhdan salır. Lakin müdrik aşıq özü də 
dərk edir ki, əsrlər boyu nəsillərdən nəsillərə keçib gələn və gələ-
cək nəsillərə də ərməğan kimi ötürülən yalnız mənəvi incilərdir, 
söz xəzinəsidir. 
PDF created with pdfFactory Pro trial version www.pdffactory.com
 
 
17 
“Pərzad xanımın Çənlibelə gəlməsi” adlı II hissədə Ağca 
quzu ilə Pərzadın məhəbbətindən, cadu sayəsində Pərzadın itməsi 
və Ağca quzunun onu axtarmasından bəhs olunur.  
Folklorşünas Еlхаn Məmmədli “Qobustan” jurnalının 1991-
ci il 4-cü nömrəsində çapdan çıxmış “Koroğlunun Ağcaquzu qolu” 
haqqında  «Kоrоğlu»nun  dаhа  bir  qоlu” yazısında qeyd edir: 
«Qоbustаn»ın охuculаrınа təqdim еtdiyimiz  və şərti оlаrаq «Pər-
zаd хаnımın Çənlibеlə gəlməsi» аdlаndırdığımız bu əzəmətli qоl 
əslində iki hissədən ibаrətdir. Birinci hissədə Kоrоğlunun Bilqеys 
хаnımlа еvlənməsi, Аğcаquzunun dünyаyа gəlməsi və оnlаrın 
bаşlаrınа gələn оlаylаrdаn bəhs оlunur. Həmin hissə Əsmər 
qаrının Аğcаquzunu mаğаrаdаn götürüb аpаrmаsı və оnu Hаsаn 
pаşаnın himаyəsinə vеrməsi ilə bаşа çаtır. 
İkinci hissədə isə Аğcаquzunun təlim-tərbiyəsi Pərzаd хаnı-
mа vurulmаsı, bu yоldа оnun bаşınа gələn müsibətlər və nəhаyət, 
qəhrəmаnın öz аrzusunа yеtməsi üçün Qоç Kоrоğlunun həllеdici 
köməyindən bəhs еdilir. Охuculаrа ərməğаn еlədiyimiz bu qоlu 
1989-cu ilin dеkаbr аyındа Qаrаyаzı еlinin Kоsаlı şеnliyində Аşıq 
Аslаn Kоsаlıdаn (Mirzəyеvdən) yаzıyа аlmışıq. Mətni kаğızа 
köçürərkən аşığın ləhcə və cümlə quruluşunа tохunmаmışıq. Nеcə 
söyləyib, еləcə də təqdim еtmişik...” 
 
 Vahid Ömərli 
PDF created with pdfFactory Pro trial version www.pdffactory.com
 
 
18 
AŞIQ QƏRİB – ŞAHSƏNƏM 
 
Sizə kimnən xəbər verim keçmiş zamannan, sadiqəl dövran-
nan, dünya acısını-şirinini dadmış, öz ömrünü-dünyasını sizə tap-
şırmış, əbədi torpaqda uyumuş rəhmətdik ata-babamızdan, ariflər-
alimlər qövmünnən. 
Bir neçə əsr bunnan əvvəl qoca Təbrizdə Sövdəgər Məhəm-
məd adlı varrı-dövlətdi, dostu-nayıflı, hörmətdi-izzətdi, əliaçıx, 
səxavətdi bir şəxs yaşayırdı. Allah tala ona var-dövlətdən başqa 
dünyanın ən şirin barı olan bir cüt övlad bəxş eləmişdi: biri oğlan, 
biri qız. Oğlanın adı Məqsud, qızın adı Bəsdi idi. Məhəmməd 
Sövdəgər bu iki övladın arzusuynan nəfəs alardı. Uşaxları mol-
laxanada oxudor, dünya görmüş şəxslərnən görüşdürör, ədəb-
ərkanı, böyük yolunu gözlüyən övlad kimi böyüdördü. Məqsud o 
qədər tərbiyəli yetişerdi ki, gəl görəsən! 
Məqsud on altı yaşına çatan zaman Məhəmməd Sövdagər hiss 
elədi ki, ömrü tamamlanmax üzrədi. Məqsudu yanına çağırıf varı-
nı, halını, alacağını, verəcəyini başa salıf, bir də belə vəsiyyət eli-
yir: 
– Oğul, anan-bajın amanatı. Onnarı göz-bəbəyin kimi qoru, 
çünki onların da, mənim də umudumuz yuxarıda Allah, aşağıda 
sənsən. Və məni peyğəmbər Rəsulun şəriətiynən dəfn elə. Sana 
uzanan əlləri boş qaytarma, inşallah daha uca olarsan. 
Bəli, vəsiyyətdən sonra Məhəmməd Sövdəgər ömrünü bala-
larına tapşırıf dünyasını tərk elədi. 
Məqsud on altı, Bəsti on bir-on iki yaşına çatan zaman atasız 
qaldılar. Məhəmməd Sövdəgərin üçü, yeddisi, qırxı çıxana qədər, 
Məqsud əlinnən gələni ehsan verdi. Atanın ruhunu şad eləmək 
üçün ac qarınnar doydurdu, yetimlər sevindirdi, əlacsızdara kömək 
elədi. Kimsəsizdərə arxa olmağa söz verdi. 
Bəli, dünya öz işini görür, yazıya pozu yox, görəcəyi gora 
aparmaq olmaz. Sən saydığını say, gör fələk nə sayır. Elə ki, Məq-
sud atasının qırxını verdi, yasdan çıxdı, savaxsı günnən başdadı 
qapılarına yalançı, fırıldaqçı adamlar ayaq açmağa. Biri dedi atan 
PDF created with pdfFactory Pro trial version www.pdffactory.com
 
 
19 
mana filan qədər borşdudu, biri dedi bir belə mana verəsiydi, bir 
söznən, Məqsudun uşaxlığınnan istifadə eliyif tam demək olar ki, 
vardan-yoxdan çıxartdılar. İşi belə görən Məqsudun anası Banu 
xatun çox acıdı. Məqsuda qeyrətsiz olduğunu söylədi. Anasınnan 
küsmüş Məqsud atasınnan yeganə qalmış bağçasına – çarhovuzun 
üstünə gəldi. Bir qədər ah-nalə eliyif hönkür-hönkür ağladı. Ata, 
sənsiz mən yaşaya bilmirəm – deyif gözdərinə yuxu getdi. 
Bir qədər vaxtdan keçdikdə, Məqsud bir-iki səs eşitdi. 
Gözünü açdı gördü ki, dünya – hər tərəf şölələnif, nura qərq oluf. 
Ancax başının üstünü bir nurani ağsaqqal şəxs kəsdirif ona deyir: 
– Oğul, Məqsud, bu vaxt burada niyə uyumusan? Bismillah 
de, üzümə bax. Mən nə desəm ona əməl elə! 
Məqsud əvvəl diksindi, başına gələn hikmətlərdən qorxdu. 
Qoja gördü ki, Məqsud onnan qorxdu, yanına gəlif dedi: 
– Oğul, qorxma, yaxın gəl, bismillah de, özünü ələ al, mən 
sənin xilaskar babanam. Məqsud yaxın gəlif qocaya salam verdi, 
onun da dediyinə əməl elədi. 
Qoca dedi: 
– Oğul, dünya qəminə çox aludə olma, məni dinlə, inşallah 
hər şey yerini tapar – deyif bir piyalə çıxardıf Məqsuda uzatdı: 
– Oğul, al bu piyaləni nuş elə, dərdi-qəmin dağılsın. 
Məqsud bismillah deyif piyaləni aldı, içdi. 
Qoca dedi: 
– Oğul, şəhadət barmağımın arasınnan bax gör nə görürsən? 
Məqsud dedi: 
– Baba, uzun-uzadı yollar görörəm. 
– Oğul, daha nə görörsən? 
– Baba, böyük dağ ətəyində bir şəhər görörəm. 
– Oğul, yenə yaxşı bax! 
– Baba, baxeram, bir qəsr, bir güləfirəngi, eyvan, eyvanda bir 
qız görörəm. 
– Oğul, qıza yaxşı bax, yaxşı fikir ver. 
– Baba, görörəm, yaxşı fikir vererəm. 
PDF created with pdfFactory Pro trial version www.pdffactory.com
 
 
20 
– Əvvəl gördüyün dağ “Sənan” dağıdı. Ətəyindəki şəhər Tiflis 
şəhəridi. Qəsr, Xoca Sənanın qəsridi. Gördüyün qız, Xoca Sənanın 
yeganə qızıdı. Adı Şahsənəmdi. Onu sana, səni də ona buta 
verdim. İndi səni də ona göstərerəm. İnşallah xeyli zəhmət – 
cəfadan sonra mətləbə çatıf uzun ömür sürərsiz, qocalana qədər siz 
bir yerdə olarsınız, inşallah. 
Qoca sözünü tamam elədi: – Oğul, arxadan gələn nədi? 
Məqsud geri çövrülüf baxanda gördü ki, heç kəs də yoxdu. 
Məqsud yönünü çöyürdü ki, qocaya baxsın, gördü qoca yoxdu. Mat-
məəttəl qalıf Şahsənəmin camalı qaldı fikrində. Üzü üstə yerə 
uzandı. Dan açıldı. Ana oğlunu axtardı, bacı da bu vəziyyətdə. Gəl-
hagəl, gəlif hovuzun üstündə Məqsudu tapdılar. Anası Banu xatun 
haray-həşir saldı, el-oba, qonum-qonşu yığışdılar. Nə görsələr yax-
şıdı? Kimi dedi: – Məqsud dəli oluf, kimi dedi – üstünnən saat keçif, 
kimi dedsi – cin vuruf, xülasə, dərdi qanan olmadı ki, olmadı. Məq-
sud ayılmadı. Elin ağsaqqalları, ağbirçəkləri, qocalar, qarılar, kəniz-
lər cəmləndilər, bir yana bir şey çıxarda bilmədilər. Anası ah-nalə 
eliyif oğlunun dərdinə çarə axtardı, göz yaşını axıtdı. 
Bir də baxdılar ki, əli əsalı bir ağbirçək yüz yaşı keçmiş qoca 
qarıdı, yavaş-yavaş bunların yanına gəldi. Salam-sava verib: 
– Nə oluf, bu nə məclisdi, nə yığnaxdı? 
Banu xatun başına gələni qarıya söyləyən vaxtı qarı Məqsuda 
yaxınlaşıf dodağını söykədi Məqsudun dodağına, əmməyə başdadı. 
Bir azdan qarı qalxıf dedi ki, Banu xatun, gözdərin aydın olsun, 
bəxtəvərsən. Sənin oğlun ərənnərdən badə içif, ya sevgidi, ya da 
çox bilik. İnşallah özü ayılanda sizə deyər. 
Bəli, Banu xatun oğlunun üstünə gəlif: 
– Oğul, sənə mənim canım qurvan olsun. Oğul, sən nə hala 
düşübsən? 
Oydu ki, Məqsud gözdərini açdı. Doqquzuncu günün tama-
mında başına oğlannar, qızdar yığılan vaxtı, o yana, bu yana boy-
lanıf gördü ki, başına camaat toplaşıf, dedi: 
– Aneyi-mehriban, bu nədi? Bu xalq mənim başıma niyə 
yığılıf, mana nə olufku bular belə toplaşıflar? 
PDF created with pdfFactory Pro trial version www.pdffactory.com
 
 
21 
– Oğul, hancarı, sən doqquz gündü ki, bu haldasan, dərdini 
anana söyləsən görək nə dərdin var? 
– Ana, mən dərdimi dilimnən sənə deyə bilməyəcəm. Mənim 
başıma gələni saznan deyəcəm. 
– Oğul, saz nədi? 
Dedi: 
– Ana, bilmersənmi saz nə olduğunu? 
Dedi: 
– Nə bilem, ay oğul, sənə qurvan olum! Mən harda saz 
görmüşəm? 
– Ana, filan yerdə usta var, onnan mana bir saz gətir. 
– Oğul, saz nə olduğunu bilmerəm. 
Dedi: 
– Tay-tuşuma deginən tapıf gətirəjəklər. 
Oydu ki, şəhərdən bir saz tapıf gətdilər. Məqsud sazı əlinə alıf 
zilini-zil, bəmini-bəm eləyif, götürdü görək “Təcnis” qaydasında 
anasına nə deyəcək, biz tərəfinnən deyək, siz şad olun: 
Barat gecəsində dilək dilədim, 
Verdi mətləbimi birdən haqq mənim. 
Mənim bu diləyim haqqa yaradı, 
Eşitdi ərənlər qibləgah mənim. 
– Oğul, nə dedin, nə dedin? 
Bir ağam üstümə gəldi dəminən, 
Qəlbimi doldurdu dərdi-qəminən. 
O mənə içirtdi kövsər camınan, 
Car oldu dilimdə zikrüllah mənim. 
– Oğul, sənin dilinə qurvan olum, zikrullahına qurvan olum. 
Sənin başına gələnnən deynən. Onları mən bilmirəm. Məqsud 
dedi, qulaq as: 
Ərənnər bir-birinə buta dedilər, 
Məqsud Şahsanəmə çata dedilər. 
İkisi murada yetə dedilər, 
Artdı bu sövdada oldu ah mənim. 
PDF created with pdfFactory Pro trial version www.pdffactory.com
 
 
22 
– Oğul, başına dolanım, mən heç şey qanmıram. Heç şey başa 
düşə bilmirəm, sən nə demək istəyirsən? Ərənnər danışersan. Nə 
olub, məni bir yaxşı başa sal. 
Dedi: 
– Aneyi-mehriban, bu saat deyərəm. 
Aldı görək “Şəqai Gəraylı” havasınnan nə dedi: 
Başına döndüyüm ana, 
Ana, Tiflis şəhərində, 
Yarım qalıb yana-yana, 
Ana, Tiflis şəhərində. 
– Oğul, Tiflis nədi, yar nədi? Mən nə qanıram, sənin dərdin 
nədi, başa düşə bilmirəm. 
Dərdli olan necə yatar, 
Qəm-qüssəsi gündə artar. 
Gözəlləri qatar-qatar, 
Ana, Tiflis şəhərində. 
– Oğul, heç nə qanmeram. 
Dedi: 
– Qulaq as! 
– Oğul, gözəllər bizim Təbrizdə də var, daha çoxdu, kimi 
istəyirsən bu gün alım. 
– Ana, ana, elə döyül axı... ayrıdı dərdim. 
– Oğul, dərdinə qurvan olum, de görüm nə deyirsən? 
– Qulaq as: 
Əlində dəstə gül tuta, 
İgid başı çəkər xəta. 
Məqsuda verdilər buta 
Ana, Tiflis şəhərində. 
– Bəli, söz cavabı tamam oldu. Anası mat qaldı. Məqsuda 
dedi: 
– Oğul, bu nə işdi mənim başıma gətirdin? 
Məqsud dedi: 
– Ana, haqqın əmridi. 
PDF created with pdfFactory Pro trial version www.pdffactory.com
 
 
23 
Banu xatun çox fikir elədi: “Nə çarə qılem, uşağın ağlı tər-
pənif”. Bir də fikrinə Təbrizin addı-sannı ustad aşığı Söyün gəldi. 
Dedi, bunun çarası olsa, aşıx Söyündədi. Rübəndini üzünə örtüf 
gəlif aşıx Söyünü tapdı, başına gələn əhvalatı ona danışdı, dedi: 
– Heç vaxt mənim oğlum saz çalmıyıf. Şeir bilmiyən oğlum 
şeir qoşur, mahnı oxuyur. Bilmirəm bu nə işdi mənim başıma 
gəlif? 
Bəli, aşıx Söyün xeyli fikirləşdi, dedi: 
– Anam, mənim qoca xəyalımnan sənin oğluna vergi verilif, 
ya da dəli oluf. 
Dedi: 
– Ustad, sən bilərsən, gedək bir oğlumun yanına, onun 
dərdinnən halı ol. 
Aşıq Söyün gəlhagəl, gəlif Məqsudun məqamına çatdı, salam 
verdi, əleyk aldı. Kənardan, bərdən bir neçə suallar verdi. 
Dedi: 
– Oğul, deyillər sən beyqafıldan saz çalıf-söz oxumax öyrə-
nifsən. Bir söz oxusan görüm nə deyirsən? 
Maqsud dedi: 
– Mənim başım üstə, usta, bu saatca deyim. 
Aldı görək “Keşiş oğlu” qaydasında nə dedi: 
Sizdən xəbər alım duran ustadım, 
Aşiqlik qoyulan yoldan xəbər ver. 
Cənnət qapısına nə yazılmışdı 
Ərəbcə oxunan dildən xəbər ver! 
– Oğul, nə xəbər verəjəm, belə sualların cavabı məndə döylü, 
yaxşısı budu özün cavaf ver. 
– Qulaq as: 
Cümlə məlakələr hara vardılar? 
Yetmiş iki millət adı verdilər. 
O haradı nizam tərəzi qurdular? 
Qüdrətdən çalxanan göldən xəbər ver! 
Aşıq Söyün başını buladı, dedi: 
PDF created with pdfFactory Pro trial version www.pdffactory.com
 
 
24 
– İlahi, bu nə danışer? Yaqın bu tamam dəli oluf. Məqsud 
çalmağındadı, ona yaxınnaşdı: 
– Oğul Məqsud, sənin ağlın tərpənifdi. Sən yaxşı çalıf oxu-
mağına baxma, mən sənnən heç nə annameram. 
Məqsud dedi ki, annamersan qulaq as: 
Məqsud deyər sözün söylə bilənə, 
Çək qatarı, sat yükünü alana. 
Kim yarandı, kimlər getdi salama 
Haqq nə dedi – bu suvaldan xəbər ver! 
Aşıx Söyün dedi: 
– Banu Xatun, sənin oğlun ya dəlidi, ya da onnan ağıllı kimsə 
yoxdu. 
Məqsudun ağası göstərən yollar göz önünnən keçdi. Şahsənə-
min fikri-xəyalı Məqsudu haldan salıf, eşqi təlatüm eliyif, qohum-
əqrabaya, qonum-qonşuya, el-obalarına, tay-tuşuna nəzər yetirir. 
Ana-bacısına baxıf cuşa gəlif, bu yığnağa, qohum-qonşuya, anası-
na, bajısına bir “Sultanı” qaydasına götrör görək nə diyer, tərəfin-
nən ərz eliyək, sizlərə can sağlığı: 
Mən gedirəm, bazarlığım görmüşəm, 
Çox olsun neməti, aşı dünyanın. 
Mənə qismət qürbət eldə verilmiş, 
İstər bahar olsun qışı dünyanın. 
Anası, bajısı başdadılar ağlaşmağa. 
– Oğul, harya gedersən, sən nə danışersan? 
Dedi: 
– Qulaq as: 
Mən gedirəm, qoy yenilər gəlsinnər, 
İstər oynasınnar, istər gülsünnər. 
Mana gərək deyil sizin olsunnar, 
Ləl-gövhəri, daşı-qaşı dünyanın. 
– Oğul, bu mahalın var-dövlətini, bu eli-günü qoyuf harya 
gedersən? Bu nə deməkdi? 
Dedi: 
– Ana, dedim mətləbimi, fikrimnən dönən döyləm, qulaq as: 
PDF created with pdfFactory Pro trial version www.pdffactory.com
 
 
25 
Məqsud deyər, bu dərd məni əridi, 
Aşiqləri abdal edif yeridi. 
Kimsə bilməz nə zamannan bəridi, 
Oxunmur tarixi-daşı dünyanın. 
Bəli, söz tamam oldu, hamı başa tüşdü kü Məqsud dayanmıya-
jax, gedəjək. Yolu qürbətə tüşəjək. Ağlıyan, dərd çəkən, tay-tuş 
Məqsuda çox öyüt-nəsyət verdi. Olmadı. Məqsud dediyinnən dön-
mədi ki, dönmədi. Sazını götürüf Təbrizi tərk eləməyə başdadı. An-
cax anası, bajısı, yol yoldaşı, əqrəbası əl çəkmerlər Məqsuddan. 
Məqsud geri baxdı, gördü ki, Təbrizdən tamam aralanıf. Ürəyi qübar 
elədi. Qohum-qardaşa dedikin daha siz qayıdın. Heç kim Məqsudun 
sözünə baxmadı. Məqsud çox əziyyət çəkdi. Vətənnən ayrılmax, qür-
bətə tüşmək çox çətin işdi. Təbrizi, ana vətənini aralı görüf, aldı gö-
rək “Dübeyt” qaydasında nə dedi, biz deyək siz şad olun. 
Qürbət elə tüşdü daşım, 
Kimlər görüf söyləsinnər. 
Car olanda gözdən yaşım, 
Dərdə dərman eyləsinnər. 
 
Canım qurvan olsun mərdə, 
Fələk məni saldı dərdə. 
Bundan belə qürbət eldə, 
Adım çəkib söyləsinnər. 
Qohum-qardaş, ana-bajı hamısı ah-uf elədi. Məqsuda təsəlli 
verdilər. Məqsud sözünnən dönmədi, götürdü görək daha nə dedi: 
Ərənnər oldu ustadım, 
Verdilər mətləb-muradım. 
Əvvəl Məqsud idi adım, 
Daha Qərib söyləsinnər. 
Bəli, Məqsud öz adını Qərib qoydu. Qohum-qardaş öpüşüf-
görüşüf aralandılar. Ancax ana-bajı Qəribdən aralanmırdılar ki, 
aralanmırdılar. 
Bəli, günə bir mənzil, bu karvana, bu kəcavəya, bəzi yerdə ax-
caynan, pulnan, bəzi yerdə şirin dilnən, teyi-mənazil gəlhagəl, 
PDF created with pdfFactory Pro trial version www.pdffactory.com
 
 
26 
kəntdər keşdilər, düzdərdən yeridilər, dağlar aşdılar, çaylar üzdü-
lər. Baharın gözəl vaxtında gəlif şəhri Tiflisdə Meydan deyilən 
yerdə Şah Abbas məscidinə çatdılar. Məqsud Allaha şükür elədi. 
Bir neçə fikirdən, xəyaldan sonra, Aşıq Qərib bir qədər dincələn-
nən sonra Axundun yanına varid oldu. Qərib olduğunu bildirif, şi-
rin dilnən, bir neçə söznən Təbrizdən gəldiyini, anasına, bayışsına 
daldeylıx istədi. Axundun ürəyinə girdi, onnan bir hücrə alıf, ana-
bayışsını irahat eliyif, namazını qılıf, sonra bazara çıxdı. Bir az 
bazarda hərrənnən sora çayxanalara baxdı. Xalxın əhvalını öyrə-
nənnən sonra, Qərib olacaxlarına gəldi, şəhərdə gördüklərinnən, 
adamlardan anasına danışdı. 
– Oğul, o ki, gəlif bu qəribliyə çıxdın, innən belə hünər sənin-
di. Əlimizdən axca qurtarmamış başına bir çarə qıl. O ki, saza 
sahiblənifsən, innən belə aşıxlıx elə, bizi aşıxlıxnan saxla. 
Qərib sazını götürüf gəldi çayxanaya daxil oldu. Gördü şəhə-
rin ağsaqqalları, hörmətdi adamları, iyid oğlannarı səliqə-səhman-
nan çay içə-içə, qəlyan çəkə-çəkə bir-birinin sözünü gözdüyə-göz-
düyə, ədəb-ərkannan əyləşiflər. Gəlif daxil oldu, salam verdi. Bir 
xoca üzünü Qəribə tutuf dedi: 
– Oğul, kimsən, nəçisən? Hansı diyardan gəlifsən? Görürəm 
qərifsən. 
Qərib ah çəkif dedi: 
– Qəribəm, baba! 
– Oğul, görürəm qərifsən, hansı qohumlardansan? 
Qərib dedi: 
– Təbriz şəhərinnənəm, aşıqam. 
– Oğul, Təbrizdən burya aşıx, neçə yollar keçir? Nə yaxşı səni 
burya qədər buraxıflar?! 
– Baba, mən aşıx bavayam, niyə buraxmellar. 
– O ku, aşıqsan, onda bir-iki söz oxu biz də qulağ asax. 
Qərib dedi: 
– Baş üstə, oxuyaram, niyə oxumoram. 
Qərib bildiklərinnən bir neçə söz oxudu. Gördülər ki, doğru-
dan da kamil aşıxdı, ağzı düzəndi, biliyi-bajarığı yaxşıdı. 
PDF created with pdfFactory Pro trial version www.pdffactory.com
 
 
27 
Dedi: 
– Oğul, sənin Təbrizdən olduğuna bizim şübhəmiz var, inan-
merıx. 
Qərib dedi: 
– Niyə inanmersınız? 
Dedi: 
– Oğul, əyər doğrudan da sən Təbrizdənsənsə bir Təbrizi tərif 
elə görək. Bizim özümüz də Təbrizdən gəlmişik. Təbrizin 
nişanlarını bizə deyə bilərsənmi? 
Qərib dedi: 
– Baba, ixtiyar sizindi. Deyərəm, ancax qulaq assanız. 
– Oğul, qulaq asarıx, inşallah, sən oxumaqdan ol. 
Qərib sazının zilini-zil, bəmini-bəm eliyif götürdü görək “Qa-
raçı” havasında, nə dedi, biz deyək, siz şad olun inşallah: 
Ay həzarat, sizə tərifin deyim, 
Əbrişümdü ipəyi, alı Təbrizin. 
Gözəllər bəzənər toyda, bayramda, 
Tumaşı, qumaşı, şalı Təbrizin. 
– Oğul, burasını düz deyirsən, burası elədi. Ancax daha dolu, 
gözəlliyini, dərinliyini de. 
Dedi: – qulaq as, ay usta: 
Pəhlivannar nisvət geyif yağlanar, 
Ağır tüccar gələr, orda sağlanar. 
Gündə minnərinən yükü bağlanar, 
Gəzər əldən-ələ malı Təbrizin. 
– Oğul, bir az da düzən de. Təbrizin özgə nəyini bilersən? 
Təbriz alimləri hazar peşədi, 
Ucadı evləri, tamam şüşədi. 
Yetmiş məhəllədi, səksən küçədi, 
Qurulufdu cəh-cəlalı Təbrizin.  
Hamı mat qaldı. Hamı gözünü döydü, bu məlahətli çalğıya, 
xoş avaza, sazın güllərinə “əhsən” dedilər. 
– Aşıq, birini də de. 
Bu yannan da qızıl beşdikdər, onnuxdar yağer Qəribin başına. 
PDF created with pdfFactory Pro trial version www.pdffactory.com
 
 
28 
Qərib bunnan daha da coşa gəldi, aldı görək nə dedi: 
Aşıq Qərib söylər beş xanə bəndi, 
Hesaba yetirmer obası-kəndi. 
İsvahannan gəler düyüsü, qəndi, 
Açıxdı hər yana yolu Təbrizin. 
Bəli, “maşallah”, “halal olsun”, “mərhaba”, “afərin”, “çox yaşa”, 
“ey vallah” – deyə Qəribin məlahətinə mat qaldılar. Bir qədər Qəribi 
oxutdular. Qərib oxumağında, öz işində olsun, deyim sizə kimnən, 
şəhərin yeganə ustad aşığı olan Ləzgi Əhməddən. 
Ləzgi Əhmədə xavar çatdı, “evin yıxılsın, bir cavan qərib aşıq 
gəlif. Tiflisdə qızıl pul qalmadı hamısını yığdı”. 
Ləzgi Əhməd çayxanaya girən kimi Xoca Sənan dedi: 
– Əhməd, oxumax, söhbət eləmək belə olar. Gör nə kamil 
ustaddı. Uşaxlığına baxma, dünyanın altını-üstünü biler. 
Ləzgi Əhməd dedi. 
– Bəli, doğru dersən. Səni kimi ağanın elə də aşığı olar. 
Xoca Sənana söz dəydi. Dedi o ki elədi, indi baxarıx. 
Ləzgi Əhməd pərtdəşmiş halda Qəribə dedi: 
– Oğul, sən ustadsızsan, bilirsənmi? 
Dedi: 
– Nə bilim, baba, hələ ki, ustad sizsiniz. Mən nə deyə 
bilərəm? 
– Gətir bir sazını düzəlt, söz üstündə sənnən bir az söhbət 
eliyək. Onu da bil ki, sənin burda icazəsiz oxumağın, məclis 
aparmağın heç yerə sığası döylü. İndi qanunnan o yığdığın pullar 
da mana tüşör. 
– Usta, bağışda, bilmədim. İkinci də sənnən nəyə görə ixtiyar 
almalı idim? Allahın altı böyük, xakx çox, kənd-kəsək çox, ruzu-
muz belə gəlif. Hər qula öz qismatı, hər aşığa öz meydanı. 
Onda Ləzgi Əhməd dedi: 
– Oğul, o ki, elə höcət danışersan, sana bir neçə söz deyəjəm. 
Ona cavaf versən mənim əlimnən qurtardın, verə bilməsən sazını 
da qırdırajam, özünü də döydürüf yola saldırajam. 
PDF created with pdfFactory Pro trial version www.pdffactory.com
 
 
29 
Ləzgi Əhməd sazı sinəsinə basdı, götürüf “Ovşarı” qaydasına 
nə deyəjək, biz deyək, siz şad olun: 
Ləzgi Əhməd: 
O nədi ki, göydən gəldi yox oldu? 
Onun üçün cümlə aləm tox oldu. 
O nədi ki, əldəyməzdən ox oldu? 
O nədi ki, çərx dəyməzdən dönər hey? 
Xoca Sənanın ajığı tutdu, dedi: 
– Ə, bir qırıx uşağa sən nə danışırsan, nə söylüyürsən. O, nə 
bilsin ki, nə oldu? 
Aşıq Qərib dedi: 
– Baba, eyb etməz, qoy onun sözünün cavabını deyim. Ancaq 
yaxşı döyül, o gərək əvvəlcə “Divani”ynən, “Təcnis”nən məni sı-
nıyaydı, sonra qıfılbəndə keçəydi. O ki, ilk ağızdan qıfılbəndə keş-
di, mən də qıfılbəndə cavaf verərəm. 
Aldı Qərib: 
O yağışdı göydən gəldi yox oldu, 
Onun üçün cümlə-aləm tox oldu. 
Yaman sözdü əl dəyməzdən ox oldu, 
O gözdü ki, çərx dəyməzdən dönər hey. 
Hər tərəfdən “afərin” qışqırdılar, “maşallah” dedilər. 
Ləzgi Əhməd başını yerə tutuf dedi: 
– Oğul, elə döyül. İndi onnan da çətinini deyəjəm. 
Qərib dedi: 
– Usta, de. 
Ləzgi Əhməd: 
O nədi ki, altı adbı, üstü ab? 
O kimdi ki, ondan alardı hesab?! 
O nədi ki, cəngi çaxmaq, tükü xab? 
Alışıbdı eşq oduna yanar hey. 
Qərib cavaf verdi: 
O balıqdı altı abdır, üstü ab, 
Yunis idi onlardan aldı hesab. 
 
PDF created with pdfFactory Pro trial version www.pdffactory.com
 
 
30 
Səməndərdi cəngi çaxmaq, tükü xab, 
Alışıban eşq oduna yanar hey. 
Ləzgi Əhməd dedi: 
– Ə, sənin gələn vilayətin dağılsın, haradan gəlif çıxıfsan 
burya. Bir çətinini genə deyəjəm. 
Qərib dedi: 
– Usta, de. 
Ləzgi Əhməd: 
O nədi ki, yerdə qalar pasdanmaz? 
O nədi ki, ətin kəssən səsdənməz?! 
O nədi ki, suya düşər istadmaz? 
O kimdi ki, qatarlayıf çəkər, hey? 
Qərib bir az o yana-bu yana baxdı, bir az duruxdu, guya 
bilmer. Ləzgi Əhməd ayağa qalxdı: 
– Niyə cavab vermersən? 
Qərib dedi: 
– Qulaq as. 
O altundu, yerdə yatar pasdanmaz, 
O meyitdi, ətin kəssən səsdənməz. 
O işıxdı suya düşər isdanmaz. 
Əzrayıldı qatarlayıf çəkər hey! 
Bəli, söz cavabı tamam oldu. Hamı Qəribə “əhsən” dedilər, 
“mərhaba”, “sağ ol” söylədilər. Xalx söyündüyünnən bir-birinə 
qarışdı. Xoca Sənan dedi: 
– Ləzgi Əhməd, cavabı düzdümü? 
– Bəli, düzdü. 
Xoca Sənan Qəribə üz çöyürüf dedi: 
– Oğul, indi də sən de, görək Ləzgi Əhməd nə təhər cavab 
verəjək. 
Qərib dedi: 
– Əyər ustad razı olsa, deyərəm. 
Ləzgi Əhməd: 
– Oğul, irazıyam, qulaq aseram – deyif ləzgi Əhməd oturdu. 
Qərib gördü bu saymazyanalıx oldu, dedi: 
PDF created with pdfFactory Pro trial version www.pdffactory.com
 
 
31 
– Ay ustad, niyə bə oturdun? 
– Oğul, sən oxu, mən bir az dincimi alem, sora duruf cavabını 
verərəm. 
Götürür “Misri” qaydasında Qərib nə deyir, tərəfindən biz 
deyək, siz şad olun: 
Sərraf olan töksün alı-qumaşı, 
Meydanı qurmağa bir düz istərəm. 
Bir xələt istərəm ustası naşı, 
Yanmamış ocaxdan bir göz istərəm. 
Ləzgi Əhməd dedi: 
– Oğul, nə dedin? 
Qocu Mahmud irəli duruf dedi: 
– Meydanı qurmağa mənnən düz adam olmaz. Bu günnən mən 
sana qardaşam. Qoçu Mahmud bunu deyif xançalı çıxardıf barmağını 
çərtdi, Qəribin də barmağını çərtdi, qannarı bir-birinə qarışdı. 
Dedi: 
– Sözümüz sözdü, bu günnən bir kəsdən qorxma. Sənin 
arxanda duran allahtaladan sonra mənəm. 
Qərib, Mahmudun üzünə baxdı gördü abırlı, həyalı bir igiddi. 
Dedi: 
– Baş üstə, sən nə deyirsən elə də olsun. 
Ləzgi Əhməd də bu tərəfdən dedi: 
– Oğul, Qərib, de gəlsin, cümləsinə cavaf verəjəm. 
Aldı Qərib, ikinci bəndi: 
Necə yaydı kimsə onu əyəməmiş, 
Nə meyvədi hələ kaldı dəyməmiş? 
Nə sənətdi ustad-şagird bilməmiş 
Daraxsız, dəzgahsız top bez istərəm. 
 
Hansı bağdı, ildə bir gül bitirir, 
Neçə bağban onu ələ  götürür. 
Hansı taxtda cansız sultan oturur, 
Dörd cannı, beş cansız, on göz istərəm. 
Ləzgi Əhmədin üstünə düşdülər: 
PDF created with pdfFactory Pro trial version www.pdffactory.com
 
 
32 
– Ustad, dur cavab ver cavan aşığa. 
Ləzgi Əhməd bu yana baxdı, o yana baxdı. Dedi: 
– Verərəm də. 
Xoca Sənan dedi: 
– Ləzgi Əhməd, mana bir atmaca atdın. Onnan ötrü sənnən 
keçmiyəjəm, qalx cavab ver. 
Ləzgi Əhməd dedi: 
– Mən acizəm bunun qabağında. 
Xoca Sənan: 
– O ki acizsən, onda yekəlik eləmə. Sazı burda qoy, çıx get. 
Sazı qoyan vaxtı Qərib işarə elədi: 
– Usta, usta, sazını götür, mana sənin sazın lazım döyül. Mə-
nim öz sazım var. İnşallah mən həmişə sənnən dost olmaq 
istəyirəm. 
Camahat Qəribin bu fikrinə irazı qaldı. Qəribə “sağ ol” 
dedilər. 
Xoca Sənan işarə elədi, Ləzgi Əhməd məclisi tərk eləsin. 
Ləzgi Əhməd məclisi tərk elədi. Xoca Sənan dönüf Qəribə 
dedi: 
– Oğul, mənnən təmənnan nədi? 
Qərib o yana-bu yana baxdı, dedi: 
– Usta, ağam, sənnən bilirsən mənim təmənnam nədi? Özün 
bilersən ki, biz qəribik, təzə gəlmişik. Mənim bir anam-bajım var. 
Onnar mana umuddudular.  
Dedi: 
– Oğul, ürəyin nə istəyir onu deyinən, mən sana düzəldəjəm, 
inşallah. Oydu ki, Qərib aldı görək “Aran gözəlləməsi”nə nə 
deyəjək biz deyək, siz şad olun. 
Başına döndüyüm, ay Xoca Sənan, 
Aman Xoca, anam camedə qaldı. 
Nə gündüzüm gündü, nə gejəm gejə, 
Aman Xoca, anam camedə qaldı. 
– Oğul, gedəydin naibin yanna, dərdini ona söylüyeydin. 
Mənnən var istiyeydin, pul istyeydin, o nə idi ki, mənnən istədin? 
PDF created with pdfFactory Pro trial version www.pdffactory.com
 
 
33 
Dedi qulaq as: 
Atmışam üzümdən abrı-hayanı, 
Axşam namazında gördüm Nayıbı. 
Yoxdu mən Qəribin dost-müsahıbı, 
Aman Xoca, anam camedə qaldı. 
Bəli, söz cavabı tamam oldu. Xoca Sənan məscidin yaxın-
lığında bir öy düzəltdirif Qəribi orda yerləşdirdi. Ancax Şahsənəm 
həsrəti Qəribi saralder, günü-günnən Qəribin dərdi artdı. Tiflis 
türkləri Qəribi o yana, bu yana, məclisdərə hərə bir yerə çəkerlər. 
Qoçu Mahmud görür ki, Qəribə nə qədər hörmət eliyerlərsə, gənə 
Qərib açılmer ki, açılmer. Bir dəfə Qoçu Mahmud Xoca Sənana 
deyir: 
– Sultanım, Qərib böyük dərd sahibidi. Ancax onu biz başa 
düşə bilmerik. Bəlkəm siz öyrənəsiz.  
Xoca  Sənan deyir: 
– Bir gün mən öyümdə bir məclis düzəltdirəjəm, orda 
öyrənərik, inşallah. 
Bəli, məclis quruldu, əyanlar yığıldı. Qəribi məclisə dəvət 
elədilər. Söhbət başdandı. Qərib ixtiyar verilən vaxtı ki, sazını 
əlinə götürsün, Şahsənəm eşidir ki, öylərində aşıq var. Deyir, ey 
dili-qafil, nə ola mənim söygülüm gəlif çıxa. Şahsənəmin qulluxçu 
kənizi Qəribi görüf, Qəribin nişanını Şahsənəmə deyir. Qəribin 
gəldiyini Şahsənəm biler. Pəncərədən Qəribə tamaşa eliyir. Xoca 
Sənan Qəribə deyir: 
– Oğul, sən yaxşı şəxs olduğuna görə, sana çox hörmət olur. 
Ancax nədənsə sən həmeşə həsrətdi, qəmli görünörsən. 
Qərib deyir: 
– Xocam, sözü açdın, dərdimi sana özüm açajam. Ancax 
gərək sən Allah, Allahın yazısına, əmrinə qarşı durmayasan. Əyər 
ixtiyar versən, dərdimi sana saznan deyərəm.  
Deyir: 
– Oğul, deynən. 
Götürür görək burda “Ağır Şərli”yə nə deyəjək biz deyək 
tərəfinnən, siz şad olun: 
PDF created with pdfFactory Pro trial version www.pdffactory.com
 
 
34 
Xocam, sana deyiləsi sözüm var, 
Aman Xoca, irəhim eylə, mən öldüm. 
Mən xəstəyəm, sən təbibsən dərdimə, 
Aman Xoca, irəhim eylə, mən öldüm. 
Ancaq, Xoca Sənanın heç ağlına da gəlmerdi ki, Qərib onun 
qızı Şahsənəmnən ötrü belə oxuyur.  
Xoca Dedi: 
– Oğul, Qərib, Tiflis şəhərində sənin nə arzun olsa and içirəm, 
onu yerinə yetirəjəm.  
Aldı Qərib: 
Mən onu sevmişəm, hilal qaşı çün, 
İnci, sədəf, dürr danəsi dişi çün. 
Durannarın cümləsinin başı çün, 
Aman Xoca, irəhim eylə, mən öldüm. 
Xoca dedi: 
– Oğul, qəm çəkmə nə mətləbin olsa yerinə yetirəjəm. 
Aldı birini də Qərib: 
Açıldı könlümün baharı, yazı 
Ötüşür gölündə, ördəyi, qazı. 
Aşıq Qərib canın eylər niyazı, 
Aman Xoca, irəhim eylə mən öldüm. 
Söz başa yetdi. Qoçu Mahmud işi belə qandı, lap dərindən. 
Qəribə dedi: 
– Qardaş, bir neçə vaxtdı sən burdasan, dərdini mana demir-
sən, de qorxma. 
Qərib əvvəldən-axıra başına gələni Qoçu Mahmuda nağl 
elədi, dedi: 
– Qardaş, bil və agah ol. Şahsənəm mənim yolumu gözdüyür. 
İndi də iş bu yerə çatdı. Xoca Sənan söz verif, təmannam nədir 
düzəldəcək, hələ and da içdi. 
Qoçu Mahmud Xoca Sənanın evinə gedif, şirin dilnən tamam-
kamal əhvalatı  danışdı. Dedi: 
– Qərib Şahsənəm üçün Təbrizi tərk eliyif. Ağalar ağası 
Şahsənəmi ona buta verif. 
PDF created with pdfFactory Pro trial version www.pdffactory.com
 
 
35 
Xoca Sənan qızı Şahsınəmi çağırıf dedi: 
– Qızım, məsələ bu yerdədi. İndiyə qədər səni çoxları diləyif 
verməmişəm. Öz əmin oğlu Şahvələdi özümə oğul götürüf, səni də 
ona verəjəm. Öldün yerin, qaldın Şahvələdinsən. 
Şahsənəm xeyli dinmədi, sonra kipriklərini qaldırıf, qonça 
dəhanını açıf səbrnən dedi: 
– Ateyi mehriban, sən mənim validimsən, allahımnan sonra 
sənsən. Sənin hər bir sözün mənim üçün əvəzsizdi, qanundu. Ancax, 
ata, indiyə qədər sizdən gizli saxladığım bir sirri sizə deyim. Düz bir 
il bunnan əvvəl bir məleykə donunda mana can verif. Təbrizdə 
Məqsud adında bir oğlana yazdığını dedi, onunnan mən ömrü başa 
vurajağımı söylədi. Ata, o günü sizinlə məclisdə oğlanı gördüm. 
Ancax bunun adı Qəribdi, onun adı Məqsuddu. Ancaq mənə buta 
verilən oğlandı, niyə adını dəyişdirif, bilmerəm? Qaldı əmim oğlu 
Şahvələdi sən oğulluğa götürüfsən. Sənin də oğlun mənim qarda-
şımdı. Bacını qardaşa vermək olmaz. 
Xoca Sənan məətəl qaldı. Öz-özünə dedi: 
– Mən bir fənd işlətməliyəm.  
Oydu ki, Qoçu Mahmuda hələ söz vermədi. Ancax Qoçu 
Mahmud öz sözünnən dönmədi ki, dönmədi. Bütün şəhərdəki nu-
rani ağsaqqalları yığıf elçi getdi. Qızı Qəribə istədi. Ancax Xoca 
Sənan öz işini bilirdi. Dedi: 
– Mahmud, mən qızı Qəribə verərəm, bu şərtnən: Gərək Qərib 
mana 40 kisə türk lirəsi gətirsin. Toyunu eliyif, qızı aparsın. 
Qoçu Mahmud çox fikirrəşdi, bu tələbə məətəl qaldı. Dedi: 
– Əfəndim, qızın cehizi uzağı 40 tüməndi, sən nə danışersan? 
Xoca Sənan dedi: 
– Axırıncı sözüm odu, oğul, 40 kisə türk lirəsi gələr, onda 
mən sana qızı verərəm, gəlməz – yox.  
Mahmud gəlif başına gələn əhvalatı Qəribə danışdı. Qərib 
xeyli fikirləşənnən sonra dedi: 
– Gedək Sənan Xocanın yanına.  
Gəldilər, xeyli söhbətdən sonra Qərib dedi: 
PDF created with pdfFactory Pro trial version www.pdffactory.com
 
 
36 
– Xocam, gərək mana 7 il möhlət verəsən. Onu da bil və agah 
ol, Şahsənəmi maa verən ərənnərdi. Onu sən mənim əlimnən ala 
bilməzsən. Yaxşısı budu, razılıq ver, ya da yeddi il möhlət ver. 
Dedi: 
– Oğul, 7 il sana möhlət verirəm, bir saat da anarı keçsə qızı 
ayrısına verəjəm. 
O vaxtı qoçu Mahmud bir qazı çağırtdı, bir müftü çağırdı, 
möhürrü, böyük bir müqavilə yazdılar. 7 il tamamına Qərib geri 
qayıdıf 40 kisə türk lirəsini gətirməsə, Xoca Sənan qızı Şahsənəmi 
kimə istəsə ona verəjək. 
Müqavilə imzalandı. Bir nüsxəsi Qəribdə, bir nüsxəsi 
Mahmudda, biri də Xoca Sənanda qaldı. 
İndi keçək mətləbə. Sabahlarınız həmişə xeyirliyə açılsın 
inşallah. Qəribin o gecə gözünə yuxu getmədi ki, getmədi. Bir də 
gördü ki, bir qız uşağı gəlif, əlində bir balaca namə gətirif. Qərib 
naməni oxuyanda gördü ki, Qəribi xətəm-xətəm bir filan yerdə 
gözdüyürlər. Kim gözdüyür, onu Qərib bilmədi. 
Qərib paltarını geyinif yavaş-yavaş həmən yerə gələndə gördü 
ki, bir qız dayanıfdı. Qəribi görən kimi işaraynan çağırdı. Qız dedi: 
– Mənim adım Ağca qızdı. Mən Şahsənəmin qaravaşıyam. 
Şahsənəmnən sana salam var, özü də sənnən görüşmək niyyətin-
dədi. Sabahları bu vaxtı bu yerdə onnan görüşərsən.  
Oydu ki, Qəribin ürəyi durdu. Aldı görək burda nə dedi, Ağca 
qıza. Tərəfinnən biz deyək, siz şad olun. 
Nə müddətdi hicran dağı çəkirəm, 
Əridi ürəymin yağı, Ağca qız. 
Qismət olub mən muradım alanda, 
Sən olginən mənə sağı, Ağca qız. 
Ağca qız gözünnən, qaşınnan dedi: 
– Mənim başım üstə sağın da ollam, hələ qolunnan da 
tutaram. 
Aldı Qərib ikincisini: 
Ağ üzündə qara tellər puç-pulu, 
Yarəb, kimə deyim dərdi, müşkülü?! 
PDF created with pdfFactory Pro trial version www.pdffactory.com
 
 
37 
Pozuluf bağları, ötməz bülbülü, 
Hanı bu bağbanın bağı, Ağca qız. 
 
Aşıq Qərib oxur pür kəmal ilə, 
Yazginən sözümü, dur kamal elə. 
Mənnən Şahsənəmə bir salam elə, 
Söylə dərdi, hər növrağı, Ağca qız. 
Ağca qız əlini öpüf gözünün üstə qoydu. Dedi: 
– Can qardaş, nə deyirsən yerinə yetirərəm. 
Qərib söznən dediyini dilnən də dedi. Sabahı səbirsizliknən 
gözdəməkdə olsun, əzizlərim, sabahınız həmişə xeyirliyə açılsın, 
inşallah. 
Elə ki sabah oldu, vaxt gəldi çatdı. Qərib gəldi bağa, bir səmt-
də dayandı. Gördü ki, Sənəm gəler. Qəribin baldırları tutuldu. 
Ağası nə təhəri göstərif, o libasda qarşısına gəler. Gəlhagəl, gəl-
hagəl iki həsrət xeyli bir-birinə baxıf tamaşa eliyənnən sonar salam 
verdilər, dilə gəldilər. Hər ikisi Allahdan irazı olduxlarını bildir-
dilər, bir-birinə tuş gəlmələrinə şükür elədilər. Onnarı bir-birinə 
yazana dualar oxudular. Ancax Qərib açılmadı. Sənəm dedi: 
– Qərib, eşitdim babam məni sana verif, amma razı döyülsən? 
Qərib omaxşıdı1, sazını sinəsinə alıf görək nə dedi: 
Sənəm dedi: 
– Qərib, niyə omaxşıyersan, noluf allaha şükür, nə var? 
Qərib dedi: 
– Niyə omaxşımıyım, ay xanım? Qulaq as, gör mənim yol-
larım bunnan sora hara düşüfdü? Qərib idim, bundan da qəribə 
düşmüşəm. 
– Ay Qərib, başa düşmürəm, niyə qərib düşüfsən? 
Qərib dedi: 
– Qulaq as, bir sözlərimə fikir ver. 
Dön bəri, dön bəri görüm üzünü, 
Bəlkə getdim, yar, əyləndim, gəlmədim. 
 
                                               
1 Omaxşıdı – doluxsundu 
PDF created with pdfFactory Pro trial version www.pdffactory.com
 
 
38 
Fələk bizə belə yazmış yazını, 
Bəlkə getdim, yar, əyləndim, gəlmədim. 
Elə biliynən Sənəmin üstünə ildırım töküldü. 
Şahsənəm dedi: 
– Qərib, qulaq as, gör birin də mən diyim: 
Nəyə dönəm sən görəsən üzümü, 
Get, Qəribim, sağlığınan gələsən. 
Qadir mövlam rasta salsın yolunu, 
Get, Qəribim, sağlığınan gələsən. 
Qərib baxdı ki, Sənəmin irənki elə dəyişif ki, Allah göstər-
məsin. Yar yardan ayrılmaq çox çətin şeydi. Onatan Qərib birini 
də aldı: 
Yaxşı olar hər kəsin öz vətəni, 
Kim axtarıf qürbət eldə itəni. 
Qızılgül yerinə qaratikəni, 
Bəlkə dərdim, yar, əyləndim, gəlmədim. 
Şahsənəm dedi: 
Ülkər doğar, işıx verər ucadan, 
Xəbər allam bəzirgannan, xocadan. 
Əziz bayramlardan, əziz gecədən, 
Get, Qəribim, sağlığınan gələsən. 
Aldı Qərib: 
Qərib deyər, mənim dinim-imanım, 
Qara göz üstündə qaşı kamanım. 
Yeddi ildi sənə əhdi peymanım, 
Bəlkə getdim, yar, əyləndim, gəlmədim. 
Şahsənəm mat-məətəl qaldı, dedi: 
–Aya, ay Qərib, qulaq as gör, nə deyirəm? 
Bu dərd Şahsənəmə xeyli səmərdi, 
Yar, sənin ürəyin daşdı, dəmirdi. 
Yeddi il dediyin xeyli ömürdü, 
Get, Qəribim, sağlıqınan gələsən. 
PDF created with pdfFactory Pro trial version www.pdffactory.com
 
 
39 
Bəli, cavaf yetdi yerinə. Qərib Xoca Sənannan olan əhdi-pey-
manına, Xoca Sənan onnan nə qədər başdıx istəməsinnən, nə işlər 
oluf, hamısını Şahsənəmə danışdı. Şahsənəm dedi: 
– Can, Qəribim, atamın məni sana verməyə könlü yoxdu. O 
səbəbə o axcanı, qızılı o yüksəyə qaldırıf. Qəribim, bil və agah ol 
öldüm torpax, qaldım sən, – deyif  Qəribin boyuna sarışıf 
dodaqlarından busə götürüf ayrıldı. 
Qərib yola hazırrıx görüf, ana-bacısını Mahmuda tafşırdı. Türk 
torpağına, Osmannı diyarına yola tüşdü. Yollarda bir mənzil o kəndə, bu 
kəndə, orda məclis quruf, burda məclis quruf getməkdə olsun. Gəlhagəl, 
gəlif Qars tərəfə çatdı. Qərib Qarsda qalmaxda olsun, məclis qurmaqda 
olsun, eşit indi Şahsənəmnən. Şahsənəm öyə gəlif, anasını çağırıf başına 
gələn əhvalatı, atasının bu zülümkar işini – Qəribdən qırx kisə türk lirəsi 
istədiyini anasına bildirdi. And içdi ona, yeddi il mən yas saxlıyıjam. 
Qərib gələnə qədər əyər mana bir söz desən, onnan sora səni Allahına 
tapşırajam. Özü də götürüf “Kərəm köçdü” qaydasına nə oxuyur, biz 
deyək tərəfinnən, siz şad olun, inşallah. 
Getdi, canan getdi, heç inanmazıdım, 
Aşiqindən ayrı qalan sevdiyim. 
Əyər görnəsəydim dayanmaz idim, 
Qəmin dəryasına dalan sevdiyim. 
 
Arzulayıb getdi dağlar ardına, 
Can dayanmaz ayrılığın dərdinə. 
Bayqu gəldi məsgən saldı yurduna, 
Özü gedif, yurdu qalan sevdiyim. 
 
Bir gül idim qırılmışam budaxdan, 
Öpəmmədim, üzdən, gözdən, dodaxdan. 
Tifil kimi ayrı düşdüm qucaxdan, 
Canımı odlara salan sevdiyim. 
Şahsənəm yol gözdəsin, qulluğunuza Qəribdən deyim. Elə ki, 
Qərib Sənan dağının arxasına gəldi, Qarsa gəlif çatdı. Gəlhagəl bir 
çay üstündə gəlif namaz qıldı. Yuxarı baxanda gördü kü, bir bölük 
PDF created with pdfFactory Pro trial version www.pdffactory.com
 
 
40 
durna avaznan oxuya-oxuya Tiflisə doğru gedir. Canına yaloy2 tüşdü 
Qəribin. Götürüf burda “Mansuru” havasına nə deyəjək, bir iki 
bəndini deyək Allah sizə can sağlığı nəsiv eləsin, inşallah. 
Haradan gəlirsiz, hara gedirsiz? 
Uçursunuz siz hayana, durnalar? 
Mən qəribəm, siz də qərib ötürsüz, 
Döndərdiz qəlbimi qana, durnalar. 
 
Tökülüf hər yana teliniz əyri, 
Nədənsə nazikdi aşiqin bağrı. 
Nola yön çevirə Tiflizə doğru, 
Şahsənəm köksünə qona, durnalar. 
Durnadan xəbərmi çıxandı, sözümü qayıdasıdı?! Aldı Qərib 
birini də: 
Qəribəm, baxınız bu qəmli sözə, 
Yanıb qara bağrım dönübdü közə. 
Mənnən salam deyin qoca Tiflizə, 
And verirəm o sübhanə, durnalar. 
Qərib başdadı yol getməyə, kəndbəkənd, şəhərbəşəhər məclis-
lər qurdu, söhbətdər elədi. Gündə bir mənzil, teyyimənazil gəlif 
Hələb şəhərinə çatdı. Gəzə-gəzə gəlif bir bazara yetişdi. Bazarın 
böyründə çayxana varıydı. Ancax çox məqamlı yerdə, çox gözəl 
yerdə tikilmiş bir çayxanadı. Gələn-gedən çoxuydu. Qərib 
çiynində saz içəri girən vaxtı ayna-bayna boylananada xalq buna 
tərəf baxdı. Qəribi görən kimi: 
– Aşıx əyləş, aşıx buyur. 
Qəribi bir yerdə əyləşdirdilər. Qərib bir iki stəkan çay içənnən 
sora ağlı başına gəldi. Sizə kimnən deyim, şəhərin paşasınnan, 
Məlik paşadan. Məlik paşa Hələb şəhərinin hökmdarıydı. Gələnə, 
gedənə fikir verərdi, qəriblərnən çox xoşu vardı. Özü də çox 
aşıxpərəst adam idi ki, aşıq görəndə dininnən, donunnan çıxardı. 
Qəribi görən vaxtı, bir az aralıda əyləşdi, guya Qəribi görmür. 
Camaat Qəribin başına yığılıf ordan-burdan Qəribə dedilər ki, bir 
                                               
2 Yaloy – alov 
PDF created with pdfFactory Pro trial version www.pdffactory.com
 
 
41 
az çalsın. Qərib sazını köynəyinnən xilas eliyif başdadı oxumağa. 
Qərib bülbül kimi cəh-cəh açdı. Başdadı gözəl-gözəl sözdər 
oxuyuf, gözəl ustadnamələr deməyə. Bütün Hələb şəhərinə yayıldı 
ki, şəhərə əcəm aşığı gəlifdi. 
Bəli, Məlik paşa yavaş-yavaş aşıx Qəribin yanına gəldi. 
Salam elədi. 
– Oğul, haralısan? 
Dedi: 
– Baba, Təbriz şəhərinnənəm. 
– Buralara meylin nə təhəridi, nə yaxşı gəlifsən? 
– Baba, dolanmax üçün, qazanc üçün gəlmişəm. 
– Oğul, bizim burda böyük aşıq var, böyük sənətkar var, İbsi 
adında. Olma, bilmə onnan ixtiyarsız sən burda saz çalasan. 
Sabahdan sana fikir verirəm, o, gəlif sana pisdik eliyə bilər. 
Qərib dedi: 
– Nə olar, əfəndim, iki güləşənin biri yıxar. Ancax Qərib 
oxuduqca Qəribin gəliri artdı. Qəribə o qədər qızıl pul verdilər ki, 
gəl görəsən. Qərib dedi, daha ömrüm boyu burda qalmalıyam. 
Bəli, aşıx İbisiyə gedif xəbər çatdı ki, çayxanada filan aşıx 
oxuyur. Aşıq İbsi saymazyana gəldi gördü, bir cavan uşaxdı 20-22 
yaşında. Dedi buna nə var, bu saat bunun əlinnən sazını alaram. 
Gəlif Qəribə salam verdi. Dedi: 
– Oğul, haralısan? 
Dedi: 
– Bəyim, Təbrizdənəm. 
– Oğul, buraya nə cür gəlifsən? 
Dedi: 
– Heç, saz çalıf qazanmağa gəlmişəm. 
– Oğul, sənin aşıxlıxdan məyər xavarın var? 
– Bəli, ustam, özümə görə tanrı mana da verif. 
– Oğul, dediyin düz olmasa, sınağımnan çıxa bilməsən onda 
sənin halın nejə olar? 
– Onda da sazımı verərəm çıxaram, gedərəm, ayrı bir sənət 
öyrənərəm. Nə olacax, heç aşıxlıq eləmərəm. 
PDF created with pdfFactory Pro trial version www.pdffactory.com
 
 
42 
– Oğul, o ki belə diri-diri danışersan, onda mən səni bir sınağa 
salajam, əyər o sınaxdan çıxsan onnan sora sən aşıxlıx eliyə 
bilərsən. 
– Əfəndim, siz kimsiniz? 
Dedi: 
– Mən aşıq İbsiyəm, Məlik paşanın aşığıyam. Mənnən kötü, 
mənnən böyük burda aşıq yoxdu. 
Dedi: 
– Əfəndim, olsun, nə deyirəm. Ancaz mən sazımı çalajam, 
sözümü də deyəjəm, kim olur, olsun. 
Aşıq İbsi qeyzə gəlif dedi: 
– Oğul, mən bu saat sənnən bir neçə söz xavar alajam. Mən 
sana bir neçə yol göstərəjəm, o yola, o raha düzəlsən onnan sonra 
mən də bilərəm sən kimsən. Əyər düzəlməsən, and olsun Allahın 
böyüklüyünə səni burda o qədər döydürəjəm ki, bir də gedif öz 
vətənini tapa bilmiyəjəsən. 
– Baş üstə, usta, nə deyirəm. 
Aşıq İbsi uşaq göndərdi ki, onun sazını gətirsinlər. 
Bəli, aşıx İbsinin sazını gətirdilər. Hərə bir tərəfdən onun 
başına yığıldı. Hamı gözdüyürdü, görən aşıx İbsi bu cavanın 
başına nə açajax, onu nə hala salajax? 
Məlik paşa da lap başda əyləşif aşıxların beytdəşməsinə fikir 
verirdi. Aşıx İbsi aldı görək nə deyir. Qərib ona necə cavab verir: 
Aşıx, nə sürətnən girdin meydana, 
Bu meydanda ərkan olu, yol oldu. 
Mərd aşıxsan danış mərdi-mərdana, 
Bu xüsusda qovğa olu, qal olu.  
Hər yerdən İbsiyə “afərin” dedilər, “əhsən” dedilər. Ancax 
Qəribə yaman soyux-soyux nəzər yetirdilər. Qərib gözünü gəzdirif 
gördü kü Məlik paşanın gözdəri bunun üstündədi. Aldı Qərib: 
Aşıx, mənlik edib girmə meydana, 
Bu meydanda yavaş eşqin sərt olu. 
Aşıxlıx dediyin qıldan incədi, 
Kəndini qurtaran yəqin mərd olu. 
PDF created with pdfFactory Pro trial version www.pdffactory.com
 
 
43 
Qəribin sözü tamam olan kimi, Məlik paşa fikir verir, dedi axı 
görüm bunun cavabı nə təhəridi. Onatana aşıx İbsi qeyzə gəldi, 
dedi: – Oğul, elə döyül, indi deyəjəm, qulaq as. 
Badəmi içifsən, gəlifsən coşa, 
Nədi bu qeylü qal, nədi tamaşa? 
Əlini vurmaynan tilsimli daşa, 
Eylə sanma hər çiçəkdə bal olu. 
Qərib dedi: 
– A kişi, elə döylü. 
– Bə hancarı? 
Dedi: 
– Qulaq as: 
Ustad, çox danışma, otur yerinə, 
Çox danışsan kül tökərəm dərinə. 
Bir kəsdə ki, gəc baxanda pirinə, 
Pirinə gəc baxan çox namərd olu. 
Hər yerdən Qəribə “əhsən” dedilər. Aşıx İbsi gördü ki, tərəzi 
Qəribə doğru əyir. Dedi, indi deyim qulaq as: 
Aşıq İbsi deyir xeyli coşufsan, 
Bu meydanda canu başdan keçifsən. 
Bildim ərənnərdən badə içifsən, 
Danış, bülbül dilin indi lal olu. 
Qərib ana, bana baxdı, gördü camaat bunun üzünə yaman 
boylaner. 
– Ay oğul, cavab ver görüm, indi nə təhər dönəjəksən? Bülbül 
kimi avazın, Məlik paşanı məst eliyif. 
Mən Qəribəm, qorxum yoxdu ölümnən, 
Hər bir kəlam gəlir mənim dilimnən. 
Quş da olsan, uçammazsan əlimnən 
Uçarsansa, iki gözün dörd olu. 
Qəribi belə hazırcavab görən Məlik paşa bir könüldən min 
könülə Qəribə vuruldu. Qərib çox xoşuna gəldi; saz çalması, avazı, 
Məlik paşanı heyran elədi. 
Dedi: 
PDF created with pdfFactory Pro trial version www.pdffactory.com
 
 
44 
– Oğul, adın nədi? 
Dedi: 
– Paşam, adım Qəribdi. 
– Oğul, əyər mənim ozanımı alt etsən sənə xeyrim dəyər. 
Qərib dedi: 
– Ustad İbsi ixtiyar versə deyərəm. 
İbsi dedi: 
– Başını qurtar. 
– “Başını qurtar” deməyi bir az Qəribə yer elədi. Camaat çay-
xanaya elə doluf ki, elə bilinən ki, tamam şəhər əhli ora yığılıf. 
Burda götürüf görək Qərib “Osmanlı kərəmi” qaydasına nə 
deyəcək – tərəfindən biz deyək, siz şad olun: 
Səndən xəbər alım əyləşən ustad, 
Əl tutmasa sazı necə çalarsan. 
Ab-atəşi, xaki-baddan ayırsan, 
Mayan ki, olmasa necə bitərsən?! 
Məclisdəkilər  bu sözə çox fikir verdilər. Aşıx İbsi dedi: 
– Oğul, qoy bir az fikirləşem, de ikisinə də birdən cavab 
verrəm. Onatan aldı Qərib: 
Kamilsənsə gir meydana cəng elə, 
Haq dilək diləsən qalmazsan belə. 
On səkkiz bürc üstə qırx səkkiz çala, 
Nizamsız, kandarsız necə enərsən?! 
Məlik paşa qışqırdı: 
– İbsi, cavab ver. On səkkiz ildir ki, səni yemliyirəm, zər 
içində saxlıyıram. İndi bir uşağa cavab verə bilmersən. 
Aşıx İbsi dedi: 
Paşam, qoy üçüncünü nə desin sora üçünə də birdən cavaf 
verəjəm. Onatan aldı Qərib:  
Qəribəm, gəlmişəm, yucadı yolum, 
Yucadı kəlamım, yucadı dilim. 
Göydə uçan quşlar hesabsız malım, 
Səni çoban etsəm necə gedərsən?! 
PDF created with pdfFactory Pro trial version www.pdffactory.com
 
 
45 
Bu kəlmiyə xalx o qədər güldü ki, İbsi özü də mat qaldı. 
Qərib cavab gözlədi. İbsi sazı verdi, Qərib almadı. 
İbsinin sazını özünə qaytarıf dedi: mən bura düşmənçiliyə 
gəlməmişəm, dostluğa gəlmişəm. Ancax günah özündədi. 
Məlik paşa Qəribi malikanəsinə aparıf ona bir oda verdi, 
donnux təyin elədi. O günnən Qərib Məlik paşanın aşığı oldu. 
Böyük bir məclis quruldu. Aşıq Qəribi çox oxutdular, çox 
bəyəndilər. Məlik paşa dedi: 
– Oğul, sən ki, belə gözəl oğlan, yaxşı sənətkarsan nədən 
tərkivətən olufsan, nəyə görə bu çöllərə düşüfsən? 
Qərib dedi: 
– Əfəndim, əyər ixtiyar versən, onu mən saznan deyərəm, 
söznən deyərəm. 
– Oğul, mən də istəyirəm elə sən saznan deyəsən.  
Aldı Qərib görək “Quba Kərəmi” havasına nə dedi, tərəfinnən 
biz deyək: 
Çərxi-fələk ilən şətrənc oynadım, 
Oynadıxca məni uddu, nə edim? 
Mən canımı dirəm-dirəm döşürdüm, 
Fələk kandarından dartdı, nə edim? 
Məlik paşanın gözdəri doldu, dedi: 
– Oğul, bu fani dünyada hamının başına gəlif. 
Qərib dedi, qulaq as: 
Dedim fələyinən oynuyan udmaz, 
Təqdir yazdığına tədbir bulunmaz. 
Gövhər kanı hər nadana satılmaz, 
Fələk məni ucuz satdı, nə edim? 
– Oğul, oğul, mənim qanımı qaraltma, sən Allah. Sözünü 
tamamla, görüm dünya başımıza nə iş gətirir: 
Aldı Qərib: 
Aşıq Qərib oxur, söhbətə başdar, 
Car oldu gözümnən, qan ilə yaşdar. 
Bir bağ saldım möhnət ilə, qardaşdar. 
Fələk dalğasınnan atdı, nə edim? 
PDF created with pdfFactory Pro trial version www.pdffactory.com
 
 
46 
Məlik paşa Qəribə dedi: 
– Oğul, mənim himayəmdə, mənim pənahımda tamahı tox, 
gözü tox ol. İnşallah muradına yetərsən. 
Qərib burda qalmaxda olsun. Eşidin Tiflis şəhərinnən. Qərib 
gedənnən sonra, Şahvələd çox tədbirlər gördü Sənəmi alsın, çarə 
olmadı. Neçə dəfələrnən uzaxlardan Qəribin ölüm xəbərini 
gətirdilər. Qəribin guya qannı köynəyini gətirdilər. Yüz cürə 
əməllər, hiylələr işdətdilər. Sənəm öz dediyinin üstündə durdu. Nə 
dil verdi, nə əl. Göy geyib, qara örtüf, hər cümə günü Qəribin 
anasını, bajısını yoxluyuf, öz anasının yanında, öz namusunun 
üstündə 6 il tamam yol gözdədi. Şahvələd günü-günnən başdadı 
gənə hiylələr qurmağa. Qarılar göndərer, qızdar göndərer, qocalar 
göndərer. Sənəmi yoldan çıxara bilmer ki, çıxara bilmer. 
Bir gün Bəsti bazarrıx eliyən vaxt gördü bir qərib xocadı, 
üzünnən-gözünnən nur yağer. Haryasa hazırlaşer. Bəsti utanmağını 
buraxıf, xocuya yaxınnaşıf dedi: 
– Baba, yolun harayadı? 
Xoca dedi: 
– Qızım, Türkiyəyə səfər eliyəsiyəm, ya İzmirə, ya da İstan-
bula gedəjəm, oralarda işimi qurtarıf, inşallah Hələbə üz tutajam. 
– Baba, başına dönüm sənin adın nədi? 
Dedi: 
– Qızım, nəyinə lazımdı mənim adım? 
Dedi: 
– Baba, soruşuram, nə olar? 
Dedi: 
– Qızım, adım Salehdi. Mana Saleh Sövdagər deyəllər. 
Baba, nə vaxt yola düşəjəksən? 
– Qızım, inşallah, bir-iki aya yükümü tutuf gedəsiyəm. 
– Allah sənin üstündə dursun, baba, sənnən bir sifariş eləsəm 
Hələbə, İstanbula, İzmirə apararsanmı? 
– Qızım, mənim gözüm üstə, havaxt istəyirsən. 
Oyduku Bəsti özünə gəlif bu işi Şahsənəmə danışdı. Dedi: 
PDF created with pdfFactory Pro trial version www.pdffactory.com
 
 
47 
– Ay Şahsənəm, iki aydan sonra Türkiyəyə bir belə xoca 
gedir. Əyər onnan ismarış eləsək, görən qardaşım eşidif özünü bizə 
yetirərmi? 
Sənəm dedi: 
– Hə, bu gözəl oldu! Ey lap yerinə düşdü. Gəl mana yoldaşdıx 
elə, bir misgərxanaya gedək.  
– Ay qız, ay Sənəm, misgərxana nədi? 
Sənəm dedi: 
– Gedərsən, bilərsən. 
Sənəm Bəsdiynən baravar misgərin yanına gəlif misgərə dedi: 
– Misgər, mana bir cam düzəldərsən. Bir içimlik su tutan cam 
olsun. 
Misgər dedi: 
– Baş üstə. 
– Ancaq üstünə də belə yazarsan: 
“Şahsənəmi Şahvələdə verillər. 
Harda görsən, ol Qəribə de kəlsin”. 
Böyük hərflərlə yazarsan, özü də aydın yazarsan, kim əlinə 
alıf o camnan su içsə, oxuyuf başa tüşsün.  
Misgər dedi: 
– Qızım, mənim başım üstə. Ancaq sənnən bir manat qızıl 
alajam.  
Sənəm dedi: 
– Ay rəhmətliyin oğlu, bir nədi, istəsən laf beş manat da ve-
rəjəm. Elə olsun sən bu camı hazır elə. Baba, havaxt hazır olur bu? 
– Beş günnən sonra gəlif apararsan. 
Elə ki, cam hazırlanır, Saleh Sövdakar yola düşəsi oldu. Bəs-
tiynən Sənəm Saleh Sövdəkarın yanına gəlif bütün başdan ayağa 
olan işlərinin hamısını Saleh Sövdakara danışdı. Saleh Sövdakarın 
özünnən asılı olamuyarax gözünnən yaş tökülməyə başdadı. 
Qızım, bir neçə il bunnan əvvəl mana niyə demerdin ki, mən 
səni muradına çatdıreydım.  
Sənəm dedi:  
PDF created with pdfFactory Pro trial version www.pdffactory.com
 
 
48 
– Baba, indi işdi, belə oldu. Yaqın Allahtalanın özü belə 
yazıfmış.  
– Qızım, savax mən yola tüşörəm. İnşaallah, sənnən görü-
şərik. 
Sabahlarınız həmeşə xeyirə açılsın, qəflələr, kəcavələr bağ-
lanıf, Xoca Sənan dağının ətəyindən Türkə doğru yol başdıyan 
vaxtı Sənəmnən Bəsti Xocanın qabağını kəsdilər. Görək burda nə 
deyillər, biz deyək tərəfinnən, sizə can sağlığı qismət olsun, 
inşaallah. 
Aldı Şahsənəm görək nə dedi: 
Başına döndüyüm, ay Xoca baba, 
Harda görsən, ol Qəribə de gəlsin. 
Sənə qismət olsun o gözəl Kəba, 
Harda görsən, ol Qəribə de gəlsin. 
Saleh Sövdəkar dedi: 
Başına dolanım gözəl övladım,  
Taparam Qəribi, deyərəm gəlsin. 
Yolunda qoyaram varı, dövləti, 
Taparam Qəribi, deyərəm gəlsin.  
Aldı Şahsənəm:  
Xocam, bu naməni ona aparsan, 
Elə bilki Kəbə evin yaparsan. 
Ya Misirdə, ya Hələbdə  taparasan, 
Harda görsən, ol Qəribə de gəlsin. 
Saleh Sövdagar:  
Çəkərəm karvanı uzaxda çada,  
Göz yaşın məni də yandırdı oda. 
Bu qırx qatar malım yolunda fəda, 
Taparam Qəribi, deyərəm gəlsin.  
Aldı Sənəm: 
Bahar olcaq qızıl gülü dərəllər, 
Dəribən də pünhan yerə sərəllər. 
Şahsənəmi Şahvələdə verəllər, 
Harda görsən, ol Qəribə de gəlsin.  
PDF created with pdfFactory Pro trial version www.pdffactory.com
 
 
49 
– Qızım, mənim gözüm üstə. Qulaq as, gör nə deyirəm. 
Mən Salehəm, yüklərimi qataram, 
Qatar-qatar meydannarda acaram. 
Pulum da olmasa, malım sataram, 
Taparam Qəribi, deyərəm gəlsin.  
Söz cavabı tamam oldu. 
Sənəm dedi:  
– Saleh baba, al bu camı, içi dolu axcadı. Türkiyədə hansı 
yerdə aşıx gördün, məclis gördün, şərbət qayır, atan-anan ehsanına 
payla. Bu cama kim sahib dursa, kim yiyə çıxsa, haman naməni 
ona ver. Ancax adını öyrən, adı Qərib olsun.  
Saleh Sövdəkar razılıq edif, halallaşıf ayrıldı. Allaha çox 
şükür oxudu ki, məhəbbət, sevgi nə qədər müqəddəsdi.  
Bəli, ustad dili yüyrək olar. Düz dörd ay Saleh Sövdakar yol 
gedif ticarət elədi. Gəlhagəl, kəndbəkənd, şəhərbəşər – ustad dilin-
nən deyək – orda malını açdı, orda pulunu tökdü, orda aldığını al-
dı, satdığını satdı. Həm şərbət paylıyır, həm aşıxları yoxluyur, həm 
də məclislərdə Qəribi axtarmaxdaydı. Bir gün, iki gün dincəlif, 
gənə yoluna düşdü. Aradan dörd ay keşdi, gəlif Hələb şəhərinə 
çatdı. Malını satmaxdan ötrü, bazarlardan ixtiyar almaxdan ötrü bir 
xeyli ənam götürüf şəhərin sahibi Məlik paşaya ənam apardı. 
Getdi, şəhərdə alver eləməyə ixtiyar alsın. Məlik paşanın sarayında 
böyük bir məclisə tüşdü. Baxdı ki, böyük bir məclisdi. Ortalıxda 
bir aşıx var-gəl eliyir. Vallahı elə bil bül-bül cəh-cəh vuror.  
Saleh Sövdəkar bir kuzə şərbət düzəldif xəlqə müraciət elədi, 
dedi: 
– Ay camaat, peyğəmbər mövlüduna şərbət paylayıram. 
Peyğəmbərin ehsanına, peyğəmbərin savabına görə gərək alıf 
mənim şərbətimi qəbul edif içəsiniz.  
Camı dolduruf Məlik paşıya, onun əyanlarına verif sonra bir 
cam da dolduruf gətirif aşığa uzatdı, dedi: 
– Aşıx, isminiz nədi? 
Qərib dedi: 
– Baba, adım Qəribdi. 
PDF created with pdfFactory Pro trial version www.pdffactory.com
 
 
50 
Saleh sövdakar dedi: 
–  Qərib can, bu piyaləni bir nuş elə, özünə də bir yaxşı nəzər 
ver.  
Qərib piyaləni nuş eləyif, “bismillah” deyif, içif qurtarannan 
sonra camı oxuyanda nə görsə yaxşıdı. Camın üstünə yazılıf ki, 
Şahsənəmi Şahvələdə verillər, harda görsən, ol Qəribə de gəlsin”. 
Qərib mətəl qaldı. 
– Baba, sana qurvan olum, bu camı sən hardan alıfsan, sana 
kim verdi? 
– Saleh Sövdəkar olduğu kimi başına gələni açıf Qəribə 
danışdı. Civinnən çıxardıf naməni verdi. Qərib naməni oxuyuf, 
halı olannan sora oturdu. 
– Camaat fikir verdi Aşıx Qərib qızğın oxuduğu yerdə bey-
qafıldan bu nə cam idi, bu nə iş idi ki, bu Saleh Sövdəkar nə etdi 
ki, Qərib belə dayandı. 
– Ordan-burdan camaat dilləndi: 
– Aşıx, sana qurvan olum, aşıx, məclisi yarımçıq qoyma, 
dastanını tamam elə, biz dastana qulax aserıx. 
Aşıq Qərib xeyli fikirləşənnən sonra naməni bir də oxudu. 
Aşıq Qərib naməni oxumaqda olsun yenə sizə Tiflisdən xəbər 
verem. 
Bəli, o güllü-çiçəkli, o çal-çağırrı, qaynıyıf – daşan Tiflis 
şəhərində genə hamı öz kefindəydi. Şahvələd elçini elçi dalınnan 
göndərerdi, hər dəfə Xoca Sənan Şahsənəmin şərtinə əməl eliyirdi. 
Şahvələd neçə dəfə yalannan Qəribin “öldü” xavarını gətirifdi. 
Xoca Sənan dediyinnən dönməmişdi. 
Şahsənəm göy geyif qara bağlıyıf gənə öz yerində oturdu ki, 
oturdu. Ana, ata nə illah elədilər, Şahsənəmi yola gətirə bilmədilər. 
Hamı əlacsız qalıf yeddi ili gözdüyəsi oldular. 
Günnərin bir günündə Şahvələd şəhərin əyanlarınnan, ağsaq-
qallarınnan bir neçəsini götürüf Xoca Sənanın qapısına gəldi, dedi: 
– Mehriban əmi, axı bu qədər gözdəmək olmaz, Şahsənəm 
uşaqlıxdan mənim göbəkkəsməm, nişannımdı. Niyə vermirsən? 
Əmisi dedi: 
PDF created with pdfFactory Pro trial version www.pdffactory.com
 
 
51 
– Oğul, mən səni oğul götürsəm, sən Şahsənəmin qardaşı 
olursan, bu söz haxdı, gənə qismət sənindi, mənim işim yoxdu. 
Qızın özünnən danış. 
Şahvələd bibisinin yanına gedir: 
– Ay bibi, bax bu qədər camaatı burya tökmüşəm, qohum-
qardaş qapına yığılıf, elçi gəlif gör qızın nə deyir. Razılıq versin, 
vermir mən özümü Kürə atajam. 
Bəli, Şahsənəmin anası çarşavını başına salıf qızının otağına 
gəldi. Gəldi gördü kü, gənə gözünü yollara tikif ağlıyır, başına göy 
bağlıyıf, özü də qara geyinif. Anası qızı bir az dannadı, bir az o 
yannan-bu yannan, axırda dedi: 
– Ay qızım, dünyanın axırı yoxdu, sən də qojalersan, mən də 
bu gün-savax bəlkə öldüm, sənin toyunu görmədim. İndi sənə bir 
üç kəlmə sözüm var, ona cavab verginən. Aldı “Dilqəmi” 
qaydasına görək nə dedi: 
Qohum-qardaş yığılıfdı sevincə, 
Bəydən elçi gəlif, qızım, nə dersən? 
Gözlər şəhla, qamət uca, bel incə, 
Bəydən elçi gəlif, qızım, nə dersən? 
Sənəm xeyli fikirrəşdi, dedi: 
– Aneyi-mehriban, məni niyə vadar eliyirsən? 
Şəhla gözlərinin kiprikləri yuxarı qalxdı, dodaxları elə bilgi-
nən püstə açıldı. Yavaş-yavaş anasına belə bir cavaf verdi: 
Qohum, qardaş qoy var olsun yerində, 
Ana, qismət desə, mən nə deyərəm. 
Meyli yoxdu nə acıda, şirində 
Ana, qismət desə, mən də deyərəm. 
– Ay qızım: 
Səksən tümən verifdilər, qol bağı, 
Bağdatdan gəlifdi qızıl qol bağı. 
Xalılarnan bəzədifdi otağı, 
Bəydən elçi gəlif, qızım, nə dersən? 
Sənəm dedi: 
Zülfüm kimi ömrüm yolu qap-qara, 
PDF created with pdfFactory Pro trial version www.pdffactory.com
 
 
52 
Yeddi ildir qovrulmuşam mən nara. 
Necə baxım Qərib verən ilqara? 
Ana, qismət desə, mən nə deyərəm. 
Arvad xeyli dizinə döydü, ağladı, sızıldadı, gördü heç qız yola 
gəlmer – dedi: 
Ana quşlar yuvasında dayandı, 
Yeddi dəfə dağlar yaşıl boyandı. 
Mənim fikrim əlbət sənə əyandı, 
Bəydən elçi gəldi, qızım, nə dersən? 
Sənəm dedi qulaq as: 
Sənəm deyər qəlbimdən şikəstəyəm, 
Eşqə müftəlayam, əlbət xəstəyəm. 
Sən bilirsən yeddi ildi yastayam, 
Ana, qismət desə, mən nə deyərəm? 
Sənəm sözlə dediyi kimi, dillə də dedi: 
– Ana, hələ yeddi il tamam olsun, sora da qismət. 
Necə ki, Qərib gəlməyif, mənnən heç kimə getdi yoxdu, nə 
eliyirsən elə! 
Bəli, arvad qayıtdı öz yerinə, cavabını aldı. Hər kəs öz yerində 
oturmaxda olsun, sizə danışım Hələb şəhərinnən. 
Bəli, o ku Şahsənəm anasına dedi ki, ana, sən get öz işində ol, 
mən Qəribi gözdüyəjəm. Bunlar gözləməkdə olsunnar, sizə 
kimnən deyim – Qəribdən. 
Elə ki, Qərib məktubu oxuyuf Sənəmin dərdinnən halı oldu, 
dünya başına dolandı. Üzünü xalxa tutuf dedi: 
– Ay camaat, mənim başıma gələn çox müşgül məsələdi. 
Mənim işim çox çətindi. Üzümü tuturam ağalar ağasına, inşallah o 
düzəldər. 
– Ay Qərib, nə oluf, bu məktuva nə yazılıf? 
Qərib dedi: 
Qulaq asın, sizə deyim, ay camahat. “Ovşarı”havasına görək 
nə dedi: biz deyək, siz şad olun: 
Nazlı yardan bu gün bir namə gəldi, 
Əyər doğru olsa qırıb belimi. 
PDF created with pdfFactory Pro trial version www.pdffactory.com
 
 
53 
Bunnan sonra mən neylərəm sağlığı, 
Qadir mövlam necə versin ölümü? 
Qəribin dərdinə yanan kim, ağlayan kim. Qərib birini də aldı: 
Eşqin badasından ziyada içdim, 
Qaynadım, qaynadım odlara düşdüm. 
Vətənsiz quş idim, havaya uçdum, 
Tərk elədim vətənimi, elimi. 
– Ay Qərib, özgə nə yazıflar? Dedi qulaq as: 
Mən Qəribəm, hər badəni içmərəm, 
Hər yetənə gizlin sirrim açmaram. 
Müxənnətin körpüsünnən keçmərəm, 
Coşğun çaya uğradaram yolumu. 
Söz cavabı tamam oldu. Qərib başına gələni xalqa danışıf, 
Saleh Sövdagara böyük təşəkkür bildirdi. Bəli, hamı yerdən Qəribə 
uğur dilədi. Bir Məlik padşadan başqa. Qərib ölçüf-piçdi, 
hesafladı, düz altı il 11 ay keçif. Hələbdən Tiflisə üç aylıx karvan 
yoluydu. Müqaviləsinin vaxtına bir ay qalıf. Axşam-sabah, günorta 
namaz üstə, dua üstə Məlik paşaya yalvardı: 
– Məlik paşa, məni azad elə, uşaqlarının başına bağışla. 
Olmadı. Məlik paşa heç razılıq vermədi ki, vermədi. Axırda Qərib 
yenə Məlik paşanın yanına gəldi. Ağladı, sızdadı, başına gələnnəri 
dəfələrlə gənə danışdı. 
– Ay Məlik paşa, indi sənə mənim bir üç kəlmə sözüm var. 
Əyər qəbul eləsən o sözdəri oxuyaram. Qəbul eləməsən də özün 
bilərsən. 
Məlik paşa başını qaldırıf: 
– Oğul, oxuyursan oxu, mən nə deyirəm. 
Götürür burda “Dastanı” havasında görək nə deyəjək, biz 
deyək, siz şad olun. 
Başına döndüyüm, can Məlik paşa, 
Əfəndim, sultanım, məni qoy gedim. 
Səni görüm dövlətinnən yüz yaşa, 
Əfəndim, sultanım, məni qoy gedim. 
Məlik paşa dedi: 
PDF created with pdfFactory Pro trial version www.pdffactory.com
 
 
54 
– Oğul, Qərib, mən istərdim mənim bağımdan bülbül əhsiy 
olmasın. Sən namərdlik eliyirsən. Belə şeymi olar? Axı biz sənnən 
ilqar bağlayıf, söz danışmışdıx ki, ömür boyu sən mənim yanımda 
olajaxsan. Nə qədər mal-dövlət, nə qədər axça-qızıl istəyirsən verim, 
kimi istəyirsən, lap öz qızımı al. Ancax Qərib, burda qal, mənim 
yanımda ol. Onatan Qərib gözlərini qaldırıf dedi: 
– Sana qurban olum, qulaq as: 
İtirdim ceyranı çöllərdə qaldı, 
Uçammadı sonam göllərdə qaldı. 
Şahsənəmin gözü yollarda qaldı, 
Əfəndim, sultanım məni qoy gedim. 
Məlik paşa dedi: 
– Oğul, oğul, de, de sözünü qurtar, mən də deyəcəm. 
Aşıq Qərib sənin adına quldu, 
Məni sən bağışla Qərib bülbüldü. 
Ya bu azad eylə, ya da ki, öldür, 
Əfəndim, sultanım, məni qoy gedim. 
Məlik paşa dedi: 
– Qərib, get sabah gəl, bir cavab deyərəm. 
Cəmi müqaviləyə, vədəyə üç gün qalıf. Məlik paşanın Məsim 
adlı ağıllı bir vəziri var idi. İşdən hali idi. Məlik paşaya dedi: 
– Əfəndim, Qəribi azad elə. Nə istəsə ver, qoy getsin. Hamısı 
birdi, o qaydasıdı. Çünki üç günnən sonra onun nişanlısını ayrısına ve-
rellər. O da namusuna sığışdırıf oraya gedə bilməz. Belə gözəl yaşayışı 
o, əlindən verməz. Hökmən o, sənin yanına qayıdıf gəlməlidi. 
Sanki Məlik paşa yuxudan ayıldı. Dedi: 
– Oğul, Məsum əfəndi, çox düz deyirsən. 
Oydu ki, Qəribin gəlməyini gözlədilər. Sabahlarınız xeyirliyə 
açılsın, sabah açıldı, cəmi iki gün qalıf. Allah göstərməsin ilan 
vuran yater, Qərib yatmer. Gəldi Məlik paşanın qarşısında baş 
əydi, altı ildə heç onun qarşısında baş əyməmişdi. Qarşısında 
yalvarıb dedi: 
– Məlik paşa, məni balalarının başına bağışda. 
Məlik paşa Qəribin qaşından öpüf dedi: 
PDF created with pdfFactory Pro trial version www.pdffactory.com
 
 
55 
– Oğul, sana halal olsun, mən səni sınağa salmışdım. Təmən-
nan nədi de. 
– Paşam, mənim təmannam qırx kisə türk lirəsidi. 
Məlik paşa əmr verdi. Qəribə iki dəfə özü istədiyindən çox qızıl 
verdi. Hələbin gözəl parçalarınnan, Məlik paşanın özünün ixtiyarında 
olan gözəl şeylərdən; vəzinnən yüngül, qiymətdən ağır nə var idi bir 
heybə baş-ayaq doldurdular. Oydu ki, Qərib bu gözəl işi görən vaxtı 
çox şad oldu. Ayrılan vaxtı hamısının gözdəri doldu. Götürüf görək 
burda Məlik paşıya bir-iki bənd nə deyir, biz deyək siz şad olun, 
həmişə kefiniz kök, damağınız çağ olsun: 
Nanı-nəməyin yemişəm, 
Halal eylə, Ağa, məni. 
Sözünə bəli demişəm, 
Halal eylə, Ağa, məni. 
 
Fələk salıb məni dərdə, 
Ya qismət görüşək bir də. 
Həm batində, həm zahirdə, 
Halal eylə, Ağa, məni. 
 
Qəribəm, verdim salavat, 
Dilimdədi xoş kəlamat. 
Sən sağ ol, mən də salamat, 
Halal eylə, Ağa, məni. 
Söz tamam oluf, öpüşdülər, görüşdülər. Nolajax, ayrılıxdı. 
Hökman göz yaşı olmalıdı. 
Qərib şəhərdən çıxıf başdadı Hələb dağlarının döşünə doğru 
çuxurları, yolları nə təri getsin?! Karvanımı gözdəsin, piyadadamı 
getsin? Xeyli gəldi. Demək olar ki, on ağac Hələbdən ayrılıf, 
axşamladı. Qurd-quşdan xilas olmaq üçün bir umutdu yerə çəkilif 
fikrə getdi. Elə də uyudu. Yuxuda bir nəfər ona dedi: 
– Ey Qərib, səni bu sövdaya salanı heç yad edirsənmi? 
Elə bil Qəribi ildırım vurdu, yuxudan ayıldı, dedi: 
– Vah, İlahi, axı məni bu dərdə salan var. Məni bu yola 
müftəla eliyən var. Mən onları niyə yadıma salmeram. Burda 
PDF created with pdfFactory Pro trial version www.pdffactory.com
 
 
56 
götürüf “Osmanlı bəhrinə” /Osmanlı divanisinə/ görək Qərib nə 
deyir, biz  deyək, siz şad olun: 
Yerin-göyün sahibisən, yaradan, sənnən mədəd, 
Bu dünyanın yox işlərin var edən, sənnən mədəd! 
Abi-atəş, xaki-baddan xəlq eylədin insanı, 
Üzü caat tək qibləyə dur edən, sənnən mədət! 
Gördü heç bir kəs gəlif eləmir. Ancax sözünü davam eləməyə 
başdadı. 
Yatmış idim mən-qəflətdə, sözlər gəldi gümana, 
İtirdim əqli-huşumu çiskin döndü dumana. 
Yunisi qərq eylədi qafil dərya-ümmana, 
Onu dəryadan qurtarıb var edən, sənnən mədət. 
 
Yarannan dərdli Qərib çəkdi dünya qüssəsi, 
Ağam Şahmərdan əlindən içmişəm dolu tası. 
Yetirginən harayıma ağam Xıdır İlyası, 
Bu işlərə səbəb olub var edən sənnən mədəd! 
Söz cavabı tamam oldu. Gördü dan yeri sökülür. Gözə 
yuxumu gedər? Dan yeri ağarmağa başdadı. Qərib gördü ki, bir 
bülbül elə ötür, elə nalə çəkir, elə oxuyur ki, insanın ürəyini aparer. 
Ancax Qəribin bülbülü dinləməyə halımı var? 
Xeyli bülbül Qəribin fikrini oana-baana yönəltdi. Qərib gördü 
ki, dan yeri sökülüf, gün başdıyıf hər yeri ağartmağa. İlahinin 
dərgahına, varlığına şükür eliyif, sazını köynəyinnən xilas eliyif 
görək götürüf burda Qərib bülbülə nə deyir, biz deyək, siz şad 
olun. Həmişə kefiniz şad olsun. 
Gül üstündə ötən bülbül, 
Ötmə, bülbül, mən Qəribəm. 
Dərdi yüzə yetən bülbül , 
Ötmə bülbül, mən Qəribəm. 
Bülbül susarmı? Öz cəhcəhində, öz naləsində. Aldı Qərib: 
Bülbül, Bahar vaxtı keçdi, 
Güllər irəmə yetişdi. 
 
PDF created with pdfFactory Pro trial version www.pdffactory.com
 
 
57 
Şahsənəmim yada düşdü, 
Ötmə bülbül, mən Qəribəm. 
 
Bura Hələb, ya Gürcüstan, 
Dörd yanım bağ, ya da bostan. 
Aşıq Qərib söylər dastan, 
Ötmə bülbül, mən Qəribəm. 
Bülbül öz cəh-cəhində, Qərib heybəsini götürüf gün çıxan 
tərəfə getməkdə olsun. O ku gün boyunu qaldırmaq istəyən vaxtı 
Qərib əyləşdi ki, bir namaz qılsın. Bir gözəl su axırdı. Suyun 
üstündə duruf, abu-dəst elədi. Axşam üstü Tiflisə çatmasa, bütün 
dünyası başına dar olmalıdı. İlqar-iman hamısı batıf geder. Genə 
Qərib öz-özünə fikirləşdi ki, ağamı bir səsləyim görüm nə deyir: 
Bəli, yönünü qibləgaha tutuf, sazının zilini zil, bəmini bəm 
eliyif “Məmməd bağırı” havasında nə deyir, biz deyək, siz şad 
olun: 
Hanı mənə badə verən ərənnər, 
Qəribəm, yetirsin vətənə məni. 
Mərd igidlər mətləbini verənlər, 
Qəribəm, yetirsin vətənə məni.  
 
Ağlar qaldı mən yazığın anası, 
Dərdli canım odlar tutub yanası. 
Xorasanda qızıl kümbəz ağası, 
Qəribəm, yetirsin vətənə məni. 
 
Aşıq Qərib təşnəsini bildirsin, 
Bəlkə gəlsin çeşmim yaşım sildirsin. 
İmdadıma dada yetən göndərsin, 
Qəribəm, yetirsin vətənə məni. 
Qərib sözün tamam elədi. Heybəsini yerə qoydu ku sübh 
namazını qılsın, sora da yola bina qoysun. Gördü kü arxa tərəfdən 
bir atdı buna çathaçatdı. Atdı çatıf Qəribə salam verdi, atınnan 
endi. Atı yançıdar eliyif Qəribə yaxınnaşdı: 
PDF created with pdfFactory Pro trial version www.pdffactory.com
 
 
58 
– Oğul, sübh namazımızı qılaq. 
– Bəli, Baba, mən də ona hazırlaşıram. 
Abudəst alıf namaz qıldılar. Qərib namazı bitirif duaya 
başdadı. 
– Ya Rəbbim, məni darda qoyma, gözü yolda qalanlarıma 
yetir. 
Qoca amin deyif, duruf atını çəkif mindi: 
– Oğul, sənin yolun haradı? 
– Baba, mən Tiflisə gederəm. 
– Oğul, mən də o tərəfə gederəm. Əlini ver tərkimə min. 
Qərib bismillah deyif, qocanın əlini tutuf ata mindi. 
At tərpəndi. Qoca Qəriblə elə söhbətə başdadı ki, Qərib hər 
şeyi unutdu, günortaya qədər yol gəlif yolun çox uzun olduğunu 
hiss eləmədi. Günortaya qədər yol gəldilər. Qoca dedi: 
– Oğul, burda günorta namzını qılmaq lazımdı. 
Atdan endilər. Bir bulaq başıydı. Abudəst alıf günorta nama-
zını qıldılar. Namaz tamam oluf qurtarannan sonra Qərib dedi: 
– Ya Xuda, məni darda qoyma. 
Qoca-amin – deyif, atını çəkif mindi və dedi: 
– Oğul, gözünü yum, əlini mana ver, tərkimə min. 
Qərib əlini uzatdı, bismillah deyif qocanın tərkinə mindi. 
Baba dedi: – bu səmt haradı? 
Dedi: 
– Oğul, hara olajax. Qarsın düzüdü. 
– Ay baba, elə şey olmaz. 
Dedi: 
– Oğul, Allah eliyənnən sonra, niyə olmur? 
Qoca elə qəribə bir söhbət dedi ki, Qərib hər şeyi unutdu. 
Qərib özünə gələndə gördü kü, qoca atı dayandırıf. 
– Oğul, atdan en. 
Qərib atdan enif, heybəsini, sazını əlinə alanda, qoca dedi: 
– Oğul, atın qabaq ayağının altınnan bir ovuc torpaq götür, 
dəsmalına bük. Ananın gözləri sənin yolunu gözləməkdən, 
PDF created with pdfFactory Pro trial version www.pdffactory.com
 
 
59 
ağlamaqdan tutuluf tamam. O torpağı onun gözünə çəkərsən, 
inşallah şəfa tapar. 
Qərib əyilif torpağı götürdü, dəsmala bükdü, istədi qocaya 
təşəkkür etsin, nə qocanı, nə atı görmədi. Tez özünə gəldi, ey dili 
qafil, bura Tiflisdi. Qərib sevincindənmi, kədərinnənmi özündən 
asılı olmuyarax elə qışqırdı ki, “Allahu Əkbər” – dedi: hər bir yer 
səsə gəldi. “Bu qurban olduğum nə elədi ki, mən başa tüşmədim” – 
deyif tərpəndi. Hansı hücrədə ana-bacısını qoyuf gedif orya çıxdı. 
Gəlhagəl gördü bir qız xeylağı qara geyinif, çiynində kuzə bunlar 
hansı hücrədə olur, həmən hücrəyə geder. Arxadan çağırdı: 
– Ay bajı, ay bajı, əylən mən qəribəm. 
Qız dedi: 
– Nə olsun qəribsən, mən də qəribəm. Qəribsən get kişilərin 
yanına, mən qız xeylağıyam, mənim yanımda nə işin var? 
– Ay bajı, yox, mən Qəribəm. 
Qız içəri girdi. Qərib qızın arxasınca girmək istəyəndə artrıx 
qapı bağlı idi. Qərib səsləndi: 
– Ay bajı, qapını aç, mən Qəribəm. 
Onatan Qəribin anası içəridən dedi: 
– Ay qız, o səs nə səsdi? Nə qədər doğma səsdi, o səs mənə 
tanış gəler. Qapını aç. 
Bajısı qapının açdı. Bəsti böyüyüf gözəlləşif, Qərib isə dəyişif 
kişiləşif. Qərib ananın üstünə yeriyif bağrına basdı: 
– Ana, mən Qəribəm. 
– Oğul, sən hansı Qəribsən? 
– Sənin oğlun Qəribəm. 
– Oğul, gözdərim görmör, mən ona inana bilmerəm. Əyər sən 
Qəribsənsə di yaxın gəl, saçını mana yaxın gətir. 
Qərib başını əyif qarıya yaxınnaşdırdı. Qarı Qəribin saçını 
qoxuluyuf dedi: 
– Bəli, Qəribə oxşuyursan. Ancax umudum kəsilif. O qədər 
Qəribin qara xəbərrəri gəlif ki, sayı-hesabını bilmerəm. Ancax bir 
şərt var, oğul, Qəribin o tufardan asılan sazını endir çal, onda 
bilərəm ki, Qəribsən. 
PDF created with pdfFactory Pro trial version www.pdffactory.com
 
 
60 
Bəli, mənim əzizdərim. O saz ki, Qərib burda qoyuf getmişdi 
tufardan asılı idi. Necə adamlar gəlif o sazı tufardan alıf çalmaq 
istəmişdi, saz ustadların dediyinə görə - qəlviyə3 çəkilmişdi, saza 
əl çatmamışdı. Ona görə Qərib gedif əlini uzadan kimi saz əlinə 
gəldi. Sazı açıf simləri pasdanmış görüf simlərini sildi. Götürüf 
burda anasına nə deyəjək, biz deyək siz şad olun: 
Canım ana, gözüm, ana, 
Ana, mən Qəribəm-Qərib. 
Sana qurban özüm, ana, 
Ana, mən Qəribəm-Qərib. 
– Ay oğul, qoxunnan bilerəm Qəribə oxşuyursan, saz əlinə 
gəldiyini bilerəm Qəribsən, ancax gənə inanmeram. Axı mənim 
gözdərim kordu. 
Qərib dedi qulaq as: 
Getdim Hələbdə oturdum, 
Hökümlər yerinə yetirdim. 
Gözdərinə dərman gətirdim, 
Ana, mən Qəribəm-Qərib. 
 
Qəribəm, uydum sitəmə, 
Qərq oldum sitəmə, qəmə. 
Müjdə göndər Şahsənəmə 
Ana, mən Qəribəm-Qərib. 
Söz cavabı tamam oldu. Üç həsrət bir-birinə qovuşdu. Bu 
mənzərə necə olduğunu təsəvvür edin. Əzizdər, həsrətdər görüşdü. 
Bəsti istədi ki, desin qardaş, axı bu gün Şahsənəmin toyudu, yeddi 
il tamamdı. Ancax demədi. Dedi qoy özü bilsin. Mən qardaşımın 
qəlbini yaralıya bilmərəm, həsrətdər görüşdü. Ancax axşam 
namazına yaxın qalmışdı. 
– Ana, əyər ixtiyar versən, mən bir bazara çıxıf hərlənərəm. 
– Oğul, özün bilərsən, kef sənindi. Ancax sənə qurvan olum 
sazsız getməynən, sən el aşığısan. 
– Ana, onu mən bilirəm. 
                                               
3 Qəlvi – hündür, əlçatmaz deməkdir. 
PDF created with pdfFactory Pro trial version www.pdffactory.com
 
 
61 
Qərib sazını götürüf bazarın qırağına gələn vaxtı, gördü kü, 
Qoçu Mahmud əlini qoyub qurşağının üstün, başını əyif, belini 
əyif. Anarı gedir, belə gəlir. Qərib Qoçu Mahmudun yanına 
yaxınlaşıf, salam verdi. Qoçu Mahmud salamı soyuq aldı. Qəribin 
yanınnan bir belə addadı, bir də geri qayıdanda Qəribə doğru belə 
baxdı gördükü bura libasında döylü. 
– Aya, aşıqsanmı? 
– Bəli, aşığam. 
– Ə, haralısan? 
– Sənə kim lazımdı, Mahmud qardaş? 
Mahmud özünə gələndə fikir verəndə gördü kü, bu Qəribdi. 
– Ay müxənnət Qərib, deyif – sarmaşdılar bir-birinə. Ayə, sən 
indiyətən hardasan? 
Dedi: 
– İndiyətən mən Hələb şəhərində idim. 
– Bə nə olurdu, vaxtında gəleydin? 
Dedi: 
– Dünən zornan ixtiyar almışam. 
– Aşıx Qərib, yaxşı, mana bu zülmü elədin, yeddi ildə mənə 
bu dağı çəkdin, getdin. İndi də məni doluyorsan. Nə təhər dünən 
sən Hələb şəhərində idin, indi burdasan? 
Qərib başına gələni tamam-kamal özü də nə təhər gəldiyini 
Mahmuda nağıl elədi. 
Mahmud dedi: 
– Qardaş, bir de görüm qızılları gətiribsənmi. 
Dedi: 
– Bəli, gətirmişəm. 
– Nə qədər? 
Dedi: 
– Sənə nə qədər lazımdır? 
Mahmud sevincindən papağını yerə vurdu. Dedi: 
– Qərib, müqavilə bu gecə saat 12-də qurtarır. Hələ ona dörd 
saat var. Gedək. Ancax mən nə desəm, elə hərəkət eliyərsən. 
Qərib dedi: 
PDF created with pdfFactory Pro trial version www.pdffactory.com
 
 
62 
– Qardaş, haraya gedək? 
Mahmud dedi: 
– Axı, bu gün Şahsənəmnən Şahvələdin toyudu. Sabah gəlini 
oğlan-bəy otağına aparajaxlar. 
– Eləmi? 
– Elə. 
– Hələ bizim müqaviləmizin vaxtı tamam olmuyuf. O 
istədiyini də gətirmişəm. Nə təər olar? 
Mahmud deyir. 
– Allah qoysa biz deyən olajax. Səni dünən Hələbdən buruya 
gətirif çıxardanın özü inşallah, bizə kömək eliyər. 
Bəli, o zaman toylarda qoç toqqaşdırırdılar, xoruz savaşdır-
dılar, it boğuşdururdular, pəhləvanlar güləşdirirdilər, aşıq deyişdi-
rerdilər. Mahmud da Qəribi aşıx kimi toya apardı. 
Bəli, Qoçu Mahmud yanında aşıx, mağar olan məclisə girəndə 
/aşıx o zaman çox nadir olurdu/ camaat hər tərəfdən: – Yaşasın 
qonax, yaşasın aşıx, yaşasın aşıx gətirən Qoçu Mahmud – deyəndə 
Mahmud bir az eşqiləndi. 
Qərib baxdı ba!... Otaxlar bəzənif, sazandalar hazırlaşıf, qara 
zurnanın naləsi dünyanı götürüfdü başına. Xeyli anarı-bəri var-gəl 
eliyif. Mahmud harda əyləşmişdi, Qəribi də onun yanında 
oturtdular. Hər tərəfdən “aşıx”a çay, “aşığa çörək”, “aşığa xörək” – 
deyildi. Ancax Qərib dedi: 
– Ay camaat, narahat olmuyun hamısı yerindədi. 
Olmadı. Aşığın tərəfdarrarı ordan-burdan, pul çıxardıf, pul 
uzadan, aşıx, bir qalx, bir neçə söhbət elə. Qərib qalxıf fikir verdi. 
Qız bəzənən otağın qapısı açıx idi, çox səs-küy vardı. Yengə 
ucadan deyir ki, gəlin məşəttələri qoymur başı bəzənsin. 
Qərib işi başa tüşüf sazını düzəldif başdadı məclisə fikir verif 
“Divani” çalıf oxumağa: 
Hicranın qəmin çəkməyə məndə bir taqətmi var? 
Kim düşsə eşqin oduna, onda kəramətmi var? 
Mən yarı sevənnən bəri oldum cununi-divanə 
Heç sizdə insafi-mürvət, ya da ədalətmi var?! 
PDF created with pdfFactory Pro trial version www.pdffactory.com
 
 
63 
Hər yannan: – Ay aşıx, sağ ol! Əhsən, aşıx! Aşıx, çox yaşa! 
səsləri ucaler. O tərəfdən, bu tərəfdən aşığa qiymət verif pul tök-
dülər. 
Dərd əlinnən mən divanə dəryalar boyladığım, 
O yarı görənnən bəri dərdlərə uğradığım. 
Oxları keçdi sinəmnən, bağrımı doğradığım, 
Nəzər qılın bir halıma, sizdə sədaqətmi var? 
Qəribi çox alqışladılar. Ancax Qəribin içi qan ağlayır. Mü-
qavilə, ilqar tamam olur. O, oana, baana baxıf sözünə bir də baş-
dadı. Bəli, Qərib axırıncı kəlməsini oxuyan vaxtı, Sənan Xocanın 
düz qarşısında oxudu: 
Hansı kitab hümbətsiz, bəyan edin siz mana, 
Ona bir ərzi-hal yazın, səcdə qılım mən ona. 
Öldürsəniz bir aşığam, axır batarsız qana 
Mən Qəribi öldürməyə haqqıdan ayətmi var? 
Xoca Sənan dedi: 
– Mən bu səsi, bu hünəri, bu gözəlliyi harda görmüşəm? Xeyli 
fikrə getdi kişi. Ordan, burdan pıçıltı başdadı: – Bu nə deyir? Bunu 
kim öldürürdü, bu belə oxuyur? 
– Aşıq, mərhaba! Birini də de gəlsin. 
Qərib bir az əyazıdı, gördü ki, baa iş nə yerdədi. Götürüf 
burda “Urfanı” qaydasında görək nə diyəjək, biz deyək, oxuyan 
da,  dinləyənnər də şad olsun, inşallah: 
Addadı zimistan gəldi növbahar, 
Səccarələr göy geyif ya “sini” gözlər. 
“Əlif” qəddi, “cim” gözləri “nun” ağzı, 
Dil hərf içində yasini gözdər. 
Burda, Şahsənəmi işarə verdi. Ancax Xoca Sənan yaxşı fikir 
verir. “Əlif” qəddi-düz, “cim” gözləri – “c” hərfinə oxşuyan 
gözdər, “nun” hərfi ağza oxşuyur. “Sin” də hərif içində Sənəm 
sözü-“sin” hərfindən başdıyır. 
Xoca Sənan öz işini kövəyində aparır, qarnında burulur ha, bu 
Qəribdi. Ancax büruzə vermer ki, göröm işin axırı nə olacax. 
Dəmir handa, polad handa, daş handa, 
PDF created with pdfFactory Pro trial version www.pdffactory.com
 
 
64 
Billur piyalalar doluf-daşanda, 
Əzrayıl gələndə, dil dolaşanda 
Könül ğəm-ğəm edif yasini gözdər. 
Hər yerdən “afərin aşıq” – deyəndə, Xoca Sənan gözünü 
Mahmudun üzünə zillədi. Mahmud da işi başa düşdü. Gördü kü, 
Xoca Sənan anlayıfdı, ancax anşdıra bilmer. Onatan Qərib aldı o 
biri bəndi görək nə dedi: 
Bizim dağlar yenə qarə geyinmiş, 
Xal-xalı üstündən qara geyinmiş, 
Sənəm, sənin zülfün qarə geyinmiş 
Beçərə Qəribin yasını gözdər. 
“Qərib” deyən Xoca Sənan işi yəqin başa düşdü. Bu dəmdə 
camaat gördü ki, yan otaxdan oxumaq səsi gəler, oxuyan da qızdı. 
Hamı fikir ferdi ki, gəlin otağınnan səs gəlir. 
Şahsənəmin əlində zəhər şüşəsi, ürəyində Qərib məhəbbəti, 
axırıncı gumanı yalnız özünü öldürmək niyyətinə gəlir. 
Burda götürüf görək “Gülabı” qaydasında nə deyəjək, biz 
deyək, siz şad olun: 
Qızlar, mənə bir təsəlli eyliyin, 
Peymanım dolmazdan Qərib gəleydi. 
Bu canımı ona qurvan eyləyərəm, 
Güllərim solmazdan Qərib gəleydi. 
Qadınların arasında ağlaşma tüşdü. Ancax Qəribin bacısı 
Bəsti işi bilerdi. Evdə necə, nə təhər eləmək lazımdı onu an-
lamışdı. Nə ki var zər-ziynəti, toy paltarı geyinif qardaşının dalınca 
məclisə girdi. Qərib dönüf Bəstiyə baxanda gördü ki, Bəsti 
doğrudan da tovus quşu kimidi. Bəsti Qəribə baxıf “can qardaş” – 
deyif aradan gəlin otağına gedən vaxtı hamı eşitdi ki, Bəsti gəlif 
ona “can qardaş” dedi. O zaman xalxın içinə çaxnaşma düşdü. 
– Əyə, bu ki, Aşıq Qəribdi. 
Gəlin otağının qapısınnan Bəsti “Sənəm can” – deyə bərkdən 
çığırdı. Bunların qabaq öz aralarında söhbət getmişdi ki, mana 
muştuluğa gəlsən, maa Qəribin gəldiyini nejə xəbər verjəsən? 
Bəsdi demişdi ki, mən çığırajam “Sənəm can”. Onda sən başa düş 
PDF created with pdfFactory Pro trial version www.pdffactory.com
 
 
65 
ki, Qərib gəlif. Ancax bu “Sənəm can” çığıran kimi ikinci bəndini 
Şahsənəm belə aldı: 
Tifil ikən aşiq oldum mən onçan, 
Danışmadım bir yarımnan doyuncan. 
Nə səs idi gəldi mana “sənəm can” 
Qəbrim qazılmazdan Qərib gəleydi. 
Gözünü gəzdirəndə gördü kü, Bəsti elə bəzənif, tovuz quşu 
kimi. O saat başa düşdü kü, burda nəsə var, zəhər şüşəsini əlinnən 
kənara atıf aldı üçüncü bəndi: 
Çağırın yanıma dərtli anamı, 
Qərib yoxdu, o bağlasın yaramı. 
Qadir Allah özü versin ənamı 
Şahsənəm ölməzdən Qərib gəleydi. 
Bəli, söz cavabı tamam oldu. Bəsti atılıf Sənəmin üstünə: 
– Sənəm, qardaşım gəlif. 
Şahsənəm məşşatələrə üzünü tutuf dedi ki: 
– İndi sizə ixtiyar verirəm, məni bəzəməyə. 
Eşit Qəribdən. Qəribin bacısı haray saldı: 
– Heç kəs anarı-bəri söyləməsin. Müqaviləni çıxardıf əlində 
tutdu. Dedi: 
– Qərib vaxtında gəlif çıxıf. 
Qəribə sual verdilər. 
– Toy başlamazdan əvvəl hardaydın ki, indi gəlif çıxıfsan? 
Qərib dedi: 
– Hələbdeydim. 
– Necə yəni Hələbdə? 
– Bəli, dünən Hələbdeydim. 
Şahvələd elə qışqırdı ki: 
– Ay camaat, Hələbdən burya üç aylıx yoldu. Bu xalqı 
doluyuf. 
Qoçu Mahmud dedi: 
– Hər kəs öz yerində əyləşsin. Aşığın özü deyər necə 
gəldiyini. 
PDF created with pdfFactory Pro trial version www.pdffactory.com
 
 
66 
Qoçu Mahmud dedi ki, yox, mənim aşığım müqavilədə qırx 
kisə türk lirəsinə qız alır. O, elə aşıxdı ki, bir bənd sözü yüz 
tüməndi. O nejə gəldiyini, nə gətirdiyini özü söylüyər. 
Xoca Sənan bilirdi Qoçu Mahmud nə deyir. Odur ku, Qəribə 
dedi: 
– Doğrudanmı sən dünən Hələbdə idin? 
Qərib dedi: 
– Bəli.  
– Oğul, nə təhər oldu ki, üç aylıq yolu buraya gəlif çıxdın? 
Qoçu dedi: 
– Ay camaat, yerinizdə irahat oturun. Mən hər şeyi, hər sözü 
danışaram, hər  şeyi də öz yerinə  yetirərəm. Kim inanmer məni 
sınağa salıb baxa bilər. 
– A kişi, de görüm bu sabax hardaydın? 
Qoçu dedi: 
– Sabah tezdən Hələbdən aralanmışdım. 
Camaat bir-birinin üstünə mat-mat baxdı. Xoca Sənan bir kisə 
qızıl çıxarıf dedi: 
– Oğul, bu sənin qiymətin. De görüm, nə təhər oldu, bu nə 
möcüzədi. 
Onatana aldı Qərib “Köhnə Qaytarma” üstündə nə dedi, biz 
deyək, siz şad olun: 
Dün gecə, dün gecə Hələb şəhrindən, 
Qaynadım, qaynadım coşdum da gəldim. 
Yar mənə göndərdi camda naməni 
Ağınnan, qarasın seçdim də gəldim. 
Xalx mat qalıf, kimi inaner, kimi inanmer. Aldı Qərib sonra 
görək nə dedi: 
Sübhün namazını Hələb özündə 
Günorta namazımı Qarsın düzündə, 
Axşam namazımı yar Tiflisində, 
Mövlam qanad verdi uçdum da gəldim. 
Camaat bəzi inanır, bəzi inanmır, bəzi allaha şükür oxuyur. O 
yannan şəhərin hacılarından biri dedi: 
PDF created with pdfFactory Pro trial version www.pdffactory.com
 
 
67 
– Oğul, mən sənin sözünə inameram, ancax bir möcüzad 
göstərməsən, şəkdə-şübhədə qalacam. Onatan aldı Qərib: 
Can verərəm yarın haqqı sayına, 
Xudam ölüm versin qəlbi xayına. 
Aşıq Qərib Şahsənəmin toyuna, 
Boyuna zibalar biçdim də gəldim. 
Bəzi yerdən – “aşıq, sağ ol”, bəzi yerdən – “aşıx xalxı 
doluyuf” dedilər. 
Aşıx Qərib Hələbdən Tiflisə necə gəldiyini sözlərinnən də 
dedi. Xalxa nəql elədi. Hacının biri qalxıb dedi: 
– Oğul, doğrudan da elədirsə, səndə bir kəramət varsa, heç 
olmasa o səni gətirən qüvvə sana bir nişan verərdi. 
Dedi: 
– Bəli, verdi. Mana bu yaylıxda torpaq verif. Kor gözü açar. 
Əyər kor gözə o torpaqdan sürtsən, o gözü açar. Xahiş edirəm, kor 
adam tapın gətirin onun gözünü açım. 
Şəhəri dövr elədilər, heç kor adam tapmadılar. 
Qoçu Mahmud Qəribin anasını məclisə gətirtdi. 
Qərib torpağı anasının gözünə sürtən kimi ananın gözdəri 
açıldı. Camaat Qəribi alqışdadı. Ana Qəribi görən kimi özünü üs-
tünə saldı: 
– Can bala, indi görürəm ki, doğrudan da sən Qəribsən. 
Qərib özü qəsdən anasının gözünün açılmasını sonruya sax-
lamışdı. Çünki onu sınamax istəyəndə, camahatı inandıra bilsin.   
Bəli, Xoca Sənan mat qalmışdı ki, bu işi neyləsin. Ağsaqqal-
ları, qarasaqqalları yığıf dedi: 
– Ay camaat, toy Şəhvələdə başlayıf. Ancax qızın yiyəsi 
Qəribdi. Gəlin belə məsləhət eliyək, Qəribin bajısı Bəstini Şah-
vələdə nigah kəsək. Şahsənəmi də Qəribə verək. Şahvələd də razı-
lıq versin. 
Şahvələd baxanda gördü kü, vallah Bəsti Sənəmnən də gözəl 
görünür, dedi: 
– Mən irazıyam. 
Qərib dedi: 
PDF created with pdfFactory Pro trial version www.pdffactory.com
 
 
68 
– Mən də irazıyam. 
O saat mollalar, axunddar, əfəndilər, müftilər, qazılar kim ki, 
nigahı kəsirdi o vaxtı onu çağırdılar, nigahları kəsildi. 
Bəsti Şahvələdin öyünə doğru, Sənəm də ki, Qəribin öyünə 
gəlin köçdü, hamı şaddıxda, hamı gözəllikdə, hamı toyda, yemədə, 
içmədə, gejə oldu. Qərib Şahsənəmin otağına addıyan kimi gördü 
ki, Şahsənəm yaman kefsizdi. 
– Can Şahsənəm, niyə beləsən, niyə eliyersən? 
Bəli, Sənəmin belə kefsiz durması, çox qəribə göründü 
Qəribə. Şahsənəmə yanaşıf qucaxlayıf üzünnən, gözünnən sevgi 
öpüşü alan vaxtı Sənəm ağlmağa başdadı. 
– Sənəm, niyə eliyirsən? 
Dedi: 
– Qərib, qulaq as. 
Saçınnan üç yasəmən tel ayırıf, iki nar məməsinin arasınnan 
təpəsi aşağı buraxıf, bir gül yarpağını təzanə əvəzinə iyliyif görək 
Qəribə “Yanıq Kərəmi” havasında nə deyif, biz deyək siz şad olun: 
Uzun illər mən qəzamət çəkmişəm, 
Oyunuyuf gülmədim yar sən gedəli. 
Gözlərimnən qanlı yaşlar tökmüşəm, 
Çeşmimi silmədim, yar, sən gedəli. 
 
Yaz olanda biçənəklər biçilər, 
Əmlik quzu anasından seçilər. 
Yeddi ildə on dörd bayram keçilər 
Heç birin bilmədim, yar, sən gedəli. 
 
Şahsənəməm, var üzümün ağlığı, 
Göz yaşımla isladeyram yaylığı. 
Sənnən ayrı istəmerəm sağlığı, 
Geyib sallanmadım, yar sən gedəli. 
Nə olajax? İki həsrət bir-birinə qovuşdu. İki həsrət bir-birin-
nən görüşdü, muradlarına yetdilər. Onlar həmişə, ömürlərinin axırı 
ona qədər kef-damaxda, oğul uşaq atası oluf yaşadılar. 
PDF created with pdfFactory Pro trial version www.pdffactory.com
 
 
69 
ABBAS – GÜLGƏZ 
 
Sizə kimnən, Tufarqanlı Abbasın dastanınnan ərz eliyəjəm. 
Tufarqan özü bir vilayətdi. Tufarqanlı Abbasın babası Əhməd 
vaxtsız dünyasını tərk edif, bir cüt oğul, qohum-qardaşınnan ba-
rabar, öz ailəvi külfətini dünyada qoyuf, ömrünü sizə tafşırıf getdi. 
O günnən başdadı anaları uşaxları tərbiyə eləməyə. Uşaxların biri 
böyüdü, öz işinin dalınca getdi. Ancax Abbas çox cansız, çox cılız, 
başı da keçəl, bir belə uşaxların içində seçilən bir uşax oldu. Ana 
qəlbi çox çətindi. Ana qəlbi övladı üçün həməşə yanandı. Ana nə 
eləsin ki, oğlu Abbası bir məkana çatdırsın? Ancax atalarınnan 
çoxlu var-dövlət qaldığına baxmıyarax yol göstərən olmuyanda 
qadın acizlik çəkir, uşağını ürəyi istədiyi kimi böyüdə bilməyəndə 
çox sıxılerdı, xəjələt çəkerdi. 
– İlahi, mən neyliyim Abbası bir işə çatdırem? Abbas 7 yaşın-
da mollaxanaya getdi. Bir il, iki il gedənnən sonra mollaxanadan 
qaşdı. Molla dedi ki, ay anam-bajım, bu sənin oğlun, mən “əlif” 
deyəndə bu “ayin” – deyir, mən “ayin” deyəndə bu “əlif” – deyir. 
Mən Quranın harasınnan deyirəm, bu mənnən qavax ordan cavaf 
verər. Bilmerəm, bu dəlidi, ya ağıllıdı? Bu uşağına bir çara qıl. 
Abbasın gözdəri qayır-qayır qaynıyır, içərdən nəfəsi elə bilyinən 
elmi-dəryadı. Ancax istədiyini çatdıra bilmer, deyə bilmer. Qohum-
əqrəva dedi ki, Abbasa sənət öyrətmək lazımdı. Abbasdan gözəl 
sənətkar olar. Abbası dülgər yanına qoydular. İki aydan sonra dülgər 
onu yanınnan qoyladı. Dedi: ay xanım, mən qapı qayırıram, mənnən 
yaxşısını qayırer. Mən pəncərə düzəlderəm, mənnən yaxşısını qayırer. 
Heç ola bilməz ki, bu mənim yanımda yol getsin. Xülasə, Abbası 
anası gətirif bir bənnanın yanına. Üz örpəyini açıf, bənnanın qava-
ğında, qardaş, sana qurvan olum, mənim bu oğluma bənnalıx öyrət. 
Dedi, mənim başım üstə. Ancax ayda sənnən filan qədər pul alajam. 
Ana dedi, baş üstə. Abbas da eşider. Mehriban ana, axı mən burda 
zulum çəkəjəm, niyə sən pul verəsi olasan. Dedi, oğul, yox, gərək us-
ta haqqını ödüyək. Dedi, yaxşı ana, sən diyəndi. O günnən bənnanın 
yanında Abbas başdadı işləməyə. Bəyim xatun / anasının adıydı / hər 
PDF created with pdfFactory Pro trial version www.pdffactory.com
 
 
70 
axşam Abbasın yolunu gözdüyör, Abbasın qarşısına çıxer, Abbasın 
əlini, ayağını yüyör, Abbası irahat eliyir. 
Aradan bir-iki ay keçmişdi, bir də bənna xanıma şikayətə gəl-
di. Bəyim xanım, sənin oğlun özünümü göstərer, yoxsa nədi, hansı 
tərəfi o hörür ona yaxşı fikir verellər, şəyirdərimin hamısı ondan 
şikatçıdı. 
– Ay bənna, sana qurvan olum, daha yaxşı döyülmü? Uşax 
fəhimlidi, fərasatdıdı. 
– Dedi: – Yox axı, o gələcəkdə məni tanımıyajax. 
Günnərin bir günü buranın xanı bənnanın yanına gəlif dedi: 
– Rzaqulu / bənnanın adı Rzaquluydu /, dedi, “bəli”. Mana bu 
gün bir imarat tikmək üçün him4 tökmək lazımdı. Xaiş eliyirəm, 
onu başdıyasan. 
Danışıf-barışannan sonra, usta Abbası yanına çağırıf dedi: 
– Abbas, oğul, bu tərəfi sən düzəlt, o tərəfi mən düzəldəjəm. 
– Baş üstə, usta. 
Başdadılar işləməyə. Aradan bir beş gün keçmişdi. Xan gəlif 
baxdı. Ustanın örgüsünə baxdı, şəgirdin də örgüsünə baxan vaxtı 
dedi, bıy, usta, bunun hasını sən özün hörüfsən? Hasını şəyirdin 
hörüf? Dedi, bax, buroyu şəyirdim hörüf, buroyu mən. 
– Usta, bütün hördüyün hörüyü sökərsən, təzədən şəyirdin 
hörər. 
– Niyə? 
– Bunun əlinnən bax, qızılgül çıxır, sənin əlinnən nə çıxır? 
Həmən söz bənnanın xatrına dəyif, bənna daldeyə salıf 
Abbasın qabırqasına o qədər döydü ki, laf qan sağalanatana. 
Abbas ağlıya-ağlıya qaçıf öz imarətlərinə yaxınlaşan vaxtı, 
atasının bağında əyləşif atasının bunu nəvaziş elədiyi vaxtdar yadı-
na düşüf o qədər ağladı ki, ağlıya-ağlıya gözünə yuxu getdi. 
Gözünə təzə yuxu getmişdi ki, ağalar ağası Şahimərdan, Cə-
nabi Həzrət Əli dərviş donunda Abbası yuxudan oyatdı. 
– Oğlum, Abbas, oyan, dilinə kəlməeyi-şəhadət gəti. Onnan 
sonra bir mənim üzümə bax. 
                                               
4 Him – bünövrə. 
PDF created with pdfFactory Pro trial version www.pdffactory.com
 
 
71 
Abbas “Allahü-məsəllü əla Mühəmməd” – deyif – “Lailahə-
illəlah” – deyif – üzünü belə tutdu: – Oğul, görürəm ağlıyıfsan, 
sənin fikrin nədi? 
– Əziz baba, dərdimə sən hali olansanmı? 
Dedi: oğul, inşaallah olaram. 
– Əziz baba, bənna məni bu hala salıf. 
Dedi, oğul, o sənin bənnadan bajarıxlı olduğuna görə başına 
gəlif. Al bu badəni nuş elə, rəngin özünə gəlsin. 
– Əzizi baba, o badə bizə haram buyuruluf, bunu içmək olmaz. 
Dedi, oğul, yox, yox, nuş eylə, götür iç bu o badələrdən döylü. 
Abbas badəni başına çəkdi. Dedi, ay baba, bu nə şirin, gözəl, 
tamlı badədi. 
Dedi, oğul, o həsrətdəri, aşiqləri bir-birinə qovuşdurandı. 
Ağlın başına tarazdandımı? 
Dedi, bəli, tarazdandı. 
– Oğul, onda bu şəhadət barmağımın iki arasınnan bax, gör nə 
görörsən? 
– Baba, uzax yollar görörəm. 
Dedi, bala, özgə nə görörsən? 
– Bir şəhər görörəm. 
– Özgə nə görörsən? 
– Bir imarət görörəm. 
– Özgə nə görörsən? 
– İmarətin qarşısında bir gözəl pəri görörəm. 
– Oğul, o gördüyün uzax yollar Tufarqannan Təbrizə qədərdi. 
Gördüyün şəhər Təvriz şəhəridi. O gördüyün imarət Batmanqılınc 
Məhəmmədin imarətidi, Xan Urustamın oğlu. Qız da Pəri xanımdı 
– Batmanqılınc bacısı Pəri. Bu gün ilahi tərəfinnən sizin yazınız 
yazılır, sizin alnınıza sevgili nişanəsi qoyulur. O qız gör sənin 
ürəyinə yatırmı? Onun əlini sənə, sənin əlini ona verirəm. Siz çox 
zillətdər, çox müsibətdər, çox çətinliklər çəkəcəksiniz. İnşaallah, 
Allahtalanın köməyinnən arzunuza yetişərsiniz. 
Abbas bu sözü eşidən kimi əlindəki şərbətin, yanı içdiyi 
şərbətin təsiri onu huşa verdi. 
PDF created with pdfFactory Pro trial version www.pdffactory.com
 
 
72 
Abbas yatmaxda olsun, sizə deyim Bəyim xatunnan. Arvad 
orya, burya yüyürdü kü, oğlu gəlmir, harya getdi tapa bilmədi. 
Kəndə, camaata hay-haray saldı. O qədər xalx yığıldı ki, bütün 
Tufarqan orya cəm oldu. Gəlif gördülər bağın içində Tufarqannı 
Abbas deyilən özünnən gedif. İrəngi talıx-talıx, ağzınnan köpük 
gəlir. Götürdülər Abbası imarətdərinə gətirif, öz yorğan döşəyinə 
qoyannan sonra ağsaqqal, qarasaqqal mollalar yığıldı oysun elədi. 
Həkimlər gəldi su içirtdi, dərman içirtdi, Abbas özünə gəlmədi ki, 
gəlmədi. Bir də baxıf gördülər ki, bir qərib qonaq içəri girdi. 
Salam verdi, əleyk aldı. 
– Ay oğul, bu nə yığnaxdı, olmasın azar. Dedilər belə-belə, 
bizim on səkkiz, on doqquz yaşda uşağımız bu hala tüşüf. 
Gələn adam Abbasa yaxınnaşdı, üzünə üfürdü. 
– Kimdi bunun anası? 
Bəyim xatun irəli duruf dedi, mənim oğlumdu. Dedi, inşallah 
axrı gözəl olar. Başına tay-tuşdarını yığ, nə istəsə ona ver, inşallah 
dərdini sizə deyər. 
Bu sözü deyif qərif adam aradan elə çıxdı ki, heç kəsin xəbəri 
olmadı. 
Beləjə bir gejə savağacan bu yığılan camahat Abbasın 
yatağının başında dayanıf sübhün açılmağını gözdədilər... 
Savax açıldı, üstünüzə xeyirli savaxlar açılsın. Cavan oğlan-
qız, Abbasın tay-tuşdarı onun başına yığılmışdı. Gördülər Abbasın 
irəngi də dəyişif, özü də dəyişif. Abbas gözünü açanda baxdı ki, 
tay-tuş başına yığışıf. Döyükdü o tərəfə, bu tərəfə. Anası özünü 
üstünə saldı. Dedi, oğul, başına nə iş gəlif, niyə belə eliyirsən? Biri 
dedi, dəli oluf, biri dedi, ala danaya dəyənnəndi. Biri dedi, boy, 
yadına düşürmü, filankəs də beləydi, özünü qayadan uçurdu. 
Buraxmayın. Qarılardan sözmü əysikdi? 
Bu yerdə Abbas başını qalxızıf anasına baxdı, dedi, anayi-
mehriban, mənə bir sineydar gətirin. 
– Dərdin alım, sineydar nədi? 
– Canım ana, sineydar bilmersənmi? 
Dedi, yox başına dönüm, bilmerəm. 
PDF created with pdfFactory Pro trial version www.pdffactory.com
 
 
73 
– Onda bir həmdəm tap gətirt. 
– Ay başına dönüm, həmdəm nədi, burda duranın hamısı sənə 
həmdən döyülmü? 
– Yox, aneyi-mehriban, mənə bir saz gətirt. 
– Oğul, mən burda sazı hardan alem? 
Burda bir keçəl varıydı, bildi ki, işin işdiyən yeridi, dedi, ay 
ana, mən onu bilirəm hardadı. 
Ana dedi, hardadı? 
Dedi, filan dağın başına yeddi ildən bir düşür, dedi. Qiyməti 
də yüz tüməndi, ver gedim gətirim. 
– Ay övün yıxılsın, sən o dağa havaxt gedif gələjəsən? 
Dedi, sənin işin yoxdu, saz bir sahatdan sonra burdadı. 
Pulu alan kimi keçəl tərpəndi. Qonuda, qonşuda harda 
varıydısa bir saz gətirdi gəldi. Dedi, alın, həmən sazdı, bunu deyir. 
Abbas sazı sinəsinə alıf görək nə deyəjək, sizə Allah-taala can 
sağlığı nəsib eləsin. 
Başına döndüyüm, ol Şahimərdan, 
Mənə bir cam verdi abıtabınnan. 
Bir əlində süsən, sünbül ərmağan, 
Dutmuşdu dəstində abıtabınan. 
 
Göründü gözümə qadirəl qazı, 
Ərş üzündə qurdu nizam tərəzi. 
Davuda5 vermişdi bir xoş avazı, 
Ünü ərşə çıxdı abıtabınan. 
Dedilər, bu gədə irəlidən də səy idi, indi onnan da dəli olufdu. 
Bu nə sayaxlıyır? 
Götürdü Abbas: 
Abbas deyər keçdim can ilə başdan, 
Nur tökülür o kirpikdən, o qaşdan. 
Peyğəmbər gələndə bəhri-meracdan, 
Mələklər endirdi abıtabınan. 
                                               
5 Davud – ən gözəl səsi olan peyğəmərdir. 
PDF created with pdfFactory Pro trial version www.pdffactory.com
 
 
74 
O, onun üzünə baxer, ağsaqqallar, alimlər, mollalar, deyillər, 
ay başına dönöm, a xanım, sənin oğlun lap belə ifləmə dəlisidi ki, 
buna çara qılginən. Bu nə sayaqlıyır, “peyğəmbər” nədi? “Şah” nə-
di, “Abıtab” nədi? Nə olmuyan işdərdi? Hərə ağzını bir yana bur-
du. Ancax ağsaqqal, qarasaqqal gördü ki, Abbas elə şirin oxuyur, 
vallah ona dəli deyənnər özdəri də ona valeh oldular. Bu səs-səmir, 
bu dünənin keçəlində bu irəng, bu gözəllik hardan gəlifdi? Doğur-
dan da, həmən badeyi içənnən sonra Abbas qənirsiz gözəlləşmişdi. 
Əmbə hamı onun dəli olduğuna inanmışdı. Odu ki, üstünə hərə bir 
tərəfdən tüşdülər ki, de görək başına nə iş gəlif ki, bu günə 
düşüfsən, onu bizə deyə bilərsənmi? Abbas götürdü görək nə dedi: 
Adəmin zərindən, mövlam əlindən, 
İçmişəm kövsərdən bir camı ləziz. 
İsgəndər axtardı, buldu, içmədi. 
Xızır içdi oldu cavani-ləziz. 
 
Mələklər geymişdi sünd üstü vurax, 
Şəms-qəmər ərşdə eylər müyəllax. 
Şərbətin təhrində bir əcəb bulax, 
Süddən ağ, şəkərdən ol tamı ləziz. 
Ay oğul, yalan olar, belə də yalan olarmı? Sən nə sayaxlayır-
san, dəlisən, qoy səni zincirliyək. 
Dedi, a kişi qulax asın: 
Xudaya, Abbası eyləmə zəlil, 
Yetişsin dadıma Cabbaru-Cəlil. 
Endirdi bəndəyə Quranı dəlil, 
Tapdılar Qurandan kəlamı ləziz. 
Hərə bu sözdəri bir yana yozdu, dedilər vallah bu ərşdən gürş-
dən, Qurandan danışer. Bu nə biler Quran nədi, kitaf nədi. Vallah 
bunun huşu başınnan çıxıf. Bir qarı varıydı dedi, ay camahat, 
gətirin bunun başına təzək külü səpin. Təzək külü onun dərmənidi. 
Abbas belə baxdı, dedi, ay nənə, ay nənə, imanına qurban 
olum, ay sənə Allah insaf versin niyə o sözü deyirsən. Qulaq as, 
qulaq as. 
PDF created with pdfFactory Pro trial version www.pdffactory.com
 
 
75 
İstədim ki, dürr-ümmanı sərf edəm, 
Güş verin eşidən olmaya mane. 
Göydən yerə kimi təfsir edənnər, 
Eşit bu sözümü minəl nizamı. 
 
Şaynina yazılıf lafətəilla, 
Onun hökmündədi miməlfula. 
Zülfüqar qınınnan çəkəndə mövla, 
San çıxır ərişdən bərqin qılamı. 
Ay camahat, vallah, bu adam duzdax dəlisidi ki, var. Abbas 
gördü xalx bunu başa düşmör, götürdü sözün o biri bəndini: 
Evliyalar, ənbuyalar, əmənnas, 
Onlara bağladıq yəqin əlixlas. 
Bir kəminə quldu Divarqan Abbas, 
Cəhd eylə, əməyin olmasın fanı. 
Vallah bu sözdən sonra Abbasa heç kəs ağıllı demədi. Nağd 
elədilər, dəlidi ki, dəlidi. Anasına dedilər, a yazıx, uşağıyın başına 
bir çara qılginən, bizdən sana əlac yoxdu. Bəli, camahat dağıldı. 
Çoxunun yazığı gəler. Alimlərin, orya yığılan cadukünlərin başa 
düşəni də var ki, burda nə hikmətsə var. Bunnar getməkdə olsun, 
yazıx ana özünü salmağa yer tapmer. Yazıx neyləsin? Başdadı Ab-
bası qılıxlamağa. Sana qurvan olom, dərdin alem. Bu iki-üç gündü 
mən özümü itirmişəm. Bu nə olan hesafdı, nədi? Sən nə fikir-
dəsən? 
– Anacan, sən də camahatın dediyinimi deyirsən? 
Arvad gördü maşallah oğlu elə sərrastdı ki, vallah elə biliynən 
ki, nəqqaşdar gədənin kirpiklərini özü əlinən düzəldif. O, irəldən 
“keçəl Abbas” deyilən adamdan əsər əlamət qalmıyıf. Saç, göz-qaş, 
kiprik, sir-sifət – bir söznən gözəllik günü-günnən üstünə gətirir. 
– Ay oğul, başına dolanım, bu nə işdi, bu sirdən məni agah 
eliyə bilərsənmi? 
Dedi, ana, qulaq as: 
Əziz ana, mən mövlamı görmüşəm, 
Eyni həyatının yadullahı var. 
PDF created with pdfFactory Pro trial version www.pdffactory.com
 
 
76 
Doğru söylər sadiq olan kimsələr, 
O imran dillinin bismillahı var. 
 
Mən gördüm ki, gəldi bir dini-didar, 
Görcəyin ağlıma eylədi əsər. 
Şərbətin təhrində bir Cami-Kövsər, 
Baxdım ki, içinin nurullahı var. 
Ana, salavat çöyür, Allahını yadına sal. Mana yol göstərən 
var, qulaq as. 
Həzrəti Musaya Turu göstərən, 
Təcallanı qılıf nuru göstərən, 
Şikəstə Abbasa yarı göstərən, 
Ağamın belində seyfullahı var. 
Ana bu sözdən də bir şey başa düşmədi. Savax açıldı, üstü-
nüzə xeyirri savaxlar açılsın. Ana gördü ki, Abbasın fikri-zikri 
özgədi. Abbas heç qapıda-bajada bir yerdə dayanıf durmor. Bir 
yannan da bənna gəlif qapının ağzını kəsdirif ki, gəl gedək, neçə 
gündü hörük yarımçıq qalıf, işimizi qurtarax. 
Dedi, a kişi, burdan elə irad olarsan ki, bir də bu qapıya 
qayıtmazsan. Mən daha hörgücü döyləm, mən daha dərvişəm. Ana 
baxdı oğlunun üzünə. 
– Oğul, nə dərvişsən, nədi danışdığın? 
– Başına dolanım ana, ana, gör nə gəziçiyəm, kiməm? 
Götürür görək nə deyir, tərəfinnən ərz eliyək: 
Başına döndüyüm, gülüzlü ana, 
Ana, halal eylə, mən gedər oldum. 
Südünü əmmişəm mən qana-qana, 
Ana, halal eylə, mən gedər oldum. 
– Oğul, sana qurvan olom, məni niyə dərdə saldın. Nədi 
danışdığın? 
Götürdü anası görək nə dedi: 
Başına döndüyüm, qurvan olduğum, 
Yeri oğul, yeri tanrı bilincə. 
 
PDF created with pdfFactory Pro trial version www.pdffactory.com
 
 
77 
Sızıldatma mənim köhnə yaramı, 
Yeri oğul, yeri tanrı bilincə. 
Abbas anasının belə kövrəldiyini görüf, bağda ağlıya-ağlıya 
yatıf yuxuya getməyinnən tutmuş nə bilirdik hamısını anasına 
danışdı. Ancax bircə qızın adını demədi. 
–Dedi, oğul, oğul, bir sözüyün dalını de, mən yaxşı başa tüşöm. 
Abbas götürdü görək nə dedi: 
Haca gedər Hacıların hacısı, 
İllərətən getməz ağzım acısı. 
Mənim yarım Məmməd bəyin bacısı, 
Ana, halal eylə, mən gedər oldum. 
Götürdü anası görək nə dedi: 
Al duvamı, məndən duvasız olma, 
Göydəki quş kimi yuvasız olma. 
Həyalı yanında həyasız olma, 
Gözəldə də namus-qeyrət bilincə. 
Dedi, ana, mənim başım üstə, indi qulaq as: 
Mənim ağam Şahimərdan – Əlidi. 
Qeyzə gəlsə dağı-daşı əridi. 
Abbas deyər mənim yarım Pəridi, 
Ana, halal eylə, mən gedər oldum. 
Ana: 
Ağayın əlinnən sən badə içdin, 
İşdin də, eşqiyin oduna düşdün. 
Bəyimnazam, mən də ağlımı çaşdım, 
Haq-talanın min bir adın bilincə. 
Bəli, mənim əzizlərim, söz cavabı tamam oldu. Abbas dedi, 
anacan, vəzinnən yüngül, qiymətdə ağır mənə qıyacağın nədi, mən 
gedəsiyəm. 
Ana dükcəsi, ana boxçası açıldı, qızıldan, gümüşdən Abbasın 
civləri tutası nəki varıydı verdi. Dedi, oğul, get Allah üstünnən 
getsin. Abbas anasınnan halallaşıf, hümbətdəşif, öpüşüf-görüşüf 
ayrıldı. Günə bir mənzil, teyyi-mənəzzil, usta dili yüyrəy olar, gəl-
hagəl, gəlhagəl, Təbriz ətrafına yaxınlaşmışdı, gördü ki, iki nəfər 
PDF created with pdfFactory Pro trial version www.pdffactory.com
 
 
78 
hökümət adamıdı, bir adamı aralarına alıf elə döyürlər ki, böyür-
tüsü yerə-göyə sığmer. Bunnara yaxınnaşdı, salam verdi. Salam 
verən vaxtı qaqqıltıynan buna güldülər ki, bizim kefimizin yaxşı 
vaxtıdında sənin salamın nəydi? Abbasın çox xətrinə dəydi, dedi, 
əyə, rəhmətliyin oğlu, salam Allahındı, nejə yəni “salam nəydi”. O 
iki nəfər bir-biriynən ərəbcə danışmağa başdadı. Dedi, əyə, gəlsənə 
bunu da bu qula qatax. O biri qayıtdı ki, yox-yox hələ baxax görək 
bu kimdi, nəyi var, fikri nədi? 
Abbas dedi, qardaşlar, siz kimsiniz? 
Dedilər ki, hökümətin qolubəyləriyik. 
Dedi, bu qulu niyə döyürsünüz, bunun günahı nədi? 
Dedi, bu kirə pulu borcdudu, onu verə bilmer, ona görə dö-
yörük. O birisi də yoldaşına qayıtdı ki, bu kimdi ki, bizi sorğu-
suala tutor. Başdadılar Abbası araya qoyuf dolamağa. Abbas gördü 
bunnardan yaxa qurtarmax elə-belə hasand olmuyajax odu ki, 
götürdü sazı, görək nə dedi, siz də xoşbəxt olun: 
Xəbər aldım, Təbrizdinən, 
Məni hərcayı çağırdı. 
Qan-yaş getdi gözdərimnən, 
Didələrim qan ağladı. 
 
Bülbüləm gülə qonaram, 
Zərgərəm gümüş yonaram. 
Mən bu dərdə çox yanaram, 
Seyraqub məni danladı. 
Hökmət adamının birinə söz çox toxundu. Dedi, əyə, sənin 
nəyini dannadıx, belə oxudun. Zərgərsənsə həmən o yonduğun 
qızıldan-gümüşdən birini ver, bu yazığın da canını əlimizdən 
qurtar. Abbas fikri başa tüşüf görək nə dedi: 
Abbasam vardır məkanım, 
Sizə qurvan şirin canım. 
Şəhrinizdə Pəri xanım, 
Sidqin mövlaya bağladı. 
PDF created with pdfFactory Pro trial version www.pdffactory.com
 
 
79 
Bir-birinin üzünə baxdılar, Abbasa baxdılar, elə yüyürə-
yüyürə qaçdılar ki, Abbas məətəl qaldı. 
Bəli, bu döyülən adam başını qaldırıf dedi, əfəndim, o 
fəraşdar məni nə yaxşı boşdadı getdi? 
Abbas dedi – bir de görüm səni niyə döyürdülər? Adın nədi? 
Dedi, mənim adım Qul Qəmbərdi. Yeddi qızım var. Vallah 
hamsı da bir-birinin dalınnan. Kasıf-yoxsul adamam, ay qardaş, 
vergisini verə bilmirəm, onan-bunnan ləliyif, yalvarıf başımı qur-
tarıram. Bax bu hökümət fərraşdarınnan hələ qutara bilmədim. İndi 
nə yaxşı məni boşduyuf getdilər, mən ona mat qalmışam. 
Abbas dedi, mən onnara sənin əvəzində bir dinar verdim, 
sənin borcunu qaytardım, onnar onçu qaşdılar. 
Qəmbər dedi, yox, heç də onnar pula görə qaşmadılar, onnar 
ona görə qaşdılar ki, sən ağzına  o adı gətirdin. 
– Ayə, hansı adı deyirsən? 
– O adı da, bayax saznan oxuduğun adı. 
– Saznan dediyim ad hansıydı, əyə. 
– Nə bilim bayax bir ad çəkdin. O adı kim çəksə, onun dilini 
kəsellər, barmağınnan göstərənin əlini kəsellər. 
– Ayə zalım oğlu, nejə, nəyə görə, nədən ötrü? Ad çəkməknən 
adamın dilini kəsəllərmi? 
Qul Qəmbər qalxdı, yaxınnan çay axırdı. Abbas Qul Qəmbəri 
apardı. Əlini-üzünü yudurtdu. Baxdı gördü öyün yıxılmasın bunun 
başınnan bir vedrə darı töksək, biri də yerə tüşməz, cırıx-cındır o 
qədərdir ki. Yeddi yamax səkkizin üsütündən vuruluf, səkkiz on 
birin. Bu haldadı beçarə. Nə olajax, ajdıxdan, paltardan korluq 
çəkmiş insan. 
Abbas dedi, Qul Qəmbər, özünə düzən gəldinmi? Dedi, bəli 
gəldim. 
– Hansı adı çəkdim ki, onnar bizi qoyuf qaşdılar, bir onu de 
mənə. 
Qul Qəmbər o tərəfə, bu tərəfə boylandı, qulağını yerə söy-
kədi, dedi, dərdin alem, gör buralarda quş-zad yoxdumu? Abbas 
dedi, ayə, heç zad yoxdu. Göydə Allahdı, yerdə bizik. Dedi qorxu-
PDF created with pdfFactory Pro trial version www.pdffactory.com
 
 
80 
ram Allah da xəbər verər. Bax, olma, bilmə bizim şəhərdə Pəri adı 
gətirəsən. Dedi, əyə, niyə? Dedi, vallah deyillər, Pəri dəli oluf, 
“Abbas, Abbas” – deyən çağırıf mahnı-zad oxuyur. Bilmillər bu nə 
işdi. Ona görə də qardaşının acığı tutuf ki, mənim bajıma kim göz 
tiksə, gözünü çıxardajam, adını çəksə, dilini kəsəjəm. Mənim 
bajım olan yeri göstərənin barmağın kəsəjəm. 
Abbas bir az kefsiz oldu. Əmbə özünü o yerə qoymadı. Dedi, 
dur gedək. Qul Qəmbər dedi, hara gedək. Abbas dedi, düz sənin 
öyünə. Qul Qəmbər dedi, a sənə qurvan olum, sənin kimi şəxsiy-
yətdi bir adamı mən öyümə nejə aparım? Abbas dedi, a Qul Qəm-
bər, gedək. Allah kərimdi. Odu ki, Qul Qəmbər daha bir şey deyə 
bilmədi. Abbasnan barabar getdilər. Beləjə Tufarqannı Abbas Təv-
riz şəhərinə varid oldu. Gəlhagəl, şəhərin kənarında uçux bir ko-
madı, vallah elə biliynən uşaxlar toyux cücəsi səpələnib əyənnən 
bayana. Böyüyü on dörd yaşındadı, kiçiyi də arvadın əlində zığ-zığ 
zığıldıyır. Nə əyin yox, nə baş yox, nə tavada xörək pişmer, nə 
öydə çörək yox. Dedi, Qul Qəmbər, dedi, bəli. Dedi, bir dağarcıx 
götür, bir də bir xurcun. 
– Neyniyəjəsən? 
– Bazara gedəjiyik. 
Abbas Qul Qəmbəri götürüf bazara getdi. Nə ki lazım idi 
hamısını aldı, meyvəsinə qədər. Xurcunu doldurdu, dağarcığı 
doldurdu. Çörəyətənə hər şeyi alıf qayıtdılar, gəldilər. Qul Qəmbər 
dedi, qardaş, mana yaman xəjələttik verdin. Bu haq-hesavın 
qavağında mən neyliyə bilərəm. 
– Abbas dedi: Qoy uşaxların yesin canına duva eləsin. Qul 
Qəmbər dedi, niyə mənim canıma duva eləsinnər, bu cah-cəlalı sən 
alıf gətirifsən, mana duva düşmür. 
Ona görə ki, mana irast gəlifsən, uruzunu özün tapıfsan, bir də 
bu söhbətə qayıtmayax. 
Savahsı genə bazara çıxdılar. Qul Qəmbərin neçə uşağı vardı, 
hamısının əyin-başını təzələdi. Qonu-qonşu məətəl qalıf. Qul 
Qəmbər dedi, a kişi, sənin adın nədi? Dedi, mənim adım Abbasdı. 
– Bovay, sana qurvan olum, adını dəyiş? 
PDF created with pdfFactory Pro trial version www.pdffactory.com
 
 
81 
– Əyə, niyə? 
– Dedi, Abbas adı çağıranın dilini kəsellər. 
Abbas dedi, neynək, indi də sən Abbas demə, qardaş denən 
buna nə var ki? 
Qul Qəmbər dedi, o mənim başım üstə. 
Abbas dedi, ay Qəmbər, mənim sazım xarafdı, əyər mümkün ol-
sa, məni bir sazbəndə apararsan. Qəmbər dedi, mənim bu gözüm üstə. 
Gəlhagəl sazbəndin qapısına gəldilər. Abbas salam verdi, 
əleyk aldı. 
Dedi, usta, mana bir saz lazımdı. 
Dedi, mənim başım üstə. 
Usta bir on iki telli saz qayırmışdı. Başdan ayağa sədəf-zərə 
bələmişdi. Deyəllər ki, bunun qiyməti o vaxtın pulunnan yüz 
tüməniydi. Kimə istəyirdi gətirif göstərsin, satsın, eşiyə çıxardanda 
əlinə ayrı saz gəlirdi. Məətəl qalmışdı. Əyə, bu nejə sirdi? Mən bu 
sazı eşiyə çıxardıram, mənim əlimə ayrı saz gəlir. Axı, bunu mən 
öz əlimnən yonuf düzəltmişəm, əlimnən bəzəmişəm, bu nə olan 
sirdi? Ancax bu sirri usta öz qarnında saxlıyırdı. 
– Qardaş, sana nə təhər saz lazımdı? 
Dedi, belə bəzəkli, ürəyin istəyən saz. Usta içəri girdi, əlinə 
saya, seyrək bəzəkli bir saz aldı ki, eşiyə çıxsın. Abbasın yanına 
gələndə gördü ki, aya, həmən o on iki telli sazdı. Usta məətəl 
qaldı. Geri qayıtdı, o sazı yerinnən asıf ayrısını götürəndə asta-
nadan eşiyə çıxıf sazı Abbasa uzadanda gördü gənə həmən sazdı. 
Dedi, vallah, burda nə sirsə var? Oğul, dedi, qismətinə çıxıf, bu 
sazı sən çala biləjəksənmi? Əgər bu sazı mənim ürəyimcək, mənim 
konlumcan dindirsən sazı sana satajam. 
Abbas sazı götürüf əlinə alıf “Ağır şərili” çalmağa başdadı. 
– Oğlan, sənin qadan alem, nə gözəl çalersan, bir ağız da 
oxuya bilərsənmi? 
Dedi, oxuyaram. Götürdü, görək nə oxudu? 
Şikəstə könlümün fərmanı usta, 
Xan Təvrizin xanaları neçədi? 
 
PDF created with pdfFactory Pro trial version www.pdffactory.com
 
 
82 
Tikilifdi çarşıları yanaşı,  
Eyvan-otax, binaları neçədi? 
Dedi, ay oğul, onu ha hesavlamamışam, mən nə bilim neçədi? 
Sənin səsinə qurvan olom, sən nə gözəl oxuyursan, birini də oxu. 
Müsəllaya gəldi, ərənlər saya, 
Oxunur şaynına min əlif, aya. 
Könlüm təklif vurdu Mələksimaya, 
Dal gərdanda minaları neçədi? 
– Oğul, oğul, görünür, sən dərd əhlisən, səni burya yetirən 
Allaha qurvan olom. Oxu, birni də oxu. Aldı Abbas birni də görək 
nə dedi: 
Maıl oldum bir Pərinin dağına, 
Canım qurvan olsun xoş yuğnağına. 
Mən Abbasam, girdim, xublar bağına, 
Yarın eyvan-odaları neçədi? 
– Əyə, sana qurvan olom, o saz sənin, pulunu da istəmirəm, 
dur burdan elə iraddol ki, gözüm bir də səni görməsin. O dediyin 
addarı bir də Təvrizdə çəkmə, Allaha bax. 
– A kişi, niyə, nə istəyirsən, qoy birini də oxuyum. 
– Yox, yox, dur itil burdan – dedi. 
Ancax Abbas dala çöyrüləndə gördü ki, dükənin dörd yanı 
millətnən doludu. Sən demə bayaxdan hamı buna qulaq asermış. 
Abbas sazbəndin təşfişini başa tüşüf, sazı da götürdü, Qul 
Qəmbər də yanında yola tüşdü. Qul Qəmbər də yanında nanə 
yarpağı kimi əser. 
– Ağa, sənin kim olduğunu mən bilmerəm, sənin adına mən 
qurvan olom. Sən bizi xəjələt eləmə, ağzını bir az farağat qoy, 
bizəcə yazığın gəlsin. O sazbəndi də xatıya saldın. Ora yığılan 
camahatdan biri sənin kimin adını çəkdiyini, özü də sazbəndin 
dükənində çəkdiyini yerinə çatdırsalar, o yazığın işi nə çətinə 
düşəjək, onu gərək biləsən. Səni and vererəm, o gözə görünməzə 
bir də nə öz adını, nə də o biri adı çəkmə. 
– Ay Qəmbər, bəri gəliynən, hələ sənnən danışılası sözüm var. 
Dedi, nədi? 
PDF created with pdfFactory Pro trial version www.pdffactory.com
 
 
83 
Dedi, o adını çəkmə dediyin adamın imarətini, binasını mana 
hancarı göstərərsən? 
Sana qurvan olom, dedi, gedək, ancax bu şərtnən, mən o 
tərəfə baxıf eliyən döyləm. Onnarın imarətinin yanına gedəndə 
mən duruf çarığımı çıxardıf o biri üzünə çöyürüf içini çıxardıf 
geyinəjəm. Onda başa düşərsən ki, onnarın imarəti hansıdı. 
– Yaxşı. 
Gəlhagəl, gəlhagəl, Təvriz şəhərinin gözəl bir guşəsində, 
gözəl bir bağın ortasında bir imarətə çatdılar. Hasıkı ağası ona 
göstərmişdi. İmarətə çatan kimi Abbas gördü ki, nə olajax, xan 
qapısıdı, gələn, gedən, vəzir, tüccar, tacir, hamı orya gəler. Abbas 
camahata qarışıf xalxın içinnən burya gəldi. Abbas aralıdan belə 
duruf baxan vaxtı güləfirəngidə Pəri xanımı gördü. Birinci görüşü 
buydu. Sazını götürüf düzəldən vaxtı Qul Qəmbər çarığının bir 
tayı da əlində üz tutdu qaçmağa. Abbas gördü ki, Qul Qəmbər elə 
gedir ki, götürüf burda Abbas nə deyəjək, siz şad olun: 
Dolanım başına misli-pərvana, 
Həsrət gözü yolda qalan məni gör. 
Fələyin cəbrinnən, el möhnətinnən, 
Saralıb gül kimi solan məni gör. 
Pəri xanım gözünü camahata sarı dolandıranda, səs gələn 
səmtə baxanda gördü ki, vallah ağası göstərən həmən oğlandı. 
Ancax, camahat, xalx olmasaydı qanatdanıf Abbasın yanına gələr-
di, həyalanıf üzünə pərdə çəkdi. 
Sər qoydum, pəyəndaz etdim üz qara, 
Bayqu kimi meyil verdim üz qara. 
Zülf pərişan, yaxa üryan, üz qara, 
Könlümü şikəstə edən, məni gör. 
 
Şikəstə Abbasam, eylərəm qəmi, 
Neylər mana seyraqubun sitəmi. 
Kərəmli sultanın budu kərəmi, 
Kərəmsiz qəzəbnak olan, məni gör. 
Pəri xanım asta aşağa endi, əlinə bir piyala şərvət alıf gətirif 
Abbasa uzatdı. Abbas götürüf başına çəkdi. Göz-gözə baxan kimi 
PDF created with pdfFactory Pro trial version www.pdffactory.com
 
 
84 
fərraşdar ordan-burdan töküldülər. Pəri xanım burdan qeyb oldu. 
Abbas qayıdıf Qul Qəmbərin öyünə gələndə gördü ki, Qəmbər elə 
yerdə gizdənif ki, Allah göstərməsin tapmax mümkün döyül.. Dedi, 
əyə, qardaş, Qəmbər, qorxma, bəri çıx. Qəmbər çıxdı, dedi, ay sana 
qurvan olom, ay pirim, ayə, sənin dərdin alem, sən mənim başıma 
nə iş gətirdin, sən hardaydın, harya çıxıf, harda saz çalersan? Abbas 
dedi, qorxma, qorxma, ay Qəmbər, bəs sən harda oldun, məni niyə 
qoyuf qaşdın? Qəmbər dedi, ağam, mən qorxumnan qaçıf gizdən-
dim. Bə sən hardaydın, sən nə yaxşı canın qurtara bildin? 
Abbas dedi, qulaq as, gör hardaydım: 
Mən gəlirdim Tufarqanın elinnən, 
Yolum düşdü obasına Pərimin. 
Salam verdim, əleyk aldı salamım, 
Qonaq oldum babasına Pərimin. 
 
Pərim təklif etdi geştə düşməyə, 
Su istədim şərab verdi içməyə. 
Könül quşu pərvazlandı uçmağa, 
Uçar-qonar cığasına Pərimin. 
 
Gərdəninə düzülüfdü hörmələr, 
Gümüş kəmər incə beli bürmələr. 
Atlas qofta üstə qızıl düymələr, 
Düzülüfdü yaxasına Pərimin. 
Qul Qəmbər dedi, bavamın öyünü yıxdın, keşkə heç səni 
görməmiş oleydım. On dörd uşağın hamısını qırdırajasan, xatıya 
tüşmüşəm. Abbas dedi, ayə, qorxma: 
Abbas deyər, gəldim burda qalmağa, 
Heyva kimi saralmağa, solmağa. 
Cəfa çəkib belə gözəl almağa, 
Əcəb düşdüm sövdasına Pərimin. 
– A sana atam, anam qurvan olsun, bizi qırdırmıyajasanmı. 
Abbas dedi, arxayın ol. Savax bazar günüdü, gedək, hərrənək, 
fırranax görək Pəri xanımnan nejə görüşəjiyik. Allah verənnən 
PDF created with pdfFactory Pro trial version www.pdffactory.com
 
 
85 
yedilər, işdilər, bazara çıxanda gördülər, elan asılıf. Yazılıf ki, 
Batmanqılınc Məhəmmədin sarayında qırx aşığın deyişməsi ola-
jax. İstiyənnər o məclisə dəvət olunor. Abbas birdən ayıldı. Qul 
Qəmbər, allah bizimkini yetirif. Dedi, Ağama qurvan olum, (buta 
verən nurani qocanı nəzərdə tutur. E.M.) özü yol açandı. Bir iş 
düzəltmək lazımdı. İndi fikirrəşək görək nejə eliyək ki, mən də o 
məclisə tüşöm. Qul Qəmbər dedi, hancarı, xalx nejə geder, sən də 
olara qoşul get. Sana ayrıja kağızmı göndərəjəklər. Abbas dedi, a 
Qəmbər, gedək bir yaxşı heyvan alax, bu gejə bir uşaxları doyunca 
yedirdək-içirdək. Özümüz də uşaxlarnan baravar qarnı tox yatax. 
Qəmbər dedi, dərdin alem, gedək, özün bilərsən. 
– Buralarda heyvan varmı, satellarmı? 
– Hə, bizim bu alt yanımızda bir sürü qoyun otduyur. Şahna-
maz çovan da qoyunun yanındadı. Abbas dedi, gedək. Gəlhagəl, 
Abbas belə baxanda gördü kü, boyu iki metrə yarıma çatar, eni 
eninə verif, uzunu-uzununa yekə ayaxlı bir çovandı. Abbas dedi, 
salamməleykü, a çovan qardaş. Çovan dedi ki, əleykməsalam. 
Abbas dedi, bərəkətti olsun. Çovan cavaf verdi: “ –bərəkətli 
olsun”. Abbas dedi, ayə, mən “bərəkətti olsun” – deyirəm, nədi 
danışdığın, sən də deyirsən “bərəkəti olsun.” Çovan dedi, bə mən 
nə deyirəm, “bərəkəti olsun”. İndi də dədəmin ha malı döylü, 
Batmanqılınc Məhəmmədindi, heç bərəkəti olmasın. 
– A kişi, bizə bir heyvan. 
– Dədəminmi malıdı, sizə heyvan verim? 
– A kişi, nə qədər istiyirsən pulunu verim bizi əliboş qaytarma. 
– Get, Batmanqılıncdan ixtiyar al, gəl istiyirsən hamısını sana 
verem. Yoxsa məndə amanata xəyanət ola bilməz. 
Tufarqannı Abbas öz-özünə düşündü dedi, ayə, bunu savax 
özümnən məclisə bəzeyif aparsam nə təhəri olar. Odu ki, dedi, a 
çovan qardaş, adın nədi? Dedi, ninirsən, işin-güjün yoxdumu? Abbas 
dedi, heç elə belə, xavar aleram, adam adamın adını soruşmazmı? 
Dedi –  Şahnamazdı. 
Abbas dedi, sən bir ayda bu heyvanı otarmağa nə qədər haqq 
alersan? Çovan dedi, bir çəpiş, ya da bir toğlu. Abbas dedi, sənin 
PDF created with pdfFactory Pro trial version www.pdffactory.com
 
 
86 
bir gününə on toğlu versəm, mənən gəzərsənmi? Çovan dedi, 
irəhməttiyin oğlu, özün bir toğlu tapammırsan, hardan alajasan on 
toğlunu gündə mana verəsən. Abbas dedi, sənin nəyinə lazımdı 
hardan alajam. Sənin bax əynini-başını gözəl geyindirəjəm, özü də 
bir günə on toğlu verəjəm, mənnən gedersənmi, getmersənmi? 
Çovan dedi, onda qoy gedem Şahsöynü çağırem qoy heyvana 
baxsın, mən sənnən gedem. 
– Əyə, Şahsöyün kimdi? 
Dedi, atamın kiçik oğludu. 
Abbas dedi, yaxşı. Çovan birdən elə dəli nərə çəkdi ki, 
“Şahsöyün” – deyən. Bir göz qırpımında Şahsöyün özünü yetirdi. 
Dedi, əyə, qoyunnan muğayat ol, mən getdim. Dedi, qardaş, harya 
getdiyindi? Şahnamaz dedi, bu gördüyün adam günümə on toğlu 
verəjək. Hara desə onnan gedəsiyəm. Bir il ona qullux eliyənnən 
sonra kasıflığın daşını atarıx, inşallah. Şahsöyün dedi, sonra səni 
aldadar, ehtiyatdı ol. Dedi, “anan ölsün, Şahnamaz, səni aldadalar, 
bunu yumruğun altında fətir qayıraram, nədi danışdığın”. 
Əlqərəz, özdəriyinnən də bir erkək tutuf gətirdilər. Qul Qəm-
bərin öyünə gəldilər. Heyvanı kəsdilər, soydular, əti doğruyuf 
qazana doldurdular. Abbas dedi, ət bişənətənə mən də çovannan 
bir bazara dəyim. Getdilər bazara. Abbas çovanı papaxçının yanına 
apardı, dedi, bu kişiyə bir papax. Papaxçı çovanın ölçüsündə papax 
tapa bilmədi. Dedi, gərək onda iki dəriyi bir-birinə tikim, birini 
bəlkə düzəltdim. Abbas dedi, onda elə elə ki, irəngi irəngini tutsun. 
Papaxçı dedi, onun fikrini, eləmə onu düzəldəjəm. 
– Ayə, qiymatı nədi?  
– Dedi məsəlçün bir belə. Dedi, ala pulunu. Abbas dedi, 
havax hazır olajax. Papaxçı dedi, dan üzü inək sağını. 
– Yaxşı, atam-anam. A kişi, gəl gedək sana bir çuxa, bir 
arxalıq, bir də bir şortu alax. Gəldilər dərzinin yanına. Beçarə dərzi 
beləsini ölçör, eləsini ölçör. Dedi bunun paltarı çox baha gələjək. 
Bu boyda bədənə çox parça lazımdı, əzyəti çoxdu. Abbas dedi, 
nəyinə lazımdı, sən pulunu al. Dərzi, ölçdü, piçdi, dedi, bu şərtnən 
birisigün gələrsiniz, bu tezdikdə mən bunu tikə bilmərəm. Nəsə 
PDF created with pdfFactory Pro trial version www.pdffactory.com
 
 
87 
irazılaşdılar, dərzinin əlmuzdunu verif  ordan uzaxlaşdılar. Ordan 
çəkməçiyə gəldilər. Hası gönün, hası dərinin üstünə ayağını qoyor 
hamısı yarıyacan ayağını görör. Çəkməçi dedi, gərək gönnəri bir-
birinə calıyıf buna bəlkə bir şey hazırrıyam. Yoxsa çətin məsələdi. 
Nəsə, danışdılar, söydələşif ayrıldılar. Gəldilər Qul Qəmbərin 
öyünə. Axşam yaxşı yidilər, yatdılar. Savax açıldı, üstünüzə xeyirli 
savaxlar açılsın. Çovan dedi, mənim gün haqqım bu günnən 
başdıyır. Bu günnən günümə gərək on toğlu verəsən. Abbas irazı 
oldu, dedi, çovan, sözümüz sözdü. 
Vədələşdikləri vaxtı papağı, paltarı, ayaxqabıyı – hamısını 
dəstnnən gətirdilər öyə. Çovanı yaxşı-yaxşı geyindirdilər. Abbas 
baxıf gördü paltar zalım oğluna elə yaraşer, elə bil Urustamı-zaldı. 
Çovan dedi, ayə, indi nə qayırajıyıx. Abbas dedi, sənin nə işin var, 
savax Batmanqılıncın məclisinə gedəjiyik. 
– Harya? 
– Batmanqılıncın məclisinə. 
– Ayə, o məni tanıyar, eliyər, qoyunu buraxıf gəldiyimə ajığı 
tutar. 
Abbas dedi, əyə, bu paltarda o səni dünyasında tanımaz. 
Tanıyar da tanısın, heyvanı yiyəsiz ha döyül. 
– Onu da düz deyirsən, atam-anam. 
Bəli, hası günü kü, Batmanqılıncın sarayında aşıxların deyiş-
məsi günü elan olunuf, o günü Tufarqannı Abbas çovanı başdan-
ayağa bəzədi. Dedi, indi gedirik. – Harya gedirik? – Getdiyimiz 
məclisə, Batmanqılıncın sarayına. Qapıdan girəndə salam verərsən, 
harda desələr orda oturarsan. Dindirsələr dinərsən, dindirməsələr 
dinmərsən. Bircə məni göstərif deyərsən ki, bax, mən o aşığın 
ustasıyam. Bax bu sazı da əlinə alarsan, olma-bilmə köynəyinnən 
çıxardasan. Çovan dedi, yaxşı mənim gözüm üstə. Mənə nə var, 
mənimki on toğludu, nə desən onu da eliyim. 
Doğrudan da elə oldu. Sazdarı götürdülər, beçarə Qul Qəmbər 
də bunnarın yanınnan. Gəlhagəl şah sarayına çatdılar. Hası saray-
dakı ki, deyişmə keçəjək içəridə sazdarın səsi yeri-göyü götürüf. 
Şair Vəlidi, Aşıx Söyündü, Aşıx Seyfulladı başda əyləşiflər, 
PDF created with pdfFactory Pro trial version www.pdffactory.com
 
 
88 
hərəsinin də qırx şəyirdi. Qırxı bir tərəfdə, qırxı bir tərəfdə, qırxı 
da bir tərəfdə. Camahat da ki, zala elə dolufdu ki, ağalar, əyannar, 
bəylər, xanımlar gəl ki görəsən. Abbas Şahnamaz çovana işarə 
elədi. “İçəri gir” – deyəndə, gördü ki, şalvarın civi domba duruf. 
Dedi, əyə, a Şahnamaz o nədi? Dedi, soğandı, a dərdin alım. Onu 
neynirsən belə yerdə? Dedi, bilirəm bura şah məclisidi, ət verə-
jəklər, soğansız ətin dadı olmaz. 
– Əyə, rəhmətdiyin oğlu, burda soğanmı tapılmır? 
– Sənin nə işin var, dedi çovan. 
İçəri daxil oluf qapıdan keçəndə çovan qabaxda, Abbas da 
onun dalınca Şahnamaz qapıda başını aşağı əyəsi oldu. İçəri girdi 
ki, camahata “salam” desin, “salam” deyən kimi bütün məclis çöy-
rülüf ona baxdılar. Dedilər, əyə, bu nə nataraz aşıxdı. Qul Qəmbər 
də geri yannarınnan içəri daxil oldu. Əmbə Qul Qəmbərin libasını 
Abbas elə düzəltdirif ki, elə bil bəy balasıdı. Şahnamaz çovan düz 
gedif Aşıx Söyünnən, Aşıx Seyfullahın arasında otdu. Abbas da 
gəlif bir tərəfdə duranda aşıxlar dönüf bir-birinin üzünə baxdılar 
ki, heç görmədikləri bir sənətkardı. Aşıx Söyün Şahnamazdan 
xavar aldı, dedi, aşıx, sən haranın aşığısan. Şahnamaz ocığazı dedi 
ki, görmürsənmi? Belə deyəndə Aşıx Söyün ortuya bir nar qoydu. 
Yanı bunnan onu demək istiyir ki, bu narın içində qırx dənə var, 
şəyirdlərini nəzərdə tutur, səni qırx balıya irast gətirrəm. 
Çovan elə başa düşdü ki, Aşıx Söyün deyir ki, yağlı aşdan 
sonra turş narın ləzzəti var. Bu da civinnən soğanı çıxardıf narın 
böyrünə qoydu. Aşıx Söyün də belə başa düşdü ki, o nar turşdu, bu 
ajıdı, gözünü bu soğan kimi büzüşdürərəm, kirmişcə dur. Bu 
yannan Aşıx Sənan fikir verdi, gördü ki, Aşıx Söyünün irəngi 
dəyişif. Götürüf əlinnən çovanın qarşısında bir dairə çəkdi. Çovan 
elə bildi ki, bu deyir bir sini xaşılın yağını harasına töküllər 
soruşur bunnan. Düz barmağını dairənin ortasına qoydu. Əslində o 
demək istiyir ki, dünyanın göbəyi hardadı? Çovan əlini tən ortaya 
qoyanda Aşıx Sənan belə başa düşdü ki, o deyir ki, inanmırsan get 
ölç, burdadı. Bunlar öz aralarında belə başa düşürlər. Onatana aşıx 
Sənan dedi ki, gəlsən bir şəyirdlərimizi deyişdirək. Çovan dedi, 
PDF created with pdfFactory Pro trial version www.pdffactory.com
 
 
89 
deyişdirirsən, deyişdirək. Sənan, üz tutdu Abbasa, dedi, oğlan, 
ustadın ixtiyar verdi. Deyəsən elə məclisi sənnən mən açam – 
deyif Sənan ayağa qalxdı. Sazını köynəyinnən xilas elədi. Tufar-
qannı Abbas onu gəzmirmi ki, ona bir meydan açılsın. Oydu ku, 
sazı köynəyinnən xilas eliyən kimi vallah sazı görənnərin ağzının 
suyu tökülənə bax, heyran qalana bax. On iki telli saz əldə, qızıl 
balıx kimi par-par parıldıyır. Xallar, sədəflər, şirmayılar alışıf ya-
ner. Zalım oğlu usta ona elə naxış vuruf ki, elə bil saz döylü touz 
quşudu, bəzəkli gəlindi, görənin gözünün şöyqünü aparır. 
Aşıx Sənan ayağa durdu. Öz-özünə dedi, bu sazı bunun əlin-
nən alım. Onnan sonra hamı da bilər ki, Təbrizdə sənətkar mənəm. 
Mənnən başqa burda elə bir sənətkar ha yoxdu. Sazdarı sazdarın 
üstünə zilini zil, bəmini bəm düzəltdilər. Aşıx Sənan dedi, oğul, 
meydan sənindi, ya mənim? 
Abbas dedi, ustad, siz olan yerdə mən nə meydan ala bilərəm? 
Əvvəl torpax qüvvətlidi, mən qəribəm, hökmən söz sizindi. Dedi, 
oğlum, “Oyşarı”y nan 6  yumşaq-yumşaq ağlını, kamalını 
yoxluyajam, qorxma, görüm nə təhərisən, qabında bir şey varmı? 
Sonra da ustadınan görüşəciyəm inşallah. 
Sən şəyirdsən, mən ustadam, ay şəyird, 
Mən ustadın dediklərin aç görüm. 
Harda tikilifdi Məscidi-Əxsa, 
Hardan gətirildi ora daş görüm? 
Aşıx Sənanın belə oxumasına camahat çox maraxnan qulax 
aserdı, hamı hayacan keçirtdi ki, görəsən bu cavan oğlan bu ustad 
aşığın cavabını verə biləjəkmi? Tufarqannı Abbas bir ətrafa 
boylandı, aşağı-yuxarı baxdı, gördü ki, bir az yuxarda, ikinci 
qatarda Batmanqılınc Məhəmmətdi, vəzirdi, vəkildi, amma bu 
tərəfdə də qadınnardı. Gördü ki, Pəri də bunnarın arasında bunnara 
fikir verer. Eşq Abbasın beyninə vurdu görək nə cavab verdi, biz 
tərəfinnən deyək, sizə can sağlığı. 
Sən ustasan, mən şəyirdəm, ay ustad. 
Mənim dediyimə gəl ver guş görüm. 
                                               
6 Oyşarı – saz havasının adıdır 
PDF created with pdfFactory Pro trial version www.pdffactory.com
 
 
90 
Sanada tikildi Məscid Əxsa 
Zülaldan gətrildi ona daş görüm. 
Xalx mətəl qaldı bu cavan uşağın belə gözəl cavabına, gözəl 
hərəkətinə, mərfətinə. Belə gözəl saz çalıf oxuması, Sənan kimi 
aşığın qavağında özünü itirməməsi hamıya xoş gəldi. Bat-
manqılınc Məhəmməd əvvəldən iki gözünnən baxırdı. İndi dörd 
gözünnən baxdı. 
O daş varid oldu, onu kim yazdı, 
Kim oldu həqqiyyət himini qazdı? 
Kim boyun əymədi, yolunu azdı, 
Kim dedi, ay üzü qara, qaç görüm?! 
Abbas bir xeyli fikrə getdi. O tərəfə, bu tərəfə baxdı gördü ki, 
çovan da buna doğru gözdərini zilliyif, yanında nəsə deyillər heç 
kəsə fikir vermer. Abbasa çovan da məttəl qalıf. Götürdü Abbas 
cavabında görək nə dedi: 
O daş varid oldu, Cəbrayıl yazdı, 
Cənab Əli həqiqət himini qazdı. 
Şeytan baş əymədi, yolunu azdı, 
Cəbrayıl dedi, üzü qara, qaç görüm. 
Aşıx Sənan dedi, oğlum, maşallah, maşallah yaxşı ustaddan 
dərsini alıfsan. Gözünün qulağınnan bir belə çovana baxdı. 
Başınnan çovana irazılıq elədi ki, yaxşı şəyird öyrədifsən. Çovanın 
dünyədən nə xəvəri var. Gözü oyda-quşdadı, görək havaxt sufra 
açılajax məclisə yemək-içmək gələjək. 
Hardan nələr endi, nələr bitirdi, 
Əzəlin kim, sonun kimlər götürdü? 
Aşıq Sənan buna fəhim yetirdi, 
Nə sirdi aşikar olmaz, baş görüm? 
Abbas dedi: 
Göydən sərvlər endi, səccarə bitirdi, 
Əvəlin heyvan, sonun insan götürdü. 
Aşıx Abbas buna zənni yetirdi. 
Qəbir sirri aşkar olmaz, baş görüm. 
– Oğul, nə qəbir sirridi, sən nə danışırsan? 
PDF created with pdfFactory Pro trial version www.pdffactory.com
 
 
91 
Abbas dedi, bəli, bəli qəbir sirridi. 
Həzrəti Süleyman ölən vaxtı yaman qorxdu, bir böyük qarış-
qanı çağırtdırıf dedi ki, atdı qarışqa, bu gün filankəs ölüfdü, onun 
kəfəninin arasında get gör o qəvirdə nə var? Atdı qarışqa baş əydi, 
dedi, gedərəm, borcumdu. Atdı qarışqa kəfənin arasında gedif qəv-
rə girdi. Qəvirə girən vaxtı nəkrayıllar gələndə qarışqanın özünü 
tutuf dedilər ki, get o həzrət Süleymana de ki, gələndə özü görəjək. 
Bundan başqa qəbirdən sirr qayıtmayıf. 
– Eyvallah, oğul, ustadına bərəkallah – deyif çovana doğru 
baş əydi. Çovan da buna baş əydi. O tərəfdən-bu tərəfdən səs-sə-
mir qalxdı. Batmanqılınc Məhəmməd dedi ki, oğlan, adına görə 
sənnən nayrazıyam, ancaq indi sən deynən, qoy aşıx sənin sual-
larını aşsın. Abbas dedi ki, mənim başım üstə. Aldı Abbas: 
Sənnən xəbər alım, ay aşıx Sənan, 
Neçə ulduz, neçə aya bağlıdı? 
Gözəllik əladı kimin şaynına, 
Neçə dəlil Mustafaya bağlıdı? 
Aşıx Sənan durdu, durdu dedi, oğlan, izin ver bir az fikir-
rəşem. Abbas dedi, bəli qırx dəqiqə fikirrəşməyə ixtiyarın var. Sə-
nan dedi, yox, gəl neçə bənd deyəjəksən hamısını birdən de. Ha-
mısına da birdən cavaf verəjəm. Abbas dedi, mənim gözüm üstə. 
Varıb gedib mən ustadan dərs alım, 
İstiyirsən mən buraya dörd gəlim. 
Sizdən xəbər alım əyləşən alim, 
Dörd kitabda neçə ayə bağlıdı. 
 
Abbasam, yolumu kim verdi salıx, 
Dadıma yetişsin yaradan xalıx. 
Dəryada da kimi udmuşdu balıx 
Qıldığı namazı nəyə bağlıdı? 
Aşıx Sənan nə qədərənə o tərəfə döyündü, bu tərəfə boylandı 
gördü yox, açılası iş döyül. Dedi, oğul, mən sənin qarşında acizəm. 
Abbas dedi, sazı ortuya qoy. Doğrudan da sazı bir tərəfə qoydu 
Aşıx Sənan. Geri qayıdan vaxtı Aşıx Söyün yerinnən tərpəndi, 
PDF created with pdfFactory Pro trial version www.pdffactory.com
 
 
92 
dedi, əyə, bu saatca o sazı özüm alaram – deyif Abbasın qarşısına 
gəldi. Elə ki, Sənan getdi, çovanın yanında oturanda dedi, aya, 
adın nədi? Dedi: Mənim adım Sənandı. Dedi, əyə, səni neçə 
toğluya gətiriflər? “Səni neçə toğluya gətiriflər” deyəndə aşıx 
Sənan yer yarılsa yerə girərdi. Dedi, ayə, bir buna bax, gör bu bizi 
heç çovana da saymır. Deməli bunun şəyirdi belə olanda, bu öyü 
yıxılanın özü nə təhəri olajax? Belə deyif çovannan aralandı. 
Onatana aşıx Söyün aldı görək nə dedi: 
Sənnən xəvər alım, ay cavan aşıx, 
Peyğəmbər nə günü tacisər oldu? 
Kim götürdü onun muyun saxladı, 
Mərifət, təriqət nə ilqar oldu? 
Götürdü Abbas: 
Cümənin günündə, sübh namazında, 
Peyğəmbərimiz Rəsul tacisər oldu. 
Salman qırxdı saçın, Fatma saxladı, 
Haqqın sualına düz ilqar oldu. 
Camahat hər yerdən “afərin” dedilər. Söyün götürdü: 
Kim idi gətirdi ülgücü, daşı, 
Kim idi qırxdı peyğəmbər başı. 
Neçə sənə söylədi peyğəmbər yaşı, 
Neçə deyəndə ömrü var oldu? 
Abbas dedi: 
Cəbrail gətirdi ülgücü, daşı, 
Salman idi, qırxdı peyğəmbər başı. 
 
Altmış üç söyləndi peyğəmbər yaşı, 
Altmış üç deyəndə ömrü var oldu. 
Aşıx Söyün də götürdü görək daha nə xavar aldı: 
Söyün deyər, gün cahanda neçədür, 
Neçə yaqut, neçə mərcan, neçə dür? 
İrəsulun zülfü, muyu neçədür, 
Mənzili harda yerbəyer oldu? 
PDF created with pdfFactory Pro trial version www.pdffactory.com
 
 
93 
Abbas burda dirəndi, dirənəndə elə bil ki, bəzi adamların ürəyi 
yerə düşdü. Ordan-burdan səsdəndilər, əyə, aşıx, niyə dayandın, 
sana nə oldu? Ancax Abbas öz işindədi, gözünün altınnan Pəriyə 
boylaner. Zalım qızı yornux maral kimi gözdərini zilliyif. Abbasın 
hər addımını izdiyir. Ürəyinnən nələr keçer onu bir ilahi biler. Ab-
bas bu məqamda sazı sinəsinə basdı, hamıyı nigarançılıqdan qutardı. 
Abbas deyər, gün cahanda ikidür, 
İki yaqut, iki mərcan, iki dür. 
Rəsulun muyu iki min iki yüz altmış ikidür, 
Leylək yatan şəhərdə yerbəyer oldu. 
– Ayə, sağ ol, afərin sana. Dedi, ustad, sana da afərin. İndi 
dəyirmançı şahad istiyir. Aldı görək Abbas nə dedi: 
Mənnən salam olsun aşıx Söyünə, 
Seyfullahdan əvvəl kim gəldi cahana? 
Neçədi ərşi-əmbər, bürcü səmavat, 
Təcrid oldu dünya düşdü zindana. 
Ordan-burdan səsdər gəldi. “Aşıx Söyün, nə oldu tez ol cavab 
ver”. Aşıx Söyün başdadı gözdərini döyməyə. Çovan çövrülüf dedi, 
ayə, ay aşıx, sənnən xavar almadımmı sizi neçə toğluya gətiriflər? 
– O yana iradd ol, dedi, qoy qulaq asax, nə toğlu, nə zad? 
Aşıx Sənan daha da aralandı. Aşıx Söyün də bayax aşıx Sənan 
sayağı dedi, a bala, hamısını oxu qurtar birdən cavabını verəjəm. 
Götürdü Abbas: 
Neçə il bu cahan zindanda qaldı, 
Bəndəyə girdigar nə kərəm qıldı? 
Necə sənə keçdi mehri-mah gəldi, 
Münəvvər şövqünü saldı cahana. 
Şikəstə Abbasam heydəri-xürrəm, 
Ağamın dəstinnən içmişəm bir cam. 
Dünyadan gedəli həzrəti Adəm, 
Onnan bəri gəlif neçə zamana? 
Aşıx Söyün başdadı gözdərini döyməyə. Ordan-burdan niyə 
belə oldu. Abbas aşıx Söyünün də sazını alıf bayaqki sazın yanına 
PDF created with pdfFactory Pro trial version www.pdffactory.com
 
 
94 
qoydu. Dedi, ustad, sən mənim sazımı almax istəyirdin, diyən öz 
sazını qoydun. Dedi, bəli, görünür, yazı beləymiş. 
Aşıx Seyfulla qalxıf sambana-sambana özünü ortuya saldı. 
Dedi, allahımın izninnən bu saatca Abbasın sazını özüm alajam. 
Aşıx Söyün gəlif yerində əyləşdi. Çovan baxıf gördü ki, aşıx 
Sənannan bir düz cavab ala bilmədi, dedi, bəlkə bu düzünü deyə. 
Dedi, qardaş, düzünü de, səni burya neçə toğluya gətiriflər. 
Aşıx Söynün gözü kəlləsinə sıçradı. Dedi, gör nə günə 
qalmışıx ki, bu zalım oğlu bizi çovan hesab eliyir. Pərtdiyinnən 
yerinnən duruf gedif Sənanın o tərəfində oturdu. 
Aşıx Seyfulla ədəb-ərkənnan gəlif Abbasa salam verdi. Aldı 
sazı sinəsinə basdı görək Abbasdan nə xəbər aldı, Abbas ona nə 
cavab verdi: 
Sənnən xavar alım, ay aşıx Abbas, 
Cənnətin çırağı nə içindədi? 
Nədən piltə tutdu, nədən yağlandı, 
Kim tutuf dəsdində nə içindədi? 
Abbas o yana boylandı, bu yana boylandı, gördü ki, Pərinin 
gözdəri cilalanmış ox kimi oyur-oyur oynuyur. Cuşa gəlif dedi: 
Al deyim cavabın, aşıx Seyfulla, 
Cənnətin çırağı mum içindədi. 
Nurdan piltə tutdu, nurdan yağlandı, 
Fatimə dəstində nur içindədi. 
Götürdü aşıq Seyfulla, görək daha nə soruşdu: 
Bilirsənmi peyğəmbərin yaşını, 
Neçə dəfə qırxdırmışdı başını? 
Nə gününüdə çəkdirtmişdi dişini, 
Nəyə çulğalandı, nə içindədi? 
Abbas dedi, qulaq as: 
Altmış üçdü dedim onun yaşını, 
Üç yüz yeddi dəfə qırxdı başını. 
Cümə günü çəkdirmişdi dişini, 
Maya çulğaladı, nur içindədi. 
Götürdü aşıx Seyfulla: 
PDF created with pdfFactory Pro trial version www.pdffactory.com
 
 
95 
Seyfulla dərsini bilməsə deməz, 
Sövmi səlatını qılmasa deməz, 
Ustaddan payını almasa deməz, 
Yeddi nə cam oldu, nə içindədi? 
Götürdü Abbas: 
Abbas da dərsini alıfdı deyir, 
Sövmü salatını qılıfdı deyir, 
Ustatdan dərsini alıfdı deyir, 
Yeddi cəhənnəmdi, nar içindədi. 
– Ey vallah, oğul, deyif aşıx Seyfulla Şahnamaz çovana min-
nətdarlıq elədi. 
Abbas dedi, indi mən deyəjəm. 
Aşıx Seyfulla dedi, oğul, növbə sənindi, sözünü de. Götürdü 
Abbas görək nə dedi: 
Bizdən salam olsun, ustad olannar, 
Bir neçə gül bitif vərağı nədi? 
O ki, başa gəldi Məcidəl-Əxsa, 
Onun içi daşdı, qırağı nədi? 
Bir-birinin üzünə baxdılar ustaddar. Aşıx Seyfulla da cavaf 
verə bilmədi. 
İşi belə görən Abbas götürdü sözün davamını: 
O necə qəndildi, asılıf dardan, 
Neçəsi heyvadan, neçəsi nardan, 
Yernən göyün de, qapısı haradan, 
Kim açar, kim örtər növrağı nədi? 
Xalxı gülüşmə tutdu, camahat susdu... camahatın hamısının nə-
zəri Abbasın üstündədi. Kimi sevinir, kimi heyrət eliyir. Əmə ortada 
bir qarı var, deyir, ay Allah, bunu mənim Əsmərimə qismət elə. 
Abbasam, ağamnan içmişəm bada, 
Badə içən neyçün oldu ziyada. 
Üç kişi kim idi, getdi zulmata 
Onlar nə yandırdı, çırağı nədi? 
– Ay oğul, vallah, mən belə şeyləri bilmirəm. Abbas dedi, on-
da sazı sazın yanına qoy. Sazdarın üçü də qoşalaşdı bir küncdə. 
PDF created with pdfFactory Pro trial version www.pdffactory.com
 
 
96 
Seyfulla gedif çovanın yanında əyləşmək istəyəndə çovan dedi: 
– Əyə, sən başın, düzünü de, səni neçə toğluya gətiriflər? 
Seyfulla məətəl qaldı, özünü laf təhqir olunmuş hesaf elədi. 
Necə yəni “neçə toğluya gətiriflər”. Deməli, bu adam məni aşıx 
hesaf eləmir. Nəsə, namusa boğuldu, nə cavab verə bildi, nə də 
məclisi tərk eləməyə özündə təpər tapdı. Bir tərəfdəcə oturuf məc-
lisə tamaşa eləməyə başdadı. Abbas sən demə çovanın bu hərə-
kətinə bayaxdan göz qoyurmuş. Odu ku, götürdü görək nə dedi: 
Bizdən salam olsun ustad olana, 
Kimin mənnən işi var isə gəlsin. 
Elə deyək seyrəqufluq olmasın, 
Zahairdə, batində var isə gəlsin. 
Belə deyəndə, dedilər, əyə, bu gənə də yalannan başdadı. Ba-
yax biz bunun özünə niyə açdırmadıx qıfılbənddəri. Yaman uduz-
muşux. Abbas gördü qiybətini eləyillər. Götürdü buna müqabil 
görək nejə dedi: 
Mömin kəslər, siz uymuyun qeybətə, 
Qiybət edən tezcə düşər zillətə. 
İskəndəri kim göndərdi zülmətə, 
Kim onlardan xəbərdarisə gəlsin. 
 
Şirindi sözlərim dahan içində, 
Qızılgül bəslənər xəndan içində. 
Abbasam, durmuşam meydan içində, 
Hər kimə bu dünya dar isə gəlsin. 
Kim gələr, kim dəli oluf? Yüz iyirmi şəyirdin hamısının matı-
mutu quruyuf. Hamı məətəl qalıf. Bu boyda uşaq olasan. Üstəlik 
gənə də dala çəkilməyəsən. Oydu ku, Batmanqılınc ortaya qalxdı, 
dedi, aşıx, halal olsun sana, mən sənnən çox irazıyam. Təkcə sənin 
adıyın Abbas olmağınnan narazıyam. Onu da sənin belə haqq aşığı 
olmağına keçerəm. Doğrudan da Abbas adı sana xına kimi yaraşer. 
Sizə kimdən deyək, Pəri xanımnan. Pəri xanım bir məcməyidə 
bir qırmızı zərbaflı kəlağey, üstünə də bir qızıl alma qoyuf qarı-
lardan biriynən Abbasa göndərdi. Qarı da olsun bayaxki qarı – Əs-
PDF created with pdfFactory Pro trial version www.pdffactory.com
 
 
97 
mərin nənəsi. Qarı məcməyidəki qızıl almeyi götürüf öz civinə qoy-
du, yerinə bir turşumuş nar qoyuf gətirif Abbasa verdi. Dedi, bax, o 
qıraxda duran qız var, barmağınnan göstərir. O Batmanqılınc Mə-
həmmədin bayışsıdı, sana yaman ajığı tutuf, özü də bunu göndərdi. 
Abbas Pəri xanımın soyqatını açanda gördü kü nardı. Orda 
götürdü belə dedi: 
Payız olcaq bağlar tökər xəzəli, 
Yaz olanda bağçalara bar gəlir. 
Sevgi-sevgisinə alma göndərər, 
Mənim sevdiyimnən mana nar gəlir. 
Pəri xanım məətəl qaldı. Gözlərinin ikisini də qarıya ele ağart-
dı ki, Allah göstərməsin. Qarı başdadı geri iməkləməyə. Onatan 
Abbas götürdü: 
Bu dünyada nə qəmliyəm, nə şadam, 
Dost yanında nə aşnayam, nə yadam. 
Ay həzarat, bəxti qara səyyadam, 
Tor qururam tərlan üçün, sar gəlir. 
 
Abbas deyir: Gəncin üstə bədəndi, 
Qara bağrım dəlik-dəlik zədəndi. 
Ay həzarat, heç bilmirəm nədəndi, 
Aləmə gen dünya mənə dar gəlir. 
Ustatdar qalxdılar ayağa. Abbas dedi ki, ustatdar, mana heç 
kimin sazı lazım döyül. Heç kimi bağlamax niyyətində də döylüy-
düm. Mən Duvarqannan gəlmişəm. Özünüz də sazınıza yiyəlik 
eliyin. Allah işinizi avand eləsin – deyif, sazdarı hər kəşəninkini 
özünə verdi. 
Məclisdən çıxan vaxtı Məmməd xanın fərraşdarı Abbasın 
qabağını kəsdi: 
– Məmməd xanın əmridi, gərək sən onun otağına qonax 
gedəsən. 
Abbas etiraz eləmədi, onnara qoşuluf Məmməd xanın görü-
şünə getdi. 
PDF created with pdfFactory Pro trial version www.pdffactory.com
 
 
98 
Sizə kimnən deyim – qırx aşıxdan. Aşıx Sənan, Aşıx Söyün, 
Aşıx Seyfulla birləşif söhbətdəşdilər. Dedilər ki, bu uşax bizi bu 
hala saldı, özümüzün də sazdarını geri qaytarıf bizə hörmət elədi. 
Bizim buna nə borcumuzdu. Biz bu hörmətin altınnan gərək çıxaq. 
Hərəmizin qırx şəyirdimiz, üç də özümüz – yüz iyirmi nəfərik. 
Gərək hamımız yığılax ona hörmət eliyək. Elə hörmət eləməliyik 
ki, Abbas dünyada heç bir şeydən giley-güzar eləməsin. Bu qərib 
eldə hamımız ona arxa-kömək olmalıyıq. 
Abbası Məmməd xanın otağına apardılar. Gözəl-göyçək əlvan 
otaxlar, ağalar, bəylər, xanlar, paşalar əyləşif. Abbas belə baxanda 
gördü kü, Pəri xanım pərdə arxasında, o üzdə qu quşu kimi fır-fır fır-
laner. Əmə hara fırlansa da gözdəri Abbasın üzündədi. Abbas belə bir 
vaxtda götürör görək nə deyir sizin də canınız sağ olsun, inşaallah: 
Bir gözəlsən, şövqün düşüb cahana, 
Yoxdu sənin kimi gözəl, göz ala. 
Mən aşiqəm cahana, 
Canım qurvan cahana, 
Haqqın əziz bəndəsi 
Xoş gəlifsən cahana. 
Yaradan yaradıb salıb cahana, 
Yoxdu sənin kimi gözəl, göz ala. 
 
Bağbansan bağa bax, bax işini gör, 
Bağ bəslə, bağ becər, bağ işini gör. 
Aşıx, bax, işini gör, 
Bağa bax, işini gör. 
Gəl yatma kamil ovçu, 
Maralın baxışını gör. 
Hələ sən tərlanın baxışını gör, 
Az qalır canımı gözəl göz ala. 
Əsmər xanım Abbasın belə oxumağınnan, Pəri xanımnan bir-
birinə baxışmalarınnan başa tüşdü ki, burda ayrı bir iş var. Pəri 
xanım gördü kü, Əsmər deyəsən duyux düşüf. Üzünü Əsmərə tutuf 
PDF created with pdfFactory Pro trial version www.pdffactory.com
 
 
99 
dedi, Əsmər burda hamıdan çox sana isinişmişəm. De görüm, 
indiyə kimi sana bir sirr açmışammı? Əsmər dedi, yox.  
Pəri dedi:  
Onda sana bir sirr açajam. Bil və agah ol ki, Abbası mana, 
məni də ona buta verif Ağamız. 
– Ay Pəri, Allaha şükür olsun. Sənin irzin-irəngin yerinə gəlif, 
gözdərin qayır-qayır qaynıyır, yanaxların çiyələm kimi qızarıf. 
Allah sizi bir-birinizdən ayırmasın. İndi bunun səvəvini mən 
bildim. And içerəm ki, əlimnən gələn nə ki var bu işinizə kömək 
eliyəjəm. Bular söhbət eləməkdə olsun görək Abbas sözün sonunu 
nejə tamamladı: 
Abbas deyər, canım qurvan sana yar, 
Dutu dilli, mina boylu sana yar. 
Mən aşiqəm sana yar, 
Sənəd verdim sana yar, 
Qərib aşiq, qürbət el, 
Canım aldın, sən, a yar. 
Dolansam dünyanı neçə sənə yar, 
Görməm sənin kimi gözəl, göz ala. 
Məmməd xanın qonaxları Abbasın belə oxumasına hərə bir 
tərəfdən “afərin” – dedilər, Abbası bəyəndilər. Kimin nə xavarı var 
ki, Abbas nədən oxuyur, kimin dərdinnən oxuyur? 
Abbas qonaxlara təzim eliyif götürdü görək daha nə dedi: 
Hilal qaşlarına yüz bərəkallah, 
Ayın nə həddi var, ona bab ola. 
Canı yanar sana aşiq olanın 
Yata bilməz, gözlərində xab ola. 
 
Qızılgüllər açılıbdı həmayil, 
Yarın cümləsini eylərəm təyin. 
Dedim Pərim gəlsin olaq qol-boyun, 
Neynirəm dünyamız qoy xarab ola. 
Abbas “Pəri” kəlməsini eşidəndə Əsmər gözünü ağartdı, dedi, 
öyün yıxılmasın, sən nəydi danışdın? “Dedim Pəri gəlsin olaq qol-
boyun, Neynirəm dünyamız qoy xarab ola”. 
PDF created with pdfFactory Pro trial version www.pdffactory.com
 
 
100 
– Aşıx, oxuduğun sözdər kimindi? 
Dedi: 
– Ustaddı, deyifdi, mən də oxuyuram. 
Ancax Məmməd xanın nəsə ürəyinnən bir fikir keşdi. Onatana 
Abbas götürdü görək nə dedi? 
Abbas deyər, öz yarıma varınca, 
Saralıban gül irəngim solunca, 
Sən gözəli mən toruma salınca, 
Azca qaldı ömrüm bir turab ola. 
– Aşıx, məcazı sözdərdən oxudun, çox sağ ol, çox irazıyıx. 
İndi də bir yaxşı söz oxu görək, bizim məclisimiz nə təhəri olur? 
Yanı bizim məclisimizə münasib oxu. 
Götürür Tufarqannı Abbas görək nə deyir: 
Yaxşı olar el-obaynan dolanmax, 
Yalqız daşdan olmaz divar deyəllər. 
Bəzirgansan, aç mətahın xırd elə, 
Axtarıf yükündə “nə var” – deyəllər? 
 
Bəylər yaxşı saxlar alıcı quşu, 
Sərraflar tanıyar qiymətli daşı. 
Oğul atasınnan artırsa işi, 
El içində ona tavar deyəllər. 
 
İsgəndər attandı, çıxdı zulmatdan, 
Xızır idi, içdi abı-həyatdan. 
Söz düşdü qılıncdan, iyiddən, atdan, 
Süfrəni onlardan suvar deyərlər. 
 
Bir baxçanın əyər bağı olmasa, 
Alması, heyvası, narı olmasa, 
İyid yoxsul olsa, varı olmasa, 
Lələksiz ox kimi çuvar deyəllər. 
 
Tufarqanlı Abbas gecələr yatmaz, 
Peyğəmbər qarğayıb, müxənnət artmaz. 
PDF created with pdfFactory Pro trial version www.pdffactory.com
 
 
101 
Hər nə versən hax yolunda, bil itməz, 
Qadanı başından sovar deyəllər. 
Bu sözə hamının xoşu gəldi. 
– Abbas, düzünü de, görək hardan gəlifsən, nə məqsədə 
gəlifsən? 
Abbas tamam başına gələni Batmanqılınc Məhəmmədə nəql 
elədi. 
– Abbas, indi mənnən istəydiyin nədi? 
Dedi: 
– Mən Pərinin sorağınnan gəlmişəm, gəlmişəm ki, öz butama 
qovuşam. 
Batmanqılınc dedi: 
– Abbas, bu gejə mana möhlət ver, savax sana bir söz 
deyərəm. 
Batmanqılınc Məhəmməd anasını, bajısını yanına çağırıf 
məsələyi açan kimi anası irazılıx verdi. Dedi, oğul, sən bilirsənmi 
sənin bajıyın irəngi dörd aydı urvuya7 dönüf. Batmanqılınc dedi, 
bilirəm. 
– Bunlar hax vergisidi, bajım açıf-ağartmırdı. Gərək Allahın 
köməyiynən sən bunnarı məqsəddərinə çatdırasan. 
Batmanqılınc dedi: 
– Əziz anam, günü bu günnən buların nişanı tutulur. 
Elə də oldu. İki molla çağırdılar, qızı çağırdılar. Məhəmməd 
bəyin göstərişinnən Pəriynən Abbasa yarımnigah oxutdular. Ya-
rımnigah oxunannan sonra yemək, içmək, şaddıx baştandı. O gün-
nən Pəriynən Abbasın nişanı taxıldı, ancax bu şərtnən ki, bunnar 
hərəsi ayrı yerdə oluf bir-birini görməməli idilər. Anası dedi: 
– Oğul, yaylax vaxtıdı, gərək hökmən Pəriyi Məzə dağına 
yaylağa göndərəsən. Gedə bir az orda irəngini, suyunu dəyişə gələ. 
– Mehriban ana, doğru deyirsən. 
Bəli, kəcavələr bəzənif yola çıxan vaxtı. Pərinin Məzə dağına 
köç eləməsini görən Abbas nə deyir, nejə deyir tərəfinən ərz 
eliyək, sizə cansağlığı: 
                                               
7 Urva – ağ un. 
PDF created with pdfFactory Pro trial version www.pdffactory.com
 
 
102 
Könül nejə tab eyləsin, 
Mən sənnən ayrılım gedim. 
Durum dolanım başına, 
Qız, qadanı alım gedim. 
Pəri xanım dedi: 
– Abbas, nə oldu, bir-iki aylığa dözə bilmiyəjəsənmi? İki 
aylıq yoldu, gedif bir az istirahat eliyif gələjiyik. 
– Abbas dedi: 
– Pərim, niyə yaxın gəlmirsən? Mana uzaxdan biganələr kimi 
nə baxırsan? 
Dedi: 
– Görmürsənmi, neçə gözdər dikilif bizə, sana nejə yaxın-
laşım, zalımın oğlu. 
Bu yannan da Əsmər xanım aman vermer. 
Belə deyəndə Abbas götürdü sözün o biri bəndini görək nejə 
dedi: 
Maral kimi baxma gennən, 
Ölüncə dönmərəm sənnən. 
Əyər inciksənsə mənnən, 
Qalım könlün alım gedim. 
 
Abbasam, ciyərim sədpara, 
Yar əlinnən baxtı qara. 
Bir vəsiyyət nazlı yara, 
Yazım ərzi-halım gedim. 
Pəri bir qaqqıltı çəkdi güldü. 
– Abbas, dünya dağılsa da, alt-üst olsa da mən sənin, sən mə-
nimsən. Niyə kefini puzursan, iki ay nədi ki, dözmürsən? Qəm 
eləmə, məni sənnən təkcə ölümnən başqa heç şey ayıra bilməz. 
Belə deyif Pəri xanım yola düzəldi. Kəcavələr yol aldı Məzə 
dağına tərəf. 
Abbas Məhəmməd bəyin yanında qaldı. Nolajax, hələ həyətə-
bajıya alışa bilməsə də gününü işnən-güjnən birtəhər başa vurordu. 
Məhəmməd bəy də nə ki, düzü Abbasın xatrını çox isdiyirdi. Az 
PDF created with pdfFactory Pro trial version www.pdffactory.com
 
 
103 
müddətdə sarayda Abbasa özünə münasib iş verdi, maaş təyin 
elədi. Abbas idarə işdərinə baxmaqda olsun, gün-günü beləjə əvəz 
eliyirdi. Günnərin bir günü Abbasın səbri dözmədi. Kirmişcə 
qaynanasının yanına gəlif, ədəb-ərkannan salam verdi. Dedi: 
– Canım ana, başına mən dönüm. Məzə dağı hansı tərəfdədi? 
Dedi:  
– Neynirsən, oğul? 
Abbas dedi:  
– Heç. 
Ana ürəyidi, işi başa tüşdü. Dedi, oğul, bir ay yarım qalıf, 
onnan ötrü özünü niyə ayağa verirsən? 
Abbas başını yerə dikdi, bir az utandı. Amma dediyinnən də 
dönmədi. Eşq şiddəti Abbası qoymadı dincəlməyə. 
Gejənin bir aləmi Abbas daha dözə bilmədi, Qul Qəmbəri də 
yanına alıf Məzə dağına tərəf üz qoydu. 
Gəlhagəl payipiyadə, oğruncax Məzə dağına tərəf getdikcə 
yol uzandı. Gördülər yol qurtarmax bilmir. Bu yerdə Abbas öz 
halına uyğun görək yorğun-yorğun nə deyir: 
Qismət olsun gedim ziyarətinə, 
Mənzilli yolların qurbanı canım. 
Aynabənd otağın çarşov çirağı 
Qızıl barigahın qurvanı canım. 
 
Sevənlərin heç gələrmi qərarı, 
Gecə-gündüz ağlıyallar yaralı. 
Nədən bərgahıdan düşdün aralı, 
Ələmdar Abbasın qurvanı canım. 
 
Səhərdən sübhədək hey addım-addım, 
Nə dostum bilinir, nə də ki yadım. 
Abbas deyir, əgər versən muradım, 
Əli Əkbəriyin qurvanı canım. 
Abbas getməkdə olsun, sizə kimnən deyim, Batmanqılıncdan. 
Batmanqılınc səhərsi Abbası gəzdi, tapa bilmədi. Anasının yanına 
PDF created with pdfFactory Pro trial version www.pdffactory.com
 
 
104 
gəlif Abbası xavar aldı. Dedi, oğul, iki gündü gözümə dəymir. 
Dedi, ana, olmaya Pərinin dalıynan getdi? Dedi, oğul, bəyəm də 
getdi, səni nejə alladım? 
Batmanqılınc iki qara qul çağırdı. Özdərinə də elə tafşırdı ki, 
gedərsiniz əgər Abbasın Məzə dağında Pərinin yanında tafsanız 
döyə-döyə gətirərsiniz. Yox, yanında tapmasanız deyərsiniz ki, 
səni Batmanqılınc gözdüyür. 
Abbas gedif mənzilə çatmışdı. Ancax Pəri xanımın özü qara-
başdardan utandı, xanımlardan utandı, özü üzə çıxmadı Əsməri 
göndərdi. Görək Əsmər xanıma Abbas nə deyir, biz diyək, siz şad 
olun: 
Başına dolanım, ay Əsmər xanım, 
Nə gözəl yaradıf yaradan səni. 
Səni görən kimi könlüm xoş oldu, 
İstəməm gedəsən buradan səni. 
 
Qırğı qonmaz mən tərlanın həddinə, 
Nalə yetməz fitnəsinə, fəndinə. 
Qurvan olum ol xudanın xəttinə, 
Ağ üstdən çəkifdi qaradan səni. 
 
Mən ki, varam, Adam ata zatıyam, 
Göyü bilməm, yeddi yerin qatıyam. 
Şikəstə Abbasam xarabatıyam, 
Könül, heç görmədim abadan səni. 
Söz tamama çatanatan qara qullar yetişdi. Məhəmməd xanın 
tafşırığını yerinə yetirməli idilər. Onatan Əsmər xanım getdi. Qara 
qullar Abbası ələ keçirmək istiyəndə Abbas Məzə dağının o 
tərəfinə dolandı. Özünün əhvalına, Məzə dağının belə durumuna 
tamaşa elədi, ürəyi qubarrandı, sazı sinəsinə basıf görək nə dedi: 
Ay həzərət, nə gözəldi, 
Əcəb nörax Məzə dağı. 
Süsən-sünbül gül-ərvaqan, 
Bürüyüfdü təzə dağı. 
PDF created with pdfFactory Pro trial version www.pdffactory.com
 
 
105 
Gedin deyin o xanıma, 
Qadasın salsın canıma. 
Ya dursun gəlsin yanıma, 
Ya çəkməsin gözə dağı. 
Bu sözü deyəndə qara qullar daha da ajıxlaşdı. 
Sonalar uşdu kölümnən, 
Ayrı düşdüm mən elimnən. 
Abbas qara qul əlinnən, 
Qan-yaş töküf gəzə dağı. 
Qullar Abbası qaytarıf gətirməkdə olsun, Abbas öz işində 
olsun. Sən dediyini de, gör fələk nə deyir. 
Sizə hardan ərz eliyim, İsfahan mülkünnən, Şah oğlu Şah 
Abbasdan. Şah Abbas özünə 39-cu qadın gətirmişdi. Türkün sözü, 
arvat gətirmişdi. O günüydü kü, şahın öyündə toy məclisiydi. 
Gətdiyi qadının da adı Pərlam xanımıydı, özü də Hind qızıydı. 
Pərlam xanım bu gün camahatın içində şaha şərbət verəjiydi. Xalx 
da kim istəsə ona xələt verəjiydi. Ancax Pərlam xanım o qədər 
gözəliydi ki, doğurdan da Şah Abbas elə bilirdi ki, dünyanın daşı 
qurulannan pərvərdigar belə gözəl yaratmıyıf. Pərlam xanım 
nağara-zurnaynan məclisə varid olanda hər tərəf Pərlam xanımın 
üstünə bəxşişlər, qızıl pul, xələtdər tulluyırdı. Bircə Allahverdi xan 
vəzir başını qaldırıf baxmırdı. Şah oğlu Şah Abbas çox fikir verdi, 
gördü kü, heç Allahverdi xan vəzir bu səhniyə fikir vermir. Dedi: 
– Vəzir, sən bu gözəlliyə qiymət vermiyəndə demək sənin 
qanın sudu? 
– Yox, yox, ağam, yox – dedi, niyə elə deyirsən? Mənim mey-
limə qonmur, sən onu o qədər tərifləyirsən ki, bu tərifə o dəymir 
axı. 
Şah Abbas dedi, Allahverdi xan vəzir, sən nə danışırsan, 
bunnan gözəl də xilqət yaradıfmı İlahi?! 
Dedi, bəli, bəli. Təbriz şəhərində Batmanqılınc Məhəmmədin 
bacısı Pəri xanımın əlinə su tökməyə yaramaz sənin bu Pərlamın, 
heç qavağında kənizdiyə yaramaz. 
PDF created with pdfFactory Pro trial version www.pdffactory.com
 
 
106 
Şahın gözdəri kəlləsinə çıxdı, dedi, ayə, vəzir, babanın çıqqası 
haqqı sən dediyin düz olmasa başın qılıncdan keçəjək. 
Dedi, olsun, şahım, nə deyirəm? 
– Vəzir, dərdi bilənin özü dərmanını da bilər. Ona bir çarə. 
Dedi şah sağ olsun, əvvəlcə mən sana bir iş deyəjəm. 
Batmanqılınc Məhəmmədin bajısı Pəri xanım Tufarqannan gəlmiş 
aşıq Abasa nişannıdı. Özü də yarım nigah oxunuf, indi özün bil. 
Lazım olsa gedək gətirək. Şah dedi, əgər onu gətirsək, ona mən 
evlənməsəm də, o mənim Pərlanımdan gözəl olsa, sana zaval 
yoxdu, yaxşı xələt verəjəm. Yox, sən ki, mənim burda sıdqımı 
sındırdın, onnan gözəl olmasa, gənə də deyirəm, bavamın çıqqası 
haqqı boynunu vurdurajam. Tədbir belədi, indi özün bil. Vəzir 
Allahverdi xan dedi, şahım, o qızı bura gətirməkdən ötrü 
Batmanqılıncı da, Tufaqannı Abbası da Təbrizdən aralamax 
lazımdı. Onnan sora qızı gətirmək mümkün olar. 
– Qızı kim gətirəjək? 
– Ən qəddar cəlladın kimdi? 
Dedi, Becən. 
– Becən elə bir cəlladıydı ki, anasının döşünü kəsərdi “uf” 
deməzdi. 
Padşah əmr verdi Becən gəldi. 
Dedi, özgə kim? 
– Bir də nənəyin kecavasını çəkən Sarı Xocanı gətirt. 
Sarı Xocanı da çağırtdırdı. Mətləbi üçünə də Şah Abbas əyan 
elədi. 
Vəzir dedi: 
– Şahım, onda belə bir fərman ver ki, Batmanqılınc bu günnən 
başdıyıf Dərbənd xanlığının xəracını yığmağa göndərilsin. Bu da 
inşaallah iki il çəkəcək, iki ilətənə də sən nə istəsən eliyə bilərsən. 
Ancaq on gün bu fərraşdan sonra ayrı bir fərraş göndər ki, guya 
Tufarqannan kağız gətirif ki, Ay Tufarqannı Abbas, anan can 
üstündədi, sənnən savayı heç kəsi yoxdu, qardaşın Qəmbər də 
canını sana tafşırıf hökmən gərək gəlif ananı özün dəfn eliyəsən. O 
vaxtı bu məktubdan sonra Abbas da durası döylü, çıxıf, varıf 
PDF created with pdfFactory Pro trial version www.pdffactory.com
 
 
107 
gedəjək. Orda qalajax Pəri xanım. Batmanqılıncın yerində Pəri 
xanım oturajax. Sənin də möhürün Allaha şükür orya işdiyir. 
Göstəriş verəjəsən, qız özü gələjək. 
Bu fikir çox yaxşı bəyənildi. Çağırdılar xəttətdarı, kağızdar 
yazıldı, möhürləndi. Batmanqılınc Məhəmmədə yazıldı ki, Qaf-
qazdan bəri, Dərbənddən bəri hər yerin vergilərini yığmalısan. 
Danışıldığı kimi də oldu, on gündən sonra da Abbasın üstünə kağız 
yazdılar. Guya kağız Tufaqannan gəlif. Kağızı aparan da 
Tufarqannandı, İsfahannan döyül. Bu ikisi getdimi? Aradan on gün 
keçənnən sora Sarı Xoca, Dəli Beycan, Allahverdi xan kecavələnif 
yola düşməkdə olsunlar. Sizə gənə Təvrizdən danışem. O ku, Pəri 
xanım Məzə dağınnan qayıdıf gəldi, elə ki, Abbas Pərinin peş-
vazına çıxıf Pəriyi qarşıladı, ürəyi durmadı götürüf görək nə dedi: 
Başına döndüyüm alagöz Pəri, 
Elə bildim sonam bu sudan gəlir. 
Müjgan atdı, dəyif keşdi sinəmnən, 
O cadu qəmzələr bu sudan gəlir. 
 
Örtüfdü başına kalağay gəzər, 
Altınnan nimtənə, qızıl düymələr. 
Yaraşır belinə zərbafdan kəmər, 
Çəpkənli, çarğatlı ağ bədən gəlir. 
 
Abbasam, çəkərəm aman-amana, 
Bir nə ola, əlim çata canana. 
Qoynun içi dönüb bağı-bostana, 
O sərxoş sevdiyim Məzədən gəlir. 
Pərinin köçü-köməni təzəcə gəlif çatmışdı. Pəri xanım 
Abbasnan əməlli-başdı hal-əhval eləməmişdi. Bir də xavar çıxdı 
ki, deməzsənmi Allahverdi xan vəzir bir neçə adamnan Batman-
qılıncın sarayına gəler. Hələ olar saraya gəlif çatmamış özdərinnən 
qavax bir çapar göndərdilər. Çapar özünü saraya yetirif Batman-
qılıncın qarşısında baş əyif, təzim eliyənnən sonra çıxardıf ona bir 
namə verdi. Batmanqılınc naməni oxuyannan sonra bildi ki, Dər-
PDF created with pdfFactory Pro trial version www.pdffactory.com
 
 
108 
bəndin yeddi illik badi-xəracını yığmağa getməlidi. Naməni alan 
kimi Abbası yanına çağırdı. Dedi, ay Abbas, sən o tərəflərə ya-
xınsan, Dərbəndi də heç görüfsənmi? 
Dedi, bəli, bir dəfə o tərəflərə yaylağa çıxmışıq. 
– Oralar nə təhər yerdi, mənə söznən təsvir eliyə bilərsənmi? 
Abbas “baş üstə” – deyif sazı sinəsinə sıxdı: 
Ay ağalar, mən tərifin eyliyim, 
Nə əcəb düşübdü yeri Dərbəndin. 
İskəndər əliynən bərqərar bilin, 
Çəkilifdi bürcü-barı Dərbəndin. 
 
Dərbənd dedikləri bağçadı, bağdı, 
Alt yanı dəryadı, üst yanı dağdı. 
Çox əcəb gəzməli, səfalı çağdı, 
Xəstəyə şəfadı narı Dərbəndin. 
 
Dərbənd gözəlləri qəsirdən baxar, 
Gələni-gedəni odlara yaxar. 
Cümədən-cüməyə seyrana çıxar, 
Gəlini, həm qızı, dulu Dərbəndin. 
 
Sən gedirsən o Dərbənddə qalmağa, 
Ləldən, cəvahirdən ələ salmağa. 
Yeyib-yedirməyə, qonaq olmağa, 
Səxalıdı oğulları Dərbəndin. 
 
Döşündə çeşmələr, zirvəsində qar, 
Gözəlində həya, iyidində ar. 
Elə ki, qış keçdi, açıldı bahar, 
Laləzardı sağı, solu Dərbəndin. 
 
Düyüsü əkilif Gilandan gəlir, 
Sürüsü çəkilif Muğannan gəlir. 
Çindən, Hindistandan, Yəməndən gəlir, 
Darçını, mixəyi, hili Dərbəndin. 
PDF created with pdfFactory Pro trial version www.pdffactory.com
 
 
109 
Düşməninə zalım, dostuna mərddi, 
Səyyadı alıcı, bərəsi bərkdi. 
Sıldırım qayalı, havası sərtdi, 
Hər yana işləyir yolu Dərbəndin. 
 
Cümə məscidində qılırlar namaz, 
Ağam Əli orda olub pişnamaz. 
Bu sözləri deyər binəva Abbas, 
Məhəmməd dəstində əli Dərbəndin. 
Abbasın Dərbəndi belə tərifləməsi Batmanqılınc Məhəmmə-
din xoşuna gəldi. Dedi, Abbas, mən səksən nəfər sərbaznan atdanıf 
gederəm, ancax sən mənim yerimdə qalırsan. Bütün sərkərdələri, 
qulluxçuları çağırıf Abbasın əlinin altınnan keçirənnən sonra, 
hamının böyükcəliyini Abbasa tafşırannan sora Batmanqılınc da, 
səksən nəfər də özlərinnən götürüf atdara, dəvələrə minif də “Dər-
bənd” – deyə yola düşdülər. Bunnar yola düşənnən sora Abbas 
dedi, ey dili qafil, mənimkini Allah yetirdi. Kim bilir Batmanqılınc 
səfərdən neçə müddətdən sonra qayıdajax. Onatana gejəli-gün-
düzlü Pəri xanımnan keçirəjəm vaxtımı. Ancax həqiyqata çatanda 
gördü kü, Pərinin anası qızı elə yerdə saxlıyır ki, iki min ayaxlı 
nərdivan da olsa, Abbasın əli orya çatmıyajax. 
Abbas işi belə görüf xeyli fikirrəşdi. Ürəyində götür-qoy 
elədi. Nəsə bir tədbir görə bilmədi. Əsmər xanımı da görə bilmədi, 
elə bil Əsmər xanım da yoxa çıxmışdı. 
Sizə hardan xavar verim, qırx aşıxlar məclisində nar gətirən 
qarıdan, Əsmərin nənəsinnən, Qarı eşitdi ki, Batmanqılınc Dər-
bəndə töycü yığmağa gedif, yerinə də Abbası qoyuf. Dedi, bir 
gedem Abbasa baş çəkem, bəlkə ixtiyar çağımda mana da bir gün 
ağladı. Bu niyyətnən qarı Abbasın yanına gəldi, hal-əhval elədi. 
Dedi, Allaha şükür, ay bala, eşitdim Batmanqılınc sana böyük eti-
bar eliyif, öz taxtını sana tafşırıf. Kefin-əhvalın yaxşıdımı, nişan-
nınnan görüşürsənmi? Abbas dedi, ay qarı nənə, Pəri xanımı Məzə 
dağınnan gələnnən sora uzaxdan-uzağa bircə dəfə görmüşəm, 
əhvalımı heç xavar alma. 
PDF created with pdfFactory Pro trial version www.pdffactory.com
 
 
110 
Qarı dedi, daşdara dönöm, bala, nənənə bir qırmızı tumannıx 
alarsansa, sizi bu gejə görüşdürərəm. 
Abbas dedi, o mənim başım üstə. Belə deyəndə qarı dedi gejə 
filan bağın böyrünə gələrsən, mən özüm də orda durajam. 
Vədələşdikləri vaxtda Abbas şərtləşdikləri yerə gəlif gördü ki, 
qarı gəlif çıxıf. Qarı Abbası götürüf apardı qaz damında gizdətdi. 
Abbası qaz damına salıf ağzını qıfılladı getdi Pəri xanımın dalıy-
can. Getdi, bir azdan qayıdıf gəldi, Pərinin yerinə ayrı bir adam 
gətirdi. Gətirdiyi də kim olsun, qarının öz oğlu. Oğlan gələn kimi 
Abbasın yaxasınnan yapışdı, dedi, belə filan oğlu, savaxları saray-
da mana bir qulluq verməsən, bu saat aləmi burya tökəjəm ki, Ab-
bas bizim qazdarmızı oğurlamağa girif. 
Abbas dedi, aya, sən dəlisən, nəsən, nə qaz oğurlamağıdı, sən 
nədi danışdığın? 
Dedi, istiyirsən sözümə əməl elə, istiyirsən eləmə. 
Abbas dedi ki, qardaş, mən sən dediyin işi görə bilmiyəjəm, 
istiyirsən nə eliyirsən elə. 
Belə deyəndə oğlan elə bir qara-qışqırıx saldı ki, səs-küy 
dünyanı başına götürdü. Qazdarın səsi oğlanın səsinə, qarının səsi 
bulara qarışdı. Bir söznən, Təvrizdə bu həndəvərdə nə qədər adam 
yaşayırdı hamı tökülüf səs-küyə yığıldı. Oğlan da bir tərəfdən hey 
qışqırırdı, ay camahat, qoymuyun, Abbas qazdarımızı oğurluyur. 
Camahat baxıf gördü ki, doğurdan da toyux damındakı Abbas 
özüdü. Fikirrəşdilər ki, əyə, bu görən dəlimi oluf bir kasıf qarının 
qazdarına göz dikif. Bu boyda sarayda yeyif-içmək ona qəhətmi 
oluf ki, bu qaz oğurluğunnan yapışıf. 
Nəsə, səhərətən bu qara-qışqırıx davam elədi. Hamı Abbası 
qınadı, heç kim gözünə inanmadı. Savax açıldı, üstünüzə xeyirri 
savaxlar açılsın, inşaallah, bu hay-küyə Pəri xanım da gəlif çıxdı. 
Pəri xanım Abbası belə vəziyyətdə görüf onu məzəmmət elədi. 
Abbas Pərinin bu məzəmmətinə dözmədi, telli sazı sinəsinə 
müstəkəm eliyif götürdü görək nə dedi: 
Başına döndüyüm, ay Gülgəz Pəri, 
Tanrı səni mənnən ayrı salmasın. 
PDF created with pdfFactory Pro trial version www.pdffactory.com
 
 
111 
Hax götürsün bu qarıyı aradan, 
Nişanası qiymata qalmasın. 
 
Gedəni gəlməsin, yatanı ölsün, 
Göz-göz olsun, qabıx qoysun, soyulsun. 
Hər yanınnan səkkiz piltə qoyulsun, 
Yerini yıxşırıf salan olmasın. 
 
Tamam pozdu o, Abbasın halını, 
Ona neynəmişdim tanrı zalımı? 
Çəkim ciyərinə mən xəncəlimi 
Tabutuna yaxın gələn olmasın. 
Söz cavabı tamama yetmişdi. Qarının oğlu dedi, əyə, zalım 
oğlu, sən mənim anama nə qarğış eliyirsən? Sən həm mənim 
qazımı oğurruyasan, həm də bizi qarğışdayasan? 
Abbas dedi, qulaq as: 
Bəd oğulu əzəl başdan tanıram, 
Çör-çöp yığar yad ocağnı yandırar. 
Səhər durar ar-namusun gözdəməz, 
Suyu tökər öz ocağın söndürər. 
 
Ulğum coşa gəlsə, köpük yağ olmaz, 
Söyüt bar gətirif bağça-bir olmaz. 
Zibil təpə olsa, küllük dağ olmaz, 
Yel əsdikcə alçaxlara endirər. 
 
Abbas bu sözdəri deyər sərinnən, 
Arxı qazın suyu gəlsin dərinnən. 
El bir olsa, dağ oynadar yerinnən, 
Söz bir olsa zərbi gərən sındırar. 
– Sən o böhtanı, o şəri mana nə qədər desən el ona inanmaz, 
camahat ona inanmaz, məni sən ləkəliyə bilməzsən. 
Bu məqamda bir atdı gəldi. Fərraşdar gəldilər ki, Abbas, Tu-
farqannan sana namə gəlif. Abbas naməni açıf oxuyuf, orda yazı-
lanları Pəriynən qaynanasına göstərdi. Naməyə yazılıf ki, Abbas, 
PDF created with pdfFactory Pro trial version www.pdffactory.com
 
 
112 
qardaşın Qəmbər dünyadan iki aydı köçüf, onun dərdinnən anan 
vərəm bağlıyıf, yaşıya bilmer, ya bu gün, ya sabah dünyadan köçə-
sidi. Başını orda istat, burda qırxdır... Abbas neyləsin? Məlul-mə-
lul Pərinin üzünə baxdı. Pəri dedi, Abbas, ana haqqı Allah haqqıdı, 
anayın dalınca getməlisən. Pərinin bu sözünnən sora Abbas görək 
götürüf nə deyir, tətəfinnən ərz eliyək, sizə can sağlığı: 
Durum dolanım başına, 
Ala gözdü yar, gedirəm. 
Ölsəm, boyuna sadağa, 
Qalsam, intizar gedirəm. 
 
Namərdə etmə minnəti, 
Mərdinən kəsmə ülfəti. 
Bülbül oluf gül həsrəti, 
Qışı ahu-zar gedirəm. 
 
Abbas deyər, gül bəhsidi, 
Bunnan artıx dərd hansıdı. 
Ayrılığın vədəsidi, 
Gəl könlümü al, gedirəm. 
Pərinin gözlərinnən bahar buludu kimi yaş öz-özünə tökülör. 
Görək Pəri xanım Abbasa götürüf nejə cavaf verer, siz şad olun: 
Başına döndüyüm gülüzlü Abbas, 
Halal-hümmət eylə, gəl, onnan ayrıl. 
Bilməz idim belə hicran dərdini, 
Lütv eylə üzümə gül, onan ayrıl. 
 
Qasid gəldi, qəsddən xəbər gətirdi, 
“Əlif” olan qəddim “dal”a yetirdi. 
Çeşmim yaşı axdı üzmü götürdü, 
Üzüm damcısını sil, onnan ayrıl. 
 
Eşqin atəşinnən sinmədi dəftər, 
Gejə-gündüz sənsən dilimdə əzbər. 
PDF created with pdfFactory Pro trial version www.pdffactory.com
 
 
113 
Səni mən Pəriyə buta veriflər, 
Qolunu boynuma sal, onnan ayrıl. 
Abbasın gözdərinnən qan axmağa başdadı. Yardan ayrılmax 
özü də sevgili yardan – çox çətindi. Oydu ku, Abbas gənə də 
götürüf görək nejə deyir, biz deyək, siz şad olun: 
İnnən belə qan ağlaram, 
Göz yaşım ümmana getdi. 
Şirin canım yar yolunda, 
Olmağa qurvana getdi. 
 
Doymadım yarın dilinnən, 
Qucmadım incə belinnən. 
Bülbül ayrıldı gülünnən, 
Qarğana-qarğana getdi. 
 
Hər nə oldu mana oldu, 
Qaynadı peymanam doldu. 
Desələr – Abbas nejoldu, 
Deyin, Tufarqana getdi. 
Bəli, Tufarqannı Abbas atdandı, yola düşdü. Gəlhagəl, bir ne-
çə günə gəlif vətənə yetişdi. Atı qapıya sürəndə gördü Allaha 
şükür, qardaşı qapıda hərrəner, öz oğul-uşağının içərisində, dərdin-
də-azarında. Anası da tərlan kimi, nə naxoş, nə sayrı? Pərinin bu 
sözü yadına düşdü “qasid gəlif, qəsddən xavar gətirdi”, dedi, halal 
olsun, Pəri, sən bu kələyi başa düşdün, mən yox. 
Əlqərəz, anası, qardaşı Abbası pişvaz elədilər, boynunu qu-
caxlayıf üz-gözünnən öpdülər. Anası dedi, oğul, xoş gəlif  safa 
gətirifsən. İndi danış görək haralara getmişdin, başına gələnnərdən, 
eşitdiklərinnən, gördüklərinnən danış biz də halı olax. 
Abbas nejə ki, bura kimi bilirik, hamısını anasına, qardaşına 
danışdı. İşinin də laf qaydasında olduğunu anasına deyif onu 
sevindirdi. Allahtala həmeşə sizi sevindirsin. 
Bəli, Abbas anasınnan, qardaşınnan, öz yaxınnarınnan bir 
yerdə qalmaxda olsun, sizə hardan xavar verim Təvriz şəhərinnən. 
PDF created with pdfFactory Pro trial version www.pdffactory.com
 
 
114 
Abbas on günüydü Təvrizdən çıxmışdı. Allahverdi xan vəzir, Dəli 
Becan, Sarı xoca karvanı Təvriz şəhərinə çatdırdılar. Gəlhagəl, 
xannıx qapısında gəlif kəcavələri əylədilər. Oyannan, bu yannan 
söhbətdən sora Məhəmməd xanın möhürü kimdədi? Dedilər, 
Məhəmməd xanın öz anasındadı. Dedilər, bəs biz eşitmişik onun 
yeznəsi Abbasdadı. Dedilər, yox, Abbas Tufarqana gedəndə 
möhürü qoydu getdi. 
– Onda bizim padşahımız Şah oğlu Şah Abbas Pərlan xanım 
adında bir qadın gətirif ona sağdış lazımdı. Onun başına gözəl 
qızdar lazımdı. İndi bir neçə günnüyə Pəriyi orya qonax istiyir. 
Hökmən gərək biz onu aparaq. 
Pəri xanım işi başa düşüf. Nə qədər ahı-zar elədi, nə qədər 
imtina elədi, olmadı. Şah Abbasın qoşunun əlinnən harya gedəsi-
di? Kəcavələri bəzətdilər, kəcavə hazır olan vaxtı Pəri xanım gördü 
ki, anası ağlıyır. Anasını gözü yaşdı görüf Pəri xanım götürdü 
görək nə dedi, tərəfinnən ərz eliyək, siz şad olun: 
Əyər Abbas gəlsə, gec-tez buraya, 
Söyləginən hələ qalsın, gəlməsin. 
Gəlsə, yəqin öldürərlər orada, 
Nahaq qanı üstümüzə salmasın. 
 
Ay anacan, bu dərd məndə qalınca, 
İncəlincə, saralınca, solunca, 
O, mənimdi, mən onunam ölüncə, 
Mənnən qeyri-özgəsini almasın. 
 
Mən Pəriyəm, əlim yardan üzülü 
Pirim kömək durar müşgül düzəli. 
Yazıq canım belə dərddən tez ölü, 
Üz çevirib İsfahana gəlməsin. 
Kəcavə hazır. Təxdirəvana Pəriyi əyləşdirən vaxtı Pəri ana-
sına üz tutuf, anacan, yaxın gəl, sana söz deyəjəm. Anası 
yaxınnaşdı, dedi, qızım, nədi? Pəri götürdü görək bu yerdə anasına 
nə dedi, tərəfinnən biz deyək, sizə can sağlığı: 
PDF created with pdfFactory Pro trial version www.pdffactory.com
 
 
115 
Zor-güc ilə yüklədilər karvanı, 
Gəlməsin Abbasım, Allah kərimdi. 
Dərdinnən olmuşam dəli-divana, 
Gəlməsin Abbasım, Allah kərimdi. 
 
Fələk məni çətin olar güldürər, 
Ağladıban çeşmim yaşın sildirər. 
Becan kəmfürsətti, gəlsə, öldürər 
Gəlməsin Abbasım, Allah kərimdi. 
 
Gülgəz Pəri saralıfnan solunca, 
Qaynayıfnan peymanalar dolunca, 
Gəlməyəydi Məmməd Bəyim gəlincə, 
Gəlməsin Abbasım, Allah kərimdi. 
Əziz anam, olmuya-bilmiyə Abbas qayıdıf gələndə onu mənim 
arxamca tək göndərəsən. Gözdüyərsən qardaşım da qayıdar onuy-
nan bir yerdə göndərərsən. Çünki qardaşı Batmanqılınc Dərbəndə 
getmişdi. Onçu deyir ki, qardaşım gələndə göndərərsən.  
Ananın göz yaşı gözünnən silinmer, yazıx ana öz ah-vay 
eləməyində olsun, kəcavələr də yola rəvan olmaxda. 
Deyəllər Təvriznən İsfahanın arası 40 günlük kəcavə yoludu. 
Bunnar yola tüşüf getməkdə olsun, sizə kimnən xavar verim Qul 
Qəmbərdən. 
Qul Qəmbər qalmışdı naçar, neyləsin, nə təhər eləsin? Abbas 
Qul Qəmbərə o qədərə yaxşılıx eləmişdi ki, ömrünün son gününə ki-
mi də bu yaxşılığın altınnan çıxammazdı. İşi bu yerdə görəndə Qul 
Qəmbər tab gətirə bilmədi. Heç ailəsinə-uşağına da xavar eliyə 
bilmədi. Əlinə, öküzdən, dəvədən, atdan, ulaxdan nə keçdisə minif 
yolun damarına basdı Tufaqrana doğru. Gəlhagəl, gəlhagəl, on 
günlük yolu beş günə qət eliyif gəlif Tufarqana yetirdi. Yetirən kimi 
ağlıyıf başına döydü kü, ay Abbas, başımıza bu fəlakət gəldi. 
Qul Qəmbər Pərinin başına gələni nejə var eləjə Abbasa 
söylüyən vaxtı Abbas bu işin qavaxçadan düşünülmüş kələk 
olduğunu tam anladı. Sazını sinəsinə basdı, qəlbi qubar elədi, 
PDF created with pdfFactory Pro trial version www.pdffactory.com
 
 
116 
gümüş simlərə bir sığal çəkif təzəniyi tellərə endirdi, götürdü 
görək nejə dedi, sizdərə can sağlığı: 
Bir səda eşitdim canan elinnən, 
Oyandım yuxudan bu sabahları. 
Bir cavab almadım yarın dilinnən, 
Görüm açılmasın bu sabahları. 
 
Ay qalxıfdı günortanın yerinə, 
Talıb olan qulluq elər pirinə. 
İki sevgi yetişsə biri-birinə, 
Allaha xoş gedər busa vaxtları. 
 
Abbas deyər müsəllaya varmadım, 
Əl uzadıf yar zülfünü hörmədim. 
Bir bağ saldım, güllərini dərmədim, 
Dərdilər, tökdülər bu sabahları. 
Anası Abbasa yaxınnaşıf işdən halı olannan sora dedi, oğul, 
başına gələn bu nə işdi? 
– Ana, əziz mehriban ana, qulaq as, başıma nə iş gəldiyini 
sana söznən deyə bilmərəm, dilim yanar, icazə ver saznan deyim. 
Belə deyif, Abbas telli sazı gənə də bağrına basdı. 
Gecə-gündüz qan ağlaram, 
Artıfdı fərağım mənim. 
Başımı alıf gedərəm, 
Tutduğca ayağım mənim. 
 
Fələk işim salıf ləngə, 
Düşmüşəm qovğaya-cəngə. 
Aşaram Hində, Firəngə, 
Alınmaz sorağım mənim. 
 
Abbas qürbət elə varsa, 
Namərd olar dala qalsa. 
Deyilənlər gerçək olsa, 
Sönüfdü çırağım mənim. 
PDF created with pdfFactory Pro trial version www.pdffactory.com
 
 
117 
Abbas anasınnan, qardaşınnan halallaşdı. El-obaynan halal-
laşdı. Qul Qəmbərnən hərəsi bir at minif yola düzəldilər. Gündə 
bir mənzil, teyyi-mənəzzil, ustad dili yüyrəy olar, gəlhagəl, 
gəlhagəl gəlif Təvriz şəhərinə çatdılar. Yetirən kimi Tufarqannı 
Abbas Pərinin otaxlarını gəzməyə başdadı. Gördü nə gəzir, lələ 
köçüf, yurdu qalıf. Telli sazı sinəsinə alıf görək nə dedi: 
Gəldim gördüm yarım köçüf yurdunnan, 
Yaylax yeri çəmən olmuş, ay olmuş. 
Bunnan belə mən neynirəm sağlığı 
Rəqib yarı əmən olmuş, ay olmuş. 
 
Yenə artdı mən fağırın dərd-qəmi, 
Çərxi fələk tərsə çəkdi qələmi. 
Göz yaşımnan qərq elədim aləmi, 
Qətrə sular ümman olmuş, ay olmuş. 
 
Məclisimə sürahilər düzüldü, 
Eynim yaşı qavdan-qava süzüldü. 
Ağla Abbas, əlim yardah üzüldü, 
Bu gün axır zaman olmuş, ay olmuş. 
Abbas neyləsin, nə fikirrəşsin, qaynanasına acığı tutsun, 
qaynına acığı tutsun. Göyə boylandı, yerə baxdı... Dincələ bilmir, 
neyləsin. Qoşun götürüf Pəri xanımın dalınca getsin? Sərkərdələr 
bunun sözünə baxmadılar. Dedilər, ay oğul, ay Abbas, baxmıyarax 
ki, bu saat sən bizim xanımızsan, ancax o bizim padşahımızdı, biz 
onun üstünə qoşun çəkif gedə bilmərik. Əlac yalnız sənin özünə 
qalıf. İkinci də Pəri xanımın sana yazdığı məktubu oxu. Pəri xanım 
yazıf ki, Abbas mənim dalımca gəlməsin. Bunu hamımıza beləjə 
möhkəm tafşırıf. 
Abbas dedi, elə şeymi olar, mənim sevgilimi aparalar, mən də 
əl-qolu bağlı oturam gözdüyəm. 
Qaynanası bircə onu dedi ki, Abbas, sən Pəriyi tək qoyuf 
Tufarqana niyə gedirdin ki, başımıza da bu iş gəldi? 
Abbas qaynanasının bu sözünün qavağında götürdü görək nə 
dedi: 
PDF created with pdfFactory Pro trial version www.pdffactory.com
 
 
118 
Mən olmuşam dərdi-qəmin barkeşi, 
Qəmnən tikdirmişəm nə qalam indi. 
İstədim ki yara bir namə yazam, 
Nə kağız tapmadım, nə qələm indi. 
 
Bir ərzəm var, mən də deyim şahənə, 
İlahiyə şükür, deyim şahə nə? 
Qorxuram ki, nazlı yarı şah anə, 
Yarsız bu dünyada nə qalam indi? 
– Oğul, qalmazsan, inşaallah, qismətin yerini tapar, özünü 
belə çox üzmə, allah kərimdi. Arvad başdadı Abbasa öyüd-nəsihət 
verməyə. Abbas dedi, qulaq as, ana: 
Katiblər oxudu, cumada getdi, 
Yarım İsfahana cumada getdi. 
Abbas ağlar sarvan cumada getdi, 
Nə qovğayam indi, nə qalam indi. 
Sözü tamamlayıf Abbas yola tüşdü. Heç olmasa əyləşif nə 
vaxtı gəlmişdi, o vaxtın çörəyinisə yemədi. Qul Qəmbər də yanın-
nan geder. Abbas gördü Qul Qəmbər bunnan əl çəkmək istəmer. 
Dedi, Qəmbər, qayıdarsan öz oğul-uşağıyın içinə. Mən çox gec 
gələjəm, qısmat, qayıdam, ya qayıtmayam. Ancax sənin bir bölük 
balaların var, onnarın gözünü yolda qoyma, qayıt uşaxlarıyın içinə. 
Əlini də civinə salıf bir xeyli də xarşdıx çıxardıf Qəmbərə verdi. 
Özün də gedif o qırx aşıxların ustaddarına deyərsən ki, mənim 
dalımcan duva eləsinnər. 
Qul Qəmbər Abbasın əllərinnən öpüf gözü yaşdı onnan ayrıdı. 
Abbas başdadı tək-tənha İsfahana doğru yol getməyə. Günün 
qızqını, qumun qızqını, yollar uzax, allah göstərməsin, tək-tənha 
adam, eşq başınnan vuruf, dərd ayağınnan çəkif, neyləsin Abbas. 
Götürüf öz-özünə görək nə oxuyur: 
Nə ağlarsan, nə sızdarsan, 
Bir dərdi beş olan könlüm. 
Axırda zinhar bağlarsan, 
Qəmə yoldaş olan könlüm. 
PDF created with pdfFactory Pro trial version www.pdffactory.com
 
 
119 
Yar gəleydi odasınan, 
Mən aleydim qadasınnan, 
Çərxi-fələk badasınnan, 
İçif sərxoş olan könlüm. 
 
Abbas ağlar arsız-arsız, 
Fani dünya etibarsız, 
Deyirdin “dözərəm yarsız”, 
Döz, bağrı daş olan könlüm. 
Belə baxanda gördü geri yanınnan bir atdı gəler. Ancax nəsə 
atdının sufatı buna xoş gəler. 
– Salamın əleykim. 
– Əleykisalam. 
– Oğul, niyə belə ahı-zardasan, nə yaman ahı-zar çəkirsən? 
– Ay bava, dərdim çoxdu, niniyirsən mənnən soruşuf. 
– Oğul, sənin dərdin nədi? 
– Bava, qulax as, gör dərdim nədi: 
Yeridim, yürüdüm yetə bilmədim, 
Ovum qarlı dağlar aşdı da getdi. 
Yornux səyyad idim çata bilmədim, 
Çətin bərələri keşdi də getdi. 
 
Çirkin gələr el içində qul adı, 
Çeşmim yaşı yar qapısın suladı. 
Könlüm quşu göydə qanad buladı, 
Qırdı şikarbəndi, uşdu da getdi. 
 
Abbas deyər, yalan gəlməz dilimə, 
Qeyri bülbül qona bilməz gülümə. 
Tərlan düşdü mən nadanın əlinə, 
Saxlıya bilmədim, qaşdı da getdi. 
Qoja dedi, oğul, neçə gündü gedif Pərin? Abbas dedi, bava, 
on səkkiz gündü gedif. 
– İndi sən bə harya gedərsən, ay oğul? 
PDF created with pdfFactory Pro trial version www.pdffactory.com
 
 
120 
– İsfahana. 
– Bə İsfahana neçə günnük yoldu? 
– Ay bava, deyillər qırx günnük yoldu, mən də hələ ikisini 
gəlmişəm, otuz səkkizini də Allah kərimdi. 
– Oğul, gedək söhbət eliyə-eliyə. Nə yaxşı avazın var, birini 
də oxu. 
Abbas bavasına “baş üstə” – deyif götürdü görək: 
Dərdimin dərmanı, haqqın yəzdanı, 
Qoyma, Dəli Becan yarım apardı. 
Dilimin əzbəri gecəbəgündüz, 
Qoyma, Dəli Becan yarım apardı. 
– Ay oğul, ay oğul, Dəli Becan kimdi, nəçidi, yardan ötrümü 
gedirsən? 
– Bəli, ay bava, sana qurvan olum, yardan ötrü gedirəm. 
– Kimdi o, Bejan, kimdi? 
Şah Abbas hökmünü xəttatlar yazır, 
Quruluf kəcava, olufdu hazır. 
Gəlif İsfahannan bu zalım vəzir, 
Qoyma, Dəli Becan yarım apardı. 
 
Abbasam, heç zaman demərəm yalan, 
Hamı şərəfimə salıfdı talan. 
Sarı Xoca, Dəli Becan, Allahverdi xan, 
Qoyma, Dəli Becan yarım apardı. 
– Oğul, Allah üstündə dursun, inşallah görüşərsən. Əlini mana 
ver. 
Abbas əlini bavasına uzatdı. 
– Oğul, gözünü yum. 
Gözünü yumdu. 
– Oğul, oğul, özünü bərkit. 
Abbas özünü bərkizif ata minmək istiyəndə qoja dedi, oğul, 
oğul, düş, düş. 
Abbas düşdü. 
PDF created with pdfFactory Pro trial version www.pdffactory.com
 
 
121 
– Oğul, get özünü xatadan xilas elə, ağanı dilinnən qoyma. 
Mən də yavaş-yavaş atımı sürüf gederəm. 
Atdı elə ki aralandı Tufarqannı Abbasadan; Abbas fikrində 
dedi, əyə, bu nejə atdıydı ki, mənim əlimi bir az ovcunda tutdu, 
mənim başımı qatdı aralandı. Belə baxanda gördü ki, qəflə qatır 
gəlir qarşıdan. Bir-iki dəvədi, yeddi-səkkiz adamdı, yaxın gəldilər. 
Abbası görən vaxtı gülən də oldu. O vaxtı çiynində saz olan adama 
lağ eliyirdilər. Onu da eliyən cahil kəsdələriydi. Derdilər ki, 
həzrəti peyğəmbər saz çalmağı haram buyuruf. Abbas bunnara 
salam verdi, “əleyk” aldılar. 
– Ay sizə qurvan olum, harya gedirsiniz? 
Dedilər:  
Biz haca gedirik inşallah. 
– Sizə qurvan olum, o ki, haca gedersiniz mənim bir isma-
rıcım var, onu da orya yetirərsinizmi? 
Dedilər, oğul, deynən, yetirərik, niyə yetirmirik. Abbas götür-
dü görək haca nə ismarladı, tərəfinnən biz deyək, siz də şad olun: 
Asta gedin, mən də gəlim yetirim, 
Siz gedirsiz Kərbəlaya ərzim var. 
Çox sitəmlər oldu mən binəvaya, 
Adı  bəlli mürtəzaya ərzim var. 
 
Ahu kimi oylamadım çölləri, 
Sona kimi yayxımadım gölləri. 
Fərad üstə düşdü şümşat qolları 
Əbülfəzil Ələmdara ərzim var. 
Abbas gördü zəvvarrarın bir neçəsi irişir, qırışır, ancax bir 
neçəsinin gözünnən yaş öz başına tökülür. Endilər Abbasın yanına 
gəldilər. Abbası dinnəməyə başdadılar. Aldı Abbas birini də: 
Abbas deyər sözdərini hədəfdə, 
Gözüm qaldı gərdən bağı sədəfdə. 
Arzum budu gedim qalım Nəcəfdə, 
Həzrət Əli Mürtəzaya ərzim var. 
PDF created with pdfFactory Pro trial version www.pdffactory.com
 
 
122 
– Oğul, Allah sənin işini onun andına salsın, sənin duanı 
qəbul eləsin. Sənin başına nə iş gəlif ki, sən belə yanıxlı-yanıxlı 
ərzə verirsən? Bu nə deməkdi? 
– Siz hardan gəlirsiz, əmilər? 
– Biz İsfahannan gəlirik. 
– O ki İsfahannan gəlirsiniz, mənim sinəmə İsfahan tərəfdən 
dağ çəkilif, qulaq asın, görün nə dağıdı: 
İsfahan mülkünnən gələn zəvvarlar, 
Bu canımda intizarım var mənim. 
Biri hicran, biri möhnət, biri qəm, 
Qəm övliyəm xiridarım var mənim. 
– Oğul, İsfahan hara, bura hara? İsfahannan burya iyirmi, 
iyirmi iki günnük yoldu. Ordan burya sana kim sitəm eliyə bilərdi? 
Dedi, qulaq asın: 
Ala gözün xumarlayıf silməsin, 
Ay qabağa qızıl, inci düzməsin. 
Yara deyin əl duvadan üzməsin, 
Ürəyimdə ahı-zarım var mənim. 
 
Mən Abbasam, yolum gəlsin aradan, 
Oxudum dərsimi, çıxdım qaradan. 
Sən bilirsən, yeri-göyü yaradan, 
Gülgəz Pəri kimi yarım var mənim. 
Söz cavabı başa yetəndə zəvvarrar başa düşdülər ki, eşq 
əhlidi. Nədisə burda qadın işi var. Zəvvarrar əl çəkmədilər. Abbası 
söylətməyə başdadılar. 
– Oğul, başına gələni bütün bizə söylə, bəlkə dərdinə bir əlac 
elədik. 
Abbas dedi:  
– Sizin qadanız alım, mənim başıma belə bir iş gəlif... Yanı biz 
nə ki, bilirdik indiyənə kimi Abbas hamısını zavvarrara danışdı. 
Üstəlik də dedi ki, Dəli Becan, Allahverdi xan vəzirlə gəlif Gülgəz 
Pərimi İsfahana aparıf. İndi mən də onnanrın dalınca düşüf 
gederəm. Dedilər, oğul, neçə gündü olar, sənin Pərini aparalı? 
PDF created with pdfFactory Pro trial version www.pdffactory.com
 
 
123 
Abbas dedi, bu gün on səkkiz gündü.  
– Oğul, onnarın burya gəlif çatmağına bircə gün qalıf. Bax, bu 
yaxında bir quyu var, Xoca Yaquf quyusu – deyillər, biz də o 
quyunun üstündə gejələmişdik, harda olsalar gəlif o quyunun 
üstünə çıxajaxlar – deyif zavvarrar yoluna davam elədi. 
Abbas gəlhagəl quyuya yaxınnaşıf doğrudan da gördü kü, köç-
dü, dəvəli zavvarrar, su çəkən, su içirdən, uzanıf dincini alan nə qə-
dər adam var bu quyunun başında. O qədər yığnax var ki, gəl görə-
sən. Abbas yaxınnaşıf quyudan su çəkənnərdən xeyli su içdi, əlini-
üzünü yudu. Günorta vaxtıydı, namazını qılıf xalxın içərisinə qarışdı. 
Bir ağsaqqal, bu camahatın içinnən Abbası görüf xavar aldı: 
– Oğul, hardan gəlersən? 
Abbas dedi: 
– Təbrizdən. 
– Neçə gündü yola düşüfsən? 
Abbas dedi: 
– Bu gün üç gündü. 
– Oğul, sən burdakı xalxı nə hesaf eliyirsən, axı Təvrizdən 
burya, Xoca Yaquf quyusuna iyirmi günnük yoldu, ayıf döymü 
sənin kimi bir cavan oğlan bizi aldadersan. 
Abbas dedi: 
– Hamınızın işini Allahtala düzəltsin. Nə bilim bir söz idi, 
dedim, deməmiş olum. 
– Oğul, çox dərdli-qəmli adama oxşuyursan, başına gələnnən 
bir az söylə, dinliyək. Bir xeyli söhbət elədi Abbas. Biri də o yannan 
qalxdı dedi ki, əyə, zalım oğlu, zalım şahnan davalıxmı eliyəjəsən, 
aparıf bir qızdı, qoy aparıf getsin, sən də ayrısını al. Biri dedi, ə kişi, 
görünür bunun qısmatında döylü. Ağızdardan cürə-cürə sözdər 
çıxer, Abbasın sinəsini yaralıyır. Götürüf orda görək nə deyir: 
Ağlıya-ağlıya düşdüm yollara, 
Yar ayrısı, dərdi-möhnət yara üz. 
Dərdim oldu əzzəlkinnən beşbetər, 
Şan-şan oldu sinəm üstü, yara yüz. 
 
PDF created with pdfFactory Pro trial version www.pdffactory.com
 
 
124 
Tutdum yar əlinnən bəlkə sağalam, 
Saqi məstdi, saqi sərxoş, sağ aləm. 
Çətin-çətin mən bu dərddən sağalam, 
Dərd bir oldu, dərman doxsan, yara yüz. 
 
Mən Abbasam, yara qurban yar üçün, 
Doğra bağrım, kəs ciyərim yar için. 
Yar odu ku bu dünyada yar üçün, 
Yaxa yırta, zülf dağıda, yara yüz. 
– “Əhsən” də diyən oldu, “dəlisən” də diyən oldu. “Arvatdan 
ötəri nəyə çöllərə düşüfsən” – də deyən oldu. Ancax hər kəsin öz 
qəlbi, öz könlü, öz bildiyidi. 
Savaxlarınız xeyirliyə açılsın, savax tezdən durdular, 
namazdarını qıldılar, ibadətdərini elədilər. 
Tufarqannı Abbas belə baxanda gördü ki, Təvriz tərəfdən bir 
kəcavə gəler. Kəcavə gəlhagəl yaxınnaşan vaxtı dedilər ki, bu 
kəcavə rəəyət kəcavəsi döylü, Təvrizdən gəlir bu kəcavə, xan-şah 
kəcavəsidi. Yüyürə-yüyürə kəcavəni qarşılamağa üz qoydu. Qan-
tərin, toz torpağın içində özünü kəcaviyə çatdıran Abbas götürüf bu 
məqamda görək nə dedi, tərəfinnən ərz eliyək, sizdərə can sağlığı: 
Aman vəzir, bir qulax as ərzimə, 
Əylə kəcavəyi, yarı görəyim. 
Ahu kimi tutuf dağları, düzü, 
Əylə kəcavəyi, yarı görəyim. 
Vəzir dedi, ayə, bu zalım oğlu məni nə tanıdı, bu nə bildi mən 
vəzir olduğumu? 
– Ayə, oğlan, sən nə bilirsən mən vəzir olduğumu? Abbas 
cavab verdi – çünki gözdərin balajadı. 
– Oğul, saqqalın uzun oluf, gözdərin balaja olmasında nə 
nişan var ki, belə dedin? 
Abbas dedi:  
Sən yaltaxlıxnan şahın üzünə çox baxıfsan, onçün gözdərin 
balajalanıf. 
PDF created with pdfFactory Pro trial version www.pdffactory.com
 
 
125 
Belə deyəndə vəzirin ajığı tutdu. Sarvan Abbasın qavağına 
gəldi ki, oğlan, aralan, danışdığın adam sən bilirsənmi kimdi? Şah 
Abbasın vəziridi. 
Abbas heç şaynını da pozmadı, dedi, qulaq as: 
Əmən bilir ləblərinin qəndini, 
Boynuna salmışam yar kəməndini. 
Aman sarvan, sən bilirsən fəndini, 
Əylə kəcavəyi yarı görəyim. 
Tufarqannı Abbas başını yuxarı qaldırıf kəcavədə əyləşən Pəri 
xanımı gördü. Gördü kü, Pəri bunu tanıyıf, özü də gözdərinnən elə 
yaş tökür ki, elə bil leysan yağışıdı. Al yanaxları, ağ buxağı say ki, 
dağ şəlaləsinin altda qalıfdı. Allah göstərməsin, həsrətdik çox pis 
şeydi. Nəsə, Abbas üzü Pəri xanıma sarı götürdü görək sözü nejə 
tamamladı: 
Mən Abbasam, yollar üstə duraram, 
Gah ağlaram, gah boynumu buraram. 
Dəli Becan, sənə bir ox vuraram, 
Əylə kəcavəyi, yarı görəyim. 
Becanın başına saqqız közü yapışmadımı? Əl uzatdı xəncərə 
Tufaqanlı Abbasın üstünə cumsun, gördü qolu qalxmır. Dəli Becan 
bu işə mat qaldı. Dedi, ilahi, mən indiyə qədər nə qədər qannar 
tökmüşəm heç mənim qavağıma duran olmuyuf, bu nə kareydi ki, 
məni dayandırdı? Gözünün qulağınnan əmir verdi, o qədər 
padşahın müftə çörəyin yiyənnər varıydı ki, Dəli Bejan him-cim 
eliyən kimi beş-altı nəfər Abbası arıya alıf əl-qolunu buruf 
quyunun başına gətirdilər. 
Kəcavə dayandı, dəvələr su içdi. Abbas Pəriyə boylaner, Pəri 
Abbasa boylaner. Bir-birinə yaxınnaşa bilmellər. Pəri gördü kü, Ab-
bas tək, bunlar çox, Abbasa çox zülm eliyillər, aldı görək nə dedi: 
Bircə insafa gəl, ay Dəli Becan, 
Ayırma Abbasdan zülümdü mana. 
Sənsən bu ölkəyə qəzəbli soltan, 
Ayırma Abbasdan zülümdü mana. 
Bejanın heç tükü də ürpəşmer. 
PDF created with pdfFactory Pro trial version www.pdffactory.com
 
 
126 
– Ay xanım, çox acıyıf zarıma, sən Şah Abbasın əmrinnən 
gedersən. “Abbasdan ayırma” – deyirsən, Abbas kimdi, bu nə 
sözdü? Pəri xanım götürdü sözün davamını. 
Becan, gəl eyləmə qəddimi kaman, 
Aşiqi-məşuqə çəkdirmə aman. 
Sən olasan o yediyin namək-nan, 
Ayırma Abbasdan zülümdü mana. 
Pərinin bu andı da Bejanın vejinə gəlmədi. 
Pəri dərd əlinnən gəlifdi cana, 
Yar eşqinnən oldum dəli-divana. 
And verirəm səni Şahi Mərdana, 
Ayırma Abbasdan zülümdü mana. 
Bejan dedi, Pəri xanım, mən səni Abbasdan ayıran döyüləm. 
Kəcaveyi araladılar. Abbası quyunun başına gətirif dedilər, oğlan, 
burda hamıdan cavan sənsən, düş quyudan su verginən. Abbasın 
belinə kəndiri bağlıyıf quyuya saldılar. Kəndiri kəsif, quyunun 
ağzına da bir yekə daş qoyuf kəcaveyi tərpətməkdə olsunlar, sizə 
kimnən xəvər verim, Abbasdan. 
Abbas işin nə yerdə olduğunu başa tüşüf, qarannıx quyunun 
içində o tərəfə bu tərəfə vurnuxordu. Götürüf quyunun divində öz 
halına uyğun nə deyir, siz nə eşidersiniz: 
Başına döndüyüm, ya Şahi Mərdan, 
O qadir Sübhana bağışda məni. 
Övladı Mustafa – şəfai-aləm, 
Xaki Xorasana bağışda məni. 
 
Quran endi Məhəmmədin şaynına, 
Əli Əkbər kimi növcavanına. 
Yol göstərən cümlə müsəlmanına, 
Məscidül-Qurana bağışda məni. 
 
Sidqinən çağırıram qadir Allahı, 
Nəkreyil suallı şahların şahı, 
Beçərə Abbasın yoxdu günahı, 
On iki imama bağışda məni. 
PDF created with pdfFactory Pro trial version www.pdffactory.com
 
 
127 
Abbas təlaş içində quyuda qalxmaqda olsun, sizə kimnən 
xavar verim, İsfahan mülkündə yaşayan Xoca Yaquf kişidən. Xoca 
Yaquf kişi çox qocalmışdı. Təxminən yaşı səksənə çatmışdı. Gejə 
yuxusunda gördü kü, atası ehsanına Təvriznən İsfahan arasında 
qazdırdığı quyuya bir adam saldırıflar. O adamın çıxmasını məley-
kələr bunnan tələb eliyir. Xoca Yaquf kişi diysinif yuxusunnan 
ayıldı. Dedi, vallah, burda nəsə var, bu yuxu gerçəkdi. Tez qalxdı, 
qırx arşın kəndir, bir az da azuqə götürüf İsfahanın qırağına doğru 
gəlməkdə olsun, sizə kimnən xavar verim Tufarqannı Abbasdan. 
Tufarqanlı Abbas “on iki imama bağışla məni” – deyif sözünü 
qurtarmışdı, gördü quyunun ağzı açıldı, quyunun ağzı açılan kimi 
quyuya elə bir işıq düşdü ki, elə bil indinin projektorudu. 
– Ayə, oğul, ay quyudakı, səni orya kim salıf? Abbas yuxarı 
boylanıf ay sana qurvan olum, dedi, gəldin özünü yetirdinmi? 
– Oğul, mən nə özümü yetirəjəm. Mən İsfahan tərəfə 
gederəm. Qohumun, qərəvən kimdirsə gedim onnara xəvər verem, 
gəlsinnər səni çıxartsınnar. 
– Yox Ağam, sən nə danışırsan, sən məni özün burdan çıxart. 
Qohum nədi, qərəvə nədi? 
– Ədə, mən kiməm ki, sən o sözü deyirsən? 
Abbas dedi, qulaq as: 
Yer yox ikən, göy də qərar tutmamış, 
Əridif gövhəri dür eylədin, Şah! 
Yox yerdən aləmi münəvvər etdin, 
Özünü qəndildə nur eylədin, Şah! 
– Ayə, oğul, sən nə sayaxlayırsan, nə deyirsən, mən nə 
karayam ki, şah oluram? 
– Ağa, ağa, qulaq as, sana qurvan olum. 
Bir işıx sən saldın cümlə canaha, 
Qırxlarıla girdin yola, ərkana. 
Rəsulun, xətabın aldın nişana, 
Özünü heybətdi şir eylədin, Şah! 
Rəvayətə görə, Peyğəmbər Meracdan qayıdan vaxtı həzrəti 
Əli şir donunda peyğəmbərin qavağını kəsif özünü heybətdi şir 
PDF created with pdfFactory Pro trial version www.pdffactory.com
 
 
128 
kimi göstərif, peyğəmbərin üzüyünü almışdı. Tufarqannı Abbas 
həmən rəvayətə işarə eliyir. 
Bir ismin Heydərdi, bir ismin Vəli, 
Bir ismin Yadullah, bir ismin Əli, 
Pərdeyi niqabətdən uzatdın əli,  
Haqqınan sirrini bir eylədin, Şah! 
 
Dindirdin Abbası – mən dərdiməndi, 
Boynuma sən saldın eşqdən kəməndi. 
Dəryanın üstüynən sürdün səməndi, 
Özünü Cəbrayıl, pir eylədin, Şah! 
Guya Həzrəti Əli meracdan qayıdan vaxtı Cəbrayılnan 
baravar gəlirdilər. Yolda bir enni dəryaya irast gəldilər. Cəbrayıl 
dedi ki, mən qanatdanıf uçuf gedəjəm, ya Əli, sən nağayrajasan? 
Həzrət Əli o vaxtı Düldülə bir ajı qamçı çəkif, Cəbrayıldan 
qavax gəlif dəryanın bu toyuna çıxıf namaz qılmağa başdadı. 
Cəbrayıl onu gəlif belə görəndə, dedi, ya Əli, pirimsən, doğrudan 
da sənin sirrinə çatmax olmaz. Abbas həmən bu hədisə işarə eliyir. 
– Oğul, oğul, Abbas, gəl sən mənim vaxtımı alma, qohum-
qərəvən kimdi, de, yoxsa varıf çıxıf gedəjəm burda qalajasan. 
Tənabım yox, nə ilə səni xilas edim. 
Dedi, mehriban babam, qulaq as: 
Misilsiz əcayibsən, tayfayi-həmta, 
Behişdə maliksən saqiəl-kövsər. 
Qurana natiqsən, kəlama bəyan, 
Vəkili karxana, sahibi-dəftər. 
 
Sən idin meracın yolunda yatan, 
Tifilkən ağ devin bəndini çapan. 
Qul edif Bərbərdə özünü satan, 
Vəsiyi Mustafa, qaziyyi Məhşər. 
– Sən gənc yaşdarında ağ devin bəndini çapan Əlisən, qul edif 
Bərbərdə özünü satan Əlisən. 
PDF created with pdfFactory Pro trial version www.pdffactory.com
 
 
129 
Bərbər şəhərində bir kişinin on dörd qızı olur. Padşaha çox 
borcu olur. Başına oyunnar gətirir Padşah. Həzrəti Əli qul donunda 
həmən kişinin yanına gəlir ki, məni qul donunda apar padşaha sat, 
ancax qiymətini çox baha de. Həmən kişi həzrət Əliyi qul adına 
gətirif padşaha satan vaxtı, çox böyük qiymət dedi. Padşah dedi ki, 
sənin bu quluyun qabiliyyəti, başarığı nədi ki, sən bunu belə baha 
qiymətə satersan? 
Kişi dedi, o, dağı dağ üstünə mindirə bilir. 
Dedi, o ki, elədi, onda bu gejə mənim sarayımı bir yerdən 
götürüf başqa yerə qoysun. 
Kişi dedi, inşaallah, səhər açılanda görərsən. Padşah səhər 
yuxudan oyananda gördü ki, doğrudan  da saray yerində döylü, o 
tərəfdədi, ancax qul yox oluf. Padşah kimə toxunduğunu onda 
bildi. Əlacı ona çatdı ki, Bərbər şəhərinin sakini on dörd qız atasını 
dünya malınnan qane eləsin. 
Yer-göy varlığına tutdu bərqərar, 
On səkkiz min aləm küllü hər nə var. 
Fatmeyi-zülfüqar, Düldülü-Qəmbər, 
Sana bəxş eylədi ol pərvərdigar. 
 
Sən oldun neçə min nəbidən əla, 
Hax dedi şaynına lövla ha lövla. 
Bir ismin Yadullah, bir ismin Təha, 
Bir ismin Qul-kafa, bir ismin Heydar. 
– Əyə, oğul, ağlına gələni sayaxlama, de görüm, mənim adım 
nədi? 
Abbas dedi, qulaq as, gör nədi: 
Abbas, bu sirrləri kim bilər, Allah, 
Kümbəzəl Xızırda zikiriullah. 
Beytülmüqəddəsdə vallah və billah 
Yoxdu sənin kimi zatı pürhünər –  
Ya Əli havar. 
“Ya Əli havar” – deyəndə sol əlini uzadıf Abbasın sağ əlinnən 
tutuf çəkif quyunun qaşına qoydu. Dedi, oğul, izanın yaxşıdı, məni 
PDF created with pdfFactory Pro trial version www.pdffactory.com
 
 
130 
yaxşı tanıyıfsan, məni çox təriflədin. Abbas dedi, sana qurvan 
olum, olanı belədi, hələ mən az təriflədim. 
– Oğul, indi de görüm bir, harya gedirsən, mən səni harya 
aparasıyam? 
– Dedi, Ağa, sən özün bilmirsənmi? 
Dedi, yox, bilmirəm, məni agah elə görüm sən harya gedirsən. 
Abbas götürdü görək nə dedi: 
Könül bir cananın sövdasındadı, 
Misildə mələkdi, mahu ənbərdi. 
Camalın yanında “tu”ynan fail, 
Bilmirəm “əlif”di, ya sənubərdi. 
– Oğul, oğul, elə sən o canannan ötrümü bu yollara düşüfsən, 
ayrı canan zad yoxdumu? 
Gedək cənnətdən yeddi min, yeddi yüz, yetmiş yeddi pərinin 
hamısını burya gətirim. Onların içərisində hası gözəldi onun 
yaxasınnan tut, ömrünü başa vur. Neynirsən bu zülmü çəkif. 
Abbas dedi, qulaq as, Ağam: 
Yarımın camalı qureyşin nuru, 
Yusifi-Kənandı, Çinin fəxfuru. 
Deyillər cənnətdə çox olur hürü, 
Onlar qocalıflar, yar təzə-tərdi. 
– Oğul, axı səni onun yolunda öldürəjəklər. Nə deyirsən, 
ölümünə irazısanmı? 
Abbas dedi, qulaq as, Ağam: 
Çoxu aşıxlığı asan şey sandı, 
Cəfasını gördü, sonra oysandı. 
Bir canım var, xan Pərimə qurvandı, 
Qoy desinnər Abbas üçün bu ardı. 
Sana qurvan olum, məni öldürsələr də, asıf-kəssələr də 
neynillər eləsinlər mənim boynuma bu kəməndi sən salıfsan, sən 
də qurtarmalısan, daha mən heç zad bilmerəm. 
– Oğul, gözünü yum. Abbas gözünü yumuf, əlini ağasına verif 
atın belinə suvar oldu. At yeni yerinnən tərpənmişdi. Abbas gördü 
PDF created with pdfFactory Pro trial version www.pdffactory.com
 
 
131 
kecavə gedir. Odu ku götürüf sazın zilini-zil, bəmini bəm elədi aldı 
görək nə dedi: 
Ay həzərət, gedənə bax, gedənə, 
Məni gözü yaşdı qoyuf yar gedər. 
Yüklənifdi qəflə, qatır, barxana, 
Elə bildim küllü-aləm var gedər. 
 
Hanı bu ölkədə ədalət, divan, 
Yox kimsə dərdimə eyliyə dərman. 
İnsafa gəlmədi o Dəli Becan, 
Sarvan çəkər, maya kövşər, nər gedər. 
 
Alçaxda dayandım, gördüm ucanı, 
Yarı yolda qalsın Dəli Becəni. 
Yar yolunda qoydum bu şirin canı, 
Abbas deyir: Pəri kimi yar gedər. 
– Oğul, oğul, qəm yemə, inşaallah muradına çatarsan – deyif 
Abbası atdan türşütdü. Dedi, bir namaz qılax. Abbas gözünü açanda 
gördü bir böyük əzəmətdi şəhərin böyründə dayanıflar. 
Dedi, oğul, məqamında gəlifsən, hələ bir namazımızı qılax, in-
nən belə görərsən Allah qoysa. Atdan endilər, üz qıvlaya çöyürüf, 
“Allahu-əkbər” – dedilər, salavat çöyürüf namaza duran vaxtı 
Tufarqannı Abbas fəhm yetirdi, yeddi min yeddi yüz yetmiş yeddi 
mələkzada hamısı yerə endi, hamsı həzrət ağalarının başına cəm 
oluf Allahtalıya duva eləməkdə oldular. Peyğəmbər salavatullahın 
kəbəsinə doğru baş əyif, onun qıvlasına /qiblə/ doğru namaz qıldılar. 
İki rükət namazdan sonra Abbas sağ yerinnən qalxan vaxtı gördü 
kü, ağası buna baxıf der oğul, oğul, bax gör o şəhər tərəfdən gələn 
kimdi? Belə baxanda gördü kü, bir qoja kişidi, çiynində nəsə gəler. 
Bir də dala dönüf baxanda gördü, ba, heç kəs yoxdu, yanı ağası gənə 
qeybə çəkildi. Abbas belə olanda götürdü görək nə dedi: 
Kor olasan a gözdərim, 
Duran ağam hara getdi? 
 
PDF created with pdfFactory Pro trial version www.pdffactory.com
 
 
132 
Batil olan xəsimləri, 
Aşkar edən hara getdi? 
 
Zülfüqarı çaldı daşa, 
Bir cüt bulax çıxdı qoşa. 
Əjdahanı başdan-başa, 
İki bölən hara getdi? 
 
Mən qurbanam ənbərinə, 
Düldülünə, Qəmbərinə. 
Cəbrayılın şahpərinə, 
Ustad olan hara getdi? 
 
Mən istərəm Mustafanı, 
Ağamnan natiq Quranı. 
Abbas kimi beynavanı, 
Ağlar qoyan hara getdi. 
– Onatana qoja gəlif yetirdi. 
– Salamin əleykim, oğul. 
Dedi: Əleykimə salam. 
Kişi Abbasın üzünə baxıf belə durdu. 
– Əyə, oğul, sən quyuda olan oğlan döysənmi? 
Abbas dedi, a kişi, nə danışırsan, quyu nədi? 
Kişi dedi: Bu gejə mən yuxuda gördüm kü, mənim burdan 
iyirmi günnük aralı olan qazdırdığım quyuya səni salıflar. 
Abbas dedi, bəli ordoydum. 
– Bə səni kim çıxartdı? 
Abbas dedi, babacan, qulaq as gör məni kim çıxartdı: 
Zəmində giriftar idim, əkbəri sübhana bax, 
İki aləmin günəşi şövkət edir şana bax. 
Vəssalam qələm çaldı girdi o, donnan donara, 
Nöh fələkdən tər açıldı səlli-əla rizvana bax. 
– Ay oğul, mən gördüm, burda sənin yanında çoxlu insan 
cinsi adamlar görünürdü, onnar nejoldu? 
PDF created with pdfFactory Pro trial version www.pdffactory.com
 
 
133 
Bir təşn də üç səxavə, mənəm qul, kəmtar gəda, 
Daş yarıldı, Düdgül çıxdı, həftidən gəldi səda. 
Yeddi min yeddi yüz yetmiş yeddi pərizada 
Çar tərəfdən səcdə qıldı hürreyi-qılmana bax. 
– Nə danışırsan oğlan, sən yuxu görmürsən ki? 
Abbas dedi, qulaq as: 
Yeddi yerdi, yeddi göydü, yeddi də xaki-zəmin, 
Ərəbi qıvla tərəfdən sərvər alan şahidim. 
Müşkülləri həll eliyən Duvarqan Abbas üçün, 
Üz döşərəm xaki payna həbibi-rəhmana bax. 
Söz cavabı tamam oldu, Xoca Yaquf kişi dedi, oğul, o quyuyu 
mən qazdırmışam. Atama-anama ehsan üçün. O quyudan səni 
çıxardıf gətirəni niyə mana göstərmədin? 
Dedi, atası rəhmətdik, özüm düz əməlli gördümmü ki, sana da 
göstəreydim. 
– Oğul, görünür sən gözəl insansan, gəl mənnən barabar 
mənim evimə gedək. 
Xoca Yaquf kişi Tufarqannı Abbası gətirdi evinə. Arvadına 
dedi, arvad, Allahtala bizə məleykə kimi bir adam yetirif. Bu 
adama gərək elə qulluq eliyəsən ki, başının tükü də incimiyə. 
Arvad qonaqpərvər adamıydı, “mənim canım ona qurvan” – 
deyif əl-ayağa tüşdü. Allah verənnən, çaydan-çörəkdən, təam eliyif 
qurtarannan sonra Abbas dedi, Xoca Yaquf baba, mən gəldiyim 
günü bilirsənmi? 
Kişi dedi, bilirəm da həmən gündü. 
Abbas dedi, bu günü yaxşı yadında saxla, ancax sənnən çox 
tavaqqa eliyirəm ki, günü savaxdan mana bir iş tap. Boş-bekar 
dayanmaxdan bir şey hasil olmaz, özümə dinar qazanım gün-
güzarınımı gərək qurum nə qədər ki, burdayam. 
– Oğul, qonşuluxda bir dəllək var, ona şəyird lazımdı gedər-
sənmi? 
Dedi, niyə getmerəm, gedərəm. 
Tufarqannı Abbas dəlləyin yanına gəldi. Salam verdi, “əleyk” 
aldı. 
PDF created with pdfFactory Pro trial version www.pdffactory.com
 
 
134 
– Dəllək baba, məni özünə şəyird götürərsənmi? 
– Mənim gözüm üstə. 
Bəli, həmən günnən başdıyıf Tufarqannı Abbas düz on səkkiz 
gün bu dəlləyin yanında şəyird dayandı. Gələnin-gedənin üzünü-
başını təraş elədi. Bu az müddətdə o qədər irazılıx, o qədər şan-
şöhrət qazandı ki, həmən bərbərə yaxın gələn olmurdu, nəinki Ab-
basa. Bu günnər ərzində dəllək o qədər Abbasın hesavına qazan-
mışdı ki, gəl görəsən. On səkkiz gün tamamında bir də kənddə-
şəhərdə hay-haray tüşdü kü, deməzsənmi Təbrizdən Batmanqılınc 
Məhəmmədin bacısını şah oğlu Şah Abbasa gətirillər, camahat 
hamısı onun istiqbalına, görüşünə çıxmalıdı. “Məmə” – yeyənnən, 
“pəpə” – deyənə, ala öküz minənnən, qara öküz minənə, at minən, 
qatır minən, uzunqulax minən hamı özünü yetirdi şəhərin qapısına. 
Dəllək dedi ki, ay Abbas, sənin qadan alım mən gələnətən bur-
da dur, mən padşahın qırxıncı zövcəsini görmək üçün onun hüzu-
runa getməliyəm, Abbas dedi, kişi, yavaş, mən də sənnən gedəjəm. 
– Ayə, harya gedəjəsən? 
– Harya ki, sən dediyin yerə. Ancax səni and vererəm o 
yaradana ki, məni havaxdan burda görüfsən onu deyrsən. 
Abbas Xoca Yaquf kişiyi də səsdədi, baravar gəldilər şəhərin 
darvazasına. 
Gəlhagəl, kəcavə anardan gələn kimi ən birinci Abbası Pəri 
xanım gördü. Pəri xanım qaqıldıyıf sevinif gülən vaxtı Becan dedi, 
niyə gülürsən? Dedi, nejə gülmüyüm, Abbasım odur qoltuğunda 
saz qabağıma gəlif. 
Becan belə baxanda gözdərinə inanmadı. Dedi, əyə, zalım 
oğlu, – yavaş-yavaş Abbasın yanına gəldi. Dəvələri yatırtmışdılar, 
şahın özünün adamlarını gözdüyürdülər ki, Pəri xanımı qarşılasın. 
Hələ qara camahat yığılmışdı. Dəli Becan dedi, əyə, Abbas, mən 
səni öz əlimnən qırx arşın quyuya salıf ağzına dəyirman daşı 
qoymuşam, sən nejoldu ku, gəlif bizi qavaxladın. Abbas dedi, on 
səkkiz gün bunnan əvvəl. Dedi, elə şey olmaz. Dedi, inanmırsan, 
bax, bu adamlardan soruş. Xoca Yaquf and içdi, dəllək and içdi ki, 
on səkkiz gündü bu adam mənim şagirdimdi. 
PDF created with pdfFactory Pro trial version www.pdffactory.com
 
 
135 
– Ay Abbas, sən allah düzünü de, səni burya kim gətirdi. 
Dedi, qulaq as, gör kim gətirdi? 
Qalmışdım qara zəmində, 
Guşuma bir səda gəldi. 
Oyandım xabi-qəflətdən, 
Ərənnərdən nida gəldi. 
 
Dərin dəryalar dalmışdım, 
Yolu zülmətə salmışdım. 
Hamıdan dalda qalmışdım, 
İmdadıma xuda gəldi. 
 
Özüm düzəm, sözüm düzdü, 
Bədən birdi, yara yüzdü. 
Abbas deyər, nurlu üzdü, 
Məhəmmədəl Mustafa gəldi. 
Becan dedi, Allahverdi xan vəzir, anamın südü mana haram 
olsun bu günnən belə mən Abbasa əlimi toxundursam, ona qarşı 
bir söz desəm – deyif, Becan aralandı. 
Vəzir Abbasa yaxın gəldi, dedi, oğul, bu dediklərin düzdümü? 
Abbas dedi, qulaq as: 
Şeytan qalib gələr məhəbbət artsa, 
Dəyər bir-birinə kəc adam oğlu. 
Bir kimsə sənə hax yolunda düz ola, 
Qoymaz yaşamağa bic adam oğlu. 
– Əyə, oğul, mana niyə elə söz deyirsən? 
Dedi, qulaq as: 
Bir neçə söz deyim qəzəbə dalma, 
Namərdin əlinnən sən badə alma. 
Nanəcib adamnan  oturub-durma, 
Bir gün səndə görər suç adam oğlu. 
 
Abbas deyər, cisim nədi, can nədi, 
Ərəstədə sultan nədi, xan nədi? 
PDF created with pdfFactory Pro trial version www.pdffactory.com
 
 
136 
Zülümkara din nədi, iman nədi, 
Qoyufdu küfrünə tac adam oğlu. 
Abbas saznan dediyi kimi, söznən də üzünü vəzirə tutuf dedi: 
– Vəzir, sizi bu bəd yola, pis niyyətə salan kimsə də şeytan-
narın böyüyüdü. 
Vəzir dedi: 
– Oğul, bizi bu işə şah göndərif, şaha elə təhqirli söz deməz-
dər, sözünə sərhəd qoy.  
Abbas dedi: 
– Görmüşəm, bilmişəm, gördüyümü də deyəjəm, kim olsa 
qorxası döyləm. Nə qədər ki, nəfəsim var, səsim var, sazım var, bir 
də özümnən qeyri heç kimə görünməyən ağam var. Mənim 
qorxudan heç bir pəkim yoxdu. 
Kəcaveyi tərpədən vaxtı Abbas başdadı bunnarnan getməyə. 
Becan dedi, Abbas sən hara gedirsən? Götürdü görək Abbas dəli 
Becana nə deyir, tərəfinən ərz eliyək, könlunuz xoş olsun: 
Ağa Becan, sultan Becan, xan Becan, 
Ayrılmam Pərimnən belə gedərəm. 
Alış Becan, tutuş Becan, yan Becan, 
Ayrılmam Pərimnən belə gedərəm. 
 
Gözümnən görmüşəm öz məkanımı, 
Yara qurvan dedim şirin canımı. 
Öldürsələr halal edif qanımı, 
Ayrılmam Pərimnən belə gedərəm. 
 
Neçə müddət dərin quyuda qaldım, 
O quyudan dür götürüf, dür aldım. 
Şikəstə Abbasam, beynəva qaldım, 
Ayrılmam Pərimnən belə gedərəm. 
Pəri xanım gördü kü, Abbas bunnan ayrılmax istəmir, ancax 
şahın adamları qoymullar. Götürüf bu yerdə görək nə dedi: 
Gecə-gündüz fəğandayam, 
Mənəm eşqin nətavanı. 
PDF created with pdfFactory Pro trial version www.pdffactory.com
 
 
137 
Taladaram mahalları, 
Boş qoyaram bu meydanı. 
 
Bilirsənmi haralıyam, 
Ağlı, göylü, qaralıyam. 
Yüz yerimnən yaralıyam, 
Sinəmdə zənbur nişanı. 
 
Hökmünən yazdı fərmanı, 
Kim eylər dərdə dərmanı, 
Pəriyəm yarın qurvanı 
Abbassız istəməm canı. 
Abbas gördü kü, Pəri də bunan  ayrılmax istəmer, ancax 
kecavə geder, xalx da bunnarın dalınan. Götürör burda görək 
Abbas daha nə deyəjək: 
Başına döndüyüm Pəri, 
Get Pəri, gələ bilmirəm. 
Sana kömək olsun tanrı, 
Get, Pəri gələ bilmirəm. 
 
Peymanamız dolmayınca, 
Gül irəngim solmayınca, 
Şahdan izin olmayınca, 
Get Pəri, gələ bilmirəm. 
 
Usta ol, ustanı tanı, 
Üstümüzdə duruf qanı. 
Qul Abbasın din-imanı, 
Get, Pərim, gələ bilmirəm. 
Kecavə yola düşüf şah sarayının qapısına yola düşməkdə 
olsun, şahın elçiləri, şahın əyyanları Pəri xanımı qarşılamağa 
gəldilər, onu pişvaz elədilər. Kecavə yerə enən vaxtı Şah oğlu Şah 
Abbasın özü istiqbaldeydi. Pərinin üzünə baxmaq istədi. Ancax 
Pəri üzünü açmadı, isteyirsən dünya yıxılsın. 
Becannan Allahverdi xan irəli duruf şahın qarşısında baş 
əydilər ki, sizin hökmünüzü yerinə yetirmişik. Becan dedi, şah sağ 
PDF created with pdfFactory Pro trial version www.pdffactory.com
 
 
138 
olsun, qızı gətirdim, doğrudu... sözün dalını gətirmədi. Şah gördü 
Allahverdi xan vəzir çox məyusdu. Dedi, Allahverdi xan vəzir, 
yaman məyus görünürsən, görünür gətirdiyin gözəl Pərlam xanımın 
ayağının tozudu, eləmi? Vəzir dedi, yox, yox, şahım, ona görə yox, 
Pəri xanımın ağlına, gözəlliyinə söz ola bilməz, bütün küreyi ərzi 
gəzəsən elə gözəl tapa bilməzsən. Məyyus olmağımın əsas səvəvi 
odu ku qızın nişannısı da dalınnan gəlif. 
– Nejə? 
Belə baxanda gördülər ki, Tufqarannı Abbas əlində saz özünü 
yetirdi. Padşah Abbasa tərəf baxıf gördü ki, gözəl-göyçək, boylu-
buxunnu, Allahtalanın əlinin boş vaxtı yaratdığı bir oğlandı. Abbas 
yetirdi şaha baş əydi. 
Pəri kecavədən düşüf Əsmər xanımnan birlikdə şahın gös-
tərdiyi otağa gedən vaxtı Abbas dözə bilmədi, sazı genə də sinə-
sinə basdı görək nə dedi: 
Məgər vəfan budu, ey gözəl Pəri, 
Görçəyin halınan oldum xəbərdar. 
Sarı Xoca kimdi mənim yanımda, 
Eyləsin zülmünü bir təzə təkrar. 
Pəri dönüf ürbəndini açıf Abbasa baxanda Şah oğlu Şah 
Abbas əyağı üstəydi, dizi üstə çökdü. Qızın gözəlliyi nizə oluf Şah 
Abbasın ürəyinnən elə batdı ki, o tərəfinnən çıxdı. 
– Abbas, sən nədi dediyin? 
Abbas dedi, şahım, səbr elə, gör nə deyirəm: 
Nə qədər canım var, dönmərəm sənnən, 
Əl üzmərəm sənnən, əl üzmə mənnən. 
Üz çevirif getmə əziz vətənnən, 
Əyər rəva görsə, zülmü-zülmükar. 
Ay Abbas, allah eləməsin ki, mən bir yana gedəm. Demişəm, 
genə də deyirəm, ölsəm torpağınam, qalsam sənin. Bizi heç kim 
bir-birimizdən ayıra bilməz. 
Abbas götürdü sözün möhürbəndini: 
Salıfsan Abbası niyə bu aha, 
Bu fani dünyada batma günaha. 
PDF created with pdfFactory Pro trial version www.pdffactory.com
 
 
139 
Dil verdin o şaha, mən də bu şaha, 
Sən yazmısan təkrar, məndəmi takrar? 
Pəri gənə də Abbasa toxtaxlıq verdi. Dedi, heç ağlına qara-
qura fikirlər gətirmə, özü də naxah yerdən ağlına pis fikirrər gəl-
məsin. Belə deyif, Pəri xanım, Əsmər, bir də şahın kənizdəri sara-
ya daxil oldular. Sizə deyim Şah Abbasdan. Elə ki, Şah oğlu Şah 
Abbas röyadan ayıldı, Pərinin nizəsi könlünnən çıxdı, qiyafəsinə 
daxil oldu. Başdadı başı hərrənməyə. Bir azdan özünə gəlif irəngi 
dəyişdi. Dedi: 
– Allahverdi xan vəzir!  
Dedi: 
– Bəli.  
– Sənin atan atama qulluq eliyif, baban babama. Səndəki 
ehtibarı dünyada görməmişəm. Doğrudu, sən haxlısanmış. 
– Eyvallah, şahım, eyvallah. 
– Bə bu dalınnan gələni neyniyək. 
Gözünü çöyürdü, ajıxlı-ajıxlı əmr elədi, tez olun götürün bu 
Abbas deyiləni. 
Fərraşdar töküldülər, Abbasın əl-qolunu bağlayıf götürdülər. 
– Şahım, əmrin nədi, bunu neyniyək? Fərraşbaşı dedi:  
– Kötük üstə qoyax başını kəsək, yoxsa itdərin yanına atax, itdər 
dağıtsın? 
Şah dedi, yox, elə döylü. Onu zəhər quyusuna atın. 
Zəhər quyusu nə olan şey idi? Doqquz dəqiqanın içərisində 
insan bədənini su eliyirdi. 
Abbası gətirdilər zəhər quyusuna atdılar. Abbasın ağası hə-
məşə üstündəydi. Quyunun divinə tüşən kimi öz-özünə əl-qolu 
açıldı. Elə bil behişt bağına tüşdü. Gözünü açıf özünü tərəzdiyən 
vaxtı quyunun divində götürüf görək nə dedi, sizi şad olun. 
Sənə fəda olum Rəbbil aləmim, 
Kimlər vardı ərş üzündə sənin tək. 
Yeri-göyü özün bərqərar etdin, 
Kim xəlq elər bu cahanı sənin tək. 
 
PDF created with pdfFactory Pro trial version www.pdffactory.com
 
 
140 
Necə güldü o salmanın əlində, 
Nə vəchidi peyğəmbərin əlində, 
Asiman üzündə – ərzi-zəmində, 
Kim qurtardı o dəllalı sənin tək? 
 
Sinəmi dayadım təhnə daşına 
Könlüm çoxdan oluf sənnən aşina, 
Xeybər üstə əmir-əntər başına, 
Kim vurardı zülfüqarı sənin tək. 
 
Ayı-günü göydən yerə endirən, 
Nəzər qılıf qara daşı dindirən. 
On dörd oxu bir kamana mindirən, 
Kimin vardı kamandarı sənin tək. 
 
Abbasam çağırram Heydəri-Səfdər, 
Behiştdə maliksən saqiyi-kövsər. 
Vəkili-karxana, sahibi-dəftər, 
Kimin vardı ol dəftəri sənin tək.  
Deyif, Allahına şükr eliyif göyə boylandı. Gördü quyunun 
ağzında neçə sərbazdar hərrənir. Abbas susdu. 
Bəli, Abbas qalsın burda, görək Pəri xanımın əhvalı nejədi? 
Şah oğlu Şah Abbas Tufarqannı Abbası zəhər quyusuna atdı-
rannan sora Allahverdi xan vəziri yanına çağırtdırıf ona göz aydın-
nığı verdi ki, Becannan, Sarı Xocanın əməyi itmədi. Şah dedi, və-
zir, indi qaldı toy tədarükü. Gərək toy işini də tezliknən həll eliyək. 
Alahverdi xan vəzir çox məyus, fikirli halda kirpiklərini 
qaldırıf şahın üzünə baxdı. Dedi, şah sağ olsun, gəl bu sövdadan əl 
çək. Dedi, Allahverdi xan, nejə yanı bu sövdadan əl çək. Axı, bu 
dərdə məni sən özün mübtəla eləmisən. Pəri xanımı da gətirif 
burya sən çıxardıfsan. 
Alllahverdi xan vəzir dedi, şahım, doğrudu, onu deməyə heç 
ehtiyac da yoxdu. Onu mən gətirdim. Ancax Sarı Xocanın da, Be-
PDF created with pdfFactory Pro trial version www.pdffactory.com
 
 
141 
canın da danışdığına görə burda Allahtalanın əli var. Yazıya pozu 
olmadığı sana da aydındı. Çünkü bu işi biz poza bilmiyəjiyik. 
– Vəzir, axı, sizin çəkintiniz Abbasdan idi, bir də Batman-
qılınc Məhəmməddən. Batmanqılınc qayıdanda görəjək ki, onun 
bacısı İran şahının ən əziz xanımıdı, ona da nə deyəjək? Qaldı Ab-
bas, onu da gözünnən gördün ki, atdırdım zəhər quyusuna, aradan 
da filan qədər vaxt keçir, indi heç sümüyü də qalmıyıf. 
Allahverdi xan vəzir dedi, inanmıram, şahım. 
Şah dedi, vəzir, inan sənin təlaşa düşməyinə heç bir ehtiyac 
yoxdu. İndi əsas məsələ Pəri xanıma qovuşmaxdı. Bu gün gərək ona 
hədiyyə verəm, onu sevindirəm. Anamın yadigar bir üzüyü qalıf, o 
üzük demək olar ki, İran mülkünün yarısına əvəzdi, o üzüyü gətirt, 
üstünü parıldat, Pəri xanımın barmağına keçirt. Özünə də de ki, bu 
günnən sən Şah oğlu Şah Abbasın nişannısısan. 
– Mənim başım üstə – deyif vəzir tafşırığın dalınca getdi. 
Həmən üzük xəzinədən gəlif tamamlanıf gözəllənəndən sonra 
fikirrəşdilər ki, bu üzüyü kimnən göndərsinlər Pəriyə. Çox götür-
qoydan sonra çağırdılar Cahan qarıyı. Cahan qarı gəlif yer öpdü, 
başını qaldırdı. Qulluğunuzda hazıram, şahım –dedi. 
Cahan xanım, fikrimiz budu ki, bizim təzə zövcənin yanına 
gedif bu üzüyü ona verməlisən, özü də deməlisən ki, bu günnən 
şahın nişanlısısan. 
– Şah sağ olsun – dedi, Cahan qarı, üzük tək olmaz, onu 
yanına boyunbağı, dingə, hay-harey, hər bir şey təmsili yanında 
olsun, dəmi-dəsgahı. 
– Həmən başım üstə – dedi şah. Şahın nəyi əysiy idi? 
Hər şey düzəldi, hər şey hazırrandı. Yola düşən vaxtı Cahan 
qarı dedi, şah sağ olsun, bə mana sənin bəxşeyşin nə olajax? Şah 
dedi, Cahan qarı, o sənin əlinnən üzüyü alıf barmağına keçirsə, sə-
nin donun da, barmağıyın üzüyü də, boynunun bağı da hazırdı, 
üstündə də cəvahiri-cənnət. Qarı bu sözdən çox xoşhal oldu. Ya-
nında bir neçə kəniz harda ki, Pəri xanım əyləşif o barigaha qədəm 
qoydular getməyə. Qarıyı Sarı Xoca müşayat eliyirdi. Gəldilər Pəri 
xanımın əyləşdiyi barigaha çatdılar, çalğıynan, sazandaynan, bir 
PDF created with pdfFactory Pro trial version www.pdffactory.com
 
 
142 
neçə oyunnarnan Pəri xanımın könlünü almax istiyillər. Ancax 
gördülər ki, vallah, elə bil dağ başına qar yağıf. Pərinin halı özün-
də döylü. Gözünün qulağınnan da bunnara baxmer. Qarı əyləşif 
yalvardı, “sən filankəssən, şaha layıxsan”, belə, elə, qadın kon-
ludu, nəvazişi çox sever. Qarı o yannan, bu yannan əlinə üzüyü alıf 
Pəri xanıma dedi ki, sağ əlini mana ver. Pəri xanım dedi, nə üçün? 
Qarı dedi, bu üzüyü sana şah göndərif, bu gündən nişannınızdı. 
Pərinin ağzınnan bircə o çıxdı ki, Allah heç bu işə xeyir 
verməsin. 
Camahat elə bil suya döndü. Pəri xanım dedi, get şaha deynən 
ki, mənim nişanım Tufarqannı Abbasdı, qardaşım da Batmanqılınc 
Məhəmməd, havax qardaşım Batmanqılınc Məhəmməd gələr, üzü-
üzümə deyər ki, bajı sən Abbasın nişannısı döysən, Şah Abbasın 
nişannısısan, onda mən bu üzüyü barmağıma taxaram. Yoxsa, öl-
düm torpağınam, qaldım Tufarqannı Abbasın. Get şaha belə çatdır. 
Bəli, camahat, gedən qız-gəlinlər, Cahan qarı qayıdıf gəldilər 
söhbəti şaha diyən vaxtı şah üzünü vəzirə tutuf dedi, vəzir 
qadınnarın peşəsidi naz eləmək, mənim bağrım çatdıyır, toyu elan 
elə, tezdiknən toy olsun. 
Hər yana car çəkildi, kağızdar dağıldı, hər tərəfə fərmannar get-
di. Atdılar atdandı, şahın toyu olur, inşallah 40-cı toy başa çatajaxdı. 
Toy günü təyin olunan vaxtı hər tərəfdən xalx töküldü gəldi. 
Şah qapısına çox yerdən qonaxlar gəldi, o cümlədən Türküyədən 
40 nəfər atdı gəldi. Hamsı ənamnan, hamsı baxşeyişnən şahın 
qapısınnan gəldilər girdilər. Toya gələnnər toya gəlməyində olsun, 
görək Abbasın halı nejoldu? 
Abbas kimin yadına düşürdü? Düz on günüydü kü, zəhər 
quyusundaydı Abbas. Öz yığvalına, öz baxtına, eləjə də öz ağasına 
böyük ümid bəsdiyirdi. Abbas beləjə quyuda qalmaxda olsun, gənə 
qayıdax şahın toyuna. 
Türkdən gələnnər hası məclisdə əyləşmişdilər orda çalğıçı 
istədilər. Cürə-cürə fars çalğıçıları gəldi. Türklər dedilər, xeyir, biz 
oğuz tayfasıyıx, bizə ozan gərəkdi. 
PDF created with pdfFactory Pro trial version www.pdffactory.com
 
 
143 
– Ozanı İsfahanda hardan tapax? Nə qədər gəzdilər bir nəfər 
də olsun aşıx tapılmadı ki, tapılmadı. Axırda Becan dedi, şah sağ 
olsun, bir söz var ürəyimdə sana deməyə ama utaneram. Şah dedi, 
niyə utanırsan, de. Becan dedi, şah sağ olsun, bu şəhərdə Abbas-
dan başqa bir aşıx çətin tapıla, icazə ver Abbası gətirək gələk. 
– Ayə, zalım oğlu, nə danışırsan, on gün bunnan qavax Abbas 
zəhər quyusuna salınıf. 
Bejan dedi, şah sağ olsun, onu quyuya salan vaxtı o kimləri 
çağırdı dada. Mən inanmıram ki, o tələf ola. Şah dedi, Becan, əyər 
sənin dediyin düz olsa, Abbas diri qalmış olsa mən bu günnən Pəri 
xanımnan əl çəkif bu toyu onnarın adına bağlıyıf bir-birinə 
qovuşdurajam. 
Becan dedi, şah sağ olsun, mən umutvaram ki, o salamatdı. 
Vəzir dedi, şah sağ olsun, hələ tələsmə, o bu dəfə sağ da ol-
muş olsa, gərək sən onu dönə-dönə sınaxdan çıxardasan. 
Şah dedi, nejə? 
Vəzir dedi, əvvəlcə o quyuya bir səda eləmək lazımdı. Pəriyi 
çağırtdır gedək hamımız quyunun başına. Həmən quyuya Pəri bir 
daş tullasın görək, o quyudan səs-sorax gələjkmi? Onda biz bilək o 
salamatdımı, ölüfmü? 
– Vəzir, əyər biz özümüz daşı atsax olmazmı? 
– Xeyir – dedi vəzir. Mən belə məsləhət görürəm. Allahverdi 
xan o qədər çoxbilmiş vəziriydi ki, ola bilsin ki, dünya sirlərinin 
çoxunu bilirdi. 
Pəri xanımın böyük qaravaşı Əsmərin yanına adam gön-
dərdilər ki, Pəri xanım bu gün eşiyə çıxmalıdı. 
Pəri xanım əlində zəhər, dəyqasını gözdüyür kü, havaxt içif 
dünyadan getsin. Ancax Əsmər xanım ona çox maneçılıx törədir 
ki, ay xanım, sizə vergi verən var, sizə buta verən var, sizə yazı 
yazan var, səbr elə, səbr eləmək hər elmin başıdı, “sükutluxdu, 
salamatı dünyənin”, /allah irəhmət eləsin Aşıx Şenliyin sözüdü/, 
sükutlux eləmək lazımdı, görək işmizin axırı nə olur, başımıza nə 
qədər8 gəlir? 
                                               
8 Qədər – hadisə, olay. 
PDF created with pdfFactory Pro trial version www.pdffactory.com
 
 
144 
Pəri xanım Əsmərnən baravar sallana-sallana həmən quyunun 
üstünə gələn vaxtı Allahverdi xan dedi ki, xanım, o daşı götür o 
quyuya at. Pəri xanım baxıf gördü daş iridi, yanınnan bir xırdaja 
daş götürüf quyuya atan vaxtı quyudan bir nalə qalxdı, götürək 
görək nə deyir, tərəfinnən biz deyək, sizə də can sağlığı: 
Duman gəl get bu dağlardan, 
Dağlar təzə bar eyləsin. 
Nə gözüm cananı görsün, 
Nə könlüm qubar eyləsin. 
 
Yaşa, sevdiciyim, yaşa, 
Deyilənnər gəldi başa. 
Bir yannan özün tut daşa, 
Bir yannan el car eyləsin. 
 
Abbas ağlar zarı, zarı, 
Getməz könlümün qübarı. 
İlqarınnan dönən yarı, 
Tanrı tezbazar eyləsin. 
Şah oğlu Şah Abbasın matı-qutu qurudu, mətəl qaldı. Dedei, 
ilahi, sənin varlığına, birliyinə şükür, sən ki, belə iş görüfsən. 
Ancax Pərinin bu sallanışı, bu gözəəliyi Şah Abbası dilinnən 
çıxan ilqarı tamam unutdurdu. Dedi, xanımlar, siz keçin gedin 
görək başımıza nə gəlir. 
Fərraşdar yığıldılar, kəndir saldılar. Abbas quyudan çıxdı. Şah 
oğlu Şah Abbas gənə öz gözünə inanmır. Öz-özünə fikirrəşdi ki, 
görünür zəhər quyusuna salmıyıflar Abbası, elə belə quyuya 
salıflar. Odu ku, fərraşdardan soruşdu: 
– Ayə, ay uşaxlar, burda zəhər quyusu hasıdı? 
Dedilər şahım, zəhər quyusu indi Abbası çıxartdığımız 
quyudu. Padşah bu işə mətəl qaldı. 
Pəri xanım dala qayıdıf Əsmərnən baravar Abbasa tərəf gəlməyə 
başdadı. Abbas Pəriyi görüf götürdü görək nə dedi, siz şad olun: 
 
PDF created with pdfFactory Pro trial version www.pdffactory.com
 
 
145 
Qədəm qoyuf yar yanına gedəndə, 
Elə gəl, elə get yol inciməsin. 
Əmməyə busə ver şirin ləbinnən, 
Dodax tərpənməsin, dil inciməsin. 
Şah Abbas quruyuf qalmışdı. Doqquz gün zəhər quyusunda 
qalan bir cavan elə bil quyuda daha da gözəlləşmişdi. Götürdü 
Abbas sözün ikinci bəndini görək nejə dedi: 
Dərildi bostannar, boş qaldı bağlar, 
Könül istədiyni verməsən ağlar. 
Darayıb üstünnən al-yaşıl bağlar, 
Həmayıl üstünnən tel inciməsin. 
Abbas elə başa düşdü ki, Şah Abbas artıx Pəri xanımın könlünü 
alıf, ona görə də belə deyir “Dərildi bostannar, boş qaldı bağlar”. 
Abbas deyir, şah da mənnən yağıdı, 
Ölüm gəldi, ayrılığın çağıdı. 
Pərim əcəb ortalığda sağıdı, /saqi/ 
Dəstində piyalə ol, inciməsin. 
Söz cavabı tamam oldu. Pəri xanım bu sözə incinmək istiyən 
vaxtı Əsmər dedi, ay Pəri xanım, incinmək yeri döyü. Bir fikir ver, 
Abbasın yerinə ayrı adamlar olsa idi ərimişdi, sən onun sözünnən 
incimə. 
Pəri xanım Abbasdan ayrılan vaxtı Abbas götürür görək Pəri 
xanıma nə deyir, siz şad olun: 
Başına döndüyüm, a Gülgəz Pəri, 
Əməllər ləbini, aman, əl aman. 
Badi-səba mənnən yaman yağıdı, 
Dağıdar telini aman-əlaman. 
 
Kəsmə hilal gözün siyah sürməsin, 
Seyraquflar qönçə gülün dərməsin. 
Pünhan dolan, səni nadan görməsin, 
Eşidər dilinnən aman-əlaman. 
 
Hərdən sən Abbası yada salanda, 
Dindirifnən sınıx könlün alanda. 
PDF created with pdfFactory Pro trial version www.pdffactory.com
 
 
146 
Əvrişan tellərə səjdə  qılanda, 
Sürüşər telinnən aman, əl, aman. 
Pəri dedi, mən özüm bildiyim yaxşıdı, Abbas, sən öz başını 
saxla. İnciyən kimi oluf Abbasdan aralandı. 
Pəri Abbasdan aralanıf öz otağına getməkdə olsun, sizə 
kimnən deyim, Şah Abbasdan. 
Şah Abbas dedi, Allahverdi xan vəzir, mən bu işə mat 
qalmışam, bu Abbasdan nəynən hayıfımızı alax? 
Vəzir dedi, Şah sağ olsun, mənim bir tədbirim var, hası yolnan 
ki, bu məclisə varid olajax, həmən yola zəhər səfdirmək lazımdı. 
Şah dedi, nə danışdığındı, vəzir? Doqquz gün zəhərin içində 
yaşadı, ölmədi, indi zəhərin tozunnan ölərmi, sənin ağlın hardadı? 
Nəsə Abbası məclisə gətirdilər. Abbas məclisdəkilərə baş əyif 
telli sazı sinəsinə mindirdi. O yana, bu yana boylananda soruşdular 
ki, Aşığ Abbas, haralısan, hansı məkannansan? Abbas dedi:  
– Tufarqannanam. 
Eşitdiyimizə görə, sən bu gün doqquz gündü zəhər quyusun-
dasan, bə nə təhər oldu sən ordan salamat çıxdın? Deyillər doqquz 
dəqeyqada zəhər orda adamı ərider. Abbas dedi, qulaq asın görün 
mənim başıma nələr gəlif: 
Onun kimin şahi-xuban sevənin, 
Bəki9 nədi qala qəmlər içində. 
Gözəl şahın üzün görən çürüməz, 
Yüz il qalsa çahi-nəmlər10 içində. 
 
Buyurdunuz gətirdilər fərmana, 
Davasız dərdimi yetir dərmana. 
Qayda budu şamda yanar pərvana, 
Yazıx canım yanır oddar içində. 
Şah Abbas düşündü kü, bu “onu kmi şahi-xuban” – deyəndə 
kimisə nəzərdə tutur. Dedi, oğlan, sən hansı dinin adamısan? 
Abbas dedi, qulaq as, qulaq as: 
                                               
9 Bəki – yəni, nə qorxusu? 
10 Çahi-nəmlər – nəmli quyular 
PDF created with pdfFactory Pro trial version www.pdffactory.com
 
 
147 
Abbasa dedilər, sən hansı dinsən, 
Ağılda, kamalda xeyli dərinsən. 
Varanda məclisə sədrinişinsən, 
Məleykəsən müqərrəblər içində. 
Şah oğlu Şah Abbas dedi, ey vallah oğul, ey vallah. Demək 
sən hər şeyi bilirsən? Dedi, bəli, bilirəm. 
– Kimə inanersan? 
Dedi, Ağama inaneram. Allahıma inaneram, Peyğəmbərimə 
inaneram. Məni bu dərdə dəlalət eliyənə inaneram. 
Dedi: Oğul, o ki, inanersan, onda səni bir balaca sınağa 
salajam. 
Dedi: Buyurun, mən sizin sınağınıza hazıram. 
Şah dedi, Allahverdi xan, bunun gözdərini bağlatdır görək 
qapıdan girənnəri bir-bir tanıyajaxmı? 
Bəli, Abbası ayrı bir otağa apardılar. Gözdərini qara parçey-
nan elə sarıdılar ki, bir yannan baxmağa imkanı olmadı. Türkdən 
gələn paşalar, bəylər mətəl qalıflar bu nə sirdi, nə hikmətdi? Nə 
gözəl oxuyan sənətkardı. Bunu niyə qoymadılar biz bir az qulax 
asax. 
Yazıx Abbası içəri gətirdilər. O tərəfdən də Şah oğlu Şah 
Abbas, ancax yanında bir tanınmıyan adam gözəl bir libasda şah-
nan baravar içəri girən vaxtı dedi oğul, indi de görüm o anardan 
gələn kimdi? 
Tufarqannı Abbas gözü bağlanmış şəkildə götürür gələnnər 
səmtə çöyrülüf nə deyir, siz nə eşidersiniz: 
Qan ağlama qəmli könlüm, ol şiri yəzdan gəlir, 
Zəlillərin gümanıdı ol Şahi Mərdan gəlir. 
Yüz min dərdim tüğyan etsə, yenə gəlməz eynimə, 
Ağam Əli köməyimdi, eyliyər dərman gəlir. 
Allahverdi xan vəzir dedi, oğul, de görək gələn kimdi axı? 
Abbas götürdü görək: 
Mən bir şahın nökəriyəm, payına11 diz çökərəm, 
Ala gözlü Pərim üçün ağlayıf yaş tökərəm. 
                                               
11 payına – ayağına 
PDF created with pdfFactory Pro trial version www.pdffactory.com
 
 
148 
Bağlatdırdın gözdərimi imtahannan keçərəm, 
O yandakı şah Abasdı, yanında mehman gəlir. 
Şah oğlu Şah Abbas mətəl qaldı, dedi, əyə, bu nə möcüzəli 
adamdı, bunun qulağına kimdi belə deyən? Bir az şübhələndi, 
amba gördü kü, Abbasın yanında heç kəs də dayanmıyıf. 
Götürdü Abbas birini də: 
Tufarqannı Abbas üçün hər sitəm şirin olur, 
Boylamışam mən eşqimi dəryadan dərin olur. 
Eşq əhlinə zülm eliyən axrı zavalın bulur, 
Baxarsan ki, məhşər günü olufdu peşiman gəlir. 
Doğrudan da, Şah oğlu Şah Abbas peşman oldu. Dedi, İlahi, 
varlığına çox şükür, bu nə sirdi? Ancax Pəri xanımın gözəlliyi Şah 
oğlu Şah Abbasın beyninnən getmer. Dedi öldü var, döndü yoxdu, 
neçə belə Abbasdar qırılsa da mən Pəridən əl çəkən döyləm. 
Bu sınax belə başa çatdı. Tufarqannı Abbas gənə də başdadı 
türk qonaxlarına ozannıx eləməyə. Dədə Qorqutdan söz açdı, 
keçmişdən, gələcəkdən söz açdı. Biri əyannan qalxdı dedi ki, bizi 
başa salmax üçün yaxşı bir söz oxuynan, elə oxu ku, həm ərəbi 
olsun, həm farsı olsun, həm türkü. 
Abbas dedi, baş üstə: 
Arif odu dərsin urfatdan ala, 
Dəmə qal qatmaya hərdən edə güş. 
Xəbər aldım sövlü-səlat neçədi? 
Ərəb-xəmsi, farsi-pənci, türkü beş. 
 
Geyinifdi yar qəddinə inci, dür, 
Gümüş kəmər incə beli incinidir. 
Düzdürüfdü dahanına – incidir, 
Ərəb-ziriş, farsı-dəndan, türkü-diş. 
 
Müxənnət adamnan olmayın aşna, 
Axır bir gün zəhər qatar aşına. 
Abbas deyir, namərdlərin başına, 
Ərəb-həcər, farsı-səngi, türkü-daş. 
PDF created with pdfFactory Pro trial version www.pdffactory.com
 
 
149 
Camahat “Allahu-Əkbər” – dedi. Abbas çox xoşdarına gəldi. 
Abbas dərdinnən gileyləndi, başına gələnnərdən söylədi. Dərinnən-
dərinnən oxudu. Türk qardaşdarına başa saldı ki, mən bu azara düşüf 
burya gəlmişəm. Türklər ayağa qalxdılar, Şah Abbasa dedilər, axı 
belə olmaz, sən nejə özgənin qısmatını gətirif özünə zövcə elan eliyif 
bizi də toyuna dəvət eliyifsən. Allahın, peyğəmbərin hansının 
yolunda bu yazı yazılıf? O vaxtları din çox möhkəm oluf. Şah dedi, 
ay camahat, Pəri xanımı mən özüm gətirmişəm. Abbas nə çalır, nə 
oxuyur, onun dediklərinəmi inanırsınız? 
Türk qonaxları dedilər, o ku elədi, onda gəlini gətirt biz də 
görək, ona boy görməsi verək. Həm də öz dilinnən eşidək, görək 
hansınızı istiyir? 
Bir alim çağırdılar. Şah bir elçi göndərdi. Əsmər xanım da başın-
da bir neçə qızdar, kənizdər Pəri xanımı gətirdilər. Ancax gəlin pal-
tarını geydirə bilmeyiflər. Pəri xanım yaxın qoymuyuf. Taaddım Bat-
manqılınc Məhəmməd gəlməmiş. Tufarqannı Abbas Pəriynən söz-
dəşməmiş Şah oğlu Şah Abbas muraza çata bilməz ki, çata bilməz. 
Abbas məclisə dəvət olunmuş alimə üzünü tutuf sazını 
sinəsinə götürüf görək nə dedi: 
Başına döndüyüm, ay yazan alim, 
Mən deyim dərdimi sən də bir də yaz. 
Doqquz ay yatasan yarın qoynunda, 
Üç ay payız, üç ay qışı, bir də yaz. 
 
Mən tuş oldum nazlı yarın oxuna, 
Ağ məmələr bir-birinə toxuna. 
Bir qələm çal hər divanda oxuna, 
Görən desin var əllərin bir də yaz. 
 
Nə ola Abbası yada salalar, 
Murğular havada qanad çalalar. 
Qorxuram ki, yarı mənnən alalar, 
Çağrışalar haçan gəlif bir də yaz. 
PDF created with pdfFactory Pro trial version www.pdffactory.com
 
 
150 
Türklər dedi, oğul, heç kəs sənin yarını əlinən ala bilməz. O 
nə sözdü? 
Pəri xanımın gözünün altınnan-altınnan Abbasa baxması, bir 
də hərdən bir Şah Abbasa baxması Abbasın sinəsinə ox oldu, 
götürdü görək nə dedi: 
Sədası ellərdə can alan Pəri, 
Kərdana həmayil tax, aydın olsun, 
Sövdası sərimdə var olan Pəri, 
Sinəmə odları yax, aydın olsun. 
 
Bir zaman dövranı sürdüm sizinən, 
Aşiq oldum söhbətiynən, sözünən. 
Əzəl başdan mana baxan gözünən, 
İndi özgələrə bax, aydın olsun. 
 
Qul Abbası nə kənara atmısan, 
Hərcayilərilə ülfət qatmısan. 
Görürəm ki, təzə aşna tapmısan, 
Sevdiyim, gözdərin çox aydın olsun. 
Pəri xanım bir irəng verdi, bir irəng aldı. Ancax Əsmər xanım 
Pəri xanıma göz vurdu ku, təmkinni ol, görək sənin Abbasın sonra 
nə deyir: 
Başına döndüyüm gülüzlü Pəri, 
Söylə əlin şah əlinə dəydimi? 
Dağıdaram xanimanın könlümün, 
Söylə, əlin şah əlinə dəydimi? 
Pəri xanım başını bir-iki yol tərpətdi, dedi, arxayın ola 
bilərsən, mən sən düşündüyün kimi vəfasız döyləm. 
Qəmzəsi bəllidi qaşı-gözünnən, 
Öpməmişəm yanağınnan, üzünnən. 
Ruhum ürpəşərdi çuğul sözünən, 
Söylə, əlin şah əlinə dəydimi? 
 
Ləkə yoxdu mən Abbasın zatında, 
Biliyim var yerin yeddi qatında. 
PDF created with pdfFactory Pro trial version www.pdffactory.com
 
 
151 
Döşək üstə, müşkül yorğan altında, 
Söylə, əlin şah əlinə dəydimi? 
Pəri elə ajıxlandı, elə ajıxlandı qıy vurdu camahatın arasınnan, 
üzünə-gözünə döyə-döyə qaçmağa başdadı. 
Şah oğlu Şah Abbas Pərinin belə qaçmasını görüf dedi, a 
camahat, siz gördünüzmü Pəri nejə qaçdı, o, doğrudan da Abbası 
sevmiş olsoydu elə qaçardımı? Ancax camahat Abbası başa düşür 
kü, Abbas öz sevdiyini sınağa çəker. 
Pərinin belə ayrılması Abbası xeyli düşündürdü. Abbas dü-
şünməkdə olsun, Şah oğlu Şah Abbas Pəri xanımın öhdəsinə qırx 
otax vermişdi. Xanım hasında istəsə dayana bilərdi. Otaxlar da o 
zövqnən bəzənmişdi ki, yeddinci, səkkizinci cənnəti-əla onun ya-
nında bir şey döyüldü. Şah oğlu Abbas Tufarqannı Abbası qəmli 
görən vaxtı dedi, oğlan, sən naxah mənim qarşıma çıxıfsan. Axı, 
qız məni istiyir. Abbas dedi, ay camahat, mana ixtiyar verin, əyər  
mən Pəri xanımı qaytarıf gətirməsəm, onda söz Şah Abbas deyən-
di. Camahat hərə bir tərəfdən “icazədi” – dedilər, Abbas, işində ol. 
Pəri xanım hası otağa girmişdisə Abbas da onun dalınnan 
girdi. Baxanda gördü Pəri xanım yanaxlarını al-qan eliyif. Abbası 
görən kimi gözdərini ox kimi üzünə zilliyif dedi, ay Abbas, sən nə 
ehtivarsız adamsanmış? O camahatın içində mana nə dedin? Mana 
nə olmuşdu ku əlim şah əlinə dəyəydi? 
Pərinin bu sorğu-sualında görək Abbas nə deyir, sizi xoşbəxt 
olun: 
Müşərrəfəm, dilbər sənin yanında, 
Dünya şöhrətində xalısan, barı. 
Uğratmısan məni Eyyub dərdinə, 
Dərmanım səndədi, halısan, barı. 
 
Sallana-sallana oda gedərsən, 
Haçan, dilbər, sən də oda gedərsən? 
Yandırıf cismimi oda gedərsən, 
Od budu sinəmdə xalis anbarı. 
Pəri xanım Abbasın üzünə boylanır. 
PDF created with pdfFactory Pro trial version www.pdffactory.com
 
 
152 
Hamı yığışdılar dar ayağına. 
Yoxsul üzün sürtər var ayağına. 
Abbas, əlin yetsə yar ayağına, 
Döşən niyaz elə xalı, sən barı. 
Abbas gördü hələ də Pəri xanım onnan incikdi. Odu ki, 
götürör görək daha nə deyir: 
Məgər vəfan budu, a Gülgəz Pəri, 
Görcəyin halımnan oldun xəbərdar. 
Sarı Xoca kimdi mənim yanımda, 
Eyləsin zülmünü bir təzə təkrar. 
 
Nə qədər canım var dönmərəm sənnən, 
Əl üzmərəm sənnən, əl üzmə mənnən. 
Üz çevirib getsən əziz vətənnən, 
Əgər rəva görsə zülmü-zülümkar. 
Pəri dedi, Abbas, sana deyirəm get, səni öldürəjəklər. Bir var 
sənin dadına qardaşım Batmanqılınc Məhəmməd yetirə. Özgə heç 
kəs yetirmiyəjək. 
Abbas dedi, Pəri xanım, heç qəm eləmə, bizə buta verif bir-
birimizə yazan ağamız bütün bəlalardan qoruyajax bizi, sən heç 
fikir eləmə. 
Salmısan Abbası nəyçün bu aha, 
Bu fani dünyada batma günaha. 
Dil verdin o şaha, mən də bu şaha, 
Sən yazmısan təkrar, mən yazım təkrar. 
Pəri xanımın başınnan elə bil ildırım vurdu, aya, zalım oğlu-
zalım. Sən iki gündü mənim gözdərimin yaşını tökdürdüyün, məni 
vəfasız saydığın yetmirmi, mən nejə şaha söz vermişəm, sən nə 
söylüyürsən? 
Abbas burda yanlışlıq elədiyini başa tüşdü, gördü iş-işdən 
keçif, Pəriyi naxahdan incidif götürüf yalvarmağa başdadı, Pəriyi 
tərifə keçdi: 
Səhər-səhər sərçeşmələr başına, 
Gün kimi aləmə yayılan Pərim. 
PDF created with pdfFactory Pro trial version www.pdffactory.com
 
 
153 
Mənnən sana hər kim yaman qandırsa, 
Ya əqrəb dişdəsin, ya ilan, Pərim. 
 
Qovma dərgahınnan şirin nökəri, 
Geymərəm hər şalı, hər qələmkiri. 
Hicran xəstəsiyəm, yeməm şəkəri, 
Qoynundakı nara qayılam, Pərim. 
Pəri dedi, əyə, öyün yıxılsın, nar axtaran adam beləmi eliyir, 
gündə mənim üstümə bir şər yıxırsan, mənim günahım nədi. Dedi, 
qulaq as: 
Götür yax sürməni, qaşına gəlsin, 
Çal, əyri çalmanı başına gəlsin. 
Abbasın sözləri xoşuna gəlsin, 
Hürü qızlarından sayılan Pərim. 
Bu sözü başa vurmuşdu ku, Abbas götürdü ayrı bir söznən də 
Pərinin tərifinə keçdi: 
Bir gözəl oxladı məni, 
Belə əbru-kaman olmaz. 
Göydən hürü-mələk ensə, 
Onu kimi qılman olmaz. 
 
Kavaf yanar közü ilə, 
Danış yarın özü ilə. 
Müxənnətin sözü ilə, 
Yar ha yardan yaman olmaz. 
 
Aşıq Abbas yana-yana, 
Qara bağrım döndü qana. 
Bir namə yaz Tifarqana, 
Daha səndə aman olmaz. 
Abbas saznan dediyi kimi, dilnən də Pəriyə dedi ki, o ki məni 
istəmirsən, onda götür Tufarqana qardaşın Batmanqılınca, anana 
bir məktuf yaz ki, daha mən Abbasa getmirəm, Şah Abbasa gedi-
rəm. 
PDF created with pdfFactory Pro trial version www.pdffactory.com
 
 
154 
Belə deyəndə Pəri xanım gözlərinin yüz yerinnən gildir-gildir 
tökdü. O birisi otağa keşdi. Abbas da arxasınca getdi, əl çəkmədi. 
Hər otaxda üç bənd söz deyif o birsinə keçdilər. Otağın birində 
gənə Abbas götürdü belə dedi: 
Qadasın aldığım, nədən məlulsan, 
Əyər layiq bilsən dil sana qurvan. 
Gümüş neştərilən tökdün qanımı, 
Nazik əllərinən sil, sana qurvan. 
 
Qoyun-quzu otlar dağın içində, 
Piltə şöylə verər yağın içində. 
Dindirdin bağbanı bağın içində, 
Dedi, süsən, sünbül, gül sana qurvan. 
 
Başına döndüyüm gözləri xəndan, 
Turunclar baş verif çıxıf yaxannan. 
Abbas deyər, bir busa ver o xaldan, 
Acıxlandı, deyir, al sana qurvan. 
Pəri xanım üzünü yaxın tutdu, dedi, öp, ancax bu günnən 
mənnən sana yar oldu yoxdu. Sən məni şərə salıfsan. 
Abbas xeyli fikirrəşdi: 
Könül, qəmli arxanca hey dolannam, 
Nə insafdı, mən də sənsiz qalam, yar. 
Gözüm görür, yarlı yarın dindirir, 
İstərəm ki, sənnən kamım alam, yar. 
 
Ayrı düşdüm vətənimnən, elimnən, 
Bülbülümnən, gülşənimnən, gülümnən. 
Mən nə dedim, sən incidin dilimnən, 
Həsrət qaldım mən dərmədim gülüm, yar. 
Pəri xanım dedi, günah özündədi, Abbas. 
Abbas deyər, tərk etmişəm elimi, 
Axıtmışam gözdərimnən selimi. 
 
PDF created with pdfFactory Pro trial version www.pdffactory.com
 
 
155 
Arada var çərxi-fələk ölümü, 
Qoy camalın görüm, sonra ölüm, yar. 
Pəri yaxın qoymadı ki, qoymadı, o birisi otağa keşdilər. O 
birisi otaxdan o birisi otağa keşdilər. Abbas otağın birində Pəri 
xanımın qarşısını kəsif götürdü bir daha görək nə dedi: 
Başına döndüyüm, a Gülgəz Pəri, 
Çəkirəm həsrətin dərd ayağında. 
Fələyin cəbrinnən, el töhmətinnən, 
Düşmüşəm çöllərə dərd ayağında. 
 
Pərim, sənin üzün görən tər salar, 
Öldürsələr sənnən dönməz tərsalar. 
Hicrannan məşq eylər, qəmnən dərs alar, 
Sən mənə dərs verdin dərd ayağında. 
 
Qabaq aydı, saç buluddu, üz gündü, 
Sənsiz mənim bir sahatım yüz gündü. 
Heç demirsən qul Abbasım üzgündü, 
Qəm başınnan tutar, dərd ayağınnan. 
Pəri dedi, Abbas, mən sənnən gedən döyləm. Qoy dərdimi 
burda çəkem. İnşallah savağatana ömür çoxdu, savax gələrsən 
danışarıx. Abbas dedi ki, Pəri, mən şaha, həm də türk qonaxlarına 
söz vermişəm, səni burdan geri qaytarmasam, sən mənim döyülsən, 
Şah Abbasınsan. Dedi, olum Şah Abbasın, mənnən getdi yoxdu. 
Abbas başdadı zarımağa. 
Başına döndüyüm, qurvan olduğum, 
Harda qaldı, baxtı qara gəlmədi. 
Bülbül uçdu qondu gül yarpağına, 
Qismət oldu qönçə xara gəlmədi. 
 
Şah hökmünnən xan üstünə xan getdi, 
Didəm ağlar yaş yerinə qan getdi. 
Qol boşaldı, dil dolaşdı, can getdi, 
Məni apardılar dara gəlmədi. 
PDF created with pdfFactory Pro trial version www.pdffactory.com
 
 
156 
Abbas deyər, bu ad yaman ad oldu, 
Cismim atəş, qoynum dolu od oldu. 
Mən can dedim, canan mənnən yad oldu, 
Yaman uzaq oldu, ara gəlmədi. 
Bəli, Abbasnan Pəri xanımın bu dərddəşməsi, Abbasın Pəriyə 
bu cürə sözdər deməsi, Batmanqılınc Məhəmmədin gəlif çıxma-
ması işi yaman çətinə salmışdı. Birdən bu yanda meçitdə gözəl bir 
əzan çəkildi. Bu əzan günorta əzanıydı. Cuma günüydü. Mömün 
kəstələri namaz qılmağa dəvət eliyirdi. Şah oğlu Şah Abbas ca-
mahata dedi, ay camahat, namaz qılmax lazımdı. Bu tərəfdən adam 
göndərif Abbası çağırtdırdılar ki, gəlsin namaz qılsın. Axunddar, 
mollalar, ülamalar, başı bələklilər gəldilər günorta namazına, qa-
tarlaşıf “Allahü əkbər” – deyif baş yerə söykədilər. Peyğəmbərin 
qıvlasına namaz qılıf qurtaran vaxtı Şah oğlu Şah Abbas dedi ki, 
Abbas, nə təhəri ola ki, səni kimi bir yeganə şair gələsən mənim 
məçidimə şeir demiyəsən. 
– Şahım sağ olsun, heç olarmı demiyəm?! Qulaq as inşallah 
deyərəm: 
İlahi xəlq etmiş qəni qüdrətdən, 
Oxuram şaynına kəlamı təkrar. 
Məscidi-əladı, mülkü-İsfahan, 
Nurdan çəkilifdi üstünə mərmər. 
– Eyvallah, oğul, yaxşı deyirsən. Bə bunun daşı-kəsəyi hardan 
gəlif? 
Abbas dedi, qulaq as: 
Qüdrətdən gəlifdi, qoyuluf daşı, 
Lailahaillallah Quran naxışı. 
Allahüəkbər, laməliflə ya işi, 
Bənnası olufdu Xızırı mötəbər. 
 
Ay Abbas, dünyanın çəkmə qəmini, 
Əli öz dəstiynən qazmış himini. 
Peyğəmbər nuruynan tikmiş cameni, 
Surədə oxunur məscidi-minbər. 
PDF created with pdfFactory Pro trial version www.pdffactory.com
 
 
157 
Eyvallah oğul, çox gözəl dedin, çox irazıyam sənnən. Ancax 
Şah oğlu Şah Abbas öz işini görür. Dedi, Allahverdi xan tədbir? 
Dedi, tədbir görülüf. Ətdar dükanına getməliyik. Orda hər iş 
düzələr, inşallah. Şah dedi, afərin sana, vəzir, afərin. 
Yola düşdülər, ətdar dükanının qarşısına çatan vaxtı Şah oğlu 
Şah Abbas dedi, oğul, bu gün Cuma günüdü, qadınnarın konlunu 
almax lazımdı. Gedək ətdar dükanınnan ətriyat alax. Abbas dedi, 
mənim heç kimə bir şey verəcəyim yoxdu. Gənə özünüz bilən 
məsləhətdi. 
– Oğul, almırsan, gənə heç şey alma, əmbə içəri girək. 
Bəli, girdilər ətdar dükanının içərisinə. Dükənin girəcəyinə 
çatanda Abbası qabağa buraxdılar. Sən demə, dükənin girəcəyini 
zəhərri almazdarnan dolduruflar ki, Abbas birinci girən kimi 
ayaxlarını doğuruf zəhərrəsin. İçəridə də Abbasdan ötrü şərbət 
adına zəhər qatıf düzəltmişdilər. Abbas qavağa tüşən kimi ürəyinə 
damdı ki, burda hiylə var, birdən ağası gözünə sataşdı, dinməz-
söyləməz Abbasa yol salğadı. Abbas ağasının dediyi yolnan 
xatasız-ətərsiz gəlif dükənin içinə girdi. 
Şah da, vəzir də mətəl qaldılar. Əlac zəhərri şərvətə qalmışdı. 
Göz elədilər tükənçiyə ki, şərvəti Abbasa versin. Tükənçi qavağa 
yeridi, dedi, hamınız xoş gəlifsiniz şahın qədəmlərinnən mənim 
tükənimə, alın bu şərvəti də nuş eliyin şahımızın şərəfinə. Belə de-
yif birinci şərvəti Abbasa uzatdı. 
Abbas şərvəti əlinə alıf yuxarı aynabəndə baxdı gördü Pəri 
xanım başının qızdarınnan duruf buna tamaşa eliyir. Gözünnən-
qaşınnan işara elədi ki, olmuya içəsən. Abbas özü mətəl qaldı. Axı 
Pəri xanımı o biri sarayda qoyuf gəlmişdi. Bə indi bu Pəri xanım 
burya hardan gəldi çıxdı, haqqın dərgahına şükür eliyif götürüf 
zəhəri içmədi, dedi, şah sağ olsun, biz aşıx tayfasıyıx burda bu 
ətdar tükəninə söz deməsək, heç olmaz. Aldı görək nə dedi: 
Ətdar tükənində bir molla gördüm, 
Tutufdu dəstində var, ağını gör. 
Verdi suvalını cavab almadı, 
Döndərdi mənasın, varağını gör. 
PDF created with pdfFactory Pro trial version www.pdffactory.com
 
 
158 
Allahverdi xan vəzir dedi, əyə, oğul, Abbas, bir deynən görüm 
qapıdan içəri girəndə niyə bu tərəfdən girdin? 
Abbas dedi, qulaq as: 
Bitif dost bağında canım alması, 
Dərmə, yetirmiyif, canım alması. 
Necə qəbul edər canım almazı, 
Doğram-doğram edər var ağını gör. 
Vəzir şahın üzünə baxdı, molla Abbasın üzünə baxdı. Dedi, 
əyə, oğul, mənim əlimdə ağı olduğunu nədən bildin? 
Abbas götürdü: 
Mənim yarım gülüf-gülüf baş bular, 
Qaş oynadar, dil tərpədər, baş bular. 
Qiblagahım başım üstə baş bular, 
Tel azdı, sırğanın var, sağını gör. 
Tufarqannı Abbas belə deyəndə şah yuxarı baxdı, gördü, ayə, 
doğrudan da Gülgəz Pəri bunnarın başının üstündə duruf. 
– Allahverdi xan vəzir, onu burya kim gətirif? 
Yüyrüşdülər yuxarı çıxdılar ki, gözəllər qatarraşıf gedillər. 
Ancax Pəri xanım aralarında yoxdu. Bu sirrə mat qaldılar. Bunnar 
bu sirrə mat qalmaxda olsun, sizə kimnən deyim, genə Tufarqannı 
Abbasdan. 
Şah Abbas dedi, Abbas, sən mənim meylimə yatırsan, 
görürəm, ancax hamı mənim Pərlan xanımıma baş əyir, sən də onu 
görəndə baş əyərsənmi? 
Abbas dedi, şahım sağ olsun, qəlbimə yatsa, niyə baş əymirəm. 
Məclisə xalx, camahat hamı yığılıf, gözdər qapıya tikilif. Pərlan 
xanım tovuz quşu kimi min bir irəngə bürünüf budu içəri girdi. Söz 
Abbasa verildi. Abbas sazını sinəsinə alıf görək nə dedi: 
Aradım Osmanı, gəzdim cahanı, 
Misri, İstambulu, Şamı görmüşəm. 
Harda adı bəlli gözəl vardısa, 
Arayıf, axtarıf hamı görmüşəm. 
 
Firon, İskəndər, Namrudnan-Şəddat, 
Onlar da dünyada qoydular bir ad. 
PDF created with pdfFactory Pro trial version www.pdffactory.com
 
 
159 
Yusiflə Züleyxa, Şirinlə Fərhad, 
Bəhram ilə Güləndamı görmüşəm. 
– Oğul, onnarmı gözəliydi, Pərlan xanım gözəldi, yoxsa sənin 
Pərinmi? 
Mana yarın hər sitəmi gözəldi, 
Ürəyimdə dərdi, qəmi gözəldi. 
Pərim gözəl, qəşəng namı gözəldi, 
Çarı-naçar o Pərlamı görmüşəm. 
 
Abbasam, sözlərim dilimdə əzbər, 
Cəmdi ürəyimdə dərdimdi dəftər. 
Şahım, sizin olsun məscidi-minbər, 
Mən gözümnən müsəllanı görmüşəm. 
Siz burda itaət eliyirsiniz, meçitdə itaət eliyirsiniz, mənim ba-
şıma ətdar tükənində min cür oyun açırsınız, ancax mən gözümnən 
müsəllayı görmüşəm, mənnən əl çəkin. 
Padşah Pərinin burya gəlif-getmək sirrinə mətəl qalmışdı. Bu 
hardan gəldi, hardan getdi, bunu burya kim gətirmişdi. Elə bil 
yuxu görördü. 
Abbas dedi, şahım, axı yaxşı döylü, türk qonaxların mənim yo-
lumu gözdüyür, yaxşı döylü. Özü də söz vermişəm ki, mən Pəri xa-
nımı gətirməliyəm. Bu oyunnardan əl çəkin, heç olmasa axşam na-
mazınatana Pəriyi gətirim, axşam da ya sana verər Allah, ya mana. 
Şah Abbas Abbasa ixtiyar verdi. Ancax qarıları, kənizdəri 
hamısını elə öyrətmişdi ki, görün bunnar nə danışer, nə deyir? 
Gələnnər xavar gətirdilər ki, nə vaxtdan Abbas Pəri xanıma 
yalvarır, Pəri xanım heç gözünün ucunnan da baxmer ona. Şahım, 
meyli sanadı. 
Biz də görək indi məsələ deyilən kimidimi, yoxsa xavarçılar 
yalanmı danışır? 
Abbas Pəriynən çox çənə-boğaz olmuşdu, oxuyuf yal-
varmışdı. Əlacı üzülüf birini də götürdü görək nə dedi: 
Sən ki, bu qaydada belə gözəlsən, 
Yoxdu gözəllikdə sana tay, gözəl. 
PDF created with pdfFactory Pro trial version www.pdffactory.com
 
 
160 
Qaşların kamandı, kirpiyin oxdu, 
Ağ üzündə qoşa xallar, ay gözəl. 
 
Hax götürsün aralıxdan yamanı, 
Artsın seyraqubun dərdi, amanı. 
Hər kəs vursa, sənnən mənim aramı 
Görüm düşsün evlərinə vay, gözəl. 
 
Abbas deyər, qızıl gülü dərginən, 
Dərifnən də sinən üstə sərginən. 
Ağ üzünnən bircə busə verginən, 
Hesab elə qonşulara pay, gözəl. 
Pəri xanım birdən gülümsündü. Gülümsünən kimi Abbas 
dedi, mənim kimi gülüncə nə yaxşı gülürsən? Götürdü genə sazı 
bağrına basdı görək nə dedi: 
Əzəldən “can” – deyif, “can” eşidən yar, 
İndi “çor” deməyin ay nədən oldu? 
Deyirdin ölüncə dönmərəm sənnən, 
Bə indi dönməyin ay nədən oldu? 
 
Tutmuşdun dəstində zəhərri camın, 
Deyirdin içginən qalmasın kamın. 
Söylədin həftiyə alarsan kamın, 
Həftə ilə döndü ay nədən oldu? 
 
Camalın şöləsin bənzətdim aya, 
Görən heyran qaldı bu haqqı-saya. 
Abbas mat qalıfdı sirli xudaya, 
Səhərin günəşi ay nədən oldu? 
Pəri xanım gənə də dedi ki, Abbas, mən sənin yanına düşüf 
getmiyəjəm. Get allah işini avand eləsin, görək savaxları İlahi nə 
göstərer? 
Bəli, Abbas Gülgəz Pəridən çox qəmli ayrıldı. Gəldi məclisə 
qayıtdı. Bu yannan da vəzir, Dəli Becan, bir də Sarı Xoca tədbir 
PDF created with pdfFactory Pro trial version www.pdffactory.com
 
 
161 
töküllər. Savağa kimi nə qədər tədbir elədilər bir şey hasil olmadı. Bu 
yannan da xavar çıxdı ki, deməzsənmi üç günə kimi Batmanqılınc 
Dərbənddən vergiyi yığıf-yığışdırıf Təvrizə qayıder. Bu üç gün 
müddətinə şahın toy eləmək niyyəti baş tutar-tutmaz üç günnən sonra 
Batmanqılınc Məhəmməd gəlif İsfahanın küllüyünü göyə dağıdajax. 
Allahverdi xan vəzir dedi ki, şah sağ olsun, mənim belə bir 
tədbirim var. Savax bir məclis düzəldərsən, o məclisə əyannarı ça-
ğırıf yığarsan, gözəl, bəzəkli qadınnar gətirdərsən, Pərlan xanım da 
o məclisdə olar. Ancax ortuya elə bir məcmai bəzədərsən ki, o 
məclisdə dünyanın ləli, cavahiratı, gövhəri, ən qiymətdi şeyləri 
orda olar. Bu gejə savaxatana da Pəri xanımı öyrətdirəjəm duadan, 
cadıdan yazdırıf üstə tikdirəjəm. Hökmən o savax sənin olmalıdı. 
– Vəzir, nejə? 
– Bəzənərsən, ortuya çıxarsan. Əyləşərsən bir tərəfdə. Yanında 
əyannarın. Məcməyiyi də ortuya qoyaram. Pəri xanıma deyəjəm, bax 
bala, bu məcməyidəkilərin hamısı sənindi. Nəvənə-nəticənə, gələcə-
yinə, hamısına yetər. Şah oğlu Şah Abbas da səni cannan-dildən sev-
diyini özün bilersən. Bütün İran camaahatının birinci xanım-xatını 
olajaxsan. Arvat xaylağıydı, bu gejə savağatana qızdar-gəlinnər Pəri 
xanıma sənin zümzüməni çalıf yoldan çıxardajaxlar, inşallah. 
Şah oğlu Şah Abbasın xəzinəsində nəki gözəl, bahalı daş-qaş 
varıydı bir gözəl məcməiyə dolduruf savaxsı meydanın ortasına 
qoydular. Gejə savaxatana Pəri xanım öyrədilif. Məclis düzəldi. Şah 
Abbas başda, əyannar dörd yanında əyləşdilər. Bu tərəfdən Pəri 
xanımı gətirdilər. O tərəfdən də Tufarqannı Abbası gətirdilər. Bir 
tərəfdə dayanan kimi vəzir dedi, qızım Pəri xanım, sən bilirsən ki, 
bu dünyanın yiyəsi İran səltənətinin başçısı Şah oğlu Şah Abbasdı. 
Özü də bu gün səni ona zövcə, həm də İran xalqına birinci xatun 
elan eliyirəm. İndi buyur  o məcməyidəki dünya varı da sənindi. 
İndi get o var-döylətin üzünnən öpüf Şah Abbasın yanında əyləş ki, 
bu gün qazıları, müftüləri çağırax sizin nigahınız kəsilsin. Bu avara 
aşıxdan sana ər olmaz, bala. Get, bala, get, şaha doğru get. 
Belə deyən vaxtı Pəri xanımı elə bil don vurdu. Nejə savağatana 
qulağını doldurmuşdularsa da bilmirdi nejə hərəkət eləsin. Yornux 
PDF created with pdfFactory Pro trial version www.pdffactory.com
 
 
162 
maral kimi o tərəfə, bu tərəfə döyükdü. Gördü Şah oğlu Şah Abbas 
cah-cəlalnan əyləşif, bu yanda da yetim aşıx. Nə olajax, aşığın nəyi 
var? Olanı əynində-başında olur. Öyündə heç zad yoxdu. Ancax Tufar-
qannı Abbasa baxanda gördü vallah, elə məlul-məlul duruf ki, allah 
göstərməsin. Öz-özünə dedi, gəl bir Tufarqannı Abbası sınağa çək. 
Pəri xanım yavaş-yavaş başdadı şaha doğru getməyə. Abbasın 
ürəyi güpbüldəməyə başdadı. Götürdü görək burda nə dedi: 
Başına döndüyüm, a Gülgəz Pəri, 
Dur gəl bizə sarı, bizə gəl sarı. 
Leyli-nahar12 həsrətini çəkməkdən, 
Gül irəngim oldu sarı, gəl sarı. 
Pəri xanım gənə başdadı Şah Abbasa doğru getməyə. Abbasın 
ürəyi az qaldı yatsın. Dedi, əyə, bu zalımın qızının ürəyi deysən o 
yandadı, gözünü də yumuf geder. 
Gəl bir bunun yadına salginən. 
Təbrizdə səninən gederdik bağa, 
Qışda ağ otağa, yayda yaylağa. 
İndi mən öləjəm, özün pük ağa, 
Zülfünnən tabutum sarı, gəl sarı. 
Zülfünnən tabutumu sarı, gəl sarı – deyən vaxtı Pəri xanım 
əyağını saxladı. Geri döndü, Tufarqannı Abbasa doğru. Buzoy13 
anasının üstünə yetirən kimi özünü yetirdi. Abbası qucaxlıyıf 
üzünnən-gözünən üç-doqquz götürəndə Abbas zornan ayrılıf 
götürdü sözün dalını görək nə dedi: 
Canım qurvan olsun həmişə mərdə, 
Qədir Allah, fürsət vermə namərdə. 
Abbası salmışdın qurtarmaz dərdə, 
Dərmanı özünnən sarı, gəl sarı. 
Bəli, Şah oğlu Şah Abbas bu səhnəni görəndə dodax titrədi, 
bığın bir tərəfi yuxarı qalxdı, sağ gözü aşağı endi. Şah Abbas belə 
hirsdənəndə həməşə bir qan çıxardardı. Adət eləmişdi, həməşə şah 
livasının altında bir qəmə gəzdirərdi. Elə ki, belə hirsdəndi əlini 
                                               
12 Leyli-nahar – gecə-gündüz 
13 Buzoy – buzov 
PDF created with pdfFactory Pro trial version www.pdffactory.com
 
 
163 
atardı həmən qəmiyə, uzaxdan ajığını tutduran adamı vurardı. 
Diyəllər əlli arşınnan elə düz vurardı qəmə gəlif həmən adamın 
ürəyinə sancılardı. Bu dəfə də Abbası qanına qaltan eləmək fikrin-
nən əlini atdı ki, qəməsini götürüf tulazdasın, gördü qəmə üstündə 
yoxdu. Bu vaxt Abbas Pərinin bu işinə götürdü görək nejə dedi: 
Başına döndüyüm, a Gülgəz Pəri, 
Apardı ağlımı, ay bu yanda dur. 
Ağıl başdan oynar, ruh da bədənnən, 
Eylədi tarımar, ay buyanda dur. 
 
Halaldı nütvəmiz, bulunmaz haram, 
Qırxlar məclisində mən orda varam. 
Seyraqub adamla heç olmaz aram, 
Şeytandı felindən, ay bu yanda dur. 
 
Abbasam, dövranım ay belə keçdi, 
Gün belə dolandı, ay belə keçdi, 
Pərim də sallandı, ay belə keçdi 
O səbəbdən dedim, ay buyandadı. 
Şah Abbasın ağlı özünə gəlif qəməsini axtaran vaxtı tapa 
bilmədiyinə mətəl qaldı. Onatana çaparax bir neçə atdılar özdərini 
yetirdilər şahın hüzuruna, Şah sağ olsun, Batmanqılınc Məhəmməd 
böyük bir qoşunnan özünü salıf İsfahana, sənin imarətiyin 
qavağındadı, səni axtarır. 
Şah Abbas elə bil yuxudan ayıldı. Dedi, vəzir, tez Pəriynən 
Abbası qonaq otağına keçir, özdərinə də hörmət elə, Batman-
qılıncın qarşısına əzizdiknən çıx. Çünki Batmanqılınc Məhəmməd 
çox qüvvətdi adamıydı. Şah Abbasnan uzun müddət bir yerdə oluf 
onnan dərs almışdı. Onun qolunu heç kəs qanıra bilmerdi. Şah 
Abbas yalnız onnan sayırdı. Bəli, Pəri xanımınan Abbası qonaq 
otağına keçirtdilər. 
Bunnar qonaq otağında olsunnar, sizə kimnən deyim, Bat-
manqılıncdan. Batmanqılınc irəngi avazımış Şah oğlu Şah Abbasın 
qavağına gələndə həməşəki kimi təzimnən xavar aldı, mənim bajım-
PDF created with pdfFactory Pro trial version www.pdffactory.com
 
 
164 
nan yeznəm hardadı? Batmanqılınc “yeznəm hardadı” deyəndə şah 
dedi ki, Məhəmməd, Məhəmməd, niyə tələsiyirsən, bajınnan yeznən 
qonaq otağındadılar. Odu ki, toyları da çalınır allaha şükür. Məhəm-
məd təmiz soyudu, səhv elədiyini başa tüşdü. Yox-yox – dedi, şah 
sağ olsun, bu sahat onnarın yanına getməliyik. Şah irazı oldu, keç-
dilər qonaq otağına, qapıyı açanda nə görsələr yaxşıdı? İnan Allaha 
Pəriynən Abbas bir-birinə elə sramaşıflar ki, dodax-dodağa. Elə bil 
ajmış kalça anasını əmer. Nə qədər hündürdən Şah Abbas öysürdüsə 
xeyri olmadı. Batmanqılıncın səsinə Abbas ayıldı. Pəri xanım çarşa-
vını başına örtüf qardaşınnan utanıf bir tərəfə çəkildi. Abbas geri 
dönüf təzim elədi. Şaha da baş əydi, Batmanqılınca da. Gəlif əl tutuf 
görüşdü. Batmanaqılınc dedi, Abbas, vəziyyət nə təhəridi? 
Abbas dedi, Məhəmməd, çoxdan yolunu gözdüyürdük. Allaha 
şükür kü, gəlif çıxdın. Şah Abbas bayaxdan içərisini yeyir ki İlahi, 
mən neyniyim? 
Həmən üzük ki, varıydı Şah Abbasa anasınnan qalmışdı. Sən 
demə, Şah Abbas həmən üzüyü hər arvad aldıxca ona hədiyə eliyif 
sora da öz barmağına taxırmış. Hər arvad alanda da üzüyə bir qaş 
artırermış. Axırıncı dəfə ki, Pəri xanıma təklif eləmişdi qırxıncı 
qaşı qoydurmuşdu. Əlacsız qaldı şah üzüyü öz barmağınnan 
çıxardıf Pəri xanıma yaxınnaşıf dedi ki, bu da mənnən şah payı 
olsun gəlinimizə. 
Üzük Pəri xanımın barmağına qalxmaxda olsun, bunnar 
aralanıf gedənnən sora Şah oğlu Şah Abbas gənə də bir fitnə hazır-
ramaxdan ötrü vəzirnən məsləhətləşməkdə olsun, sizə kimnən 
deyim, Pəri xanımnan Abbasdan. 
Pəri xanımnan Abbas xəlvət otaxların birində deyə-gülə, çala-
çağıra başdamışdılar. Abbas gənə də sazı sinəsinə basıf öz Gülgəz 
Pərisinə görək nə dedi, biz deyək siz də qulaq asın: 
Könül, Məcnun kimi dolan dağları, 
Açılan lalənin budağınnan öp. 
Pərvanətək dolan yarın başına, 
Sığalla tellərin yanağınnan öp. 
 
PDF created with pdfFactory Pro trial version www.pdffactory.com
 
 
165 
Kitafda oxunan “sin”nə yaxşıdı, 
Seyraquf gərdəni sına yaxşıdı. 
Mən dedim öpməyə sinə yaxşıdı, 
Könül ha yalvarır dodağınnan öp. 
 
Bağçalar titrəşir bardan ötəri, 
Almadan, heyvadan, nardan ötəri. 
Tufarqanlı Abbas, yardan ötəri, 
Dur Şahi-Mərdanın əyağından öp. 
Bu vaxtı otağ işıxlandı, başında əmmamə, gözəl sifətdi bir 
nurani kişi peyda oldu. Abbas baxanda gördü kü, bu Şahlar Şahu, 
ağalar ağasıdı. Dedi, Abbas, allaha şükür kü, muradına çatırsan. 
Ancax bir də sınağa düşəjəsən. Yola düşən vaxtı qarı libasında 
qabağını kəsən Şah Abbas olajax. Deyif də qeybə çəkildi. 
Hamınızın savaxlarınız xeyirliyə açılsın. Savax açılan kimi 
Batamanqılınc Məhəmməd kecavə düzdürdü. Kecavə yola düzələn 
vaxtı Şah oğlu Şah Abbas qarşıya çıxdı. 
– Oğul, Abbas, yolunuz uğurlu olsun, qoşa qarıyasınız. Mən 
çox sövünürəm. 
Abbas bu yerdə götürdü görək şaha nə dedi: 
Bar ilahim, yoldaş eylə, 
Yola yoldaşınan məni. 
Mən ona “can” qıyar olsam, 
Sevsin o başınan məni. 
 
Ağladırsan, güldürürsən, 
Eynim yaşın sildirirsən. 
Cəllad oluf öldürürsən, 
O göz, o qaşınan məni. 
Şah oğlu Şah Abbas sözün arasında Abbas Tufarqannıya bic-
bic dedi: 
– Abbas, bir şeyi də yadınnan çıxartma ki, quyuya daşı atan 
Pəri xanım idi. 
Dedi qulaq as: 
PDF created with pdfFactory Pro trial version www.pdffactory.com
 
 
166 
Abbasam, yoxdu günahım, 
Qadir Allahdı pənahım. 
Sən buyursan, gözəl şahım, 
El döyər daşınan məni. 
Sənin ənamlarını, payını-püşünü nə var hamısını kəcaviyə 
qoydurmuşam. Kecavə yola düşməkdə olsun, Şah oğlu Şah Abba-
sın əlinnən nə gəlmir, qoşun da tökə bilər, Tufarqannı Abbası 
doğrada da bilər. Ancax ilahi yol vermer, Şah nə qədər çalışersa 
kəskin yol tuta bilmer. Əmə axırıncı dəfə hayıf almax fikrinnən də 
daşınmer. Çağırer vəziri. 
– Allahverdi xan vəzir, üzük geder, anamın üzüyü. Bə nə əməl 
qurax ki, üzüyü dala qaytarax? 
– Şah sağ olsun, verilən şey də dala alınarmı, axı o üzüyü 
sənin özün bağışdadın Pəri xanıma, xalx adama nə deyər? 
Şah dedi, yox, hökmən o üzüyü almalıyam. Başdan, ayağa qarı 
livasına geyinif getdi oturdu Tufarqannan Təvriz yolunun iki ayrı-
cında, dağın üstündə, kecavədən qavax. Oturuf o yana, bu yana boy-
laner, heç kimsə yox. Abbasa ağası dediyi yadına gəlif düşən vaxtı 
kəcavə yola düşüf geder. Uzaxdan Abbas daşın üstə oturan qarıyı 
gördü. Pəriyə də görkəzdi ki, bax, görürsənmi, qarı nənən yolu kəsif. 
Pəri dedi, yolu kəsif nəzirdən-niyazdan verginən, yol adamıdı. 
Bizim bu şad günümüzdə də kasıva, yazığa əl tutmuyajıyıx bə 
havax tutajıyıx. Qarının yanına gələn vaxtı üzünü qarıya çöyürdü, 
özü kecavədən endi. Abbas kecavədən enən kimi Pəri də endi. 
Məhəmməd xan da gəlif çatdı. Abbas dedi, ay Məhəmməd xan, 
sinəmə bir-iki xana söz gəlif diyəjəm, o sözə sən fikir verginən. 
Götürdü görək bu iki yol ayrıcında Abbas nə dedi, Məhəmməd xan 
bunnan nə başa düşdü: 
Gedərikən bir ümmüana tuş oldum, 
Dəryalar çalxanır, göl bu yandadı. 
Boy gedir bir yana, buxax bir yana, 
Cığa pərvaz edir, tel bu yandadı. 
Qarı dedi, atam-anam, nə gözəl oxuyursan? Harya gedəsi-
siniz? 
PDF created with pdfFactory Pro trial version www.pdffactory.com
 
 
167 
Dedi, ay nənə, Tufarqana gedəsiyik. Qarı bunnara uzax bir yol 
göstərdi ki, buruynan getsəniz tez çatarsınız. Pəri xanım dedi, ay 
Abbas, onda bu tərəfə gedəjiyik. Götürdü Abbas: 
Gülgəz dəli oluf, yoxsa divana, 
Üz çevirif gedə çöl-biyabana. 
Bu yol özü gedir ol Tifarqana, 
Tamam qohum-qardaş, el bu yandadı. 
Qarı gənə dilini işə saldı. “Bıy, mən qoja vaxtı səni alda-
derammı?” 
Abbas dedi, qulaq as: 
Hökmü malik-əjdər, ismidi Əlhəm, 
Didələrim qan-yaş tökür dəmadəm. 
Rəhm eylə Abbasa, qibleyi-aləm, 
Qadasın aldığım yol bu yandadı. 
Pəri dedi, Abbas, “qibleyi-aləm” nədi deyirsən, burda “qib-
leyi-aləm” kimdi ki? Abbas dedi, Pəri xanım, bu qarı libasına girən 
qibleyi-aləm Şah Abbasın özüdü. 
Pəri də götürüf ona hələ əşrəfi vermək istəyirdi. Abbas dedi, 
xanım, onun heç şeyə ehtiyacı yoxdu. Gözü barmağındakı üzük-
dədi, qaytar özünə ver, bizdən aralansın. 
Pəri xanım işi başa düşüf üzüyü çıxardan vaxtı, Şah Abbas 
qiyafəsini dəyişdi, səhvini başa tüşdü. Üzüyü də gerçəkdən bağış-
dadı. Bu da bir sınaq idi, bu sınaxdan da çıxdınız, di sizə yaxşı yol 
– deyif buralardan aralandı. 
Şah Abbas bunnardan aralanannan sonra Tufarqannı Abbas 
gördü kü, daha xətər soyuşdu, bunnan sonra bunnarın əl-ayağına 
dolaşan olmuyajax götürdü sazı sinəsinə, zilini zil, bəmini bəm 
elədi, onda görək nə dedi: 
Qurban olum səni çəkən naqqaşa, 
Yetirdin dəstimi damana, Pəri. 
Qüdrət qələm çalmış ol qələm qaşa, 
Əbrulərin bənzər kamana, Pəri. 
 
Gəl verək əl-ələ çıxax bu dağa, 
Gül-gülə sarmaşır, budax, budaxa. 
PDF created with pdfFactory Pro trial version www.pdffactory.com
 
 
168 
Üz-üzə dayanax, dodax-dodağa, 
Ağ sinən sinəmə dayana, Pəri. 
 
Tutum rikabını, Gülgəzim atdan, 
Sən məni qurtardın alovdan, oddan, 
Oyatdın Abbası xabi-qəflətdən, 
Tavuz kimi silkin bu yana, Pəri. 
Kecaviyə əyləşif yola düşməkdə olsunnar. On gün tamamında 
kecavə Tufarqana çatdı. Qarşı gələn, muştulux verən, bir-birin 
müjdəliyən, hamı öz murazına çatsın, toy başdandı. Qırx gün, qırx 
gejə toy çalındı. Batmanqılınc Məhəmməd bacısının əlini Abbasa 
tapşırdı. Ordan tərpənif getməkdə olsun, Abbas gəlin otağına 
keçəndə gördü kü, Pəri öz-özünə tellərinnən oynuyur. Abbas 
Pəriyi  belə görüf sazı gənə də döşünə sıxdı: 
Pərinin zövqünə heyran qalmışam, 
Öz-özünə qeyri-halınan oynar. 
Cəvahir mətahı, dür xiridarı, 
Tutufdu dəstində ləlinən oynar. 
 
Sevdiyim əyninə geyifdi ağı, 
Çəkifdi sinəmə düyünü, dağı. 
Zülfünün ətri eylər məzağı, 
Ağ üzdə münəvvər xalınan oynar. 
 
Ay Abbas, Pərinin bəzi işləri, 
Yornux maral kimi xoş baxışdarı, 
Almadı yanağı, inci dişləri, 
Ağzı süd, dodağı balınan oynar. 
Şamdannar yanır, otax gün kimi. Pəri xanım zövqünü daha da 
şirinnəşdirməkdən ötrü üzü üstə uzananda şamamalar anardan bəri 
görünən vaxtı Abbasın konlu coşa gəlif götürüf görək nə deyir, biz 
də deyək siz şad olun: 
Pərim, sənin məmələrin, 
Mən bilmirəm nəyə bənzər?! 
PDF created with pdfFactory Pro trial version www.pdffactory.com
 
 
169 
Biri yasin surasına, 
Biri əlif-beyə bənzər. 
 
Biri mimdi, biri cimdi, 
Bunnarı xəlq edən kimdi? 
Biri səhər doğan gündü, 
Biri axşam aya bənzər. 
 
Biri Bağdadın xurması 
Biri Alxatın alması, 
Biri şəkərin xırdası, 
Biri şamamaya bənzər. 
Abbas deyər ağlım çaşır, 
Qolların boynumdan aşır. 
Duruf taxt üstə boylaşır, 
Bir cüt şahzadəyə bənzər. 
İki qol bir-birinə çatışdı, həsrətdər murazını aldı. Aşıx gəldi, 
toy tutuldu. Elə də yaşadılar, oğul-uşax sahabı oldular, hamıyı 
murazına çatsın. 
 
PDF created with pdfFactory Pro trial version www.pdffactory.com
 
 
170 
TAHİR-ZÖHRƏ 
 
Bismillah İrrəhman İrrəhim! Allahın adıynan başlanan iş 
uğurlu olar inşallah. Allah işlərinizi uğura calasın həmeşə. Sizin 
qulluğunuzda dayanan Borçalı mahalının Qarayazı bölgəsinin Ko-
salı kəndinin aşığı Aslan Kosalıdı. 
Ustaddar məclisə başdıyanda «Divani» oxuyur, «Təcnis» oxu-
yur, «Gəraylı» oxuyur, sonra başdıyır dastana. Bizə bu dastanı keçi-
rən, öyrədən ustaddara Allah  irəhmət eləsin. Qarayazılı aşıq Alxan-
nan öyrəndiyim dastanı qulluğunuza çatdırajam inşallah. 
– İran ölkəsində, İran dövlətində o vaxtları Qaraman deyilən 
bölgə oluf. Burda bir padşah yaşıyırdı Tahar adında. Tahar padşahın 
bir cüt oğlu oluf, birinin adını qoyuf Hətəm Sultan, birinin də adı 
oluf Əhməd Xan. İki qardaş. Hətəm Sultanın bir qızı dünyaya gəler. 
Tahar padşah çox seviner. Öz anasının adını – Zöhrə adını Hətəm 
Sultanın qızına layax görüf, bunnan da adı imzalıyır inşallah! 
Əhməd Xanın da bir oğlu var, ona da öz adını qoyur Tahar. 
Həməşə də uşağı «Xan Tahar» – deyə çağırer. Hası baba nəvəsini 
çox istəmer?! Çünki nəvə hər şeydən üstündü. 
Tahar padşah böyük səltənəti, varı-döyləti öyladlarına qoyuf 
dünyasını dəyiməzdən bir az qabax, öyladlarını yanına çağırıf 
vəsiyyət eliyir ki, «mən dünyamı dəyişerəm, hər nə qoyuf 
gedirəmsə, hamısı halalınız olsun. Yeddi arxa dolanana qədər 
ağılnan işlətsəniz şükür Allahın birliyinə hər şeyiniz var. Bir 
şeydən ehtiyacınız olmuyacax. Mehriban dolanın, istiyirsiniz ki, 
qardaşdığınız daha da şirin olsun, o zaman vəsiyyət eliyirəm ki, 
nəvələrim Taharnan – Zöhrə  göbəkkəsdi olsun, vədələri çatanda 
onları evləndirin» – deyif Allahın irəhmətinə getdi. 
Hətəm Sultannan Əhməd Xana qalan var-döylət bölünör (hası 
qardaş axıratan bir yerdə oturor?). Hərəsi bir tərəfdə, bir barigaha 
sahib olor. 
Hətəm Sultan ata barigahında, ata yurdunda qaler, Əhməd 
Xan ayrı yerdə yurd saler. 
PDF created with pdfFactory Pro trial version www.pdffactory.com
 
 
171 
Bir müddət çox şirin dolanellar, arada böyük mehribançılıx 
olor. Uşaxlar gəler – Taharnan Zöhrə çatellar yeddi yaşdarına. 
Uşaxları məktəvə qoyullar. Uşaxlar başdıyır dərs almağa, əlif 
öyrənməyə. Gəlhagəl bir il, iki il, beş il. Uşaxlar bir-birinə çox 
mehriban olollar. Zöhrə Taharı çox sever, Tahar də Zöhrəni çox 
sever. Sevgi-məhəbbət dünyada başına gələnlərə ayəndi. Həddi- 
buluğa çatıllar. Bunnara dərs verən, bunnarı öyrədən molla Zöh-
rədəki gözəlliyə o qədər valeh olor ki, bilmer neynəsin, nə işnən 
Zöhröyi özünə ram eləsin. Ancax Zöhrənin meylində yalnız 
Tahardı. Tahar Mirzədi. Ustad deyirdi ki, Taharın yaxşı xətti 
olduğuna görə ona həm də Tahar Mirzə deyərdilər. 
Bu iki məhəbbət hələ gizdindədi. Molla da nə qədər çalışdı, 
nə qədər əl-ayax elədi heç Zöhrənin gönlünü ala bilmədi. Ney-
nəsin, şeytan birdən insanın gönlünə çox xayınnıx verer. Çünki 
şeytan həmeşə onun könlündədi. Şeytan vəsfəsələndirdi. Bir neçə 
dəfə molla Zöhrüyə açılmaq istədi. Ancax açıla bilmədi. Düşündü 
ki, neynəmək lazımdı. Qərara gəldi ki, hökmən Zöhrəynən Taharın 
arasını vurmax lazımdı. Uşaxların arasına söz saldı, yalannan 
uydurmalar danışdı. Neynədisə, gördü yox, bu iki cavan, dərs 
oxumax əvəzinə həməşə bir-birinnən şirin söhbətdədilər, bir-birini 
məhəbbət alışdırıf yandırer. 
Əmmaməsini başına qoyuf, çuxasını əyninə geyif, belini 
sarıyıf, əlinə hasa alıf, qədəm-qədəm Hətəm Sultanın evinə gəlif, 
salam-kalamnan sonra Hətəm Sultana eyhamnan qandırdı ki, belə 
də olmaz axı, bu uşaxlar dərs oxumor, məhəbbət eşqinə tüşüflər. 
Məhəbbət aləmindədilər. 
Hətəm Sultan qardaşınnan düz gəlmerdi. Çünki qardaşının 
günü-gündən varı-döyləti arterdi, bununku geri gederdi. Neynəsin 
atasının dərgahında bir fitnə qaldırsın?! Əhməd xanın başına bir 
oyun gətisin. 
Hətəm Sultan molluya dedi, hələ sakit ol. Uşaxlar öz yoluna 
gələllər, sənnik döyü. 
PDF created with pdfFactory Pro trial version www.pdffactory.com
 
 
172 
Molla gənə fitniyə başdadi. Bir gün, beş gün, axırı Hətəm 
Sultanı bezdirdi. Hətəm Sultan uşağın anasını çağırıf tafşırdı ki, 
uşağı məktəvə qoyma. 
Bir gün ana təpindi uşağına ki, sən məktəvə getmiyijəsən! Zöhrə 
işi başa tüşüf, Tahar Mirziyi görən vaxtı, dedi, ay Tahar, dilimnən 
dərdimi deyə bilmiyəjəm, gəlginən sana saznan dərdimi deyim. 
Tahar dedi: – Nəydi, noluf? 
Zöhrə dedi: – Qulağ as! 
 
Xəbərin yoxdu xəbərdən, 
Nə gəzirsən, əmimoğlu?! 
Sən əmdikcən qənd-şəkərdən, 
Nə qanersan, əmimoğlu?! 
Tahar Zöhrənin üzünə mat-mat baxer. Deer, hər dəfə məni 
öpüf qucaxlıyan qız, indi nəydi danışdığı? 
– Götürör sözün o biri bəndini, görək nejə deyəjək. 
Başımdakı tirmə şaldan, 
Üzümdəki qoşa xaldan, 
Sən umursan ləbi-baldan, 
Utanersan, əmimoğlu. 
 
Mən Zöhrəyəm qələm qaşdı, 
Gərdinimdə qulaş saşdı. 
Mən yazığı gözü yaşdı, 
Sən qoyarsan, əmimoğlu. 
– Ay Zöhrə, nədi dediyin? 
– Ay Tahar, bir az həyalı lazımdı, bir az həyalı dolanmax 
lazımdı. Sən az qalırsan bağrını yarıf məni içinə addadasan. Belə 
də olmaz. 
Tahar dedi, əmqızı, belə də olmasa məhəbbət, eşq olmaz axı. 
Bəli, molla öz işindədi, fikirrəşer ki, neynəsin buları tezliknən 
bir-birinnən ayrı salsın. Neçə dəfə əyax döyəsiydi? 
Hətəm Soltan həyat yoldaşını çağırıf Zöhrənin məktəvə get-
məsini qəti qadağa elədi. Bir gün, beş gün, on gün Tahar Mirzə geder 
məktəfdə Zöhrə yoxdu ki, yoxdu. Öydə çörək yeməz oluf, atasınnan-
PDF created with pdfFactory Pro trial version www.pdffactory.com
 
 
173 
anasınnan söyləməz oluf. Geder, gəler fikir içindədi. Bir gün də, gənə 
ümütnən getdi ki, gedif məktəfdə Zöhröyü görəjək. Gördü xeyir, 
Zöhrənin əyləşdiyi yer boşdu ki, boşdu. Götürör orda oğlannara, 
qızdara nə deyəjək, biz deyək, siz şad olun inşallah: 
Belə gözəl doğub hansı analar, 
Nədən hamı gəldi, Zəhrəm gəlmədi. 
Göröm veran qalsın mollaxanalar, 
Nədən hamı gəldi, Zöhrəm gəlmədi? 
Taharın belə yanıxlı oxumasına tayı-tuşu, yoldaşdarı da 
dözmədilər, başdadılar gözdərinnən yaş tökməyə. Onatana aldı 
Tahar birni də: 
Zalım molla gedif nələr deyifdi, 
Mən bilerəm Hətəm onu döyüfdü. 
Ağlamağı əlif-qəddim əyifdi, 
Nədən hamı gəldi, Zöhrəm gəlmədi?! 
Bu müşgülə kim kömək eliyə bilər, bu işə kim əncam çəkə 
bilər? Oydu ki, aldı Tahar görək dahi nə deyəjək: 
Açılar çiçəklər, baharrar, yazdar, 
Ağlıyar Taharın sümüyü sızdar. 
Sizə qurvan olam, oğlannar-qızdar 
Nədən hamı gəldi, Zöhrəm gəlmədi? 
Söz cavabı tamama yetişdi. Oğlanlara, qızdara yalvarmaxnan 
Tahara nə kömək? Neynəsin? 
Atasını xəvərdar elədi, dedi, babeyi mehriban, başıma belə 
işdər gəlif. 
Əhməd Xan bir neçə ağsaqqal-ağbirçəknən Hətəm Sultanın 
üstə gəldi, dedi, qardaş, uşaxlar həddibuluğa çatıf, vaxtdarıdı, 
evləndirmək lazımdı. 
Hətəm Sultan dedi ki, Əhməd kişi, sənin məndə, mənim səndə 
itiyim zadım yoxdu. Hər kəs öz yerində olsun. 
Əhməd xan qəzəbə gəldi, dedi, sən atamızın dediyini, 
atamızın vəsiyyətini yerəmi salmax istiyirsən? 
PDF created with pdfFactory Pro trial version www.pdffactory.com
 
 
174 
Hətəm Sultan dedi, atamızın ixtiyarı öz övladına çatardı, 
mənim oyladımda ixtiyarı yoxdu. Mən qızımı kimə istəsəm, ona 
verəjəm. Sən də get oğluna kimi istiyirsən tapgınan. 
Əhməd xan kor-peşiman elçilərnən geri döndü. 
Taharnan Zöhrə neynəsin? Görüşməlidilər. Bir tərəfdən Tahar 
vaxtı xəlvətdiyif əmisinin öyünə getdi. Taharı görən Zöhrə 
sarmaşıx kimi Taharın boynuna sarılan vaxtı Hətəm Sultan bunu 
gördü. Kəlləsinə qeyz vurdu, təpəsinə qan sıçradı. Qızını, arvadını 
döydü. Taharı tutuf zindana saldırdı. 
Əhməd xan günnərnən başdadı gəlif-getməyə.  
– Qardaş, insafa gəl, ətəyindəki daşı tökgünən. Qardaş qar-
daşa zulum eləməz; bizim atamızın vəsiyyətidi. İnşallah, Allaha 
şükür, varımız-döylətimiz başımızdan aşer. Oğul da sənindi, qız da 
sənindi, gəl bu işi eləmə. Hətəm Sultan «yox» – dedi ki yox! 
Əhməd xanın da öz mənliyi varıydı. Dişinin divinnən gələni 
Hətəm Sultanın başınnan yağdıran vaxtı qardaşı əmr elədi ye-
rindəjə Əhməd xanı öldürtdürdü, doğma qardaşının ömrünə xitam 
verdi. 
Allah göstərməsin, xalxın içərisinə vahimə düşdü. Camaat çox 
narazılıx elədi. Hətəm xanın bu hərəkətinnən. 
Hətəm Soltanın ürəyi bunnan soyumadı. Əmr verdi ki, Taharı 
da dar ağacına gətirin. 
Cəllad əmrə müntəzirdi, cəlladın nə işinə qalıf, Hətəm Sultan 
Allah verə camaatın hamısını qırsın. 
– Padşah sağ olsun, əmrini yerinə yetirəjəm, nə buyurursan 
əmir ver. 
Dar ağacına gətidilər Tahar Mirzeyi. Bu vaxtı Tahar Mirzə 
gördü ki, bah, iş-işdən keçif. Orda götürüf görək nə diyəjək, biz 
deyək, siz şad olun, inşallah! 
Tayım-tuşum yığılıfdı yanıma 
Taxsırsızam yox günahım, xan əmi. 
Zalım molla nə susayıf qanıma, 
Taxsırsızam, yox günahım, xan əmi! 
PDF created with pdfFactory Pro trial version www.pdffactory.com
 
 
175 
Cəlladdar kiminin əlində qılınc, kiminin əlində yağlı kəndir 
əmr gözdöyüllər. Götürör görək birini də. 
Dəryalarda olar dərin adalar, 
Könül dost yolunda saldı cadalar. 
Məktəb şagirdləri, mollazadalar, 
Diləyillər iltimasım, xan əmi! 
Zöhrə bu haq-hesavı görüf gözdərinnən bahar buludu kimi yaş 
tökə-tökə kəlayağısını atasının ayağının altına atdı. Baba, sən nə 
qayırırsan, nə iş görörsən? 
Baba təpiknən qızı vuruf itəliyən vaxtı, götürör burda Tahar 
Mirzə görək nə deyir, siz şad olun. 
Gözəl kəklik kimi səsə gəlifdi, 
Telləri sərində bəsə gəlifdi. 
Ay həzərət, iltimasa gəlifdi, 
Zöhrə kimi xoşzəbanım, xan əmi! 
Tahar sözünü tamama yetirən kimi şahın vəziri irəli yeridi, 
dedi, şah sağ olsun, bu gün qəzəbə gəlifsən, nə iş görörsən? Atasını 
öldürdün, oğlunu öldürməyə Allah təbəkərallah sana ixtiyar verməz. 
Cavandı bunu öldürmək olmaz. Evi boş, həyəti sahıvsız qoymaq 
olmaz. Nəsli kəsmək olmaz, ona görə sürgün elə. 
O vaxtı Hətəm Sultan əmr elədi: 
– Bütün qullarınnan baravar bunu burdan iradd eliyin get-
sinnər! 
Taharın özünnən gözəl yeddi qulu varıydı. Qol-qola çatdılar, 
hamısının qollarını geri yannan bağlıyıf, cəlladların qavağına 
qatdılar ki, bunnarı Türkiyə vilayətinə, Osmannı torpağına aparıf 
ötürsünnər. Ancax molla qisasçılığınnan gənə də əl çekmerdi. 
Hətəm Sultana dedi ki, ilanı öldürüf balasını niyə sağ buraxersan. 
Qorxmorsanmı vaxt gələr gəlif sənnən qisasını alar. Nə qədər 
fürsətdi Taharı da məhv elə. 
Hətəm Sultan dedi, molla, ağsaqqallardan, bir də el tənəsinnən 
qorxoram, yoxsa onu da atasının dalınca o dünyalıx eliyərdim. 
Ancax cəlladdara tafşırdı ki, yol boyu bunun qullarının hamısının 
boynunu vurun. Özünü də buraxın, qoyun iradd oluf getsin. 
PDF created with pdfFactory Pro trial version www.pdffactory.com
 
 
176 
Bəli, İrannan Türk sərhəddinə gəlif çatdılar. Başdadılar qulları 
bir yerə yığıf öldürməyə. Tahar Mirzə baxdı ki, yox, iş-işdən keçif, 
qulları qırajaxlar, görək cəlladlara nejə yalvarer, biz deyək, siz şad 
olun inşallah: 
Sizə yalvarıram, sultan cəlladı, 
Öldür məni, aman, qulu öldürmə! 
Ədalət, səxavət, ixtiyar sizdə, 
Öldür məni, aman qulu öldürmə! 
Onatan cəlladın biri Tahara yaxınnaşıf dedi, ayə, istiyirsən 
sənin özünü birinci öldüröm, heç qullarıyın ölümünü görmə. Tahar 
Mirzə götürör birini də: 
Hər tərəfdən məlul-məlul baxıllar, 
Şirin canımı eşq oduna yaxıllar. 
Taxsırsızdı canlarınnan qorxullar, 
Öldür məni, aman qulum öldürmə. 
 
Tahar mənəm, sarvanı yox karvanam, 
Günahım yox, mən təxsirsiz bir canam. 
İstərsiniz mən də sizə qurvanam, 
Öldür məni, aman qulum öldürmə. 
Sözə baxmadılar, Taharın qullarını tamam qırdılar. Qana bə-
lədilər, Allah göstərməsin. Hətəm Sultanın əmrinnən çıxmax 
olmaz. Çünki o, nə dedi o da olmalıdı. Ona görə də Tahar Mir-
zənin qollarını açıf dedilər: Oğlan, atayın çörəyini yemişik, sana 
qıymerıx. Sən də öləsisən. Bizə daldeydan tapşırıxdı ki, səni də 
öldürək. Amba sana qıymerıx. Allahı isteyirsən elə getginən heç 
yerdə də bizim adımızı çəkməynən. 
Bəli, Tahar günə bir mənzil, teyyi-mənəzzil tək-tənha qərib 
ölkədə yolu başına götürüf üz qoydu tanımadığı, görmədiyi şəhərə 
varid oldu. Allah heç kimə göstərməsin qəribliyi. Osmannı 
torpağınan Qarsa gəlif çıxdı. Qəribin sahabı Allahdı, konulları 
işıxlandırer. Tahar Mirzeyi Xanverdi deyilən bir kəsin yanına 
gətdilər. Tahar Mirzədən soruşdu: – Oğul, sən nerəlisən, nəçisən, 
bu vilayətdə nə edirsən? 
PDF created with pdfFactory Pro trial version www.pdffactory.com
 
 
177 
Tahar Mirza ağlıya-ağlıya götürüf görək nə deyir, siz şad olun 
inşallah: 
Vətənimnən cida düşdüm, 
Qan ağlar ellərim mənim. 
Bülbüllər kimi gülşanda 
Boş qaldı güllərim mənim. 
– Oğul, başına gələn qəzeyi-qədəri təmiz deynən, nədi belə 
ağlıyırsan, noluf şükür Allaha! 
Qulaq as, baba: 
Hər nə oldu mana oldu, 
Saraldı gül rəngim soldu. 
Sağımda-solumda öldü, 
Növcahan qullarım mənim. 
 
Xan Taharın bu çağında, 
Sinəsi Zöhrə dağında. 
Qaldı hovuz qırağında, 
Sonalı göllərim mənim. 
Xan Taharın başına müsibətdər gəlif, yanında növcahan 
qulları ölüf, Vətənnən didərgin tüşüf, qırağa çıxıf. Xan Zöhrənin 
dərdi birəbeş… 
Xanverdi kişi Taharı oğul kimi qəbul elədi. Göstəriş verdi 
paltarı dəyişdirilsin, hamamlansın.  
Tahar Mirzə burda qalmaxda olsun, sizə hardan xavar verəjəm 
Zöhrədən. Zöhrə nə haldadı, başına nə müsibətdər gəlif? 
Aradan 3-4 ay keçmişdi. Molla yavaş-yavaş başdadı Zöhrə 
xanıma yaxınnaşmağa. Dərdini açmaq istədi ki, sənnən ötəri dəli-
divanıyam. Bu işdər, Taharın başına gətirdiyim bu müsibətdər 
hamsı sənin eşqinnən ötrüdü, yoxsa mənim Taharnan nə işim 
varıydı. Molla Zöhrüyə bu sözdəri deyəndə qız dedi: 
– Molla, yolunu çaşma, bir də mana bu sözdəri desən, babama 
deyərəm. Babam səni duz daşı kimi əzdirər. Kirmiş dur, bu sirri bir 
də açma, nejə bilersən elə də qoy qalsın. 
PDF created with pdfFactory Pro trial version www.pdffactory.com
 
 
178 
Molla dedi, yox, Zöhrə, sənnən dönmək yoxdu. Sən saydığını 
say, gör fələk nə sayır?! 
Zöhrə ah-vay içində, Zöhrə dərd içində, Tahar Mirzənin dərdi, 
əmisi Əhmədin dərdi qızı haldan salıfdı. Gəzə-gəzə gəlif əmisinin 
öyünə çıxdı. Tahar gəzən otaxları gəzif, başına qara bağlıyıf, Allah 
heç kəsin başına gətirməsin. Gördü imarət boşdu, heç kəs yoxdu. 
Götürdü bu məqamda görək sinəsinə nə gəldi, tərəfindən çatdırax, 
xoşbaxt olun. 
İmarətlər, sizdən xəbər alayım, 
Sizdə gəzən xanlar xanı nejoldu? 
Könül qəmli bu viranı gəzəyim, 
Sizdə gəzən xanlar xanı nejoldu? 
 
Hanı bəs baharım, hanı bəs yazım, 
Hanı bəs söhbətim, hanı bəs sözüm?! 
Nejoldu ördəyim, nejoldu qazım, 
Sizdə gəzən xanlar xanı nejoldu? 
Əhməd xanın xanımı Nazpəri xanım otaxlardan gələn səsə 
tərəf gələndə gördü ki, Zöhrə xanımdı, qan-yaş tökə-tökə şüvən 
qoparer. Geri yannan yaxınnaşıf Zöhröyü qucaxladı, bağrına basdı. 
Nazpəri xanımın göz yaşı Zöhrəninkinə qarışdı, Zöhrəninki Naz-
pəri xanımınkına, bir müddət belə qaldılar. Dinmədilər, danışma-
dılar, elə hey ağladılar. Bir azdan Nazpəri xanım özünə gəldi, üzü-
nü Zöhrə xanıma tutuf dedi: – Qızım, qızım, Allah bizi bu dərdə 
salanı bunnan böyük dərdə salsın. Onatan Zöhrə götürdü birni də 
görək nejə dedi: 
Zöhrəyəm, çəkərəm ahınan-zarı, 
Getməz ürəyimin qəmi, qubarı. 
Bir desən neynədin sən Xan Taharı, 
Səndə gəzən xanlar xanı nejoldu? 
Nazpəri xanım bir qədər Zöhrənin könlünü aldi, üz-gözünnən 
öpdü, otaxları gəzdirdi. Başına taytuşdarı-qızdarı yığdılar. Xeyli 
söhbətdən sonra Taharın nejolduğu, harya getdiyi hələ bulara bəlli 
PDF created with pdfFactory Pro trial version www.pdffactory.com
 
 
179 
döylü. Zöhrə yerinə-yurduna sığışmer ki, sığışmer. Qızdarı belə 
görüf, onnara dərdini nejə deyəjək, siz şad olun, inşallah. 
Qızdar, gəlin sizə dərdim söülüyüm, 
Taharın sir sözü yadıma düşdü. 
Pünhanı dərdimi bəyan eyliyim, 
Taharın sir sözü yadıma düşdü. 
Cavannıxdı, gözəllikdi, eşqdi. Hamı bir-birinə dərdini söylüyür.  
Axşam-səhər gəlib məni bəllərdi, 
Öpərdi üzümnən, döşüm əllərdi. 
Özü gəlmiyəndə qasid yollardı, 
Taharın sir sözü yadıma düşdü. 
 
Zöhrə deyər zülm elədim özümə, 
Əcəb yandım beyvəfanın közünə. 
Bulaq üstə su səpərdi üzümə, 
Taharın sir sözü yadıma düşdü. 
Bəli, Zöhrə bu dərddə, bu qəmdə, Allah sizə dərd-qəm 
verməsin inşallah! Zöhrə Taharın yolunu gözdəməkdə, Taharın 
dərdini çəkməkdə olsun, görək Taharın başına nələr gəldi? 
Xanverdi Sövdəgər ki, Taharı özünə oğulluğa götürdü. 
Paltarını dəyişdirtdi, yedirtdi, içirtdi. Bir ay keçmişdi, Xanvrerdi 
Sövdəgarın qızı Taharı gördü. Taharı görən kimi qız ona vurul-
mağa başdadı. Ancax Tahar gözünün qulağınnan da baxmer qıza. 
Qızın adı Bolqarlı Xatın idi. Nə qədər hərrədi, neynədi Taharı tora 
sala bilmədi. Qız bir gün dərdini atası Xanverdi Sövdəgara danışdı, 
Tahara vurulduğunu bəyan elədi. Atası dedi, qızım, bir az səbr elə, 
mən özüm Taharın fikrini öyrənərəm, irazılıx versə çox yaxşı olar, 
həm kürəkənim olar, həm də oğlum. Görürəm özü də xan oğludu, 
çox ləyaqatdı oğlandı. Çağırtdırdı Taharı hüzuruna, dedi kefiyin 
harasıdı, nə təhərsən? 
– Çox sağ ol, əmi, Allah sənnən irazı olsun, çox irazıyam. 
Məni belə qəbul eliyif öz oğlun kimi saydığına görə sana ömrüm 
boyu duvaçıyam. 
– Oğul, burda bir fikir də var. 
PDF created with pdfFactory Pro trial version www.pdffactory.com
 
 
180 
Tahar dedi, baba, sənnən qavax qoy mənim bir neçə xana 
sözüm var, onu deyim, sora lazımsa sən də deyərsən. Bunu deyif 
Tahar görək götürüf nə dedi, siz xoşbəxt olun: 
Baş götürüf ayağına gəlmişəm 
Hər yerdən kəsilif əlacım, əmi! 
Ayax torpağına ziyarətim var, 
Əgər qəbul olsa meracım, əmi! 
– Bala, meracın da qəbuldu, hər bir şey də. Mənim gözümün 
ağı-qarası bir qızım var Bolqar Xatun. O nişannıdı. Eşitmişəm, o, 
da gözünü sana dikif, nişannısına getmək fikrində döyü. Tay-tuş 
arasında da, oğlan da mənim yaxınımdı, qohumluğu çater. Söz-gap 
olor, sənin fikrin nədi? 
Tahar dedi, qulaq as: 
Kim sevər ördəyin, kim sevər qazın, 
Kim çəkər işvəsin, kim çəkər nazın, 
Pərdeyi-ismətdə Bulqarlı qızın, 
Hax bilsin o, mənim bir bacım, əmi! 
Xudaverdi Sövdagar əlini üzünə qoyuf, Taharın üzünə 
möykəm-möykəm baxdı. Onacan Tahar aldı birni də: 
Atdılar vətənnən məni irağa, 
Kimim var dalımca düşə sorağa. 
Xan idim çıxardım ağır yığnağa, 
Taharam, boş qaldı taxt-tacım, əmi! 
“Əmi” – deyəndə kişi başdadı ağlamağa. Tahar başına gə-
lənnəri, atasının ölümünü, qullarının ölümünü, özünün çəkdiyi 
əziyyətdəri bulara danışan kimi, Allah göstərməsin, ağlaşma 
qopdu. Bulqarlı Xatın irəli yeridi.  
Dedi, oğlan, dərdini indiyətən manna demiyifsən, çox da mən 
sana vurulmuşam, amma bunnan sonra sən mənim qardaşımsan. 
Ürəyə zor eləmək olmor, neynəmək. Allah səni öz sövgünə 
qovuşdurar, inşallah! Ancax sənnən xahişim odu ki, bir neçə gün 
də bizdə qal, barabar bağlarımızı seyr eliyək.  
Bəli, bağı gəzərkən, bülbüllərin səsini eşidəndə, bu qənirsiz 
gözəllikləri görəndə məhəbbətnən dolu ürək neynəməlidi? 
PDF created with pdfFactory Pro trial version www.pdffactory.com
 
 
181 
Bu vaxtı Bulqar Xatın gözdərini Taharın sufatına zillədi. Dedi 
ilahi, varsan, yoxsan, özün bilersən, noloydu insanların hamısını 
bu sufatda yaradeydin. Onatana aldı Tahar görək bağda cəh-cəh 
vuran bülbülə nə dedi? 
...Bülbül, sənin işin qandı, 
Aşiqlər oduna yandı. 
Nədən hər yerin əlvandı, 
Köysün altı sarı, bülbül! 
Bu bir qızın geyiminə də işarəydi.  
Qız dedi: 
– Can-can fikri manadı.  
Aldı birində də: 
Bülbül, sən bəla çəkərsən, 
Göz yaşın kola tökərsən. 
On bir ay cəfa çəkərsən, 
Bu bir ay da zarı, bülbül. 
 
Bülbül, sən məni yandırdın, 
Axar sular bulandırdın. 
Gülşən bağın dolandırdın, 
Yazıq xan Taharı, bülbül. 
Bulqar Xatın dedi: 
– Ədə, o, işarələri kimə verirsən? Doğrumu sənin xəyalınnan 
keçerəm. Dedi: 
– Yox, xanım, mənim xəyalımnan keçmersən. 
Dedi: 
– Bayax bülbülə dediyin sözdər, məni sənə çəker axı, belə bir 
fikirin varmı? 
Tahar Mirzə: 
– Yox xanım, bayaq nə dedim axı? 
Birin də deyim qulaq as, sənnik heç nə yoxdu: 
Yenə geyibsən al-yaşıl 
Gəşd edirsən bağı, bülbül. 
 
PDF created with pdfFactory Pro trial version www.pdffactory.com
 
 
182 
Ağlamaq mana yaraşer, 
Axşam-səhər çağı, bülbül! 
Tahar Mirzə üzünü bülbülə tutuf demək isteerdi ki, sənin nə 
dərdin? Dərd məndədi. 
Bulqar Xatın: 
– Oğlan, sənin nə dərdin var ki, belə yanıqlı oxudun?  
– Qulaq as. 
Bülbül, səni kim uçurdu? 
Yurddan-yurda kim köçürdü? 
Kim süzürdü, kim içrirtdi? 
Kim olmşd sağı, bülbül. 
Haman Bulqar Xatın xeyli özünə yığıldı. Dedi: 
– Vallah, burda nə sirr varsa, görək bir bu nə deyir. Sözünün 
axırın nejə deyəjək? 
Maral gəzər binasında, 
Tərlan yatar yuvasında. 
Xan Taharın sinəsində, 
Zöhrə yarın dağı, bülbül! 
– Mənim Zöhrə kimi bir yarım var, ay Bulqar Xatın, sən fik-
rindən daşın, mana bacı ol. Allahdan bərəkət, Allah da sənin üstün-
də dursun. Bulqar Xatın gözünnən yaş axıtmağnan nə olsun? İş-
işdən keçif, hər kəsin öz sahabı var. Allah hər kəsin, özünə bir tay 
yazıf. 
Tahar Mirzə: 
– Məni babayın yanına apar, babannan halallıq alem. Mən 
getməliyəm. 
Bəli, söhbət eliyə-eliyə Xanverdi Sövdəgarın yanına gəldilər: 
– Babayi mehriban, mənim fikrimə bir şey gəlif, saa bir üç 
bənd deyəjəm, onnan sonra məni mürəxxəs eliyə bilərsən. 
Xanverdi xan: 
– Oğul, de görüm hələ nə deyirsən? 
Tahar Mirzə: 
Başına döndüyüm, qurvan olduğum, 
Bir sözüm var sənə, Xanverdi, deyim. 
PDF created with pdfFactory Pro trial version www.pdffactory.com
 
 
183 
Duz-çörəyin halal elə, gedirəm, 
Hər yerdə o, mənə nan verdi, deyim. 
Xanverdi Sövdəgar: 
– Oğul, bizim borcumuzdu, qonağa hörmət eləməy, bizim 
qonağdan başqa kimimiz var ki, sən o sözü deyirsən? Sənin özgə 
fikrinnən keçən nədi? İnşallah işin də, aqibətin də yaxşı olar. 
Tahar: 
– Baba, qulaq as gör nə deyirəm: 
Ərzimi eylərəm mərdi-mardana, 
Şikayətim vardı çarxı-dövrana. 
Sübh çağı girmişdim bağı-bostana, 
Bülbül də gül üstə can verdi deyim. 
Mən öz gülümdən ayrıla bilmərəm. Hər şeyi sənə açıq demişəm. 
Xanverdi Sövdəgar: 
– Bəli, oğul, de görüm sözünün Alməmmədi nədi? 
Tahar: 
Tahar Mirzə yanar eşqin közüynən, 
İşvəsiynən, qəmzəsiynən, nazıynan. 
Rəqib tənəsiynən, düşmən sözüynən, 
Bəlkə Zöhrəm mənnən yan verdi deyim. 
Başıma gələn budu. Qorxuram mənim Zöhrəmi əlimdən ala-
lar. Axirətə yana-yana gedəm. İndi sənnən mən mürəxxəs olmaq 
istəyirəm. Halallıq istəyirəm. Sənin qızın mənim bacım, sən 
mənim atam. 
Bulqar Xatın yanmağnan ha döyül. Bəli, ixtiyar verdilər. Yola 
düşdü. Tahar Mirzə günə bir mənzil, tayyimünəzil, gəlhagəl gəlif, 
ustadlar cürə-cürə sözlər deyib. Yamən şəhərinin yanından keçən-
də, şah qızı Nərgiz Taharı yolda tutdu. Ovdanmı gəlerdi, hardansa 
gəlerdisə çox bir qüvvəli, öz yerində, öz ətrafında sayılmış bir şəx-
sin qızı iydi. Nərgiz xanım Taharın əsir kimi qol-bəylərinin qar-
şısına qatdırıf, qollarını bağlatdırıf, imarətinə gətirdi. Atasına dedi: 
– Baba, bu qaçaxdı bunu zindana salajam. 
Atası: 
– Sən bilərsən, kimdi sənin əlinnən alan. 
PDF created with pdfFactory Pro trial version www.pdffactory.com
 
 
184 
Bir gün, iki gün, ancaq Nərgizin qəlbinnnən Tahar Mirzənin 
gözəlliyi getmir. Gəlir hərdən yoxluyur ki, görsön məhbusu 
necədi. Bu tərəfinə, o tərəfinə hərrənir. Axırı Tahar buna müştəri 
gözünnən baxır: 
– Qız fikrin nədi? Mənnən nə istiyirsən? Məni burya niyə 
gətirifsən? 
Qız dedi: 
– Ədə, bir maa tərif deyə bilərsənmi? 
Tahar Mirzə: 
– Qulaq as, deyərəm. Onnan gələsi nə var? 
Budur gəlib, bahar fəsli, 
Açılıfdı lala, nərgiz. 
Ağzın süddü, dodax qaymax, 
Dilin batıf, bala, Nərgiz! 
Nərgiz bir eşqlanmağa düşdü ki, az qaldı ki, Tahar Mirzənin 
qarşısında sındırıf, oynasın. Allaha and olsun, bunun könlünü 
almışam, yoxsa bu mana tərif diyəsidi? Aldı görək ikinci bəndini: 
Kəsibsən aşığın yolun, 
Qırıbsan qanadın-qolun, 
Tutu kimi ötür dilin, 
Dönübsən bülbülə, Nərgiz ! 
 
Qızıl bazular qoldadı, 
Əşrəfi ipək teldədi. 
Zöhrənin gözü yoldadı, 
Tutma məni dilə, Nərgiz! 
Ölmüş şeydi, mənnən sənə yar olmaz.  
Nərgiz: 
– Oğlan, nə gözəl oxuyursan, birini də deynən. 
Yalvartma sən Xan Taharı, 
Ağlatmeynan zarı-zarı. 
Məlul qoyma Zöhrə yarı, 
Dur məni sal yola, Nərgiz! 
PDF created with pdfFactory Pro trial version www.pdffactory.com
 
 
185 
Bəli, ordan-burdan, ay bala, zornan gözəllik olmaz. Belə bir 
aşiqi da əyləmək olmaz. Xan Taharı azad eyliyillər. Tahar gəl-
hagəl, hansı yollarnan ki, bunu aparmışdılar, o yollarnan da gəlif 
Qaramana çatır. Gizlinnən gəler, bir əmizadası var idi, əmizada-
sının, adı Mələksumaydı. Onun yanına gəlif, daldeydan özünü 
görsətdi. Mələksuma bunu görüf: 
– Əydə, öyün yıxılsın, sənin başına oyunnar gəlif, sən bura-
yamı gəlifsən? Demersənmi, səni öldürəllər, asallar, kəsəllər, 
hardan gəlersən burya? 
Tahar Mirzə: 
– Mən getməliyəm. Gəlmişəm, indi, məni Zöhrənin yanına 
aparmalısan. 
Mələksuma: 
– Heç bir vəchlə səni Zöhrənin yanına aparmaq olmaz, ancaq 
mən bir şey fikirrəşmişəm. 
Tahar Mirzə: 
– Nədi fikrin? 
Mələksuma bir qadın donu tapıf, Tahar Mirzeyi başdan-ayağa 
qadın libasına geyindirif, Zöhrənin yanına aparır. Gələndə gördülər ki, 
Zöhrə xanım şirin yuxudadı. Bu vaxtı Mələksuma istədi Zöhrəni oyat-
sın. Tahar Mirzə irəli yeridi, dedi söygülümü özüm oyadajam. Oydu 
ku, götürüf görək nejə dedi, biz deyək siz sağ olun. 
Dan yerinə yenə düşdü nişana, 
Oyan, gözdərinə qurban olduğum. 
Uşdu şeyda bülbül qondu gülşana, 
Oyan, gözdərinə qurban olduğum. 
 
Alma atdım yastığına dayandı, 
Yastığın da al qırmızı boyandı. 
Sənnən yatan qız-gəlinnər oyandı, 
Oyan, gözdərinə qurban olduğum. 
 
Bağrım başı bar götürməz xəzəldən, 
Göz çəkmərəm sənin kimi gözəldən. 
PDF created with pdfFactory Pro trial version www.pdffactory.com
 
 
186 
İkimiz də həmdərd idik əzəldən, 
Oyan, gözdərinə qurban olduğum. 
 
Nə vaxtandı gözüm yolda qalıbdı, 
Saralıbdı, gül irəngim solubdu. 
Oyan Zöhrə, Xan Taharın gəlifdi, 
Oyan, gözdərinə qurban olduğum. 
Tahar Mirzə neynədisə Zöhrə oyanmadı.  
Belə olanda Mələksuma arvad Zöhrənin başının üstündə duruf 
görək Zöhröyü nejə oyatdı: 
Xab içində yatan Zöhrə, 
Oyan, Zöhrə, yarın gəldi. 
Dərdə-qəmə batan Zöhrə, 
Oyan, Zöhrə, yarın gəldi. 
Zöhrə tələsik qalxıf, gözlərini oxalamadan, Mələksumaya belə 
cavab verir: 
Mələk ana, doğru danış, 
Görən haçan gələr Tahar, 
Yoxsa, yuxumu görmüşəm, 
Görən, haçan gələr Tahar? 
Mələksuma dedi ki, qulaq as, ay bala: 
Muradın haqqı bitirdi, 
Müjdəni qarı gətirdi. 
Gətirif sana yetirdi, 
Oyan, Zöhrə, yarın gəldi. 
Zöhrə deyir: 
Eşqin gölünə girərəm, 
Sınıq könüllər hörərəm. 
Sana mən müjdə verərəm, 
Söylə, haçan gələr Tahar? 
Mələksuma: 
Sonalar göllərə cuma, 
Sözü gətirdim tamama. 
 
PDF created with pdfFactory Pro trial version www.pdffactory.com
 
 
187 
Sənə qurban Mələksuma, 
Oyan, Zöhrə, Tahar gəldi. 
Zöhrə: 
Zöhrəyəm, qanlar ağlaram, 
Bulannıq sel tək çağlaram. 
Qəlbimi yara bağlaram, 
Söylə, haçan gələr Tahar? 
Zöhrə gözünü açanda gördü doğrudan da Tahar qadın liba-
sında bunun yanına gəlif. Tez soyunuf paltarını dəyişdi. İki sevgi 
bir-birinə tapışmağda olsun. Xeyli dərdləşdilər, Tahar: 
Zalım atan, xan atamı öldürdü, 
Olsun taxtı-tacı, tarımar, yeri. 
Ağladıban göz yaşımı sildirdi, 
Qalmadı bir məndə ixtiyar, yeri. 
Zöhrə cavabsız qoymadı: 
Zalım atam ol atanı öldürdü, 
Olsun taxtı-tacı tarımar, yeri. 
Üstümüzə düşmənnəri güldürdü, 
Olmasın dövləti, bərqərar, yeri. 
Tahar Mirzə: 
Dost-düşmənnər hər tərəfdən baxdılar, 
Könlümün evini vuruf yıxdılar. 
Şirin canım eşq oduna yaxdılar, 
Yaxdılar sinəmin üstdə nar, yeri. 
Aldı Zöhrə: 
Əbəs bizi yaman günə salıbdı, 
Dörd yanmızı qarı-düşmən alıfdı. 
Demə ki, yad eldə yalqız qalıbdı, 
Ala bilməz tərlan elin sar, yeri. 
Mən dediyimin üstdə durmuşam, ay Tahar. Ömrüm boyu səni 
gözdüyəjəm. Tahar dedi: 
Mən Taharam, halım müşgül olanda, 
Əcəl peymanası gəlif dolanda, 
 
PDF created with pdfFactory Pro trial version www.pdffactory.com
 
 
188 
Tər bağçalar saralıban, solanda, 
Qoyma qona gül dibinə xar, yeri. 
Bəli, aldı Zöhrə: 
Eşqin səməndini minif çaparsan, 
Sınıq könülləri həmən yaparsan. 
Sən oğlansan yad ölkədə taparsan, 
Zöhrə yalqız çəkər ahu-zar, yeri. 
Bah-bah-bah. Böyük dərddi çəkilməz. Burda götürüf söhbət 
əsnasında, yeyillər, içillər, kimdi, gələn yox, gedən yox, ancaq iş 
qorxuludu. Çünki, bunların dörd bir yanı qarollarnan, gözətçilər-
nən, çuğullarnan, bir tərəfdən bunların adamları, bir tərəfdən şahın 
adamları güdöllər ki, gələn-gedən olar. Bir gün, iki gün, axırı dedi 
ki, belə qalmaq olmaz. Gələn var, gedən var, gəlif səni görəllər. 
Tahar Mirzə dedi: 
– Ağlıma bir şey gəlif. Dedi: – Nədi? Onu elətməlisən mütləq. 
Bir müşəmbəli sandıx qayıtdır mənim boyuma. Üstünnən də bir 
balaca nəfəs yeri qoydur, sanduğı səhər tulla, axşam çək çıxart 
məni, sənnən görüşüm. Beləliknən, görək Allah havaxtacan verib, 
yaşıyırıq. 
Bəli, Zöhrənin ağlına batdı. Mələksuma qarının əlinnən bir 
sandıx qayırtdırıf, gətirdilər, müşəmbələtdilər ki, içinə su atdamasın, 
üstünnən də bir balaca yer qoydular nəfəs alsın. Bu minvalnan bir 
gün, beş gün, iyirmi gün hər axşam aparıf sandığı çəkif, səhər 
sandığı salırdılar çaya. Çünki çay Zöhrənin tufarının dibinnən 
axırdı. Heç kim başa tüşmürdü, burda nə var, nə yox. 
Tahar dedi:  
– Qız, mənim yadıma bir şey tüşüf: 
Dedi: 
– Nədi? 
– Qulaq as: 
Başına döndüyüm alagöz canan, 
Qoy aparsın göröm, sel mənə neynər? 
Sana qurvan olsun bu şirin canım, 
Qoy aparsın göröm, sel mana neynər? 
PDF created with pdfFactory Pro trial version www.pdffactory.com
 
 
189 
Əmib-əmib ləblərindən qandığım, 
Alışıban eşq oduna yandığım, 
Müşənbələ, at dəryaya sandığım, 
Qoy aparsın görüm, sel mənə neylər. 
 
Əlbət belə imiş qəzanın işi, 
Gecə-gündüz mən ederem təşvişi. 
Yusifi dəryadan qurtaran kişi, 
Qoy aparsın görüm, sel mənə neylər? 
 
Mən Taharam, sözüm deyim mərdana, 
Şikayətim vardı, qadir Subhana. 
Qoy sandığa, tulla, məni ümmana, 
Qoy aparsın görüm, sel mənə neylər? 
Bəli, bu minvalnan bir aymı, iki aymı, səhər tezdən sandıx 
dəryaya salınır, axşamüstü çəkilir. Bunnar öz işində, öz kefində. 
Ancaq görək, fələk nə iş qayırır. 
Bir axşamüstü gedəndə gördülər sandıx yoxdu, gedif su 
aparıf. İpi çəkəndə ip gəldi, sandıx yoxdu. Zöhrə başına döyməsin, 
neynəsin?! Qan-yaş tökməsin neynəsin?! Zöhrənin ahu-zarı 
dünyöyü götürüf. Görək burda nə deyəjəh: 
Qanlı dərya, nə axırsan selavda 
Axıb-axıb sən ümmana gedərsən. 
Amanatdı, qərq eyləmə sandığı, 
Tapşırıram Süleymana, gedersən. 
 
Ağlaram gözümnən tökərəm qanı, 
Fəryadıma yetis, Kərəmin-kanı. 
Bir ah çəksəm qurudaram dəryanı, 
Üz tutufsan biyabana gedirsən. 
 
Zöhrə necə dözsün bu ahu-vaya, 
Kaman ikən qəddim dönübdü yaya. 
Əlimnən sandığı atdım dəryaya, 
Daldalanıb sən ha yana gedirsən? 
PDF created with pdfFactory Pro trial version www.pdffactory.com
 
 
190 
Bəli neyləməy olar? Dərya aparıf gedif sandığı. Zöhrə eşiyə 
çıxer, içəri girer, başına döyör, saçını yolor, neyleyir. Mələksuma 
qarı dedi: 
– Bala, Allahdan umudunu üzmə.  
Savaxlarınız xeyrə açılsın. Zöhrə bir savax tezdən, hardan ki, 
sandığ gedif özünü oruya yetirdi. Siyah tellərinnən üç tel ayırıf 
görək nə dedi? Biz deyək, siz şad olun: 
Dərya, sənin dalğaların, 
Çağlar ingildər, ingildər. 
Kimin körpə yarı itib, 
Ağlar ingildər, ingildər. 
Mələksuma qarı özünü döyməknən, üzünü-gözünü cırmağla-
maxnan noolsun? Dörd yana yığılan qızdarın ağlaşması Allah 
göstərməsin, fəğan eliyirlər. Aldı birini də: 
İki dağın arasınnan, 
Fələk kəsif qarasınnan. 
Xan Taharın nalasınnan, 
Dağlar ingildər, ingildər. 
Aldı üçüncü bəndini görək nə deyir: 
Dərya, sən kəsdin aranı, 
Sinəmə vurdun yaranı. 
Xan Zöhrə başa qaranı, 
Bağlar ingildər, ingildər. 
Yüz çağır, yüz çığır nə köməyi var? Dərya köpükləner, sandıx 
da üzə-üzə üstündə. Kim bilsin harya geder. Allah aparıf hayana 
çıxardajax. İnşallah, görərik. Tahar sandığda geder. Çin padşahının 
qızı Banı xanım bir dəstə qıznan suyun kənarına gəzməyə çıxıflar, 
yuyunmağa. Onu görüllər ki, dərya üzündə bir sandux gəler.  
Banı xanım: 
– A qızdar, o ya gəmidən qalıf, ya kimnən qalıfdı. İçinnən 
canlı çıxsa mənim, cansız çıxsa sizindi. 
Qızdar deyir, nətər yani canlı çıxsa? 
Banı xanım: 
PDF created with pdfFactory Pro trial version www.pdffactory.com
 
 
191 
– Yanı, dir insan çıxsa mənimdi. Qızıl, gümüş çıxsa sizindi. 
Oldumu? 
Qızlar: 
– Oldu. 
Ələviyyə adında bir telli-toqqalı qız soyundu. Özünü verdi 
dəryanın ortasına. Üzə-üzə gedif, döşünnən vura-vura sandığı 
qırağa çıxartdı. Banı xanımın az qala ürəyi gedəcəkdi. 
– A qızdar, gəlin sandığın ağzını açmağa.  
Ordan-burdan, bir-birinə köməyləşif, sandığın ağzını açdılar. 
Tahar Mirzəni dalğa vuruf, layla çalıf, gözünə yuxu gedif. Heç 
özünnən xəvəri yoxdu. Banı xanım nəzər salanda gördü ki, ilahi, 
on dörd gecəlik ay kimi allah-təala boş vaxtı qırx qələmnən zinyət 
verif. Yanı bunu nətəhər yaradıf. Qaş, göz, kirpik, boy-buxun. Heç 
dilnən deyiləsi döyül. Bəşərdi da. Banu xatunun eşq ataşı ciyarına 
düşüf, saçınnan üç tel ayırıf sinəsinin arasına basıf, görək oğlanı nə 
təhər oyatmax istədi. Qızdarın bəzisinin gülüncünə gəldi, bəzisinin 
yazığı gəldi. 
Açanda sandığı göründü sinə, 
Camalın şövqünü bənzətdim günə. 
Kim çəkif, köhsünü dağı-düyünə, 
Oyan sandığınnan, can əcəm oğlu. 
 
Açanda sandığı göründü maya, 
Camalın şövqünü bənzətdim aya. 
Söylə, səni kimlər atdı dəryaya? 
Oyan sandığınnan, can əcəm oğlu. 
Tahar gözünü belə açanda dedi, ya rəbb, bunlar cindi, şeytandı, 
mən hardayam? “Bismillah” eylədi, gördü qaçmellar. Dedi: 
– Yox, bunnar bəni-insanlardı. Ancax insannar nə insannardı, 
dəvə-daylağı kimi bir-birinnən iri. Titim-titim titrəşirdilər. 
Aldi görək: 
Saralıban, o gül rəngin solubdu, 
Qaynayıban gül peymanın dolubdu. 
 
PDF created with pdfFactory Pro trial version www.pdffactory.com
 
 
192 
Kimdən sənə belə sitəm olubdu? 
Oyan sandığınnan, can əcəm oğlu. 
Tahar Mirzə gözünü açıf “Ya Allah” deyif əyağa qalxdı. 
Ordan-burdan, qızdar gördülər bu padşah löyünlü, padşah libasdı 
belə bir gözəl gəncdi. Tahar Mirzənin də yanında saz yox, bir şey 
yox. Ustad deyirdi yerdə bir kösöy vardı götürüf saz yerinə 
sinəsinə basdı. Görək nə deyir. Biz deyək, siz şad olun: 
Mən yetiməm, siz atalı-analı, 
Tanrı məni sizə qurban eyləsin. 
Qolları bazubəndi, başı cunalı, 
Tanrı məni sizə qurban eyləsin. 
 
Kimi ağ geyinif, kimi qırmızı, 
Kimi gül döşürür, kimi nərgizi. 
Nazinən yeriyir şahımın qızı, 
Tanrı məni sizə qurban eyləsin. 
“Şahımın qızı”nın adını çəkəndə Banu xanım elə bilginən təzə 
gül açıler. Bir dənə qəşmərrəndi14 ki, ennənən kimi elədi. Dedi ki, 
gədənin könlünə girmişəm, hər şey düzələjək. Onatana götürdü 
görək Tahar daha nə deyir: 
Adın Banu, özün xanlar xanısan, 
Gözəllər içində nişanalısan. 
Bircə Xan Taharın şirin canısan, 
Tanrı məni sizə qurban eyləsin. 
Banı xanım öz-özünə elə şad oldu ku, “Oğlanın konlunu 
aldım, daha mana ölüm yoxdu”. Bəli, Banu xanım bir neçə gün 
Tahar Mirzeyi ovutdu. Qız Tahara elə vuruluf ku, bir dayqa 15 
onsuz keçinə bilmer.  
Tahar Mirzə heç buna gonul vermer, heç buna yaxınnaşmer. 
Banu xanım gənə Tahar Mirzeyi bağa gətirdi. Bağ nə –  Gülşan 
bağı. Bülbüllər bir-birinin cəhcəhindədi. Banu xanım dedi ki, bizim 
bülbüllərin cəh-cəhi, bağımızın gözəlliyi xoşuna gəlermi? Dedi: 
                                               
14 Qəşmərləndi  – qürrələndi mənasında 
15 Dayqa – dəqiqə 
PDF created with pdfFactory Pro trial version www.pdffactory.com
 
 
193 
– Qulaq as, xanım: 
Baharın yetgin çağıdı, 
Qarşılayaq yazı, bülbül! 
Sən oxursan, mən ağlaram, 
Belə gəlif yazı, bülbül! 
 
Oxu səsin zilə gəlsin, 
Xoş avazın dilə gəlsin. 
Yarım gülə-gülə gəlsin, 
Mən çalanda sazı, bülbül. 
Söz ağzınnan çıxmışdı. Banu xatun Taharı qucaxlıyıf, yana-
ğınnan bir busə götürdü. Tahar tez özünnən Banu xatunu ayırıf 
geri durdu. Sinəsinnən geri itələdi. Dedi:  
– Xanım, səhv eləmə, qulaq as: 
Tahar Mirzə düşüf xəstə, 
Mən olaydım sən həvəsdə. 
Oxuyasan budaq üstə, 
Zöhrəm edə nazı, bülbül. 
Bəli, Banu xanımı özünnən araladı. “Zöhrəm edə nazı, bül-
bül” sözü Banuya elə toxundu, ürəyinə sancıldı. Öz-özünə dedi, 
“yaxşı mən sənnən bu hayıfı alaram”. Çünki Banu xanım şah qı-
zıydı, özü də gözəl qadınıydı. Yüzlərnən şahzadələr, bəylər, oğlan-
lar istəmişdi, heç birini könlünə salmamışdı. Ancax Tahar Mirzeyi 
gözünün bəbəyi kimi severdi. Tahar Mirzənin də belə eləməyi 
Banunun xoşuna gəlmədi. Qayıtdılar imarətə gəldilər, ibadət 
eləməyə. O yannan, bu yannan, yemək, içmək. Çuğulun anası 
ölmüyüfdu, biri öldümü, sabah yerinə beşi doğulor. Çuğullar şaha 
çatdırdılar ki, bəs deməzsənmi sənin qızın Banu xanım, sənnən 
xavarsız özünə toy eliyir. Yanında oğlan saxlıyır. Şah fərraşdarı 
çağartdırıf Tahar Mirziyi tapdırdı, hüzuruna gətirtdi. Hikmətnən, 
gözəlliknən, mərifətnən Tahar Mirzə özünü şaha təqdim elədi. 
“Adım Tahar Mirzədi, Qaramannanam. Əhməd xanın oğluyam”. 
– Oğul, bəs burda sənin nə işin, mənim qızımın yanında nə 
gəzersən? 
PDF created with pdfFactory Pro trial version www.pdffactory.com
 
 
194 
Dedi:  
– Qulaq as, qoy sözümün cavabımı saznan deyim: 
Şahım, mən qapına dada gəlmişəm, 
Nola yetirəsən canana məni?! 
Hatəmin qızına aşiq olmuşam, 
O atdı dəryayi-ümmana məni. 
 
Qərib dağlar kimi dağları aşdım, 
Hələ tifil ikən ağlımı çaşdım. 
Oxudum sinəmin dəftərin aşdım, 
Buyurdu cəllada fərmana məni. 
– Oğul kim, nə? 
Dedi: 
– Qulaq as, baba! 
İndi sənə mən şikayət eylərəm, 
Xəncər alıb qara bağrım teylərəm. 
Üzüm tutmur beş kəlməni söyləyəm, 
Apar Zöhrə ilə divanə məni. 
– Ay oğul, Zöhrə nədi, sən nə danışersan? Səni mən qızım 
Banunun yanında görörəm. 
Banu xanım da əyləşif, örpəy üzündə, atasının məsləhətinə 
fikir verer. 
Aldı birni də Tahar: 
Uşaq ikən beşiyini yığradım, 
Çörəyimi zəhərlərə doğradım. 
Hətəm Sultan qəzəbinə uğradım, 
Atdı seldən selə, ümmana məni. 
– Ay oğul, vallah, heç nə başa düşə bilmerəm. Bir da görüm 
Hətəm Sultan kimdi, sana nə oluf? Dedi:  
– Qulaq as: 
Hətəm Sultan özünü mana bildirdi, 
Xan Taharın göz yaşını sildirdi. 
Naxax yerdən xan atamı öldürdü, 
Təbibsən sən yetir dərmana məni. 
PDF created with pdfFactory Pro trial version www.pdffactory.com
 
 
195 
Başına gələnləri Tahar Mirzə mən sizə danışdığım kimi 
Calələddin şaha söylədi. 
Şah üzünü qızına tutuf, qızım, bə sənin fikrin nəydi bu oğlanı 
yanında saxlıyırdın? 
Qız dedi, baba, oğlana fikir verersənmi?  
Dedi:  
– Bəli, maşallah, fikir vererəm, çox ağıllı, həm də gözəl oğlandı. 
Dedi: 
– Baba, sən bəyəndiyin kimi, mən də bunu sevmişəm, ona görə. 
Dedi:  
– Qızım, bu gör nələr danışer, bunun sevgilisi var. 
Dedi:  
– Baba, bilmerəm. Əgər o qız, o sevgilisi mənnən gözəl olsa, 
mən ona kəniz olajam. Yox, mən onnan gözəl olsam, vallahi-
billahi üçümüzü də öldürəjəm. O qızı da, bunu da, özümü də. 
– Oğul, indi mənnən nə isteyirsən? 
– Şahım, sənnən kömək istiyirəm. 
Banu xatun dedi: 
– Mən özüm sana kömək eliyəjəm. Sizin o Qaraman vila-
yətində nə qədər qoşununuz olar? Hətəm Sultanın nə qədər qoşunu 
olar ki, bizə cavaf versin?  
Tahar dedi, nə qoşunu olajax, balaja bir şəhərdi. Hətəm Sultan 
elə də qüvvətdi adam döylü. 
– Özgə yerdən onun köməyi yoxdu ku? 
Tahar dedi: 
– Xeyr, onun hardan köməyi olajax. Arxası-köməyi atam 
Əhməd xanıydı, məniydim. Atamı öldürdü, məni də didərgin saldı. 
Elə namərdə kim kömək eliyəsidi ki? 
Cəlalədin şah qızının sözünə baxdı. Kimi deyir səkkiz yüz, 
kimi deyir səkkiz min, kim də deyir səksən min ləşgər atdara suvar 
oldu. Xan Tahar bir dəvənin üstündə oturuf, Banu xatun özü də 
atdanıf, gəlhagəl gəldilər çatdılar Qaraman vilayətinə. Hətəm 
Sultana qasid göndərdilər, dedilər ki, ya şəhəri talıyırıx, ya Zöhrə 
xanımı ver. 
PDF created with pdfFactory Pro trial version www.pdffactory.com
 
 
196 
Hətəm Sultan özü qavağa çıxdı. Dedi: 
– Ay oğul, mənim şəhərimi niyə talıyırsınız, mən neynə-
mişəm. Dedilər, Zöhrə adında bir qızın var onu verməlisən. 
Dedi: 
– Kimə verməliyəm qızımı. 
Dedi: 
– Banu xatuna. 
– Banu xatunun nəyinə lazımdı Zöhrə. O, qız, bu qız. Qız da 
qıza gedərmi? 
Dedi: 
– Bilmerəm, istiyir. 
Hətəm Sultan dava olmasın, qan tökülməsin deyə kəcaveyi 
bəzətdirif, Zöhröyü kəcavədə əyləşdirif, gəldilər Banu xanımın 
yanına. Kəcavədən Zöhrə xanım enəndə Banu xanım vallahi-
billahi ayıl-mayıl oldu bunun gözəlliyinə. Qıza dedi: 
– Əlini bəri uzat. 
Zöhrə əlini uzatdı Banu xanıma tərəf. Banu xanım Zöhrənin 
əlini öpüf gözünün üstə qoydu. Şükr olsun dedi, ilahinin yarat-
dığına, şükr olsun varrığına. Əcaib-gözəl yaradıf. Üzünü Tahar 
Mirziyə tutuf dedi: 
– Ey, vallah sana ki, belə gözəl seçifsən. Bu yerdə Banu 
xanım aldı görək Zöhrə xanıma nə dedi: 
Gözlərində ayıf yoxdu, 
İllah sənin qaşın, Zöhrə. 
Dodaxlar yaquta bənzər, 
İnci, sədəf dişin, Zöhrə. 
Bərəkallah səni yaradan Allaha. 
Gəl durax qabax-qabağa, 
Boyum-boyuna sadağa. 
Sandıx çıxdı bizim bağa, 
Onda bitdi işin, Zöhrə! 
 
Banu deyir gəl dərddəşək, 
Görək kimdi kimnən qəşəng?! 
PDF created with pdfFactory Pro trial version www.pdffactory.com
 
 
197 
Gücün varsa, gəl güləşək 
Gətirmişəm qoşun, Zöhrə! 
Zöhrə işi başa tüşüf, Banu xanımın üzünnən öpüf, boynunnan 
qucaxladı. Dedi: 
– Eşq olsun sana, halal olsun sana. 
Bunnan sonra Banu xanım Hətəm Sultanı çağırtdırdı. Hətəm 
Sultan Banu xanımın qarşısına gəlif dedi: 
– Oğul, sənin bu səfərdə, qızımı tələb eləməkdə məqsədin 
nədi? 
Banu xatın dedi: 
– Qardaşın Əhməd xanı qətlə yetirdiyin günnən bu günə onun 
oğlu Tahardan mana bir xavar verə bilərsənmi?  
Hətəm Sultan ağladı, dedi: 
– Bala, mən Allahın da qarşısında, qardaşımın da qarşısında, 
oğlunun da qarşısında çox böyük günahkaram. Məni filan molla 
qızışdırıf başıma bu oyunu gətirdi. Onu da əməllərinə görə xalxın 
qarşısında edam etdirdim. Eylədiyim səhvi də başa tüşdüm. İndi 
mənim varım-döylətimin hamısı Taharındı. Havaxt o gəlsə, mən 
qızımı ona verif gözəl bir məclis qurajam, toy eliyəjəm. 
Banu xanım üzünü Tahar Mirziyə tutuf dedi ki, Tahar, get 
əmiyin əlinnən öp. Tahar dedi, heç vaxt elə şey olmaz. Bir əmi kimi, 
bir ağsaqqal kimi mən ona hörmət eliyəjəm, əmbə atamı öldürüf, 
başıma bu müsibətləri gətirdiyinə görə onu ömrüm boyu 
bağışdamıyajam. O, mənim bavamın vəsiyyətini yerinə yetirmədi 
heç nahax yerə. Onun gözünü var-döylət örtdü heç nahax yerə. İndi 
də özü bilsin, mana onun vardatınnan Zöhrədən başqa heç kim, heç 
nə lazım döylü. Mən Zöhrədən dönən döyləm. 
Hətəm Sultan Taharın qarşısında baş əydi. Dedi: 
– Tahar, bala, bir atan kimi, bir əmin kimi mən elədiyim 
haxsızlığı başa tüşörəm, mənim günahımnan Allahın qarşısında 
keçməyini istiyirəm. Özgə heç bir şeydən yox! Mənim də vilayətim, 
mənim də varım-döylətim sənindi, atıyan da qoyuf getdiyi var-
dövlət də sənindi. Sən gedənnən sonra mən anana nejə hörmət 
eləmişəm, nejə baxmışam onu da anan sana danışar, inanarsan. 
PDF created with pdfFactory Pro trial version www.pdffactory.com
 
 
198 
Haşiyə: 
Bəli, burda bir haşiyəyə çıxajam. 1954-cü ildə Qara Təhlə 
kəndində toydoydux. Aşıx Sadıxıydı, Aşıx Alxanıydı, həmən bu 
dastanı danışerdılar. Orda Aşıx Alxan dastanı bağlıyan vaxtı, ustad 
Banu xanımı da Tahara verdi. Yanı hər ikisinin nigahını Tahara 
bağladı. Çünki Banu xanım da Taharı çox severdi. Deyilənə görə, 
bu izdivaca Zöhrə xanım da irazı oluf. Ustad danışerdı ki, Zöhrə 
xanım güzəşdə getdi, Tahardan xahiş elədi ki, əvvəlcə Banu 
xanımnan kəbin kəsdirsin, sonra onunnan. Dedi: 
– Bu qız ki, sənin yolunda belə zulumlar çəkif, belə əziyətdər 
çəkif, bu Allaha da xoş keçməz, heç kimə də. Çünki bizim 
peyğəmbərimiz də bir kişiyə bir neçə kəbinə ixtiyar verif. Bu 
şərtnən ki, kişi bu qadınnara bir göznən baxsın, birini o birinnən 
üstün tutmasın. Rəhmətdik Aşıx Şenniyin də belə bir sözü varıydı 
«Bir tərlana iki şikar ar döyü». 
Bir söznən hər üçünün, Zöhrənin təklifinnən, Banu xanımın 
irazılığınnan Taharın konlunnan toy başdadı, nə başdadıü. Tahar 
Mirzə hər iki xanıma muraz verif, muraz aldı. Bu vaxt Tahar 
götürüf Zöhrüyə bir söz deyir, görək nejə deyir? 
Qız, səni ədalət bildim, 
Mən qapına dada gəldim. 
Çox cəfa çəkdim yolunda 
Ömür verdim bada gəldim. 
 
Hər nə oldu mana oldu, 
Yazıx cismim cana doldu. 
Gül üzüldü, bülbül soldu, 
Səni saldım yada gəldim. 
 
Xan Taharın bu vaxtında, 
Sinəsi yanan baxtında. 
Hətəm Sultanın taxtında, 
Özmü saldım oda gəldim. 
Tahara dedilər, Tahar, özünü oda-zada salmıyıfsan. Bu xanı-
mın biri halalca göbəkkəsdin, o birisi də yolunda cəfa çəkən igid, 
PDF created with pdfFactory Pro trial version www.pdffactory.com
 
 
199 
gözəl xanımdı. Peyğəmbərimiz də bir kişiyə iki xanımı halal 
buyuruf. Heç kefini puzma. Hər ikisi halalın olsun. Beləcə hər iki 
növcavanın kəbinnəri Tahara kəsildi. 
Elə ki, Aşıq Alxan dastanı tamamladı. Aşıq Sadıx dedi: 
– Alxan, dastanı niyə belə tamamladın. Banu xanımı gərək 
Tahara vermiyəydin. Axı biz kommunist ölkəsində yaşayırıq. Sən 
niyə iki arvadlılığı təbliğ eliyirsən! 
Alxan kişi də dedi: 
– Ay Sadıx, mənim ustadım mana belə örgədif, mən də belə 
danışeram, belə də danışajam. Kim qorxor qoy danışmasın. 
Allah-tala onnarın hamısına irəhmət eləsin. Bu dastannara 
qulaq asıf, oxuyuf düzəliş verənnərə, bəzi yerdə sözdər bir-birini 
tutmor, bəzi yerlərdə yanılışdıxlar var. Alimlər əlinə keçəcək bu 
sözdər. Bircə onu deyə bilərəm ki, mənim söyləməmdə bu dastan 
heç bir dəyişikliyə uğramayıf, ustaddan nejə almışam, eləjə də 
çatdırdım. Allah amanında, hamınız murazınıza çatasınız. 
PDF created with pdfFactory Pro trial version www.pdffactory.com
 
 
200 
NOVRUZ-QƏNDAB 
 
Sizə hardan danışajam, keçmiş əyyamnan, sadiqəl dövrannan, 
ustaddar qovluğunnan, bu fani dünyanın Diyarbəkir vilayətinnən.  
Diyarbəkir mahalı, Diyarbəkir xalqı öz axarınnan yaşıyırdılar, 
dolanerdılar, severdilər, sevilerdilər, toy eliyerdilər, nişan eliyer-
dilər, sünnət eliyerdilər, dünyasını dəyişerdilər. Allah ölənnərə rəh-
mət eləsin, qalannara can sağlığı versin, inşallah. Diyarbəkir mahalı-
nın ən gözəl, addı-sannı, peyğəmbər sifətdi, millətinə canı yanan, 
xalqını sevən Kərim addı bir padşahı var idi. Kərim padşah çox 
səxavətdi, çox ədalətdi idi. Dəryalar mürəkkəb oluf, meşələr qələm 
olsa munun varını-yoxunu yazıf-qurtara bilməzdi. Hamısını xalxının 
yolunda xərjdiydi. Xalqınnan da qazanerdı. Bunun evladı yoxuydu.  
Var-döylət bir yana dursun, evlad yoxdu. Nəzirrər verer, 
yetimlər söyündürör, məktəflər tiker, məsciddər tiker, nə iş görörsə 
evlad yoxdu ku, yoxdu. Bir gün ahı-zar içində qadınınnan barabar 
oturmuşdular, içəri bir dəvriş girdi: 
– Salamun-əleyküm! 
– Əleyküm-salam! 
– Baba, nə istiyersən? 
– Şahım sağ olsun, ey padşahım, mən pay alannardan döyü-
ləm, pay verənəm, sizə bir alma verəjəm. O almeyi yarı bölün 
yeyin. Doqquz aydan sonra sizin bir öyladınız olajax. Hansı gündə 
anadan olarsa, uşağa onun adını qoyun.  
Almeyi mizin üstünə qoyuf kişi geri döndü, gözdən itif yox 
oldu. 
– Ay qonax! 
Cavab vermədi, getdi. 
Ay dolandı, il dolandı, Kərim padşahın arvadı dünyaya bir 
evlad gətirdi. Noyruz günündə. Noyruz günündə yaranmışdı, 
Noyruz günündə də adını Noyruz qoydular. Mamalar, dayələr 
yığıldılar, göz aydınnığı, şəhərə, xalxa sovqat, pay, hamının könlü-
nü almax, sevindirmək. Allah elimizi-obamızı həməşə sevinc 
içində yaşatsın, inşallah. 
PDF created with pdfFactory Pro trial version www.pdffactory.com
 
 
201 
Uşax yeddi-səkkiz yaşına çatanda öyrətmənləri, yanı, müəl-
limləri padşah yanına yığdı. Oğlu nejə tərbiyə almalıdı, gələcək 
padşahlığı necə idarə etməlidi. Hamısını birbəbir örgəder.  
Noyruz gəlif on beş yaşına çatmışdı.  
– Oğul, mənim bir dostum var, onun evində toydu, gəl barabar 
gedəh.  
O vaxtın böyük ustadı, saz-söz əhli, aşıxları məclisdə cöylan 
eliyirdilər. Noyruz bunnara o qədər vuruldu ku, atasınnan bir gün 
əl çəkmer, aşıxlar, aşıxlar, aşıxlar... Ay baba, aşıx nə gözəldi, aşıx 
nə gözəl söhbətdər eliyer, aşıx nə gözəl tərbiyələr verer, bu nə 
gözəl məktəfdi. Həm də oxuyur. Mən də çalıf-oxumaq isteyrəm.   
Noyruz on səkkiz yaşına çatıf, həddi-buluğa çatıf. Gecələrin bir 
vaxtıydı, zümzümə eliyif yatmışdı. Gördü bir nurani kişidi gəlif: 
– Oğul, oğul, nə xəyala, fikrə dalıfsan? Gözdərini aç məni 
dinlə. 
Gözdərini açıf: 
– Baba, xoş gəlifsən. 
– Oğul, bu badəni iç, nuş elə.  
– Baba, bizə haram döyül kü? Bizə haramdı o badə. 
Dedi: 
– Oğul, bu o badədən döy. Adəmi Həvvıya, Yusifi Züleyxıya 
çatıran bədələrdəndi. İç, inşallah, ağlın yerinə gələr.  
Noyruz badeyi nuş eliyif, iki barmax arasınnan baxıf haraları 
gördü. Gəlhagəl Qəndab adında bir gözəl göstərdilər. Məqamın da 
dedilər, Misirdədi. Calal paşanın qızıdı. 
– Oğul, sən sağ, mən salamat. 
Noyruz badədən sonra beyhuş oluf, sabahısı mamalar, 
dayalar, həkimlər, loğmannar töküldülər. Bu oğlan niyə belə oluf? 
Buna nə oluf? 
Bir qoca qarı var idi. Gəldi belə baxdı, dedi: 
– Ay Kərim padşah, olarmı bu uşağın dodağınnan öpöm? 
– Olar, niyə olmor? Öp. 
Dodağını dodağına söykədi, uşağın nə ki seliyi var idi 
hamısını əmdi. 
PDF created with pdfFactory Pro trial version www.pdffactory.com
 
 
202 
– Ay qarı, nağarersan? 
– Bu hax vergisidi, badə içif, bir az ömrü uzansın deyə 
eleyrəm. Bu qalxanda inşallah, başına cavan oğlannar yığeynan, nə 
istəsə, onu ver. 
Oydu ku, yeddi gün tamam olanda Noyruz özünə gəldi. Göz-
dərini aşdı, belə baxdı, dört yanında tay-tuş, cavan yığılıf, hamı-
sınnan salamlaşdı. Ancax rəng dəyişif, Noyruzda bir gözəlliy 
əmələ gəldi.  
– Oğul, bu nə haldı, bu nə halətdi, bizi dəli eliyifsən? Neçə 
gündü yatersan, ayılmersan? 
– Baba, mənə bir sineydar. 
– Oğul, sineydar nədi? 
Bir keçəl dedi: 
– Mən bilerəm. İldə bir dəfə göy gürüllüyəndə göydən tüşör. 
– Ay oğul, nədi ki o? 
– Yüz manat ver, mən gətirəjəm. 
Yüz manatı aldı, getdi sazbəndin yanına, beş-on manat verif 
bir saz götürüf gətdi. Dedi: 
– Budu. 
Noyruz sazı alıf sinəsinə qoyuf, görəh nə diyijəh, siz şad olun, 
inşallah. 
Tifilkən ustada qulluq elədim, 
Oxudum dərsimi kamalın gördüm. 
Sazınan, sözünən zay etdi məni, 
Mən atam Kərimin əməlin gördüm. 
 
Girdim bağa, bağım təqayir oldu, 
Xoryad əli dəydi təğayir oldu. 
Gözüm gördü, ağlım təqayir oldu, 
Çayi Tərtərin əyməyin gördüm. 
 
Novruzam, qalmışam bir cam içində, 
Bir camı bəslədim bir cam içində. 
Ağam mənə verdi bir cam içində, 
Misirdə Qəndəfin camalın gördüm. 
PDF created with pdfFactory Pro trial version www.pdffactory.com
 
 
203 
Söz tamama yetdi. Noyruzun anası keçəlin üstünə tüşdü nə 
tüşdü? Dedi, əyə, zalım oğlu, bu nə sazdı gətirifsən, bu sazdan 
Noyruzun atası Kərim ağanın hər otağında biri var. Götür sazını da 
cəhənnəm ol. 
Bəli, hörmətdi qardaşdar, Diyarbəkir vilayətinə yayılıf ki, 
şahın oğlu dəli oluf. Başına bu oyunnar gəlif. Vergi verilif. Uşax 
durmor, ata çatdıyır. Ana özünnən geder, yalvarıf-yaxarellar. An-
cax Noyruz da deyir mən dəli-divanə olmuşam, hökmən getmə-
liyəm. 
– Ay bala, getmə, aman günüdü, olmaz. 
Bir gün, beş gün, on gün, anası uşağı nə qədər qılıxladı, 
neynədi, olmadı. Axırda Zeynəb xanım vücudə gəlif dedi: 
– Oğul, əlnən dedim qanmadın, dilnən dedim qanmadın, göz-
nən dedim qanmadın, qaşnan dedim qanmadın, ateynan dedim 
qanmadın, aneynan dedim qanmadın, axırı indi gəl bax gör anan 
sənnən daha hansı dilnən danışajax:   
Noyruz dedi: 
– Buyur, ana. 
Doqquz ayı sinəm alta bəslədim, 
Getmə oğul, getmə, qoymaram səni. 
Möhnətinən boya-başa yetirdim, 
Getmə oğul, getmə, qoymaram səni. 
Bəli, ana sözü evlad üçün möhürdü. Ancax eşq ataşı Noy-
ruzda o qədər möcə16 gəlif ki, Noyruz başa tüşmör ki, başa tüşmör. 
Noyruz başdadı: 
– Anacan, anacan, sənin südünə də, dediyinə də, sözünə də 
qurvan kəsim, ana. Bir mənə də qulaq as axı: 
Başına döndüyüm gülüzlü ana, 
Ana, halal eylə, mən gedər oldum. 
Əmmişəm südünü mən qana-qana, 
Ana, halal eylə, mən gedər oldum. 
– Oğul, nə dedin? 
Aldı görək ana nə deyir: 
                                               
16 Möcə – coşmaq, şiddətlənmək 
PDF created with pdfFactory Pro trial version www.pdffactory.com
 
 
204 
Qoymaram gedəsən sən bu xanadan, 
Qurtarmaram bu qüssədən, baladan. 
Öylad olan üz döndərməz anadan, 
Getmə oğul, getmə, qoymaram səni. 
Aldı Noyruz: 
Dərdli könül havalanıf uçmağa, 
Dünyasında yaxşı-yaman seçməyə. 
Qəndəb üçün şirin cannan keçməyə, 
Ana, halal eylə, mən gedər oldum. 
– Qəndəb mənim hər şeyimdi, vücudumdu, gözümün işığıdı, 
nurdu.  
– Ay oğul, nə Qəndəb, nə zad? Şəhər dolu Qəndəb döyülmü? 
O qədər qəndəblər var ki. Diyarbəkirin hansı gözəlini istersən 
ayağına gətirem. Bir ananı eşit, bala: 
Mən rüsxət versəm də sənə qıymaram, 
Dolannam başına, sənnən doymaram. 
Zeynəbəm, yalvarram, səni qoymaram, 
Getmə, oğul, getmə, qoymaram səni. 
Aldı Noyruz görək axır bəndində nə dedi? 
Canım fəda olsun o min bir ada, 
Yarsız can dözərmi fani dünyada. 
Sən dua qıl, mən də yetim murada, 
Ana, halal eylə, mən gedər oldum. 
Hörmətdi qardaşdar, hörmətdi camaahat, hörmətdi el-oba, bu 
deyişmənin, bu atışmanın bir qolu da var. Ustaddardan belə də eşitmi-
şəm. İndi onu ağızdan deyəjəm. Elə bilerəm, oxuyannara, eşidənnərə 
bu da maraxlı olar. Başqa ustaddar belə də deyirdi. Qulax asın: 
Başına döndüyüm gülüzlü oğul, 
Getmə oğul, getmə, qoymaram səni. 
Yedirmişəm sənə qənd ilə noğul, 
Getmə, oğul, getmə, qoymaram səni. 
Noyruz deyir: 
Başına döndüyüm gülüzlü ana, 
Ana, halal eylə, məni qoy gedim. 
PDF created with pdfFactory Pro trial version www.pdffactory.com
 
 
205 
Südünü əmmişəm mən qana-qana, 
Ana, halal eylə, məni qoy gedim. 
Anası deyir: 
Atan xərac aler divanxanadan, 
Ölmədik, qurtarax bu qəmxanadan. 
Oğul da kəsərmi meylin anadan, 
Getmə, oğul, getmə, qoymaram səni. 
Noyruz deyir: 
Fəda olum ustaddarın pirinə, 
Sevəni yetirər biri-birinə. 
Babam bağışlasın taci-sərinə, 
Ana, halal eylə, məni qoy gedim. 
Zeynəb xanım deyir: 
Bu Zeynəb xanımı ağlar qoyma gəl, 
Sinəsinə əlvan dağlar qoyma gəl. 
Ata qapısını bağlar qoyma gəl, 
Getmə, oğul, getmə, qoymaram səni. 
Noyruz deyir: 
Ağamın əlinnən içmişəm badə, 
Xudayi-zülcalal dadıma yetə. 
Noyruz əli yarın əlinə çata, 
Ana, hümmət eylə, məni qoy gedim. 
Ana əl çəhmer: 
– Yox deyir, oğul, bı yerdə o qədər qızdar var ki. Kimin qızını 
istersən, atan əmr eləsin, gətirsinnər. Sana qızmı qəhətdi? Toy 
eliyəh 40 gün, 50 gün, nə qədər istersən. 
Dedi: 
– Yox, aneyi-mehriban, mən getdim ki, getdim. 
– Yox, oğul, qoymujam.  
Arvad qarşısına döşəndi, nə qədər elədi, olmadı. Axır bir gün 
Noyruz yaman ajığa gəlif dedi: 
– Ana, bir qulaq as. 
A beymürvət, beyinsafın balası, 
Yaxşı dosta yalan satmaq olarmı? 
PDF created with pdfFactory Pro trial version www.pdffactory.com
 
 
206 
İnsafı unuduf, dini tərk edif 
Namusu, qeyrəti atmax olarmı? 
Dedi: 
– Yox, ay bala, olmaz. 
Dedi: 
– Qulaq as. 
– Oğul, nə dedin? 
Çoxunun könlündən keçir paşalıx, 
Aslan üçün vətən olar meşəlik. 
Tülküdən qohumlux, qurddan aşnalıx, 
Şahmarın qoynunda yatmax olarmı? 
Dedi: 
– Ay bala, olmaz. 
Dedi: 
– Onda qulaq as. 
Noyruz da axtarer özünə bir bab, 
Vədə gələr, bir gün çəkilər hesab. 
Poladdan şiş olsa, sümükdən kabab, 
Uyduruf bir-birinə taxmaq olarmı? 
– Yox, oğul, olmaz. 
Dedi: 
– Onda ana, məni mürəxxəs elə, mən getməliyəm ki, get-
məliyəm. 
Bəli, el bir yana, ata bir yana, ana bir yana, camaahat bir yana, 
Noyruzu əyləmək mümkün olmadı. Kərim padşah əmr verdi 500-ə 
qədər, 1000-ə qədər atdı atdandı ki, Noyruznan barabar Misirə 
getsin. Ancax bunnarın arasınnan böyük dəryalar keçir, oraları 
mən görməmişəm, ustaddar belə deyer. Bu dəryadan o taya 
addamaxdan ötrü gərəh gəmiynən keçeydin. 
Gəminin yanına gəldilər. Leşkər dayandı, Noyruz dayandı, 
atdan endi. Gəmiçibaşı deyillər, kapitan da deyillər, gavdan da 
deyillər. Noyruz munun yanına getdi. Salam-kalamnan soyra dedi: 
– Əmi, biz Misirə addamalıyıx. Filan qədər qoşunum var. 
Gəmiçibaşı dedi: 
PDF created with pdfFactory Pro trial version www.pdffactory.com
 
 
207 
– Oğul, münəccimlər xəbər verer ki, altı gün dənizə girif-
çıxmax olmaz. 
– Niyə? 
Dedi: 
– Fırtına olajax, xalx qırılar. Xalx yazıxdı.  
Çox yalvardı Noyruz. Etmə, eləmə. Noyruzun eşq təpəsinə 
vuruf, bir haydadı ki, elə biler ki, Qəndab bu saat əlindədi ki, 
əlindədi. 
Noyruz gördü hər yerdən əlac kəsiler, kapitan heç bunu 
eşitmer. Ancax kapitan da çox ağıllı adamdı. Gördü bu dəliqannı 
dediyini deyir. 
– Oğul, get, savax gələrsən. Büyün olmaz. 
Savaxlarınız xeyirriyə açılsın, savax dedi, get bürsügün 
gələrsən. Nə qədər oyutdusa münəccimlər havanın pis olduğunu 
dedilər. Gəmiyi çıxartmax olmaz. 
Ancax Noyruz bir həftədi burda qaler. Qoşunu yemləmək 
lazımdı, qoşuna sahablıx eləməh lazımdı. Əziyyət çəkellər. Axırda 
gəmiçibaşının yanına gəlif görək nə dedi? 
Sənə deyim, gəmiçibaşı,  
Qəndəb Misirdə, Misirdə. 
Olma öz işində naşı, 
Qəndəb Misirdə, Misirdə. 
– Oğul, nə dedin, nə? 
Noyruzun ləfzi, Noyruzun saz çalıb-oxuması gəmiçibaşını 
ağıldan elədi: 
– Oğul, sana qurvan olum, bir o dodaxlarını bir də aç, nə 
deyersən? 
– Neynək, oğul, yerindədimi? A kişi, ikinci sözünü de, düzələr. 
Aldı görək nə deyir? 
Mən olmuşam yola naşı, 
Artıbdı könlüm təlaşı. 
Uçubdu könlümün quşu, 
Qəndəb Misirdə, Misirdə. 
PDF created with pdfFactory Pro trial version www.pdffactory.com
 
 
208 
– Oğul, oğul, get Diyarbəkirə dincəl, qoy havalar da düzəlsin, 
gələrsən. 
Belə deyəndə elə bil Noyruzun başınnan qaynar su töküldü: 
– A kişi, nə danışersən? 
Noyruzam, mən nələr edim? 
Bağırımın başını didim. 
Diyarbəkirə necə gedim? 
Qəndəb Misirdə, Misirdə. 
– Altı-yeddi gündü sən məni burda uyudursan, gəmiçibaşı. 
Dədəmin qılıncı haqqı, sana bir qılış çalajam ki, iki bölünəjəsən.  
– Ay oğul, Allah xatanı, qanını başına töksün. Gətir leşkərini 
doldur gedək. 
Doldular. Başdadılar yol getməyə. Bir-iki gün getmişdi. Üçün-
cü günüydü. Alt tərəf qaraldı, üst tərəf qaraldı, Allah göstərməsin, 
bir fırtına qofdu. Gəmiyi yeddi-səkkiz yerə parçaladı. Parçaladı, 
tökdü, darmadağın elədi. İçindəki canlıların hamısı qərq oldu. 
Noyruz bir taxta parçasının üstündə qalıf, su içində titrətmə tutuf: 
– Ha mənim ağlım qara gəlsin, kişiyi eşitmədim.  
Təpənə yüz döynən, geri gələrmi peşmançalığ? Götürüf görəh 
burda indi nə diyijək, biz diyəh, siz həməşə şad olun. 
Gecə ayaz, gündüz bulut, 
Qaldım bu dərya üzündə. 
Ana, yaş köynəymi qurut, 
Qaldım bu dərya üzündə. 
Kimə deyirsən? Kim eşidəsidi? Dərya öz dalğasını vuror, yel 
öz işini görör, taxta da nazik taxtadı, belə tüşör, zornan qalxer, belə 
tüşör, zornan qalxer. Suyun içində Noyruz: 
– Mənim ağlım belə olsun.  
Noyruz çox peşman olof, aler birini də:  
Bu dəryada balıx çoxdu, 
İnsanata ölüm haxdı. 
Beş arşın kəfənim yoxdu, 
Qaldım bu dərya üzündə. 
 
PDF created with pdfFactory Pro trial version www.pdffactory.com
 
 
209 
Aldı birini də: 
Noyruz da yaman haldadı, 
Peymanam dolhadoldadı. 
Qəndəfin gözü yoldadı, 
Qaldım bu dərya üzündə. 
Bəli, Noyruz dəryanın üstündə köpükləner. Əl ata bilmer, qol 
ata bilmer, az qalıf su canını alsın. Taxtanın üstündə, bir parça 
taxtanın. Ağlına bir şey gəldi. Babası həməşə aşığa qulax asan 
vaxtı aşıxlar nəsihət vererdilər ki, Allaha dua eliyin, işiniz tamam 
olajax, arzunuz yernə yetəjək. Bu gəldi, Noyruzun yadına tüşdü. 
Dedi, gəl bir Allahına sən də dua elə, bəlkəm kömək oldu. Götürüf 
görək orda nə deyer, biz deyəh, siz şad olun inşallah. 
Qarlı dağlar gəldi keşdi aradan, 
Kərəm eylə, qoyma məni dəryada. 
Yeri, göyü, ərşi, kürsü yaradan, 
Kərəm eylə, qoyma məni dəryada. 
Nə cavab gəler, nə səs gəler, dəryanın dalğasının səsidi, 
vəssəlam, suyun şırıltısı.  
Övliyalar, ənbiyalar, ərənnər, 
Hanı mənlə doğru yola varannar? 
Qərq oldu dəryada çox şirin cannar, 
Kərəm eylə, qoyma məni dəryada. 
 
Noyruz da çağırer səni imdada, 
Bir dəvriş donunda sən verdin bada. 
Tut qolumu dəstim yetir Qəndəba, 
Kərəm eylə, qoyma məni dəryada. 
Taxtanın üstündə gözünə yuxu getdi. Bir də gözünü açanda 
gördü kü, üstündə qağayılar oana-boana uçuşor. Ancax su munu 
gətirif kanara, dəryanın qırağındadı. Bir təhər sürünə-sürünə özünü 
verdi qumun üstə. O minvalnan yatmaxda olsun, sizə kimnən xəvər 
verəjəm, Qəvvas Əhməddən, yanı, üzücü Əhməddən.  
Hər səhər tezdən Qəvvas Əhməd gəlif dəryanın kənarında 
gəzərdi, özünün balıx tutmaxdan ötrü qoyduğu torrara baxardı, 
PDF created with pdfFactory Pro trial version www.pdffactory.com
 
 
210 
torrarı yoxluyardı. Balıx, nemat, qısmat tüşüfsə götürüf aparıf satıf 
başını dolandırardı. Öz-özünə deyinə-deyinə, qım-qımı çala-çala 
gəler. Gəldi gördü ki, yolun qırağında, suyun qırağında harda ki 
dalğa vuror, ləpə vuror, bir nəfər insan uzanıf. Mat-mətəl qaldı 
Əhməd kişi. Yavaş-yavaş gələndə gördü kü, oğlan, nə oğlan, 
Allahın gözünün xoş olan vaxtı yaranıf, padşah libasında. Ancax 
irəng-iriz palçığa bulanmış, kirə bulanmış, sürünmüş, ancax nəbz 
ater. İlahi, sənin varrığına şükür. Bir bundan xəbər alem görüm 
kimsən? Burda nə əzersən? 
Xab içində yatan, ay cavan oğlan, 
Oğul, dur götüröm xanəmə səni. 
Nədən belə tərgi-vətən olufsan, 
Oğul, dur götüröm xanəmə səni. 
Gördü ki, yox, oğlanın heç dünyadan xəbəri yoxdu, ayılmax 
fikrində də döy. 
– Ay oğul, birin də deyim. 
Boyunnan bilerəm yadigərrisən, 
Məhəbbət ucunnan ahu-zarrısan. 
Oğul, söylə görüm hansı yerrisən, 
Balam, dur götüröm xanəmə səni. 
Noyruz tərpənmer ki, tərpənmer. Aldı Əhməd kişi birin də: 
Oğul deyif səni burdan götürrəm, 
Götürüf də məkanına yetirrəm. 
Mən Əhmədəm, mətləbini bitirrəm, 
Oğul, dur götüröm xanəmə səni. 
Əhməd kişi bunun nəbzini yoxladı, kürəyini oxaladı, bəri 
çevirəndə ha-ha-ha Noyruz özünə gəlif, gözünü açıf “Əşhədü ənna 
ilahə iləllah” dedi.  
– Hə, bala, başına dönüm, əlhəmdulillah, deyən müsəlmansan. 
– Hə, müsəlmanam. 
– Ay oğul, səni bu hala gətirən nədi? Niyə bu günə tüşöfsən? 
Mana diyərsənmi? 
Noyruzun dili hələ söz tutmor. Kişinin qoltuğunda, heyvə-
sində nə var idisə caddan-kütdən çıxardıf Noyruzun ağzına, doda-
PDF created with pdfFactory Pro trial version www.pdffactory.com
 
 
211 
ğına bir az çörək verdi, bir az su verdi. Noyruz özünə gəldi, görək 
nə dedi? 
– Oğul, Noyruz, nə dedin? 
Qadiri-sübhanım, sənə əyandı, 
Necə pərişandı hallarım mənim. 
Bir bülbüləm, gül üzünnən sızlaram, 
Saralıf-solufdu güllərim mənim. 
– Oğul, inşallah, hər bir işin düzələr. Öydə sənin tayın-tuşda-
rın var, gedərsən, onnarı görüf açılarsan, inşallah. Aldı birini də: 
Qurvan olum nazlı yarın özünə, 
Eşq əlindən yuxu getməz gözümə. 
Necə baxem xeyirxahlar üzünə, 
Qəndəb də gözdüyör yollarım mənim. 
Aldı birin də görək nə dedi? 
Sarı samovardı, hazır peşədi, 
Ağ eyvan odadı, büllur şüşədi. 
Adım Noyruz, atam Kərim Paşadı, 
Var idi nökərim, qullarım mənim. 
– Oğul, o ki sən Kərim Paşanın oğlusan, mənim gözümün işı-
ğısan. Qalx ayağa, mənnən gedək.  
Gəlhagəl gəlif çıxdılar Əhməd qəvvasın komasına. Çox gözəl 
hörmət elədilər. Noyruzun ayağını, başını yudular. Ancax Noyruz 
fikir verer ki, kimsə munu güdör, ancax özü bilmer. Bir gün dedi: 
– Baba! 
Dedi: 
– Bəli! 
– Bu əziyyəti mana çəkersən, sənin burda kimin var? Oğlun, 
qızın? 
Dedi: 
– Oğul, mənim gözümün ağı-qarası bircə qızım var. O da sən 
burdasan deyə utandığınnan bizim üzümüzə çıxmer.  
– Baba, sən mana bu iyiliyi eliyifsən, Allah eşqinə, ixtiyar ver 
qoy o xanım üzümüzə çıxsın. 
PDF created with pdfFactory Pro trial version www.pdffactory.com
 
 
212 
Ay qızım, ay qızım, ay Gülşan, – deyə Qəvvas Əhməd çağıran 
vaxtı Gülşan on dört hörük hörüf, ay qabax, ayna yanax, Allah 
qorusun. Mənəm-mənəm deyir, elə yetkin vaxtıdı ki. On yeddi-on 
səkkiz yaşına çatıf, halay döyür. Əssalamü-əleyküm deyif, 
Noyruza yaxınlaşıf Noyruzun əlini əlinə alanda elə bil Noyruzu 
silkələdilər. Noyruz da buna əlini uzadanda bir-birini elə hiss 
elədilər. Ancax Noyruzun qarşısında Qəndab duror. Noyruz heç 
yoldan çıxammaz.  
Bir gün oruya, bir gün buruya, aradan bir on-on beş gün keçif, 
bunnar lap yaxşı isinişiflər bir-birinə. Oğlannan qız. Ancax qız 
fikir verer ki, həməşə Noyruzun fikri qaçmaxdadı. İş ondadı ki, 
Noyruz da başa salammer ki, a zalım qızı, sən əl çək, mənim 
yeyəm, sahibim var. Bu bağımız belə, bu bağçamız belə, bax burda 
nar biter, burda alma biter. Savax səni hayva bağına aparajam. 
Bürüsüyün təxminən yarım ay, bir ay keçif, Noyruz da açılıf 
deyəmmer ki, a zalımın qızı, dərdim mənim ayrı dərddi. 
Oydu ku, bir gün bunnarı Gülüstan bağına aparıllar. Bağa 
gedən vaxtı, bunnar da yetirən vaxtı bir bülbül gülün üstünə 
şığıyan vaxtı tikən bunun köksünnən batıf süysününnən o yana, 
kənara çıxdı. Başını belə söyköf can verer. Noyruzun gözdəri 
yaşardı. Qızın üzünə baxdı: 
– Görörsənmi, məhəbbət, eşq nə deməkdi. Mənim də 
məhəbbətim var. 
Qız elə bildi ki, bunun məhəbbəti onadı.  
Dedi: 
– Mən də şad olaram. O məhəbbətdən məndə də var.  
Dedi: 
– Gəl hələ bu gülə, bülbülə baxaq görək nətərdi dünyanın 
axırı. 
Bəli, əziz qardaşdar, Noyruzu Qəndəbin eşqi, Qəndəbin dərdi 
içini oyub aparer. Bülbülü də ki bu halda gördü, ciyarı başdadı 
qovr eləməyə. Ancax yanındakı xanıma da dərdini açıf deyə 
bilmer ki, mən səni yox, ayrısını severəm. Deyir götürüf bülbülə 
bir neçə söz diyijəm, qanar, qanar, qanmaz da özü bilər. 
PDF created with pdfFactory Pro trial version www.pdffactory.com
 
 
213 
Yanındakı xanım ağzını açıf, qulaxlarını açıf, gözdərini örtöf, 
deyir görüm bu nə oxuyur? 
Səhərdən gəşt eylər gülün üstünə, 
Gör necə tutubdu işini bülbül. 
Gah gedər, gah gələr qonça başına, 
Axıder gözünün yaşını bülbül. 
Qız belə fikirləşdi, dedi: 
– Noyruz, bu söz mənim üçündümü, yoxsa ayrısı üçündümü? 
Dedi: 
– Xanım, özün başa tüş. Gör nə var. Məhəbbət gör nə işlər 
eliyer.  
Aldı ikinci bəndini. 
Bəli, Gülşan xanım dedi: 
– Noyruz, qadan alım, açıxdan deynən. 
Dedi: 
– Xanım, mən gizli heç nə demerəm.  
Bağın, həm bağçanın bağı gərəkdi, 
Alması, heyvası, narı gərəkdi. 
Hər kəsə öz dostu, yarı gərəkdi, 
Sevərmi özgənin qaşını bülbül? 
Dedi: 
– Yox, sevməz. 
– Mən də özgöyü sevmerəm. 
Az qaldı deyə ki, səni sevmərəm. Gözdöyürdü Noyruzdan 
eşitsin ki, yalnız səni severəm.  
Bəli, mənim əzizlərim, Noyruzun sözünün axır bəndi belə oldu: 
Noyruz necə çəksin Qəndəb dağını... 
Sözü tamamlamamış qız oandan dedi: 
– Qəndəf, kimdi? 
Noyruz dedi: 
– Xanım, Qəndəb mənim sevgilimdi.  
Belə deyif son bəndi söylədi: 
Noyruz necə çəksin Qəndəb dağını, 
Əridib ürəyimi, aldı yağını. 
PDF created with pdfFactory Pro trial version www.pdffactory.com
 
 
214 
Yel vuruban saldı gül yarpağını, 
Can verer söyköyüf başını bülbül. 
Özünnən asılı olmayarax, Allah göstərməsin, sevgi-məhəbbət 
çox pis şeydi. Qız ki içəridən vuruluf, az qaler Noyruzun içərisini 
yarsın girsin. Ələc yoxdu, namus-həya qoymor. Çünki Allah 
rəhmət eləsin, Ələsgər deer, “Gözəldə namus gərək, iyiddə də ar”. 
Həya, namus, ar qoymor Gülşan qalxıb desin ki, ədə, mənəm 
sənnən ötrü ölən, harıya gedersən? Onunçun da deer ki: 
...Yel vuruban saldı gül yarpağını, 
Can verer söyköyüf başını bülbül. 
– Mən Qəndəfi necə buraxa billəm? Ay xanım, Allah işini 
avand eləsin, bu bağın, bağçan, hər bir yerin şadı-xoşbaxtlıxnan 
sana nəsib olsun. Mən gedəsiyəm. 
– Əədə, nə danışersan? Başına at təpif, dəli olufsan? 
Bir aydı, yarım aydı, aradan nə keçif onu bilmerəm, yalan 
olmasın, axırı qız bunun gecə-günüz yanınnan əl çəkmer, bunun 
nazınnan oynoof Noyruzu Noyruz sifətinə gətirir.  
– Əədə, sənin belə getməyin Allah yanında qəbahət dəyilmi? 
– Xanım, mənim məhəbbətim var. Dəryaya onunçün qərq 
olmuşam. Qoşunnarımı Qəndəfdən ötrü bada vermişəm. Mənim də 
murazım var, gedif ona çatajam. Əyər nəsib olsa. Qayıdanda səni 
də götürrəm, inşallah. 
Bu minvalla, söhbət eliyə-eliyə Qəvvas Əhmədin komasına 
gəldilər. Noyruz Qəvvas Əhmədə dedi: 
– Ağam, sana minnətdaram. Allah təbarəki-təala sənin varını-
döylətini nə qədər istəsən eləsin. Sən mana çox hörmət elədin. İndi 
ixtiyar ver mən məhəbbətimin dalınnan gederəm.  
Nə deyə bilər kişi?! 
– Oğul, işin avand olsun, gedə bilərsən. 
Noyruza da bu lazım idi. Yola tərpənən vaxtı xeyli getmişdi, 
gördü kü, bir böyük ağacın dalınnan gözəl xanım – Gülşan xanım 
çıxıf Noyruzun qavağını kəsdi. Noyruzun altında bir kəhər at, 
Əhməd kişi bağışdıyıf ki, oğul, yolda əziyyət çəkmiyəsən. 
Yasəmən tellərini açıf, üzünü təmiz açdı ki, ədə, bax gör bundan 
PDF created with pdfFactory Pro trial version www.pdffactory.com
 
 
215 
gözəlini hardan tapajaxsan? İki nar məməsinin arasınnan telləri 
belə aşağı salannan sora; görmiyənnər görsün, içi mən qarışıq. 
Səkkiz cənnət deyillər, bax ordadı. 
Aldı Gülşan xanım: 
Mən sana neynədim, zalım beyvəfa, 
Getmə, oğlan, getmə, qoymaram səni. 
Bu fani dünyada sürmədik səfa, 
Getmə, oğlan, getmə, qoymaram səni. 
Noyruz məcbur oluf, sazını sineydar eliyif alt simini üstə, üst 
simini ortaya köklüyöf, görək nə cavaf verer. 
Dolanım başına, a nazlı dilbər, 
Ağlama, sızdama, gözdə, yar, məni. 
Mənim gözü yolda bir mələyim var, 
Ağlama, sızdama, gözdə, yar, məni. 
– Yanı, birinci odu, ikinci sənsən. Xoşun çəker gözdə, xoşun 
çəkmer gözdəmə. 
Onacan aldı görək Gülşan xanım nə dedi? 
Olmaz məni kimi şamlı, əcəmli, 
İş-gücü ah-vayla, ürəyi qəmli. 
Çərxi dönmüş fələk qoydu ələmli, 
Getmə, oğlan, getmə, qoymaram səni. 
Aldı Noyruz görək nə cavab verer? 
Payız olar, bağlar tökər xəzəli, 
Şagird olan ustadınnan söz alı. 
Unuda bilməm ki, sən tək gözəli, 
Ağlama, sızdama, gözdə, yar, məni. 
Gülşan xanım nəfəsini alır, döşdər qalxer, cöngə buynuzu 
kimi aşağı tüşör. Beçarə Noyruz gözünün altınnan-üstünnən baxer, 
neynəsin. Gülşanın dodaxlarının qönçə kimi açılıf-yumulmasına 
fikir verer. Aldı Gülşan: 
– Ay xanım, nə dedin, ay xanım? 
Qəvvas Əhməd geridən bunnarın hərəkətinə fikir verer. Ata 
ürəyidi, ya Rəbb, sən özün onun qəlbinə, könlünə nur sal. Qoy 
PDF created with pdfFactory Pro trial version www.pdffactory.com
 
 
216 
qalsın, getməsin. Ancax gördü atın yönü o tərəfədi. Aldı görək 
burda Gülşan nə dedi? 
Gözü yaşlı qoyma bu Gülşanı da, 
Ayrılıx həsrəti qaler canımda. 
O ruzi-məhşərdə, hax divanında, 
Tutaram yaxannan, qoymaram səni. 
Noyruz bu yerdə başa tüşdü kü, Gülşan xanım buna ayrı cür 
vuruluf, özündə-sözündə döylü, bunnan da böyük məhəbbət 
olmaz. Dedi: 
– Xanım, qulaq as. 
Noyruz gedif qürbət eldə qalmasa, 
Saralıban heyva kimi solmasa, 
Əcəl gəlif peymanamız dolmasa, 
Ağlama, sızdama, gözdə, yar məni. 
– Eyvallah, əlvida, mana müsaidə – deyif Noyruz əllərini 
qaldırıf, atını tərpətdi. Ancax Gülşan xanım arxasınnan baxmaxdan 
savayı heç nə görmədi. At gözdən itdi. Xanım gözünün yaşını silə-
silə atasının yanına gəldi. Atası yönünü qivliyə çevirib dedi: 
– Ya Rəbb, sən bu baladan bu balamı ayırma. Elə bir niyyət 
elədi. 
İnşallah, hər bir niyyət tutar. 
Gəlhagəl, teyyi-münəzzəl, yollar çınqıllıx, yollar əyri, Noyruz 
ordan-burdan at sürə-sürə dağın təpəsinə qalxanda bir boran 
başdadı, Allah göstərməsin. Bir tufun başdadı ki, Noyruzun atını 
əlinnən aldı, kim biler harıya apardı? Özü qaldı daşdarın divində. 
Aradan bir xeyli keçmişdi, gördü kü, ruzgar açıler. Ancax atını 
tapa bilmədi. Özü mat-məəttəl qalıf görək burda dağlara nə 
deyəjək, biz deyək, siz şad olun, inşallah. 
 
Mən ki oldum vətənimnən didərgin, 
Gəzerəm Qəndəf tək maralı, dağlar. 
Duman, çiskin, səndə qaydadı müdəm, 
Yanan çıraxların qaralı, dağlar. 
 
PDF created with pdfFactory Pro trial version www.pdffactory.com
 
 
217 
Mənim sağlığıma kim güman eylər, 
Tüpü-boran halım çox yaman eylər. 
Qarlı dağlar gündə nahaq qan eylər, 
Yarı salıf yardan aralı dağlar. 
Aldı birin də: 
Kimim var burada məni dindirə, 
Dindirif də halım yara bildirə. 
Qorxuram ki, bu dərd məni öldürə, 
Noyruzam, sinəsi yaralı, dağlar. 
Bəli, əziz qardaşdar, Noyruz atını axtardı, tapa bilmədi. Kim 
bilsin qar, çoyğun atını harıya apardı, qurda-quşa qısmat elədi. 
Hamısı öz yerində, iki ayaxlarına güvənif sazını çiyninə keçirif, 
qılıncını böyrünə bağlıyıf, belini möhkəm çəkif yola tərpəndi.  
Gəlhagəl bir dinşdiyə enmişdi, şəhər görünör gözünün qava-
ğında, hansı şəhərə gedəjək, Misir şəhəri, gözünün qavağındadı. 
Ancax gördü kü, bir yaman yığnax var. Bir tərəfdə də bir az adam 
var. Bu çoxlux olan tərəf o tərəfə söyünc eliyer: filan oğlu, 
verməsən dünyanı dar eliyəjəm.  
Noyruz az olan tərəfə gəlif birinnən salamlaşdı: 
– Qardaş, bu hekayə nədi, məni başa salarsanmı? 
– Oğul, neynirsən, yolunnan varıf getsən, sana nə qalıf? 
– Yox, qardaş, mən bilmək isteyrəm, mən də insanam sizin 
kimi.  
– Bax, o çoxlux Mahmud paşanın qoşunudu, bu azdıx Calal 
paşanın qoşunudu. O Mahmud paşa Calal paşanın qızını istiyer. Bu 
da qızı ona vermer, çox yaşdıdı. Onun üstə müharibə geder. İki 
dəfə məğlub olmuşux, üçüncü dəfə də məğlub olsax, bizi yernən 
yeskan eliyəjəklər. 
Qərib adamdı, tanıner formasından, görkəminnən tanıner, 
bunu Calal paşanın yanına apardılar. Xoş-beş, oğul, haralısan? 
Dedi filan yerdənəm. 
– Oğul, görörsən bizim başımıza gələn hekayəni. İşimiz bu 
yerdədi.  
Noyruz dedi: 
PDF created with pdfFactory Pro trial version www.pdffactory.com
 
 
218 
– Baba, mən o qoşunu qaytarsam, mana nə verərsən? 
Dedi: 
– Oğul, nə istəsən. 
Noyruz dedi: 
– A kişi, elə şeymi olar? Bəlkə padşaxlığını istədim. 
Dedi: 
– Vallah, padşahlığımı da verərəm. 
And işdi, qəsəm elədi. 
Noyruz dedi: 
– Ey şahım, Allahın adına and içersən, olmaz. 
– Mən sana dedim nə istəsən sana verərəm. Bircə sən bu 
kaftardan məni irağ elə. 
Savaxlarınız xeyirrığa açılsın. Savax açılan kimi o tərəfdən at 
belində bir qabi-cəllad gəldi, dedi: 
– Eey Calal paşa, göndər görüm kimi göndərersən? 
Savaxlarınız xeyirrığa açılsın. Savax açılan kimi Noyruz yedi-
işdi, möhkəm-möhkəm cəng livasını altdan-üstən bərkidif dedi: 
– Mana elə bir at gətirin ki, at mana yaraşsın. 
Calal paşanın özünün atını gətdilər. Atın belinə əyləşif belə 
sürdü, qavağınnan bəri gələn oğlan özünü yetirən kimi Noyruza bir 
əmud, nizə tulladı. Noyruz munu dəf eliyif, geri yannan hər-
rəndiyinnən, süysünün ağzını qılışnan vuruf burdan orıya atdı-
ğınnan bir oldu. İkinci adam, üçüncü adam, onnar dağılışdılar. Bu 
geri gedəndə: 
– Afərin, oğul, sənə afərin. Bircə savax qalıf. Savax da məni 
bu bəladan qutarsan tamam hamısı sənindi. 
Savaxlarınız xeyirrığa açılsın. Savax vuruşma yenə başdadı. 
Noyruz dedi: 
– A kişi, kimdi burda cürət eliyif qız isdiyən? 
Dedilər: 
– Mahmud paşa. 
Noyruz dedi: 
– Onun özü meydana gəlsin. Bu xalxı, cavannarı yalannan 
qırdırmasın. Yüzü də gəlsə, qırajam. 
PDF created with pdfFactory Pro trial version www.pdffactory.com
 
 
219 
Bu vaxtı utandığınnanmı, arınnanmı, namusunnanmı Mahmud 
paşanın özü ata mindi, Noyruzun qavağına gəldi. Bir belə, bir helə, 
qılıc, əmud kar eləmədi. Mahmud paşa da balaca adam döy, 
sınanmış pəhlivandı. Atdan endilər, güştü tutdular, nə elədilər 
olmadı. Axırı Noyruz axşamtərəfi idi, Qəndəfin eşqi beynində cuşa 
gəlif, ya Allah, deyif qollarını göyə qaldırdı, Mahmud paşeyi yerə 
çırfdı. Xançarı sinəsinnən basdı. 
Bu qələbədən sonra Cəlal paşa Noyruzu hüzuruna çağırdı, dedi: 
– Oğul, adın nədi? 
– Noyruz. 
– Haralısan? 
– Filan yerdən. 
– Oğul, mətləbe-vaqiyəni deyə bilərsənmi? Mənnən nə isti-
yersən? 
– Babeyi-mehriban, diyijəm. Sən mana hər şeyini verirsən. 
And içif qəsəm eliyifsən: vallahi, nə istəsən verəjəm – deyifsən. 
Ancax Noyruz nə Qəndəfi görüf, nə Qəndəf Noyruzu. Elə 
ağaları nə verib odu. Barmağının arasınnan buların camalını 
göstərif, odu.  
– Oğul, mənnən nə istiyersən? 
– Qulaq as, ay baba. 
– Oğul, nə deyirsən? 
– Paşam, eşitdiyini. 
– Bir də de. 
Könlüm mətləbini aça bilmerəm, 
Qorxoram paşamın tuta qəzəbi. 
İyid gərək öz sözünnən dönməsin, 
Yar ucunnan mən çəkerəm əzabı. 
– Ay oğul, şəhər üzü o qədər gözəllər var. Sən nə yarın dərdin 
çəkersən? Əllisini-altmışını birdən verəjəm.  
– Şahım, qulaq as. 
– Oğul, nə dedin ə? 
Əyax torpağına ziyarətim var, 
Dildə dua, əldə ibadətim var. 
PDF created with pdfFactory Pro trial version www.pdffactory.com
 
 
220 
Nə müddətdi səndə əmanatım var, 
Üzüm tutmur, eyliyirəm hicabı. 
– Ay oğul, dədənə dədəm borşduydu? Yoxsa sənin məndə nə 
amanatın var, mən səni üçüncü dəfə görörəm. 
– Kişi bilmersən? Qulaq as. 
– Əyə, nə dedin ə? 
– Padşahım, eşitdiyini. 
Nə müddətdi qaldım sənin qolunda, 
Bir kimsənəm yoxdu Misir elində. 
Canımı verərəm yarın yolunda, 
Noyruzam, isterəm telli Qəndəbi. 
– Ayə, fərraş. Bu nanəcib oğlunu tutun! 
Basmarrıyıf dəf kimi qolunu burdular, bağladılar. Heş təzyiq 
göstərmer. Novruz sadə, sakit: 
– Padşahım sağ olsun, sən and içifsən. Andına niyə xilaf 
çıxersan? 
– Ayə, nə and, Mahmud kimi paşıya mən qızı vermədim, sən 
nə belə filansan mən sənə qız vererəm. Cəllad! 
Cəlladların əllisi töküldü. 
– Nədi, şahım?  
– Bunun boynunu vurun. 
Vəzir dedi: 
– Dur, şahım, dur. Qan tökmə. Bu elə bir iyitdi ki, səni 
bəlalardan qutardı. Heç olmasa zindana sal, qoy canı çıxsın, orda 
qalsın. 
Bəli, atdılar zindana. 
Şahın qəsəmi, şahın andı yerini almır. Şah başdadı vəzirə, 
vəkilə ki, bu haranın nəyidi burıya gəlif çıxıf. Biri dedi, şahım, o, 
səni ölümnən xilas elədi, biri dedi səni düşmandan azad elədi. 
Şah dedi: 
– Yox, yeddi qardaşın bir bacısı Qəndəb xanımı mən ona 
versəm, dünya tari-mar olar. Atın onu zindana. 
Qoldan qüvvətdi, dizdən tağatdı cəlladlar yetirdi özünü. An-
cax Noyruz bunnara mülayim yanaşer. İxtiyarın verif bunnara. Heş 
PDF created with pdfFactory Pro trial version www.pdffactory.com
 
 
221 
bir zorrux tətbiq eləmer. İstəsə Noyruz bunnarın yeddisin bir-
birinə qatar. Ancax Qəndəbin xətrinə padşaha ata gözünnən baxer, 
onun sələfinə görə. Heş bir şey demer. Qollarını bağlıyıf zindana 
saldılar. Zindana tüşən kimi görək burda nə deyir: 
Dustaxlar, məhbusdar ordan-burdan qalxdılar: 
– Ayə, aşıxsanmı? Nə gözəl ləhcən var. Sən nə oxuyorsan? 
Burda Noyruz deyir: 
Nə bəlaya düşdü bəlalı başım, 
Səbəb nəydi mən bu hala yetişdim? 
Qohumnan, qardaşdan, evdən aralı, 
Qolu bağlı mən bu qala yetişdim. 
– Ayə, sənin dilinə qurvan olum, ay aşıx, ayə, qardaş, sən nə 
gözəl oxuyorsan? Birni də de bizim xoşumuza gəlsin. 
Noyruz belə dedi: 
Bülbülün naləsi bağı yandırır, 
Şamlar şölə salır, yağı yandırır. 
Mənim naləm daşı, dağı yandırır, 
Əbəs yerə bu minvala yetişdim. 
Götürüf birini də deyir: 
Qadir Mövlam mənə göstərdi didə, 
Nələr varmış fitnə-feldə, məkirdə. 
Atam Kərim paşa Diyarbəkirdə, 
Noyruzam, Misirdə dalə yetişdim. 
Söz cəvabı tamam oldu, əl çaldılar. Noyruzu başa çəkdilər.  
– Qardaş, sənin yerin burda gözəllihdi. 
Noyruz burda qalsın, sizə bir hekayət deyjəm. Ustaddara Al-
lah rəhmət eləsin, bəzi ustaddar deer ki, necə ki Aslan şahda Hür-
nüsə lağım atdıran kimi, Noyruza da Qəndəb öz otağının altınnan 
qazamata kənkan çağırıf lağım atdırer. Amma bəzi ustalar deer, 
Ağcaqız adında çörəh daşıyan, xörəh paylıyan bir qız Noyruzun 
sözünü Qəndəfə, Qəndəfin sözünü də Noyruza yetirir. Hələ belə 
bir rəvayət eleyellər ki, bunnarı biri-birinnən görüşdürördü həmən 
qız. Həmən qız görüşdürməhdə olsun, sizə kimnən deyim, aylar-
nan, beş aynan burda yatan Noyruz axırı belə bir məktub göndərer: 
PDF created with pdfFactory Pro trial version www.pdffactory.com
 
 
222 
“Ey Qəndəf, mən üzülörəm, sən nə haldasan? Mana bir cavab 
yetir”. 
O vaxtı anasını yanına çağırer Qəndəf. Anasına başdıyer 
şikayət eləməyə. Görək ana nə deer, qız nə deer, tərəflərinnən biz 
deyək, sizdərə can sağlığı, inşallah; 
Şahnaz xanım qızının yanına gəlir, mernən-meyveynən, 
gözəllihnən, başında da bir neçə qız. Gəlif göröllər mizin üstə 
uzanıf, Qəndəb xanımın halı hal döy. İrəng saralıf, göz çuxura 
tüşüf. Arvad üzünü cırdı: 
– Ay, Allah mənə ölüm versin. Mənim bu gözəl qızım, bu 
məleykə qızım niyə bu hala tüşüf? Götürör görək burda nə deer? 
Mən səni bəslədim allar içində, 
Qızım, dərdin nədi, gəl mana söylə. 
Hörmətə yetirdim dillər içində, 
Qızım, dərdin nədi, gəl mana söylə. 
Qəndəb xanım yerinnən qalxıf, geri yanına bir balış qoyduruf, 
tellərinnən ayırıf dedi: 
– Ana, ana, gör nə isteerəm. Mana qulaq as: 
Açılıf dağların nərgiz, laləsi, 
Ana, mənim dərdim Noyruz dərdidi. 
Mana gəlsin nazlı yarın qadası, 
Ana, mənim dərdim Novruz dərdidi. 
– Allah mənə ölüm versin, a qızım. Bu saatca qızdarı gön-
dərim o qədər noyruzgülü dərsinnər gətsinnər. Otağın da gülnən 
dolsun.  
Belə deyəndə başını yerə tikif, anasının başa tüşmədiyini 
görüf beykef olan vaxtı Şahnaz xanım nə deyir görək. 
Sən necə balasan, mən necə ana, 
Az qaler dərdimnən ciyarım yana. 
Yeddi oğul bir yana, sən də bir yana, 
Qızım, dərdin nədi, gəl mana söylə. 
Başını buladı, gözünü anasının gözünə tikif: 
– Aneyi-mehriban, sən məni qanmadınmı? 
Dedi: 
PDF created with pdfFactory Pro trial version www.pdffactory.com
 
 
223 
– Yox, ay bala, nə qanajam, noyruzgülü istersən dana. 
Dedi: 
– Qulaq as. 
Bir namə yazaram babam şəninə, 
Qısasım saxlaram hax divanına. 
Ölsəm qat qanımı Noyruz qanına, 
Ana, mənim dərdim Noyruz dərdidi. 
Arvad mat-məətəl qalıf ki, bu Noyruz nədi? Bu nə deer? 
– Sana qurvan olum, bir qulaq as: 
Gətirrəm üstünə həkimi-loğman, 
Eyləsin dərdinə davayi-dərman. 
Şahnazın da canı Qəndəfə qurvan, 
Qızım, dərdin nədi, gəl mana söylə. 
Görək Qəndəf nə diyir: 
Gətirmə üstümə həkimi-loğman, 
Eyləməz dünyada dərdimə dərman. 
Qəndəf də Şahnazla Noyruza qurvan, 
Ana, mənim dərdim Noyruz dərdidi. 
– Ay qızım, Noyruz kimdi ki? 
Başına gələni, buta verilənnən bu yana hamısını anasına nağıl 
elədi. Ana biçarənin əlinnən nə gələn işdi? Neyniyə bilər? Kor-
peşman qızınnan aralanıf, geder şahın yanına, deyə bilmer. Tay-
tuşuna diyə belmer. Qalıf içində qırıla-qırıla. Desə bunun bəəm də 
başını kəsdirəllər. 
Həməşə gecələriniz xeyrə gəlsin, savaxlarınız xeyirə açılsın. 
Gejənin bir vaxtı padşah yuxuda gördü kü, öyündə şamlar var, 
yaner. Quşdar saxleerdı, bülbüllər saxleerdı, bunnarın hamısı 
qəfəsdə ölüf geder, soluf yaner. Bütün vardatı, küllüyyatı əlinnən 
geder. Yeddi oğlunun yeddisi də irağ indisinnən, yan-yana düzülüf 
ölüf. Ya Rəbb, bu nə yuxudu ki, mənim gözümə gəlif? 
Savaxlarınız xeyirrığa açılsın, tezdən qalxdı: 
– Vəzir, yuxu yozannarı buruya tök. 
Neçə yuxu yozannar gəldi, ay toba, heç bir yana bir iz çıxmer. 
PDF created with pdfFactory Pro trial version www.pdffactory.com
 
 
224 
Vəzir gördü kü, elçi daşının üstündə bir şəxs oturuf. Yavaş-
yavaş yanına gedif salam verdi: 
– Salam, qardaş. Kimsən? Nəçisən? 
Dedi: 
– Mən yuxu yozanam.  
– Ayə, sənə qurvan olom, nə qədər pul isteersən mən sana 
verəjəm, bizim padşah belə bir yuxu görüf, onu yozasan. 
Dedi: 
– Maa pul-zad lazım dəyil. Özümü oruya apar. 
Şahın yanına gəlif baş əymədi şaha. Aralı durdu. Şah buna 
baxanda gördü heç görmədiyi bir şəxsiyyətdi. Ancax bunda bir 
zəhm, bir sifət var ki, insanı ortadan bölör.  
– Salam-əleyküm, şahım. 
Dedi: 
– Əleyküm-salam. 
– Deyellər yuxu görmüsən. 
Deyir: 
– Görmüşəm. 
– Deyellər bülbüllərin qırılıf, güllərin soluf, şamların keçif, 
doğrudurmu? 
– Hə. 
– İndi mən səni ona üç bəndnən sana diyəjəm. Əgər onu başa 
tüşsən, işin avand olar inşallah. Başa tüşməsən, özün bilersən. 
Şah əmr verdi: 
– A cəlladlar, hazır olun. 
Bunun heç qılı da qımıllamer. Heç tərpənmer.  
– Qadan alem, niyə ajığın tutor? 
– İndi mən diyijəm, sən qulax as gör nə var, nə yox? 
Şah dəvrişin hecav elədiyi kişinin üzünə baxer: 
Bülbülü salmısan qəfəs içinə, 
Əlbətdə, ah ilə yanar, soltanım. 
İyid gərək ilqarınnan dönməsin, 
Şah da qəsəminnən dönər, sultanım. 
– Necə yanı? Mən hansı qəsəmimnən dönmüşəm? 
PDF created with pdfFactory Pro trial version www.pdffactory.com
 
 
225 
Dedi: 
– Calal əfəndi, Mahmud bəy öləndə, onu öldürənə sən nə 
demişdin? Nə istəsən sana verəjəm. Eləmi? 
– Hə, demişdim. 
Dedi: 
– Bə and dəyişdin vallahi. 
Şah dedi: 
– Ayə, gözümə çox ala-bula dəyirsən. 
Dedi: 
– Qulax as hələ. 
Əzəl başdan sən ki qəsəm eylədin, 
Andına zindanı ənam eylədin. 
Hər iki cavana sitəm eylədin. 
Yanar çıraxların sönər, sultanım. 
– A kişi, sən burda çoxmu zəhlə tökəjəksən? 
Dedi: 
– Əfəndim, nə zəhləsi tökörəm? Olanını sana diyirəm. Birini 
də diyəjəm, onnan sonrasını sən bilərsən. 
Quranda yazılıf ayə, doğru sin, 
Doğru əlif, doğru reynən, doğru sin. 
Dəvrişəm, deyirəm sözün doğrusun, 
Noyruz Qəndəf deyif yanar, soltanım. 
– Əyər sən o iki cavanı bir-birinə görüşdürməsən, o iki cava-
nın payını verməsən, Allah sənin bir dənəni qoyan döy. 
– Hələ bir bunu tutun! 
Kimi tutajaxlar? Şəkil var idi, yoxdu şəkil. Qeyb oldu. 
Vəzir-vəkil yığıldı: 
– Öyün yıxılsın, sən kimnən oynorsan? Bu qeybdən gəlmiş bir 
şəxs idi. O, Noyruzu buruya gətirən şəxs idi. Mahmud əfəndiyi 
öldürməyə qüvvət verən şəxs idi. Sən neyleersən? 
Dedi: 
– Yox, mən elə şeyə inanan döyüləm.  
– Bə neyliyəjəksən? 
PDF created with pdfFactory Pro trial version www.pdffactory.com
 
 
226 
– Savaxları şəhərin bütün qızdarını yığersan. İçinnən yeddi-
səkkiz gözəl seçersən. Qəndəfi də onnara qatersan. Əyər Qəndafı 
tanısa, qızı verəjəm. Tanımasa ölmüş şeydi.  
Savaxlarınız xeyirrığa açılsın. Savax açıldı, gözəllərin hamısı 
Noyruzu görmək istiyer. Yığıldılar, səkkiz nəfər qız seşdilər. Qən-
dəfi də bunların içində. Cürə-cürə libasdara geyindirif düzdülər. 
– Aşığın gözdərini bağlıyın! 
Noyruzun gözdərini qara parçeynan, qavaxca altdan qara 
pambux qoydular, üstünnən də qara parçeyı elə çəhdilər ki, bir 
qram göz görməyə yer yoxdu. 
Bəli, vəzir-vəkil, bütün əyanlar qatarınnan duruflar, padşah da 
taxtında əyləşif. Qavaxdan bir xanım buraxdılar. 
– Oğlan, bu gedən kimdi? Tanıyarsanmı? 
Ağası qeyfdən geri yanda əyləşif Noyruza deer filankəsdi:  
Mənim bu müşkül günümdə, 
Özün yetir Rəbbim, haray. 
İçmişəm Qırxlar əlindən, 
Əşq ilə şərabım haray. 
– Ayə, sənin qavağınnan kim keşdi? Onu danişginan mana. 
Nə şərbət danışersan? 
– Ağam, tələsimə! 
Şah dedi: 
– Eşitmədim, o nə dedi? 
– Ağam, o çox düz dedi. Qulax as, yaxşı qulax as. 
Hanı mənim xanımanım, 
Özümdədi öz gümanım. 
Vəzir qızı Gövhər xanım 
Hax versin mətləbin haray. 
İkinci qızı buraxdılar, aldı görək ikinci qızı nətər dəjək, 
inşallah. 
Hanı mənim taxtı-tacım, 
Kimsəyə yox ehtiyacım. 
Vəkil qızı Xanım bacım 
Sən deyilisən babım haray. 
PDF created with pdfFactory Pro trial version www.pdffactory.com
 
 
227 
Açerlar üzünü, həmən qızdı. 
Üçüncüyü buraxdılar: 
Sənə qurvan olum, Tanrı, 
Çıxart qəlbimnən qubarı. 
Qazı qızı Sənəm pəri 
Sən deyilisən babım haray. 
Bu da getdimi? Açerlar üzünü, həmən qızdı. 
Başma gələn nə kələkdi, 
Fikrimdə çərxi-fələkdi. 
Sərdarın qızı Mələkdi, 
Gülüzlü mahtabım haray. 
Bu da belə getdimi? 
Bir də bir çolağı gəldi axsıya-axsıya keçən vaxtı ona da belə 
deer: 
Əyninə geyibdi ağı, 
Sinəm üstə çəkib dağı. 
Misirin köhnə axsağı, 
Səni tutmor təbim, haray. 
Axırıncı gəler, görək axırıncıya nə diyijək? Hamının ürəyi 
gup-gup guppulduyur, görək bunu tanıyajaxmı? 
Noyruzam, getməm buradan, 
Mətləbim versin Yaradan. 
Gözəllər keşdi aradan, 
Süz yeri, Qəndəfim, haray. 
Bir şappıltı qofdu, bir ura qofdu. Xalx bir ura çəhdi. Qəndəf 
soyunuf belə, əynindəki libası belə çıxardıf öz əlinnən gəlif 
Noyruzun gözdərini aşdı. Şah əmr elədi, bütün odalar, hər bir yer 
bəzənsin. Şəhər qırmızı bəzəndi. Qırx gün, qırx gejə toy elədilər. 
Bunnar öz kamını alıf özdəri dincələn vaxtı neçə yəhərri atdar, 
neçə adamlar Noyruznan Qəndəfi yola saler. Geri qayıdıf bir dağın 
ətəyinə gəldilər, hansı ki dağda bunu tüpü boran vurmuşdu, 
laləzar, güllüzar, gözəllik, bəh-bəh. Nə gözəllih var bu diyarda, Ya 
Rəbbi. Hər komanın üstünnən cürə-cürə güllər açıf. Hər bülbül bir 
cəh-cəh vurur. Noyruzun sinəsi cuşa gəlif görəh burda dağlara nə 
PDF created with pdfFactory Pro trial version www.pdffactory.com
 
 
228 
deer, biz diyək, həməşə xəlqimiz var olsun, inşallah. Türk 
dünyasının bayrağı uca olsun, inşallah.  
Hey yağer yağışın, qalxer dumanın, 
Axır bozbulannıx sellərin, dağlar. 
İnnən belə xoş səfalı çağındı, 
Qonor, köçör ağır ellərin, dağlar. 
Qəndəf deer: 
– Ay Noyruz, ay Noyruz, dilinə, ağzına qurvan olum, yanı 
dağlarda da belə qiymət var? 
Otaxda böyümüş qadın nə görüf çöllərin, kolların, dağların, 
dərələrin ləzətini. Qalxdığı imarətdi, endiyi də dəhlizdi – vəssalam. 
Aldı görək nə dedi? 
Hər dağlardan uca Nuhun dağıdı, 
Dörd tərəfi səkkiz cənnət bağıdı. 
Tülək tərlan, laçın quş oylağıdı, 
Sonalar arzular göllərin, dağlar. 
Aldı görək axırıncıyı nətər dedi? 
Şükür olsun Haqqa, dadə yetişdi, 
Ağamın əlinnən badə yetişdi. 
Axır Noyruz xoş muradə yetişdi, 
Əcəb seyrangahdı bellərin, dağlar. 
Söz cəvabı tamam oldu, iki sevgi, iki məhəbbət bir-birinnən 
qucaxlaşıf o gülün üstündə, bu nərgizin üstündə gah ata minəllər, 
gah atı yedəhliyəllər, özü də gələn çavuşdarı, yoldaşları hamısını 
geri qaytardı ki, məni ötürmək lazım döy, özüm tək gedəjəm. Ta 
gəlif bir dağın ətəyində atdarını qurd-quş yeməsin deyən iki 
qayanın arasında özünə bir məskən saldı. Odun yığdı, ocax yaxdı, 
atdarı rahatdadı, ot lazım idisə, ot gətirdi, yerini gözəl düzəldənnən 
sora iki sevgi, iki cavan nolajax, sarmaşdılar bir-birinə.  
Savax tezdən gördü kü, bir tappıltı gəler. Noyruz qalxıf oana 
baxdı, boana baxanda gördü kü, bir hündür boylu, nərəli, göydəli 
bir admdı. Göz də burdadı, kəllədədi. Kəlləgöz. 
– Ədə, sən kimsən mənim yerimdə ocax yaxıfsan, tüstü 
çıxardersan.  
PDF created with pdfFactory Pro trial version www.pdffactory.com
 
 
229 
Noyruz dedi: 
– Əfəndim, müsafirəm.  
Kəlləgöz dedi: 
– Müsafir mənim əvimin qapısına gələr. Sən burda neylersən 
mənim qoruğumda, at otarıfsan, ot yolufsan, odun qırıfsan.  
Noyruz dedi: 
– Əfəndim, Allah qonağına heş kim heş nə deməz. Allah 
qonağını incitməh düz döy. Qonaq Allahındı.  
Kəlləgöz dedi: 
– Mən sənin Allahını tanımeram. Mənim qılıncımın altında 
çox sənin kimi kəllələr dığırranıf. 
Qəndəfə baxıf Qəndəfi görəndə Kəlləgöz dəli olmadımı?!  
– İndi sənin ananı gör nətər yaxacam. 
Bəli, Kəlləgöz qəhrəman Noyruzun üstünü kəsif hədə-qorxu 
gəlir: 
– Sən mənim elimdə, sən mənim torpağımda nə iş görörsən? 
Noyruz Kəlləgözü çox dilə tutdu: 
– Qardaş, etmə, eləmə, yol adamıyam, sənin yerində qonağam.  
Allah-təbərəkə-təala Məhəmməd əl Mustafaya buyurdu: Ya 
Peyğəmbər, qonağı incitmə. Əgər qonax düşmanın da olsa, ona 
hörmət elə. Düşmən səni daşnan, sən onu aşnan yola sal. İnşallah, 
axırı düzələr. Olmadı. 
İyiddihdə qaydadı. Əvvəla, sözdəşəllər, soyra bir-birinə hər-
bə-zorba gələllər. Onnan sonra qılışdaşallar. Qılışnan da murad 
hasil olmasa güştü tutallar, yəni güləşəllər. Əvvəl Kəlləgöz 
qəhrəman başdadı hündürdən oxumağa. Noyruz işarə elədi: 
– Ay Kəlləgöz qəhrəman, adını qəhrəman qoyufsan, səndə 
qəhrəmannıx görmörəm. Mən ağamın əlinnən badə içmişəm, 
mənim kürəyim yerə gəlməz. Mənnən vaz keçginən qoy mən 
yoluma davam eleyim gedim.  
Dedi: 
– Qulaq as. 
Lağnan başdadı deməyə. 
PDF created with pdfFactory Pro trial version www.pdffactory.com
 
 
230 
Noyruz dinlədi. Gördü kü, qavağındakı buna sarıx gəler. Heç 
Noyruzu iyidə yox, heç nəyə saymır. 
– Allaha bax, ay Kəlləgöz qəhrəman, mənnən aralan.  
Kəlləgöz aldı: 
– Pəh-pəh, buna bax, ə. 
Əcəm oğlu badə içmiş, 
Ol Şahi-Mərdan əlinnən. 
Oynadıf o gözəl kəkliyin, 
Alaram güman əlinnən. 
Gəl gümana tüşmeynən. Hökmən sənin o kəkliyini əlinnən 
alacam. Yanı Qəndəf xanımı sənnən alajam deməh idi. Noyruzun 
daha doğru yarasına toxunan vaxtı dedi: 
– Ayə, qulaq as, zalım oğlu, mən isteyerdim mülayim keçək. 
Sən zorroyorsan. Onda deyim. 
Noyruz 
Barilahi, azad eylə, 
Məni bu yaman əlinnən. 
Qurtarmer qovğalı başım, 
Bədasıl insan əlinnən. 
– deyəndə Kəlləgöz daha da başdadı düşünməyə.  
– Ayə, qulaq as, sən nə dedin? 
Burdan keşsə ağır ellər, 
Gözünə çəkərəm millər. 
Neynəsinnər beçə qullar, 
Mən bəbir, aslan əlinnən. 
Ancax öz aramızdı, Qəndəf təlaş içindədi, həyəcan keçirer, bir 
söznən təmiz qorxuf. İrəngi saralıf, bir tərəfə bürüşüf. Gözünü 
gəzdirdi Noyruz, işarə ellədi, dedi: 
– Kefini kök tutoynan. Gör indi nə deerəm. 
İgid, meydanda hərrəni, 
Vurram, başın dığırranı. 
Meydan güm-güm gümbürrəni, 
Hazarı qalxan əlinnən. 
PDF created with pdfFactory Pro trial version www.pdffactory.com
 
 
231 
Bəh-bəh-bəh, elə bileynən Kəlləgöz qəhrəmanın üstünə bir ağır 
daş tüşdü. Elə ajığı tutdu, çığırmağa başdadı. Dedi, qulaq as. 
Kəs səsini, ay heyvara, 
Gününü eylərəm qara. 
Ellər tamam gəlif zara 
Kəlləgöz qəhrəman əlinnən. 
Noyruz dedi: 
– Bircə qulaq as: 
Noyruz burda qalmaq istər, 
Misri qılınc çalmaq istər. 
Kor yapalaq almaq istər, 
Sonanı tərlan əlinnən?! 
Noyruz dedi: 
– Yəni sən mənim Qəndəfimi mənim əlimnən alıf məni boş 
yerə qoyajaxsan? 
Atdar o tərəfdən, Kəlləgöz qəhrəman bu tərəfdən iki yüz 
addım aralandılar bir-birinnən, bir-birinə şaqqaşaq nizələr işə 
düşdü, murad alınmadı. Qılınc-qalxan işə düşdü, murad alınmadı. 
Bunnar düşdülər, atdan endilər, atı buraxdılar, yançıdar əllərini 
uzatdılar bir-birinin yaxasına. Güləşmə getdi. İki saat, üç saat 
kotan kimi yeri əkillər. Noyruz baxdı ki, qavağındakı da hərif döy 
ha. Qavağındakı da tutarrı adamdı. Bir, iki, üç, ya Allah, mana 
hörmətin, köməyin olsun. Ey mana badə verən kəsdər, mənim 
qüvvəmi artırın, - deyif inşallah Kəlləgöz qəhrəmanı qaldırıf göydə 
fırrıyıf yerə vuruf sinəsinə dayandı. Xırp başını kəsdi. Bədən qaldı 
ortada. Başı saldı xurcuna, atdandı. Getmək istiyəndə baxdı gördü, 
ə, qavaxda yekə qalaça var. Qavağında insanlar hərrənişir. 
– Qəndəf xanım, burada qalsax gözəl olar. 
Onatan bir neçə fərraş qavaxlarına keşdi: 
– Ədə, harıya gedersiniz? Buruya gələn qatır dırnax salar, quş 
qanad salar qorxmursan? Sən harıya gedersən? 
Oydu ku, Noyruz baxdı ki, yox, insan əhlidi. Atdan endi. 
Atdan enif belə baxanda gördü kü, İlahi, sənin varrığına şükür 
olsun, qələmnənmi çəkifsən, tuncdanmı yonufsan? Bu gələn 
PDF created with pdfFactory Pro trial version www.pdffactory.com
 
 
232 
mələkdi, yoxsa insan? Qəndəfdən də heç geridə qalımıyan bir 
xanım buların qarşısına gəldi: 
– Ey bəni-insan, sizə qurvan olum, gəlin-gəlin daldeylanın, bu 
saat gələjək, bizi biavır eliyəjək. Sizin qanınıza mən susamaq 
istəmerəm.  
Şəhriyar xanım kim olsun, Kəlləgöz qəhrəmanın zornan gə-
tirib özünə ram elədiyi qadın. Ancax bilmer ki, Kəlləgözün başı 
burda xurcundadı. 
Şəhriyar xanım Noyruzun boyuna-buxununa, irənginə baxan-
da bir könüldən min könülə özünü yapışdırdı muna. Yapışqan kimi 
aralanmax istəmer. 
– Ay qızdar, mənim bir ordan cürəmi burya gətirin.  
Əyləşdi bir tərəfdə. 
– Oğlan, bir yanımda otur. 
Oturdu.  
– Hardan gəlif harya gedersən? 
– Filan yerdən gəlif, filan yerə gederəm. 
– Bu kimdi? 
– Bu mənim arvadımdı, nişanlımdı. 
Qəndəf xanımnan tanış olannan sora Şəhriyar xanım 
vurulufdu kimə, Noyruza. Götürüf burda görək nə deyir, Noyruz 
ona nə cavab verəjək, inşallah: 
Dolanem başına, ay qərib oğlan, 
Otur bir yanımda, qal sənə qurvan. 
 
Nə müddətdi mənim könlüm məluldu, 
Bu qəmli könlümü al, sənə qurvan. 
Hancarı olmasa töyöx-töyöxdü, üstünə günü istəmer, a qardaş.  
Qəndəf oana-boana burulmağa başdadı ki, bu nə idi? Onda 
Noyruz gördü kü, Qəndəfin könlü pozulor, aldı görək nə dedi: 
Başına döndüyüm, ay nazlı dilbər, 
Söyləsən halını yar, sənə qurvan. 
Mən bülbüləm, güldən ötrü sızlaram,  
Layıx deyil qona xar, sana qurvan. 
PDF created with pdfFactory Pro trial version www.pdffactory.com
 
 
233 
Aldı görək Şəhriyar xanım: 
Bəli, Şəhriyar xanım burda Kəlləgöz pəhlivanı nəzərdə tutor ki:  
Pünhan danış, heç kəs səsin duymasın,  
Qabi-cəllad şirin canına qıymasın. 
Səni öldürüf, yarın tənha qoymasın, 
Yalvar-yapış yara dil, sənə qurvan. 
Götürüf burda görək Noyruz nə deyir? 
Hax səni saxlasın, telli Şəhriyar, 
Mənim gözü yolda bir Gülşanım var. 
Allah əmanəti bircə canım var, 
Cannan başqa qeyri qul sənə qurvan. 
Şəhriyar baxdı gördü ki, Kəlləgöz bəydən buların xəbəri yox-
du. Ona görə aldı birciyin deməyə. Kəlləgöz qəhrəmanın öldüyünü 
Şəhriyar bilmer. O ki deyer ki, asta danış, heç kəs səsini duymasın. 
Yəni Kəlləgöz gələr, sizi öldürər.  
Noyruz dedi: 
– Qəndəf-Qəndəf, o xurcunda qarpız var, onu gətir ver kəsək. 
Noyruz belə deyəndə Şəhriyar qalxdı – yox-yox – dedi, o, 
zəhmət çəkər, qoy mən gətirem. Gedif xurcunu açanda Kəlləgözün 
kəlləsini gördü. Onda qız kəlləni tulloof belə deyir: 
Yaxşı olar ilqar ilə etibar, 
Gözəl oğlan, səndən qeyri kimim var? 
Özüm ərəb qızı, adım Şəhriyar, 
Yaz məni Qəndəfə qul, sənə qurvan. 
Aldı görək Noyruz nə dedi: 
Gözüm qaldı buxağında, telində, 
Tərlan könlüm sona qoymaz gölündə. 
Bir canım var üç gözəlin yolunda, 
Noyruzam, ölüncə yar, sana qurvan. 
Söz tamam oluf, bir xeyli burda qaldılar, axırda azuqə götürüf 
atdara süvar oldular, ya Allah, - deyif tərpəndilər. Harıya doğru? 
Qəvvas Əhmədin bunu tapdığı yerə doğru. Gəlhagəl, gəlif çatan 
vaxtı bunları kim gözdüyərdi? Qəvvas Əhməd elə bir oğlanın – 
Noyruzun bunun əlinnən getməsinə kefsizdəmişdi. Qəvvas Əhmə-
PDF created with pdfFactory Pro trial version www.pdffactory.com
 
 
234 
din ailəsi pozulmuşdu. Niyə? Gülşan xanım burda qalıf-gedif, 
gecə-gündüz Gülşan yatmer, Noyruz dilinin əzbəridi ki, əzbəridi. 
Xəbər gəldi ki, üç atdı gəler. Gülşan xanım belə baxanda gördü ki, 
Noyruzun boyudu. Yüyürə-yüyürə Noyruzun qavağına gəldi, 
görək burda Noyruza nə deyir, biz diyək, siz şad olun, inaşallah. 
Şükür Haqqa yenə olduq üzbəüz, 
Alagözlü bəy Noyruzum, xoş gəldin. 
Əyləşəydik əhdim budur dizbədiz, 
Ala gözlü bəy Noyruzum, xoş gəldin. 
 
Gəl-gəl gedək mənim o qəmxanama, 
Müjdə deyim qəmli ata-anama. 
Körpə kimi alem səni sinəmə, 
Ala gözlü bəy Noyruzum, xoş gəldin. 
Alır birin də: 
Süsən-sünbül, tər bənövşə, ireyhan, 
Ətirişah tərtəzə güldən Gülşan. 
Səni gördüm, gözüm oldu şadıman, 
Ala gözlü bəy Noyruzum, xoş gəldin. 
Söz tamam oldu, bah-bah-bah, iki həsrət bir-birinə sarmaşıf, 
üç-doqquz öpüşdülər, Beçara Qəndəf mat qalıfdı, bu nətər şeydi. 
Söhbət eliyə-eliyə Qəvvas Əhmədi sevindirdilər, Güllü xanımı 
sevindirdilər. Beş-altı gün, burda qalannan sonra üç atdı oldu indi 
dörd atdı. Noyruz, Qəndəb, Şəhriyar, Gülşan xanım. Dörd atdı 
atdanıf bir-iki at da ehtiyat üçün götürüf gəlhagəl yol açdılar, yol 
düzdülər, gəlif bir dağa çıxdılar. Bir dağa çıxanda Noyruz dedi: 
– Mənim burda uşaxlıx yadıma tüşör. Deyən bura bizim 
Diyarbəkirin yaylağıdı.  
Ola bilər. Bir neçə yerdə atdan tüşdülər. Bir də baxıf gördülər 
yekə bir peysər oğlan çıxdı, başında yekə papax. Belə görəndə 
gözdərini açer-yumor, qızdara baxer, heç Noyruzu da saymer. 
– Ayə, mənim o çomağımı buruya gətirin. 
Çomağı sinəsinə basıf görəh burda götürüf nə deer. 
 
PDF created with pdfFactory Pro trial version www.pdffactory.com
 
 
235 
Gəl əzəl başdan danışax, 
Ağıllı, kamallı oğlan. 
Zərb ilə çəkim çombağı, 
Vurub atdan salem, oğlan. 
Noyruz belə baxdı, gördü ayə, bu nəsə səyaxler.  
Dedi: 
– Ay oğlan, ağlın üstündədimi? 
Dedi: 
– Əlbəttə ki, üstümdədi, eşitmədinmi? 
Noyruz dedi: 
– Onda qulaq as, birin də mən diyijəm. 
Gəlerdim Misir elinnən, 
Birdən kəsdi yolum çovan. 
Gəl çəksəm Misri qılıncı, 
Sənə fərzdi ölüm, çovan. 
Çovan yaman qeyzə gəldi. Ayə, bu yaman hədəleer ölümnən: 
– Ayə, qulaq as bir qulax. Gözəllərin gözünə baxıf, eşqdi 
vuruf topuğuna çovanın. Aldı birin də: 
Vuruban atdan yıxaram, 
Yıxıf da yerə çaxaram. 
Birini sana pay çıxaram 
İkisini özüm, oğlan. 
Noyruz ürəyində dedi axşama qalma, yaman pay verdin. 
Qulaq as, ağlına gələni səyaxlama: 
 
Uğrayıf şeytan felinə, 
Əl vurma sonam telinə. 
Vermərəm xoryad əlinə, 
Mən bülbüləm, gülüm, çoban. 
Çovan baxdı gördü qavağındakı da böyük hənəkdi. Aldı görək 
nə dedi? 
Oğlan, sən gəl bir insafa, 
Çəkmişəm bu yolda cafa. 
 
PDF created with pdfFactory Pro trial version www.pdffactory.com
 
 
236 
Üç ay yayda sürüm safa, 
Payız yola sallam, oğlan. 
Noyruz deer: 
Gözəllər sağ-soldadı, 
Misri qılış da beldədi. 
Atamın gözü yoldadı, 
Necə burda qalem, çovan. 
Çovan deer: 
Mən dəli çovanam, dəli, 
Etmərəm fikri, xəyalı. 
Qucmalı Qəndəfin beli, 
Xoş keçər iqvalım, oğlan. 
– Oğlan, o ikisi cəhənnəm, apar, bax gör nə gözəl qızdı, 
qucmalıdı.  
Onatan götürüf görək Noyruz nə dedi: 
Noyruzam, sinə dağlıyam, 
Dərdimi kimə ağlıyam. 
Kərim paşanın oğluyam, 
Diyarbəkir elim, çovan. 
– Nədi bu səyaxladığın? 
Dəli çovan təzdən başa tüşdü kü, əyə, bunun ağasının oğludu. 
Ətək belə, bel ətəyə, əyax yerə, yer ayağa, ya Allah, tərpnədi 
ağzından nəfəs çıxa-çıxa. Özünü yetirdi şahlıq sarayının qavağına. 
Kim çıxdı onun qavağına? Zeynəb xanım çıxdı. Noyruzun anası. 
Aldı görək çovan nə deyir? 
Köçübdü Misir elinnən 
Noyruz gəldi, Noyruz gəldi. 
Üç durnatel gözəl ilə 
Noyruz gəldi, Noyruz gəldi. 
Camahat tökülüf, el ağnıyıfdı. Bu nədi? Çovan nə səyaxler? 
Ayə, oğlan, nə dedin, ə? Arvad gah bayıler, gah ağleer. Onatan 
aldı görək birini də nə deer: 
Gələndə mənim yanıma, 
Sevdanı saldı canıma. 
PDF created with pdfFactory Pro trial version www.pdffactory.com
 
 
237 
Muştulux Zeynəb xanıma, 
Noyruz gəldi, Noyruz gəldi. 
 
Dəli çovanın özü dədə, 
Qullux edibdi ustada. 
Kam alıf yetə murada, 
Noyruz gəldi, Noyruz gəldi. 
Söz burda tamam oldu, Allah hamını sevindirsin, toy, bayram, 
şənnik, Noyruzu qarşılamağa getmək, üç gözəli gətimək, neçə 
günnərnən təzdən toy eləmək. Ancax Dəli Çovanı Noyruz boş 
qoymadı. Cariyalardan hansı gözəl idi, birini seçif dedi: 
– Get həm heyvan saxla, həm də bunu saxla. 
Allah-təbarəkə-təala el-ovanı var eləsin, aşıx gəldi duvaxqap-
maynan dastanı bitirdi. 
  
PDF created with pdfFactory Pro trial version www.pdffactory.com
 
 
238 
SƏYYAD-SƏADƏT 
 
Sizə hardan xəbər  verəjəm, Herat şəhərinnən iki qardaşdan: 
Hidayətnən Nidayətdən. Böyük tacirlər idi, çox böyük  tacirlər  idi. 
Heş tayları barabarları yox idi. Hər yerdə barmaxnan göstərərdilər; 
belə vardılar, belə vurdular, belə tutdular, belə insanı  sevin-
dirdilər, belə duşman tutdular. Xülas. İki qardaş çox mehriban şirin 
dolaner. Bir gün Hidayət əfəndi bazara getmişdi. Gördü bir aşıx 
sazı sinəsinə basıf belə bir çoban bayatısı oxuyur:  
Əzizinəm  el ayağı,  
Çəməndi  el  ayağı. 
El  yeməz, oba  yeməz, 
İt yesin elə yağı. 
Bu söz Hidayət əfəndiyi çox aldı, çox. Evinə  gəlif qardaşı  
Hidayəti çağırıf  dedi ki, qardaş, bu qədər var-dövlət  yığmışıq am-
ma bizim övladımız yoxdu. Bu harıya çatajax. Evladsız  mal 
nəyimə gərək. Bizim gələcəyimiz nejə olmalıdı? Səndə yox, mən-
də yox.  
– Qardaş, qardaş. Allahdan əlini üzmə. Gəl, malımızdan, döv-
lətimizdən  paylıyax  inşallah. 
– Qardaş, nə qədər var-döylət çox olsa, o qədər başa bəladı.  
Bunnar varlarınnan, dövlətlərinnən payladılar kasıflara. Bir 
gün iki qardaş qavax-qavağa oturuf sohbət eliyirdilər. Bir də gör-
dülər ki, bir nurani qoca  kişi bunların yanına gəldi. Xoş-beş on 
beş: 
– Baba, nəyə  ehtiyacın  var?  
Qoca: 
– Heş nəyə ehtiyacım yoxdu. Heybamda bir qırmızı alma  var 
onu saa verəjəm. 
O, almanı Hidayət əfəndiyə verif  dedi: 
– Al bu almanı, yarısını özün, yarısını da külfətin yesin.  Sevi-
nərsiniz inşallah. 
Ustad dili yüyürək olar. Doqquz ay, doqquz günnən sonra  
Hidayət əfəndinin həyat yoldaşı yükünü yerə qoydu. Hamının  
PDF created with pdfFactory Pro trial version www.pdffactory.com
 
 
239 
gözü aydın olsun, hamının işi avand olsun evlad cox şirin  şeydi.  
Uşaq pərvazlanmaxda olsun, uşaq  gəlif  bir  yaşına çatdı. Ancax  
Hidayətnən Nidayət qardaşları varlarını o qədər paylıyıflar ki, 
baxdılar ki, heş öz dolanmalarına bir şey qalmadı. Yenə başladılar 
işə. Var azalanda göz də başlayır daralmağa. Var çox  olanda  
adam ürəkli  olur. 
Mamalar yığıldı, dayalar yığıldı uşağın adını Səyyad  qoydu-
lar. Səyyad gəlif bir yaşa çatanda, Nidayət xan Hidayət  xanın  
yanına gəlif  dedi: 
– Qardaş, var azalıf biz vətəni tərk eliyif ticarət dalınnan get-
məliyik.  
Oydu ki, hər iki qardaş Nərgiz xanımın yanına gəlif başa  
saldılar ki, iş  nə yerdədi, biz qazac dalınnan gederik. Uşağımıza  
kamıl  bax. Biz dönənə kimi hər şey yaxşı olar inşallah.   
Hidayətnən Nidayət öz sərgüzəştində, öz gəzməsində olsun, 
sizə kimnən xəvər verim Nərgiz xanımnan Səyyad  bəydən. 
Səyyad günü-gündən böyüməyə başlıyır. Ustad dili yüyürək  
olar. Səyyad gəlif on beş yaşa çater. Ancaq nə Hidayətdən xəbər   
var, nə Nidayətdən. Nərgiz xanımın əlində olan var-dövlət də  
gedif. Özü  möhtac qalıf. Səyyadı aparıf bir molluya tapşırdı ki, 
buna quranı, dinini oyrətsin. Aradan üç gün keçmişdi, molla  gördü  
ki, Səyyad “əmmə” surasını elə avaznan, elə dəqiq  oxuyur  ki, 
molla mat qaldı: 
– Ay  oğul, mən əlifbanı sənə hələ dünən öyrətmişəm. 
Səyyad: 
– Nə olsun baba, bu gejə yatmadım əlifbanı öyrəndim. Səhər 
də qalxdım “əmmə” surəsini  öyrəndim. Savax da “yasini”  
öyrənəjəm. Bu  belə deyəndə molla fikirləşdi ki, vay-vay bu  belə 
biliklənsə, mənim dolanmam hardan gələcəh, çörəyimi  əlimnən 
alacax. Qışqırdı Səyyadın üstünə, qoyladı onu  məytəfdən. 
Səyyad gəlif əhvalatı anasına danışdı. Anası da neynəsin?  
Götürüf bunu hörükçü yanına apardı. Bənna baxdı ki, bu  boylu-
buxunlu bir cavandı. Dedi, vallah bu günə əlli daş qaldırajax  hö-
rüyə. Dedi, xanım qəbul eliyərəm. 
PDF created with pdfFactory Pro trial version www.pdffactory.com
 
 
240 
Bir xanın evini tikirlər, Səyyad dedi baba, mən bu tərəfi  
hörüm, sən o tərəfi hör. Başladılar  hörməyə. Savaxlarınız xeyrə  
açılsın. Savax açıldı, ağa gəlif baxdı ki, hareyi ki, Səyyad hörüf elə 
bil sıfatdı. Elə gözəl hörülüf ki, gəl görəsən. Amma usta hörən yeri 
bəyənmədi. Usta belə baxıf Səyyadın hördüyü yeri  görəndə 
qoyladı Səyyadı. Səyyad anasına gəlif əhvalatı danışdı.  Anası: 
– Oğul, oğul, səni  indi də sərracın, yəhər qayıranın yanına  
qoyajam. 
Sərracın  yanında  beş-on gün qalmışdı, iyirminci günüydü,  
sərrac baxdı  ki, Səyyad  elə  yəhər  tikif  ki, vallah  bu  ömründə  
belə  yəhər  tikə  bilməz. Dedi: 
– Ay oğul, sənin əllərin qızıllanasıdı. Sən gözəl sənətkar  
olacaxsan. Gəl  sən  bu  gündən mənim  yanımda  həm  oğul  ol, 
həm də  mənnən barabar işdə.  Bu  minvalla  Səyyad  işləməkdə  
olsun. Yaşı on altıya, on yeddiyə çater. Gözü oyda-kuşdadı, qız-
dara baxır. Gecənin bir vaxtı iydi. Dağların kənarında əlini- üzünü 
hoyuzda yuyuf, sağ çiyni üstünə söykənmişdi. Bir də  gördü ki, bir 
nurani qoja  kişi əlində badə  özünü yetirdi: 
– Salam-əleyküm,  bala. 
 Səyyad: 
 – Əleykümə-salam, baba. 
Qoca dedi: 
– Oğul, bu  badeyi nuş  eylə! 
Səyyad: 
– Baba, o bizə  haramdı  axı! 
Qoca: 
– Yox, oğul, bu o şərbətlərdən döyül. Bu allah-təbarak-
təalanın verdiyi şərbətdəndi. Buyur! 
 Səyyad istəkəni nuş eyliyir. Devran güzgüsü deyəllər. Qoja  
Səyyada Devran  güzgüsünü  göstərer.  Deyir: 
– Oğul, nə görörsən? 
 Səyyad: 
– Böyük şəhər. Uzağ-uzağ yollar, dar cığırrar, həbsxanalar. 
  Qoca  deyir: 
PDF created with pdfFactory Pro trial version www.pdffactory.com
 
 
241 
– Oğul, daha nə görörsən? 
 Səyyad: 
– Eyvan görörəm. 
 Qoca: 
– Daha  nə  görörsən? 
Səyyad: 
– Bir gözəl qız duruf orda. 
Qoca: 
– Bax, oğul, o qızı sana, səni də ona buta vererəm. İnşallah  
qovuşarsınız.  Özünnən  muğayat  ol,  bala. Mən  butanı  verdim, 
yolun açıx olsun. Yollarını təmiz görərsən. Bunu deyibən yox  
oldu qoca. 
Səyyadın halı dəyişdi, ağzı köpühləndi, gözü sulandı, başdadı 
əli-ayağı oynamağa. Ana gözdöyür uşağ yolunu. Axşam  gəlmədi. 
Hər yeri axtarellar axırda hovuzun üstdə tapdılar. Savaxlarınız 
xeyrə açılsın. Savah  açılan  kimi  uşağı  gətdilər  evə. Uşağın halı 
hal döyül. Molla gəldi cadu yazdı, divan gəldi bir soz dedi olmadı, 
baxıcı gəldi belə dedi olmadı. Ancax bir  yaşdaşmış qarı vardı, 
gəldi belə baxdı-baxdı, gədənin qaşınnan  gözünnən öpüf,  öpüf, 
dodağınnan  da  bir  mac eylədi. 
Qarı dedi: 
– Buna vergi verilif, bu eşq ataşındadı. İnşallah, gözünü açan-
da sizə deyər dərdini.  
Bəli, bu minvalla Səyyad gözünü açdı. Baxdı ki, dörd yanında 
cavan oğlan, cavan qız yığılıflar. Eloğlular, qohum-əqrəbə. 
– Mənim başıma gələn nədi? Mənə bir  saz gətirərsinizmi? 
Sazı hazır eylədilər. Səyyad sazı sinəsinə basıf nə deyəjəh, biz 
deyək, siz şad olun. 
Yatmış idim, xabi-qəflət içində, 
Bəlalı başıma sevda göründü. 
Ərənlər  sərvəri  bir  nəzər  qıldı, 
Saqinin dəstində badə göründü. 
– Oğul, o badə bizim dində haram döyülmü?  
Qulaq  as: 
PDF created with pdfFactory Pro trial version www.pdffactory.com
 
 
242 
Əbcəd hesabilə gətdi  ayinə, 
İsgəndər atdandı gotürdü   aynə. 
Şəhadət  barmağın  yetirdi ayna, 
Gözümə bir mələkzada göründü. 
– Oğul, daha nə gördün?   
Qulaq as: 
Qafildən güşuma  gəldi  bir  sada, 
Ərənlər əlilə  verdilər  badə. 
Leyliyi – Macnuna,  Şirni – Fərhada, 
Sədət də Səyyada buta göründü. 
Anası da ikiəlli dizinə vurdu. Bəyəm bu dağılmışda qız  
yoxuydu? Gərək səni cəhənnəmin  qucağına  aparıf çıxardeydi? 
 Səyyad  dedi: 
– Ana, innən belə məni burda bağlasan da mən dura bilmijəm. 
Ana: 
– Yox, oğul, elə şeymi  olar?  Bə  məni kimə  tapşırersan? 
Səyyad: 
– İnşallah, atamnan əmim gələr sana sahablıx eyləyər. Mən də 
gedif  öz  tayımı tapmalıyam. 
  El, oba, xalıx çox minnət elədilər, xeyri olmadı. Həftə  keçif, 
ay keçif gejə-gündüz Səyyadın yuxusunnan Sədət çəkilmer. Ağası 
nejə göztərif elə gəler görünör çəkiler. Bir savax sazı sinəsinə basıf  
üz  tutdu  anasına: 
– Əziz ana, qulaq  as: 
Başına döndüyüm gül  üzlü ana, 
Ağlama, sızlama, məni  qoy  gedim, 
Südünü əmmişəm mən qana-qana 
Ağlama, sızlama,  məni  qoy gedim. 
Nərgiz xanım tellərinnən üçünü ayırıf  sinəsinə  basıf, əlinə  
gül alıf görək nətər dedi: 
Başına  döndüyüm  gül üzlü  oğul, 
Ağlaram, sızlaram, qoymaram   səni. 
Sənə yedirmişəm qənd ilə noğul, 
Ağlaram, sızlaram, qoymaram  səni. 
PDF created with pdfFactory Pro trial version www.pdffactory.com
 
 
243 
Bəli, ana dilinnən də başladı yalvarmağa ki, oğul etmə, eləmə. 
Gəl  bu yoldan qayıt. 
Səyyad  dedi: 
– Ana, qulaq as: 
Anadan olannan mən qoçağ oldum, 
Duşmanın gözünə mən bıçaq oldum, 
Hara qoydun ordan mən qaçağ oldum, 
Ağlama, sızlama, məni  qoy gedim. 
Burda işarə verer, mollanın yanınnan qaşdım, bənnanın  ya-
nınnan qaşdım. Anası  görək  nə dedi: 
Gejə-gündüz yola baxıf, ağlaram, 
Göy  geyinif, başa qara bağlaram. 
Oğul deyif, mən sinəmi dağlaram, 
Ağlaram, sızlaram, qoymaram səni. 
Aldı görək  Səyyad  nə dedi: 
Səhər-səhər  doğan  dan ulduzudu, 
Atanın-ananın xoş avazıdı. 
Səyyad  deyər  Fərrux  Mirzə qızıdı, 
Ağlama, sızlama, məni  qoy  gedim. 
Aldı Nərgiz xanım görək burda nə dedi: 
Nərgiz biler gözəllərin xasıdı, 
Əynimə  geydiyim  qəm  libasıdı. 
İndi mən tutduğum  oğul  yasıdı, 
Ağlaram, sızlaram, qoymaram səni. 
Bəli, ana-oğulun söhbəti burda tamamlaner. Oğul meyli  qı-
raxda, ana meyli oğulda, uşaxda. Görək indi Səyyadın başına nə  
işlər gəler. Səyyad yola düşəndə anası qoymax istəmer. Görəh  
indi burda Səyyad anasına nə deyer: 
Başına döndüyüm,  qurvan olduğum 
Bizimkini mövla belə yazıfdı. 
Araxçın altınnan  bir  dəstə kəkil, 
Qara tər çığanı telə yazıfdı. 
 
Barat gecəsində gördüyüm duşlar, 
Pirimnən dilərəm, məni bağışlar, 
PDF created with pdfFactory Pro trial version www.pdffactory.com
 
 
244 
Dəryada balıqlar, havada quşlar, 
Ala göz ceyranı çölə yazıfdır. 
 
Sirrimi  vermərəm hər yetən yada, 
Mənim  dərdim oldu  həddən ziyada . 
Ağamın əlinnən içmişəm bada, 
Sədəti  Səyyada  mövla yazıfdı. 
Söz cavabı tamam oldu. Səyyad anasınnan, tay-tuşunnan 
halallaşıf yola tüşdü inşallah, görək mənzilinin axrı harya çıxer. 
Bəli, günə bir mənzil, teyyi-mənazil, gəlhagəl, yalqız  adam, 
payı-piyadə yorulor, dincəler, qalxer, yeriyer, xüləs,  ajdıx  əmələ  
gəldi. Özünün də yeməyi qurtarıf. Nə götürəsi olardı. Bir   günnük, 
iki günnük, üç günnük azuqədən artıx götürə bilməzdi. Bir dağın 
səhrasınnan gederdi. Birdən gördü  bir  çovan yaman tütək  çaler. 
“Dələmə  Fatma, geləm a  Fatma, öləm a  Fatma”. Aydınca şümşət 
tütəyində çalerdi. Səyyad dedi, bir bunun  yanına yaxınlaşem, bu 
da mənim kimi eşq əhlidi deyesən.  Görüm  yeməkdən, təamnan  
nə ala billəm: 
– Salam-əleyküm, a  çovan qardaş. 
– Əleykümə-salam, ay  cavan  oğlan. 
– Ay çovan qardaş, bərəkətdi olsun. Biri beş olsun. 
– Sağ ol oğlan, sağ ol. Gəl bir göröm yanıma. Gələnnən, ge-
dənnən, başına  gələnnən, burda götürüf görək Səyyad çovana  nə 
deyəjəh: 
Başına  döndüyüm, ay  çovan qardaş, 
Bir  sona salıfdı  çöllərə  məni. 
Ağlaram eynimnən gedər qannı yaş, 
Bir sona salıfdı çöllərə məni. 
Çovan dedi: 
– Əyə, ay rəhmətdiyin oğlu, sona-sona deyirsən, göllər  dolu  
döyülmü? Gedək hansını isteyirsən ovluyax,  tutax. 
Səyyad  dedi: 
– Ay çovan qardaş, mənimki elə sonalardan döyül. Qulaq  as: 
 
PDF created with pdfFactory Pro trial version www.pdffactory.com
 
 
245 
Şirindi söhbəti, şirindi  sözü, 
Şəkərdi  kəlməsi, xoşdu  avazı. 
Adı Sədət, Farrux  Mirzənin qızı, 
Bir sona salıfdı çöllərə məni. 
Çovan dedi: 
– Ayə, sənin başına dönüm, dediyin qızdımı? Mən də  elə  
bildim  göldə üzən sonaları  deyirsən! 
Səyyad: 
– Bəli, qızdı. 
Çovan dedi: 
– Ayə, burda elələri var ki, heç onun əlinə su töhməyə yaraş-
maz. 
Səyyad: 
– Ay çovan qardaş, mənim dərdimi təzələmə. Qulaq as, gör nə 
deyirəm. Ayrıları  mənim gözümə görünmör  axı. 
Sədətlə Səyyadı bir-birinə yazan, 
Ay qavaq üstünə qara tel düzən. 
Qaşını oynadıf, gözünü süzən 
Bir sona salıfdı çöllərə məni. 
Çovan: 
– Ayə atamın goru haqqı o, bizim kənddədi. 
Səyyad: 
– Ayə, nə danışersan? 
Çovan: 
– Ayə, vallah o, bizim kənddədi. Abdulla xanın yanındadı. Sən 
beyjə Abdulla xanın öyündə qalsan, o xanımı da görərsən  orda 
inşallah. Yəni, doğrudan da Abdulla xanın arvadı gözəl imiş. 
Çovan Səyyadı yanına salıf, Abdulla xanın iqamətgahına gə-
tirdi. Abdulla xan baxanda gördü əlində saz. Allah-təbarak-təalanın 
könlü xoş olanda yaratdığı evlad, cavan. Xoş, beş, on beş: 
– Oğul, xoş  gəlmisən  bizim  vilayətə. 
– Xoşduğuna  gəlmişəm. 
Axşam oldu, məclis düzəldi. Hamı yığıldı. 
– Oğul, bir  dərdini  mənə  deyə  bilərsənmi?  
PDF created with pdfFactory Pro trial version www.pdffactory.com
 
 
246 
– Əlbətdə, deyə bilərəm. 
– Bir sazı köynəyinnən çıxart. 
Bəli, çovan Səyyadı Abdulla xanın iqamətgahına aparan  
zaman Abdulla xan  xavar aldı: 
– Oğul, bu  kimdi? 
Cavan dedi: 
– Bu  gəlmədi, ağlına gələni sayaxlıyır. 
– Oğul, bayaq mənə oxuduğun o sözü təzədən oxu. 
Səyyad alıf, həmən çovana oxuduğu sözü Abdulla xana  oxuyur: 
Sədətlə Səyyadı bir-birinə yazan, 
Ay qabaq  üstünə qara  tel düzən, 
Qaşını oynadıf  gözünü  süzən, 
Bir  sona salıfdı çöllərə məni. 
Deyəndə bir gözəl gəlin oturuf, güldü. Bu da kimdi? Abdulla 
xanın arvadı Sənay  xanım idi.  Baa  bu  elə  bu  sözü  mənim arva-
dıma deyir. Səyyadı zindana atdırer. Tam doqquz ay Səyyad zin-
danda qaler. Doqquz ay keçmişdi. Bir gün Abdulla xanın zindan 
başına Ziyad haramıya işçilər, qullar lazım olor çölə çıxardıf 
işlətməkdən ötürü. Ziyad haramı dedi, gedem göröm kimin canın-
da tutar var, kim işə yararlıdı - deyif zindana getdi. Zindanda  bir-
bir  qulları  seçən  vaxt Səyyad qarşıya  çıxanda, haa  bu  qul  da  
maa yarıyar dedi. 
Səyyad  dedi: 
– Ağa, bir qulaq as gör sana nə deyejəm, sonra məni  harıya  
istəsən apar.  
Başına döndüyüm Ziyad haramı, 
Qurtar zindanınnan məni bəsdi, bəs 
Sinəmə çəkmisən olmaz düyünü, 
Qurtar zindanınnan məni bəsdi, bəs 
– Ayə, oğlan, sızıldama, sözüyün mətləbini de. 
Ziyad haramı baxer ki, böyük səhv  edif, ürəyinə, könlünə  
mərhəmət damır. Deyir: 
– Oğul, yolun açıx olsun. Mən bilməmişəm səni naxaxdan 
zindana salmışam. İşin  avand olsun. 
PDF created with pdfFactory Pro trial version www.pdffactory.com
 
 
247 
Halallaşıf, vidalaşırlar. Günə bir mənzil, teyyi-mənəzil  çater 
Girman şəhərinə. Harıya getsin, kimin qapısına getsin? Bir  baxça-
nın yanınnan keçerdi. Gördü yaman şaqqıltılar, qaqqıltılar, qız 
səsdəri gəler. Yönünü çöyürüf ora, görür bir neçə dəstə qız oynu-
yullar, gülüllər. Səyyadın əlində sazı görən kimi başına  toplaşıllar. 
– Ayə, ay  aşıx,  hardan gəlersən, harıya  gedersən? 
– Ay xanımlar,  aşıx  saznan deyər, belə deyə bilmərəm. 
– Biz də isterik sən saznan deyəsən. 
Görək burda Səyyad nə deyəjəh, biz deyək, siz şad olun. Eşq-
nən, avaznan Səyyad bu  sözü  oxuyur: 
Fələyin əlindən, çərx gərdişinnən, 
Döndü ruzigarım, amana gəldim. 
Şükür haqqa gördüm yar camalını, 
Elə bil yetişdim imana gəldim. 
Çünki, qızdarın arasında ağasının göstərdiyi xanımın camalını 
gördü. Sədət xanımın da xəbəri yoxdu ki, sevdiyi oğlandı. 
– Oğlan, daha nəyi  gördün? 
Bayax ki, demişdi   
“Şükür  haqqa gördüm  yar camalını, 
Elə bil yetişdim imana gəldim.” 
Bu sözdər qızdarın bəzilərinin yaman xətrinə dəydi. Bu  
kimdi? Burada bunun  yarı  kimdi? O  vaxt  götürüf  deyir  ki, 
Mənim  yarım  geyif yaşıl, alı, 
Yaşılnan al geyinifdi, özgə bir şey yoxdu əynində. Bu da  
bircə Sədətdi. 
Mənnən qeyrisinə dönməz xəyalı,  
Öldürməyin siz bu aşıx abdalı. 
Ədalət eşidib divanə gəldim. 
Mən dedim gəlif, bir az azaddığa çıxmışam siz də məni  
döyürsünüz. O tərəfdən qızdar dedi: 
  – Ayə, çox danışma birini də oxu. Bayax ki, Səyyad demişdi: 
“Mənim yarım geyif yaşılı, alı” 
Sədət bunu eşidən kimi yanında paltarmıyoxdu xanımın?  Tez  
paltarını al  libasa çöyürüf, o da ortalığa qarışan vaxt: 
PDF created with pdfFactory Pro trial version www.pdffactory.com
 
 
248 
Səyyad deyər budur yarın durağı, 
Geyifdi əyninə sündüsdən ağı. 
Ölkədən-ölkəyə Sədət sorağı, 
Heyratdan  eşidif, Girmana gəldim. 
Deyən vaxtı Sədətin əmisi qızı bunu başa tüşdü. Dedi ki, 
görəh burda nə  var. 
– Ay oğlan, açıx-açığına bizə deyə bilərsənmi, gah deyirsən  
ağ geyinifsən, gah deyirsən, qırmızı geyinifsən. Sədət addı qız  
var. Sənin sevdiyin kimdi? Bizə deyə bilərsənmi? 
Səyyad dedi: 
– Qulaq  asın, ay  xanımlar, deyəjəm: 
Başına döndüyüm, ay duran qızdar, 
Adı Sədət bir gözəli sevmişəm. 
Nazlı yarı gördüm sümüyüm  sızlar, 
Adı Sədət bir gözəli sevmişəm. 
Deyəndə qızdar dedi ki, ədə bir doğru de görək o necə  Sədət-
di?  Hansı  Sədətdi? 
Geymək üçün yaşılı var, alı var. 
Əmmək üçün dodağında balı var, 
Sağ üzündə bir cüt qoşa xalı var, 
Adı Sədət bir gözəli sevmişəm. 
 Burda paxıllığı tutan da var, o deyir keşkə mən oluydum,  bu 
deyir keşkə mən oluydum. İlahi, kimə nə deyesən? Görək  Səyyad  
nə  deyir: 
Seyyid Yaqub məclisinnən qaçılar, 
Zövq artığcan ağıl başdan açılar. 
Səyyad deyər bağda güllər açılar, 
Adı Sədət bir gözəli sevmişəm. 
Sədət fikirnən, məhəbbətnən baxanda görür ki, ağası verən 
oğlan, ağası göstərən oğlan budu. Eşq ataşı cuşa gəler, yasəmən  
tellərinnən üç tel ayırıf nar məmələrinin iki arasınnan aşırıf, yerdən 
enif görəh nə deyir, biz deyəh, siz şad olun: 
Başınıza dönüm, a duran canlar, 
Mənim sevdicəyim oğlan bu imiş. 
PDF created with pdfFactory Pro trial version www.pdffactory.com
 
 
249 
Heç gəlməz eynimə sultannar, xanlar, 
Mənim sevdicəyim oğlan bu imiş. 
Qızdar boylandılar. Sədət eşq atına minif, Sədət göylərnən 
uçor. Savaxki rəngi döyül. Bu rəng ayrı çaler. Aldı Sədət birini  də: 
Duman gəldi, çən bürüdü gədiyi, 
Zəhər olsun müxənnətin yediyi. 
Doğru imiş ərənlərin dediyi, 
Mənim sevdiciyim oğlan bu imiş. 
 
Könlüm müştaq  oldu gözü-qaşına, 
Şirin  canmı  saldı eşq  ataşına. 
Sədət deyər durum dönüm başına, 
Mənim sevdicəyim oğlan bu imiş. 
Qızdarın üstünə elə bil qara bulud çökdü. Hamı əlin çəkdi  
Sədətdən başqa.  
Qızdar: 
– Ay oğlan, sən  bir könül sevindirdin, bə  biz?  
Səyyad: 
– Sizə də deyirəm. Qulaq asın: 
Yığılıb bir bölük sonalar kimi, 
Geyinif gəliflər, tər-təzə qızdar. 
Kimi yaşıl örtüf, kimi qırmızı, 
Kimisi bənzəyif ağ qaza qızdar. 
Qızdara da bu lazımdı ki, bunları tərifləyəsən. Bəlkə, birdən 
biri çıxıf bunnara yiyə duran ola. 
Aldı Səyyad birini də: 
Cilvəli tərlansan gir donnan dona, 
Qoymaram üstünə bir qubar qona. 
Kimisi cilvəli yaşılbaş  sona, 
Kimisi bənzeyir şahbaza qızdar. 
Qızdarın arasına qaqqıltı tüşür. Bir-birinə naz eliyillər. O 
deyir mən gözələm, bu deyer mən sənnən gözələm. Amma daya-
nacax nöqtə  bircə  yerdədi: 
 
PDF created with pdfFactory Pro trial version www.pdffactory.com
 
 
250 
Mövlamın əlinnən içmişəm bada, 
Çağıreram gələr yetər imdada. 
Sədətlə Səyyadı çatsın  murada, 
Sizinki də qalsın o yaza, qızdar. 
Bıyy, Allah maa ölüm versin. Hərəsi bir yerdən başlayıllar  
Səyyadı daşdamağa ki, sən nə danışersan, bizimki o yaza  qalsın? 
Bizimki  indi  olsun, səninki o yaza qalsın. 
Sədət həm seviner, həm də qorxor atasınnan. Qızdarın  xəya-
lını  yayındırmax üçün başdeyir sinəsinə guppultu  qopub, saz  
əvəzinə.  Görəh  nə  deyir: 
Qızdar, gəlin, çıxaq gülşən seyrinə, 
Sazınan, sözünnən, əldə  tarinnan. 
Bülbül güldən ötrü  dolaner  bağı, 
Gülə layıxdımı qala xarınan?! 
Ancaq Sədətin əmisi qızı Səlminin içi buruluf yaner. Deyir  
ki, gör sənin başına nə iş gətirəjəm. Axşam hamısını açıf danış-
masam, belə  filanam. Səlmi  irəli girdi. 
Bu günki məclisin nə yaxşı gözəl, 
Gözəllər içində nə yaxşı gözəl, 
Əziz bir ağacdı nə yaxşı  gözəl, 
Sərvi-sənubərdi yaxşı yarınnan. 
– Az, demək  bir sənsən gözəllərin içində? 
– Yox  ağız,  niyə elə  başa düşürsən?  Qulaq  as. 
Səlmi qulağının ikisini də açıf fikir verer. 
Bülbül olan gedər ötər bağlarda, 
Ahu  gəzən  gedər ovlar  dağlarda. 
Sədət ilə Səyyad ağ otaxlarda 
Danışıb, söyləsin xoş  güftarinnan. 
Qızdardan bir qaqqıltı çıxdı ki, Səlmi dedi ki, cıyarını bir    
yandırajam ki, babana deməsəm, mənim günüm qara olsun. Sədət 
gözünnən işarə elədi ki, ədə, evimizi yıxsa, bu yıxajax. Buna bir 
söz deyinən. Götürör körək nə deyir, biz deyək, siz şad  olun: 
Gözəllərdən sən əlasan,  
Səlmi sən də, Səlmi sən də. 
PDF created with pdfFactory Pro trial version www.pdffactory.com
 
 
251 
Mənim başıma balasan, 
Səlmi sən də, Səlmi sən də. 
Səlmi gözünü oynatdı, qaşını oynatdı, belini nəziltdi, köksünü 
qabartdı, üzünü qızdara tutuf: 
– Görün, bu oğlan maa nə deer?! 
Aldı birini də: 
Səlmi boyun ərərdimi, 
Sinən şəmsi qəmərdimi? 
Artırdın mənim dərdimi, 
Səlmi sən də, Səlmi sən də. 
Səlmi dedi, ayə, bu maa vuruluf, Sədət nədi? 
Aldı birini də: 
Şah buyurmaz belə fərman, 
Gəl eylə dərdimə dərman. 
Səyyad Sədətə qurvan, 
Səlmi sən də, Səlmi sən də. 
Bu sözə görə Səlmi Səyyadı Fərrux Mirzəyə çuğullamağa  
başdadı. Necə  başdadı. 
Axşamlarınız xeyiriyə gəlsin inşallah. Qızdar bağdan çəkilif 
gedən vaxtı Səlmi fikirrəşer mən nə təhər babama qanderem ki, 
sənin qızın bu qələti eyliyif. Amma birdən Sədət desə ki, oğlan 
sənə görə gəlif, onda mənim öyüm yıxılajax. Neynəsin? Nə cürə 
kişiyə qandırsın ki, məsələ belədi! 
Axşam oldu. Fərrux Mirzənin öyünə yığıldılar. İrəlidən dedi-
yim kimi Səlmi xanım partamağa başdadı. Hancarı bunu əmimə 
çatderem. Olmadı. Dedi deyejəm, Sədət deyəjəh Səyyad səndən 
ötəri gəlif, mən deyəjəm səndən ötəri evimizə qavğa düşəjəh. Yax-
şısı budu gəl deynən nə olar olar. Axşam olan kimi Səlmi xanım 
Fərrux Mirzəyə dedi ki, qızın bu yoldadı, sənin  xəvərin  yoxdu.  
Fərrux  Mirzə dedi: 
– Kimdi? 
Səlmi də dedi ki, bə filankəsdi, filan yerdədi özü də bu gün  
Səlmiynən görüşüf. 
– Nətər görüşüf? 
PDF created with pdfFactory Pro trial version www.pdffactory.com
 
 
252 
– Geridən geriyə  bir-birini  gördülər. 
Fərraş göndərib Səyyad beçarını apartdırdı. 
Fərrux Mirzə: 
– Ay oğul, sən hardansan? Kimsən? Buralarda nə  gəzersən? 
Səyyad: 
– Baba, mən də bir elin oğluyam, bir insanam, buralara  gəl-
mişəm. Allah baxtımı buraya yazıf. 
Şah: 
– Artığ-əhsih danışma. Nə gəzersən buralarda? 
Səyyad dedi ki, qulaq as: 
Atadan-anadan mən yetim qaldım, 
Mərdlik mərtəbimi əlimdən saldın, 
Qiymətə  getmədim, kəm qiymət oldum, 
Sərraflar götürsün  bazara məni. 
Şah: 
– Oğul, niyyətin nədi ki? Fikrin nədi? 
Səyyad: 
– Sözün düzünümü isteyirsən? 
Fərrux   Mirzə: 
– Bəli. 
Səyyad: 
– Qulaq  as: 
Tanımam sultanı, tanımam xanı, 
Yar yolunda fəda qıllam bu canı. 
Buyursan cəlladı, töhdürsən qanı, 
Sədətsiz qoymayın məzara məni. 
Fərrux Mirzə: 
– Ə, kəmfürsət oğlu, Sədətlik sənin nə işin var? Onu  nə  
tanıyersan? 
Səyyad: 
– Qulaq  as, əfəndim: 
Bənna oluf, sınığ könlün hörmədim, 
Bağban oluf, qonça gülün dərmədim, 
 
PDF created with pdfFactory Pro trial version www.pdffactory.com
 
 
253 
Səyyad deyir Sədət üzün görmədim, 
Naxahdan  gətdilər  hüzura  məni. 
Fərrux Mirzə: 
– Ayə, nejə görmüyüfsən? Bə Səlmi xanım deyir bağda belə-
elə? 
Səyyad: 
– Bəli, ağamız bizə buta verib, biz bir-birimizi görmək  cəh-
dindəyik. Təzəcə gəlmişdim ki,  görüşək, siz  bura gətirdiniz. 
Fərrux Mirzə qeyzə gəlif cəlladlara tafşırdı  ki, tez olun bunu 
zindana salın. 
Səyyadı zindana saldılar. Camaatın arasına belə  söz yayıldı 
ki, bə bir aşıx gəlif, özü də bağa. Qızdar  da danışer atasına, ana-
sına. Camaat bunnan sonra narazı oluf, Fərrux Mirzənin qapısını  
kəzdirirlər  ki, sən günahsız insanı  nejə zindana sala bilərsən? 
Olmadı. Fərrux Mirzə gördü xalx bunnan əl çəhməyəjək. 
Neynəsin? Başdıyır  fitnəyə  əl  atmağa. Deyir: 
– Ay camaat, siz bilersiniz İsfahanda mənim Cəmşid adında  
qardaşım  var? 
– Bəli. 
– Sizin hasınız qardaşınızın iştirakı olmadan qızınızı   verər-
siniz? 
– Heç hansımız. 
– Onda mən bu Səyyadı göndərerəm İsfahana, qardaşımın  yanına 
o,  ixtiyar  verərsə,  mən də  qızımı  verərəm,  vermərsə, vermərəm. 
  Ancax  bu  sözdəri  Sədət  də eşider. O, bildi ki, atası  hiylə 
işləder. Xəlvətcə geder bir məktuf yazer: Görək nə yazer, nejə  
yazer, biz deyək,  siz  şad  olun: 
Başına dolanım gül üzlü  əmi, 
Sən yaz, babam versin Səyyada  məni. 
İstəməm dünyanın malı-mülkünü, 
Sən yaz, babam versin Səyyada məni. 
Ancaq məytuf məxvi  olmalı  idi. Aldı  birini  də: 
Səyyadla Sədətə verdilər badə, 
Dərdim olur günü-gündən ziyadə. 
PDF created with pdfFactory Pro trial version www.pdffactory.com
 
 
254 
Səyyad dedicəyim bir halalzadə, 
Sən  yaz, babam versin Səyyada  məni. 
 Səyyad əlində ölüm fərmanı İsfahana geder. Məytuf möhürlü, 
açmağa da ixtiyarı yoxdu. Fərrux Mirzə deyir: 
 – Bu məytufu  İsfahana Cəmşid  Padşaha yetirərsən. 
Əmbə məktufda yazmışdı ki, məktufu sana verən oğlanı gələn 
kimi qətl eylə, cəhənnəmə göndər ki, bir də geri  dönməsin.  
Səyyad yola tüşən vaxt Sədət bir neçə qıznan şəhərin  kəna-
rında Səyyadın yolunu gözdüyürdü. Gördü kü, Səyyad gəler yanın-
dakı qızdarnan bir yerdə onun  yolunu kəsif  dedi: 
– Oğlan, oğlan, harya gedersən? 
Səyyad cavaf vermədi. Belədə Sədət götürdü görək nə  dedi: 
Oğlan, mənnən  ayrılersan, 
İllərilən mən ağlaram. 
Ağ üstünnən qara örtüf, 
Tellərinən mən  ağlaram. 
Səyyad gördü baa Sədətin nə kefidi; aldı görəh cavabında: 
Ala gözdü, Sədət  xanım, 
Sən  ağlama, mən ağlaram.  
Sənə qurvan şirin canım, 
Sən ağlama, mən  ağlaram. 
Sədət: 
Ahular gəzər dağlarda, 
Piltələr yanar yağlarda. 
Bülbüllər  ilə bağlarda, 
Güllər ilə tən ağlaram. 
Səyyad: 
Bülbül kimi güldən oldum, 
Sonalar tək  göldən oldum. 
Mən ulusdan, eldən oldum, 
Yollar ilə mən ağlaram. 
Sədət: 
Sədət ağlar yana-yana, 
Yanar bağrım dönər qana, 
PDF created with pdfFactory Pro trial version www.pdffactory.com
 
 
255 
Sən gedersən İsfahana, 
Sən ağlama, mən  ağlaram. 
Səyyad: 
Səyyad da dərdini bilməz, 
Axan göz  yaşını silməz. 
Bu yollara gedən gəlməz, 
Sən ağlama, mən ağlaram. 
Allah görsətməsin Sədət də, Səyyad da, yanındakılar da  qana 
batıf, qan ağlerdılar. Sədət bir  namə  çıxardıf  dedi: 
– Buruya bax, bu nameyi çatan kimi əmimə verərsən. O biri  
naməni verdiyini vermədiyini bilmirəm. Ancaq birinci bunu  ver.  
Səyyad: 
– Baş  üstə, xanım. 
Səyyad başdeyir yol getməyə. Günə bir mənzil, teyyi- 
mənəzzil. Gah karvana rast gəler, gah  ata rast  gəler,  altı  aydan 
sonra gəlif İsfana çıxer. Gəlif şahın qarşısında baş əyer.  
Cəmşid şah: 
– Oğul, yol yorğunusan, kimsən?  Hardan gəlersən? 
  Səyyad  dedi: 
– Şah sağ olsun, mən səni qardaşın Fərrux Mirzənin məytu-
funu gətirmişəm. Ancaq qardaşının məytufunnan əvvəl bu məytufu  
oxu. 
Cəmşid şah  soruşdu: 
– Kimindi? 
– Qardaşıyın qızı Sədət xanımın məytuvudu. 
Sədətin məytufunu oxudular. 
Cəmşid  şah: 
– Oğul, bə qardaşımnan  gətirdiyin məytuf hanı? 
Səyyad: 
– Qavaxca bir neçə kəlmə saznan deyəjəm şahım, sonra 
məytuvu saa verəjəm. 
Başına döndüyüm, ədalat  şahım, 
Dəryalar keşmişəm, ada gəlmişəm. 
Ağlaya-sızlaya düşüf yollara, 
PDF created with pdfFactory Pro trial version www.pdffactory.com
 
 
256 
Dərdim oluf, həm ziyadə gəlmişəm. 
Şah: 
– Oğul,  daha nəyə  gəlifsən? 
Səyyad: 
– Qulağ  as: 
Bülbül olan əlmi çəkər gülünnən, 
Nə müddətdi çıxdım yarın elinnən. 
O, Giranda Çuğul Simon əlinnən, 
Ayağ torpağınnan dada gəlmişəm. 
Çuğul Simon kimdi? Haman Səlminin atası. Səlmeyi  qardaşı 
oğluna verməy isteyir. Arada fənd işdəder. 
Şah Səyyada  deyir: 
– Ədə, bir  sözünün axırını  de görək, nə istiyersən? 
Səyyad  deyir: 
– Qulaq  as: 
Ah çəkibən, mən köhsümü ötürdüm, 
Göz yaşımnan şəccarələr bitirdim. 
Səyyad deyər, sana badə gətirdim, 
İçmişəm qırxlardan badə gəlmişəm. 
Əlini cibinə salıf Fərrux Mirzənin verdiyi məytuvu Cəmşid  
şaha verer. Cəmşid şah naməni oxuyanda görör kü, baa iş nə  yer-
dədi, qardaşı nə fikirdədi. Ancax Səyad doğurdan da Sədətə  layıx-
dı. Özü də hax vergisi olduğunu da Səyyad burda təsdiqlədi. Şaha 
elə gözəl gəldi ki, dedi vallahi iki qızım olsaydı, ikisini də saa 
verərdim.  
Cəmşid şah götürüf qardaşına bir  məytuf  yazer. 
– Oğul, mənnən istədiyin  nədi? 
– Sənnən bircə istəyim var. 
– Nədi? 
Səyyad: 
 
Başına döndüyüm, ədalat şahım, 
Şahım, mətləbimi düzəsən gərək. 
Sahibim, sərtacım, ey qibləgahım, 
PDF created with pdfFactory Pro trial version www.pdffactory.com
 
 
257 
Şahım, mətləbimi düzəsən  gərək. 
 
İncimədim ləhcəsinnən, dilinnən, 
Baş açmadım Seyraquvun felinnən, 
İndi  gəldim mən Girmanın elinnən, 
Şahım, mətləbimi düzəsən gərək. 
 
Şirindi söhbəti, şirindi sözü, 
Həsrətimi çəkir, yoldadı gözü. 
Adı Sədət, sənin qardaşın qızı, 
Şahım, mətləbimi düzəsən gərək. 
Bəli, söz tamam oldu. Yarım ay Səyyadı  yedirir, icirir, nə ki 
var qonağ otağında saxlıyır. Axırda deyir: 
– Oğul, görürəm tələsiyirsən, getmək istəyirsən. Getməlisən. 
Bu məytufu götür, mənim qardaşıma verərsən. Yetirən kimi o, 
işini düzəltməsə, dön mənim yanıma, mən bilerem nə  qayıraram. 
Bəli, Cəmşid şah götürüf görək naməni necə yazer: 
Başına döndüyüm gül üzlü qardaş, 
Gərək düzəldəsən işin Səyyadın. 
Görcəyin gözlərim doldu qanla -  yaş 
Gərək düzəldəsən işin Səyyadın. 
 
Əyər sevgi olsa, bir-birin tapar, 
Bir könül sən yapsan, hax səni yapar. 
Verməsən Sədəti qiyamət qopar, 
Gərək düzəldəsən işin Səyyadın. 
 
Qardaş olan, qardaş sözün eşidə, 
Göz yaşlarım gül üzümü üşüdə. 
Bir qızdı bağışda Şahı-Cəmşidə 
Gərək düzəldəsən işin Səyyadın. 
Oğul, bu namanı ancaq qardaşımın özünə ver. Nə vəzirə, nə 
vəkilə heç kimə vermə. Səyyad yola düşməkdə olsun. Yollar uzax, 
sözlər çox. Yol uzunu gəler, meşələrdən keşer qorxor, dərələrdən 
PDF created with pdfFactory Pro trial version www.pdffactory.com
 
 
258 
keşer qorxor, görör kü, işi yaxşı getmer, götürüf  ilahisinnən görək  
nejə kömək  istiyir, biz  deyək,  siz sağ  olun: 
Varlığın, birliyin hamıya əyan, 
Qadir Allah, sənnən bir yol istərəm. 
Dar günündə möminlərə yarıyan, 
Qadir Allah, səndən bir yol istərəm. 
 
Bu fani dünyada qonağam, qonağ 
Nəzər  sal üstümə düz  gözünlə  bax, 
Əmr eylə  yollarım olsun çılçırağ, 
Qadir Allah, sənnən bir yol istərəm. 
 
Yaman olur  uzax yollar çətini 
Qurda-quşa qismət etmə ətimi. 
Yollarda qoymaynan Səyyad yetimi, 
Qadir Allah, sənnən bir yol istərəm. 
Bəli, Səyyad gəlməkdə olsun, sizə Girman şəhərində nələrin 
baş verdiyinnən deyim. Elə ki, Cəmşid şah Səyyadı yola saler, 
məytufu verer, bu tərəfdə Sədətin necə müştəriləri var idi. İsmeyil 
xan adında bir bəyin oğlu Mahmud Sədətin çoxdan aşiqi  idi. Nə 
qədər eliyirdi yola gətirə bilmerdi. Səyyadla Sədətin bir-birini 
sevməyi Fərrux Mirzənin gözünün qapağını aşdı. Adam  göndərdi 
İsmeyil  xana ki, qızı verirəm, gəl apar  oğluna. O günü toy başda-
dı. Vurhavur. Üç gün üş güjə keşdi, dördüncü günü gəlini atdan-
dırdılar İsmeyil xanın öyünə, Mahmud bəyə. Mahmud bəy gəlini 
qarşılayanda bir dəli at minmişdi. Bir daşın üstünnən keçəndə atın 
ayağı daşa ilişir. Mahmud bəy yıxıldı. Mahmud bəyin başı daşa 
dəydi. İrağ canınızdan orda canını tafşırdı. Toy döndü yasa. 
Bə, neynəməy olar? Gəlin bəy öyünə təhvil verilif. Bunun  axırı 
nə olajax? Geri qaytarmır. İsmeyil xan dedi, yox, oğlumun  ili çı-
xanatan, gəlin mənim evimdə qalmalıdı. Ədət də belədi, iş də belədi. 
Bu minvalnan Sədət xanım İsmeyil xanın evində  qalası oldu. 
Sizə kimnən deyim, Sədət xanımnan. Banı xanım Sədətin  
halına yanan rəfiqəsi idi. Onnan  heç ayrılmerdı. Aradan üş-dörd 
PDF created with pdfFactory Pro trial version www.pdffactory.com
 
 
259 
gün keçer, yas bir az səngiyir. Banu Sədətin yanına gəler. Sədət 
saçınnan üç tel ayırıf  görək Banu xanıma nə deyir: 
Banu, Səyyad gəlsə şəhri-Girmana, 
Söylə, Səyyadıma qaldı baqiyə. 
Görüm  ürcah olsun, yaman-yaman, 
Söylə Səyyadıma qaldı baqiyə. 
 
Səyyadla Sədətə bada verdilər. 
Dərdi-qəmi həm ziyadə verdilər. 
Zülüm ilə məni yada verdilər, 
Söylə, Səyyadıma qaldı baqiyə. 
Aldı  birini  də: 
Nəlayiğ sözləri hərgiz tutmaram, 
Gül də olsam, qeyri bağda bitmərəm. 
Səyyad sevgisiyəm yada getmərəm, 
Söylə, səyyadıma qaldı  baqiyə. 
Bu məytuvu Banu həmişə qoynunda gəzdirer. Sədət də  Mah-
mud xanın yasını gözləməhdə olsun, sizə kimnən xavar  verəjəm, 
Səyyaddan. Ta gəlif  il tamam olur. Səyyad  Heyrata17 o  gün gəler 
ki, haman gün Mahmudun ili olor. Səyyad gəler  Sədətin yaşadığı 
evin bağına. Amma heş kəsi görmör. Bağ verana qalıfdı. Heş  kəs  
yoxdu. Sazını  çıxardıf görək nə  deer.  
Hanı bu bağın bağbanı, 
Görünməz, Sədət  görünməz. 
Boş  qalıfdı odaları, 
Görünməz, Sədət görünməz. 
 
Hanı yarın, yığnaxları, 
Alma kimi  yanaxları, 
Boş qalıfdı otaxları, 
Görünməz, Sədət görünməz. 
Səyyad belə oxuduğu vaxt, Banu anarıdan çıxıf, Səyyadı  
gördü. Ağlıya-ağlıya qavağınnan keçəndə görək, Səyyad nə  dedi: 
                                               
17 Heyrat – Herat şəhəri 
PDF created with pdfFactory Pro trial version www.pdffactory.com
 
 
260 
Banu xanım, ağlamısan, 
Neyçün qara bağlamısan? 
Səyyad  qəlbin dağlamısan, 
Görünməz, Sədət görünməz. 
Bəli, mən sizə danışdığım kimi, Banu da əhvalatı Səyyada  
danışer və Sədətin də Səyyadın yolunu gözdəməsini deyir. Səyyad 
da birbaşa İsmeyil xanın qonşusu Xalıxverdi  xanın oğlunun  toyuna 
gəler. Toya aşıx lazım olor. O vaxtı da aşıx təkəm seyrək görünərdi. 
Səyyadın toya gəldiyini görən camahat, çox şad  olor. Ordan-burdan 
o qədər xələt tököllər ki, ayə, aşıx sazı köynəyinnən çıxar. Səyyad 
sazı köynəyinnən çıxardıf, görək camahata  nə  oxuyajax: 
Qərib kəsin olmaz sözün qiyməti, 
Ha söyləsin doğru sözü sağı yüz. 
Ay hazarat, mən bunlara neynədim, 
Bunlar çəkdi sinəm üstə dağı yüz! 
 
Burdan belə bir bağ gördüm viranə, 
Abad könlüm neyçin olsun viranə, 
Gəldim gördüm bağlarını viranə, 
Sədət deyib, ha dolandım bağı yüz. 
Hamı məyus qaler. Ağlıyan var, gülən var, Allahın əmrini  
bilən var. İnşallah aldı görək Səyyad axır  bəndini nejə deyir: 
Bu dünyada həsrət qaldım beş  günə, 
Kəməndlər atıldı ömrüm köşkünə. 
Səyyad deyər, Sədət yarın eşqinə. 
Çox dolandım dərəni düz, dağı  düz. 
Bəli, savaxlarınız xeyrə açılsın, savax açılan kimi Səyyad Fər-
rux Mirzənin yanına gedif, məytuvu ona verer. Fərrux Mirzə  deyir: 
– Ə, mən səni İsfahana ğöndərdim nə oldu ki, yenə  buralara  
gəldin? 
Səyyad: 
– Mən sözü saznan deyə bilərəm? 
Fərrux  Mirzə: 
– De, görək. 
PDF created with pdfFactory Pro trial version www.pdffactory.com
 
 
261 
Qadir mövlam mənə irəhm eylədi, 
Uzax yollarımı cada gətirdim. 
Haqqın min bir adını zikr  eylədim, 
Həmişə dilimdə nida  gətirdim. 
– Oğul, özgə nə oldu? Nə təhər oldu? 
Aldı birini də: 
Bağçalar bar vermir qızıl söyüddən, 
Hərgiz pis iş çıxmaz təmiz iyiddən. 
İsfahan mülkünnən, o şah Cəmşiddən, 
Qardaşınnan sana salam gətirdim. 
– Ayə, bir göstər görüm  o məytuvu?! 
Səyyad  dedi: 
Leyli-Məcnun, Şirin-Fərhad gördümü? 
Səyyad yar yolunda canın verdimi? 
Yalvardım, yaxardım dedim dərdimi, 
Şahın dəst-xəttinnən namə gətirdim. 
Əlini cibinə salıf naməni Fərrux Mirzəyə verdi. Fərrux  Mirzə  
naməni  alıf kənara atdı. Heç  oxumax da  istemerdi  ki, sən yalan 
danışırsan. Səyyad  ğözünün yaşını tökör, umudu  kəsiləndə bir  
neçə qoca deyir  niyə  ağleyirsan? 
Səyyad deyir: 
– Qulağ  asın: 
Ay hazarat, ağlamayım, neyniyim, 
Bağda bülbül gileylidi xarınnan. 
Nalə edər taki sübh açılınca, 
Dönməz ölənətək öz ilqarınnan. 
– Nə demək, sən də dönməyifsən öz ilqarınnan. Mənim  qar-
daşımın yanına getmiyifsən. Buralarda hərrənif, gəlif  mənim 
başıma corav hörörsən.  
– Şahım, şahım  məytuvu oxumamış bilməzsən.  
– Heç oxumax da istəmerəm. 
– Onda  qulağ  as. 
Qərib iyid, sənin arxan vətəndi, 
Əcəl gəlif göz önünnən ötəndi. 
PDF created with pdfFactory Pro trial version www.pdffactory.com
 
 
262 
Bir qızın var iki ərə satandı, 
Utanmeyir namusunnan, arınnan.  
Fərrux Mirzə qışqırer: 
– Şər danışer. 
Aldı Səyyad: 
Bəyaz əllər, ağ biləklər, bazular, 
Oxuyun alimlər, yaxşı yazılar. 
Əl götürün, dua qılın, qazılar, 
Hax sizi saxlasın çuğul  şərinnən. 
 
Tifilkən olmuşam elimnən kənar, 
Mən gələli anam günümü sanar. 
Yaqin  bil ki, Kür  quruyar,  sal  yanar, 
Sədətlə  Səyyadın ahu- zarınnan. 
Məclisə höcətlik tüşör. Qəriblik sözü araya gələndə Hida-
yətnən Nidayət xoca ayağa duruf: 
– Oğul, biz  də qərivik – dedilər. 
Səyyadnan Sədətin ahu-zarınnan bir az sonra məclis dağıldı. 
Bir adam da məclisdə qalmadı. Tək Fərrux Mirzəynnən Səyyad  
qaldı.  
Səyyad dedi: 
– Fərrux Mirzə, məytuvu oxu! 
– Oxumuyajam. 
– Onda mən  getdim. 
– Harıya gedersən, get. 
Yenijə eşiyə şıxmışdı ki, iki fərraş qabağını kəsif dedi: 
– Aşıx, İsmeyil xanın oğlunun ili çıxdı. Qonaxları gəlif  tacir-
rər, ağalar, bəylər yığılıflar. Sənin də bir neçə sözünü eşitmək  
istiyillər. Əyər  mümkün olarsa, o  məclisə buyur. 
Bəli, Səyyad bularnan barabar İsmeyil bəyin öyünə getdi. An-
cax Səyyad hələ işi bilmer. Başa nə gəldiyini bilmer. Savaxsı İsme-
yil bəyin öyünə yığıldılar. Bir ildi saz səsi eşidilmerdi burda. Həmi 
İsmeyil xanı yastan çıxardax, həm də bir neçə söhbətə  qulağ asax. 
Camahat  yığıldı, xalx  cəmləndi. 
PDF created with pdfFactory Pro trial version www.pdffactory.com
 
 
263 
– Ay oğul, deyillər sən Şiraza gedifsənmiş, İsfahana gedib-
sənmiş? 
– Bəli. 
– Nəyə  getmişdin?  Orda  nə oldu? 
Başına gələn əhvalatı camahata danışer. Ancax Fərrux  Mirzə 
də bu məclisə gəldi, çağırmışdılar. Səyyad yollarda başına nə gəlmiş-
di ondan başladı danışmağa. Fərrux Mirzə mənə belə elədi, elə elədi. 
Nə iş olmuşdusa, hamısını danışdı. Fərrux Mirzə gənə də  dedi: 
– Mən  sənə inanmeram ki, İsfahana getmisən. 
Səyyad: 
– Qulaq  as. 
Əyləşən ağalar, duran  qazılar, 
Eşq əlinnən qərib sevdaya düşdüm. 
Leylidən, Məcnunnan, Şirin, Fərhaddan, 
Onlardan beş  betər  qovğaya  düşdüm. 
– Oğul, nə düşdün, nə oldu? 
Aldı birini də: 
Tifil ikən vətənimdən atıldım, 
Ayağyalın at döşünə  qatıldım. 
Bir nəinsaf xocaçıya satıldım, 
Canımnan bezikif cəzaya düşdüm. 
– Oğul, daha nə oldu? 
Qulağ asın: 
İstərəm ki, hər kəs var olsun elində, 
Şəkər əzsin dəhanında, dilində. 
Mən Səyyadam, xan Sədətin yolunda, 
Tükənməz qədaya, bəlaya düşdüm. 
Bəli, Fərrux Mirzə başını aşağı dikdi. Bu yenə Sədətin adını  
çəhdi dedi. 
Sizə kimnən xavar verim? Hidayətnən Nidayəydən. Onlar  da 
bu məclisdə idilər. İsmeyil xanın çox yaxın dostu idilər. Nə qədər 
desən varranıflar. Hidayət  dedi: 
– Oğul, bizim üçün də de. Biz də qəribik, buralı deyilik. 
Ənamını da verərik. 
PDF created with pdfFactory Pro trial version www.pdffactory.com
 
 
264 
– Əfəndim, niyə oxumuram: 
Bəxtim qəm bəxtinə güzar eylədi, 
Mən qərq oldum çərxi-fələk nəhrində. 
Eşqin  piyaləsin verdilər işdim, 
Tam verdi ağzımda ağu  təhrində. 
– Bah, bah, oğul, sən necə bu  qiyamətdərə dözüfsən? 
Aldı görək nə dedi: 
Bir  ah çəkif, köksüm üstdən ötürdüm, 
Göz  yaşımla şəccadələr  bitirdim. 
Bir  baxça bəslədim, bara yetirdim, 
Heç  gülün dərmədim, gülün təhrində. 
– Oğul, sən hansı tərəfdənsən? Hansı  qohumlardansan? 
Aldı  Səyyad: 
Aşıxlıx Səyyada  gəldi  nəhayət, 
Leyli-Məcnun dərdi məndə hekayət. 
Kimə edim, mən dərdimi şikayət, 
Əslim Xocakeşdi, Herat şəhrində. 
Nidayət xoca Hidayət xoca ilə bir-birinin üzünə  baxıf, mat- 
mətəl qaldılar. Axı, onnar da Xocakeşdəndilər. Bizdən nə iste-
yirsən saa verək? Biz də ordanıx. 
İnşallah, indi görək burda Səyyad nə deyəjəh: 
Qadir ilahidən diləyim budur, 
Əvvəlkinnən artığ bir günüm olsun. 
Babamın devləti gələ başıma, 
İncidən, sədəfdən bir donum  ola. 
– Oğul, vallah elə bizim də sən yaşda oğlumuz var. İncidən, 
sədəfdən çərkəz sayağı bir don tiktirmişik. Gəl onu saa verək. Allah 
eşqinə deyif, heybasını açer, sədəfdən tikilmiş paltarı verif dedi: 
– Bala, bax, bu  sənin. Özgə  istəyin nədi? 
O  yannan İsmeyil xan dilləndi: 
– Oğul, mənnən nə istəyirsən? De verəjəm. 
Aldı Səyyad: 
İsfahannan gələ qızıl almalar, 
Yaxşı olar  dosta gedib, gəlmələr. 
PDF created with pdfFactory Pro trial version www.pdffactory.com
 
 
265 
İpək dəstərxanlar, qızıl bölmələr, 
Ortalardan qalxmaz bir xonum ola. 
Bu tərəfdən Məhəmməd xan qalxdı: 
– Oğul, onlardan istədiyini isteyifsən, mənnən də istə. Allahın 
köməhliyi ilə verərəm. 
Aldı Səyyad: 
Yüklənə bərxana, çəkilə bir şatır, 
Qabağında bədöy qovlayı qatır. 
İpəkdən tahaba, atlasdan çadır, 
Bu yurddan o yurda köç qonum ola. 
– Oğul, vallah, onu mən eliyəjəm. 
Səhrəb xan o tərəfdən qalxdı: 
– Oğul, bə mənnən nə isteyirsən? 
Səyyad: 
Min birim atlana, min birim düşə, 
Qırx-əlli erkəcim çəkilə şişə. 
Ağrı  dağ  kimi şülənim bişə, 
Axan Araz kimi  sel-yağım. 
– Ay oğul, maşallah, sənin qəlbin  nə qədər  böyükdü, deyif  
Tahar xan ortadan qalxdı: 
– Mənnən də istə. 
Səyyad: 
Üç yüz atım ola toylaya bağlı, 
Üç yüzü səhrada sırtınnan dağlı. 
Üç yüz comuşum ola budunnan yağlı, 
Çayırım, çəmənim, bostanım  ola. 
Səfi xan qalxdı: 
– Oğul, mənnən nə istiyirsən? 
Səyyad: 
Qadir Allah, budu sənnən diləyim, 
Yaylıma gəleydi üç yüz inəyim. 
Ağ eyvan otağım, qızıl dirəyim, 
İçində  gəzinən bir  xanım ola. 
Deyəndə Səfi  xan dedi: 
PDF created with pdfFactory Pro trial version www.pdffactory.com
 
 
266 
– Oğul, bu mənlik döyül, bu ya İsmeyil xannıxdı, ya da Hey-
rat şahı Fətəli şahlıxdı. İnəyi də verirəm, evi də, amma xanım 
Sədət mənnik döyül. Onun ixtiyarı İsmeyil xanda, Fərrux  Mirzə-
dədi. Yaxşı, oğul, axır  sözün nədi? 
Səyyad: 
Xəbər alsan yerimi Heyratdı, Heyrat, 
Atam Hidayətdi, əmim Nidayət, 
Anam  Nərgiz  xatın, öz  adım  Səyyad, 
Sədətə yetişən bir  günüm ola. 
Bah, bah, bah! İki qardaş Nidayətnən Hidayət başdarına dö-
yüf, Səyyadı  qucaxladılar. 
– Ədə, oğul, sənin başına dönüm, bu Allahın nejə yazısıdı, 
nejə buralara gəlif cıxıfsan? 
Üzünü İsmeyil xana tutuf dedi: 
– Bu mənim oğlumdu, on səkkiz il bunnan qavax bir yaşında 
qoyuf gəlmişik. Hələ də görüşümüz budu. Allahın qismətinə, 
qədərinə  bax gətirif  bizi bura  yetirif. Pul, mal, döylət  dediyin 
bizdə. İndi biz iki qardaş üzümüzü tuturux sizə: Ay  camaat, Sədəti  
Səyyada verirsiniz? 
Xalx ayağa  qalxdı: 
– İsmeyil xan, sənin oğlun yoxdu artıx, elə başqa oğlun da  
yoxdu ki, Sədəti alasan, ay  Fərrux Mirzə, sənin də qızın  birdi. 
Fərrux  Mirzə: 
– Yavaşın görüm, qardaşım məytuf yazıf, hələ görüm nə  yazıf. 
Məytuvu çıxartdı, oxumağa başdadı. Məytuvu oxuyuf qurta-
ran kimi dedi: 
– Mən verdim, əyər qız razıdısa. 
O saat bir molla, bir neçə də adam Sədətin yanına getdilər. 
Sədət harda idi? Qəmini dağıtmağdan ötəri, İsmeyil xanın balaca 
baxçasında hərrənerdi. Qızdarı da başına yığıf hər şeydən xəvərsiz 
belə oxuyurdu: 
Qızlar, əl götürün, dua  eyləyin, 
Bəlkə, babam verə Səyyada məni. 
 
PDF created with pdfFactory Pro trial version www.pdffactory.com
 
 
267 
Neylərəm kəcavəni, rəxti- taxtını, 
Versələr gedərəm piyada məni. 
Bu vaxt adamlar bura yetişdi: 
– Ay qızım, sana belə bir iltifatımız var. Elə biz də ona 
gəlmişik ki, atannan qaynatan sənin razılığını istiyir. Sən Səyyada  
gedərsənmi? 
Sədət: 
Sədət gözlərini dikifdi yola, 
Deyesən az qalıf peymanam dola, 
Dost bağınnan gələn xan Səyyad ola, 
Bəlkə babam verə Səyyada məni. 
Sədət xanımı gətirerlər məclisə. Götürdü sözün möhürbəndini 
görək nə dedi: 
Sədətlə Səyyada verdilər badə, 
Günü-günnən dərdim oldu ziyadə. 
Səyyad gedəcəyim bir halazadə, 
Söylə, babam versin Səyyada  məni. 
Sədətlə Səyyadın toyu yeddi gün yeddi gejə çəker. Hidayət  
xoca, Nidayət xoca Fərrux Mirzəynən böyük dost olurlar. Təzədən 
bir də toy başlaner. Gəlhagəl. Uzun yollarnan taa gəlif  Heyrata 
çaterlar. Nərgiz xanıma muştuluxçu gəler oğlu gəler, gəlnin gəler, 
ərin, qaynın gəler.  
    Allah-təbarakə-təala hamını sevindirsin. Böyük bir bayram 
olor. Allah onlara nə qədər ömür vermişdisə o qədər  yaşayırlar. 
Siz  xoş olun, mən də  şad. Göydən üç alma düşdü. Biri mənim, 
biri  nağıl  danışanın, biri də aşıx Aslanın. 
 
PDF created with pdfFactory Pro trial version www.pdffactory.com
 
 
268 
ASLAN ŞAHLA İBRAHİM 
 
 
Allahın adıyla başlayaq. Rey mülkündə Zülal şah var idi. Dər-
yalar mürəkkəb olsaydı, meşələr qələm olsaydı, onun devlətini ya-
zıf qurtartarmaq olmazdı. Çox adil, çox alicənab, xalqını istəyən 
bir bəndəydi. Zülal şahın allahın verdiyi payı bir cüt evladı var idi. 
Böyük oğlunun adı Aslan, kiçik oğlununki İbrahim idi. Allah-tə-
barak-təallahın qəzasınnan-bəlasınnan heş kim uzaxlaşa bilməz. O, 
istəsə, yaxşı verər, istəsə pis. Allah sizə yaxşı nəsib eləsin İnşallah. 
İbrahimnən Aslan şahın anası Əminə xanım dünyasını dəyişdi. 
Zülal şah qaldı dul. Zülal şahın arvadı dünyasını dəyişənnən sonra 
Aslannan İbrahim meyillərini atalarına saldılar, atanın həndəvərində 
gəzməyə başdadılar. Oya (ov) gedərdi, oya aparardı, toya gedərdi, 
toya aparardı. Evladlarının yaxşı elm öyrədən müəllimləri varıydı. 
Ancaq Zülal şah günü-günnən neynədi? Xalxa zülm eləməyə 
başdadı. Ağsaqqallar, qarasaqqallar yığıldılar ki, ay camaaat, şah 
həmeşə nətəhər şah idi, indi niyə belə oluf? Bunun arvadı yoxdu, 
onunçün bizə zülm eliyir. Gəlin yığılax, munu evləndirək.  
Bir gün fikirli-fikirli Zülal şah küləfirəngidə oturuf dünyanı 
seyr eliyirdi. Qapısında böyük bir çinar ağacı varıydı. Çinar ağa-
cının başında bir sağsağan yuva qurmuşdu. Bunnar həmməşə 
mehriban uçuf cüt gələrdilər. Bir gün biri gəlmədi. İki gün keçdi, 
sağsağanın biri gənə gəlmədi. Üç gün keçdi biri gəlmədi. Dedi, 
görən noluf? Dördüncü gün gördü kü, ayrı bir sağsağan gəldi. 
Gəldi yuvuyu uçuruf-sökdü, başladı təzədən tikməyə.  
Zülal şah dedi ki, qoy ağsaqqallar nə deyir desin, mən evlən-
miyəjəm. O təzə gələn analıx mənim uşağlarımı mənnən ayrı 
salajax, ona görə də mən evlənmerəm. Olmadı. Aradan iki il, üç  il 
keçdi. Aslan şah çatır on səkkiz yaşına, İbrahim isə on  altı  yaşına.  
Ağsaqqalların, elin-obanın deməsinnən Zülal şahı evləndirəsi 
oldular. Zülal şaha kimi alax, kimi alax qonşu padşahlıqda, padşah 
ölüf arvadı dul qalıf. Bizim şahımıza o gəlin ləyaxdı, onu gətirəh. 
Getdilər, danışdılar, aldılar. El qaydası, el adəti. Dambıradum bir 
toy çalınası vaxti İbrahim dedi: 
PDF created with pdfFactory Pro trial version www.pdffactory.com
 
 
269 
– Aslan, bizə ana gəler, gəlsənə biz də onu yaxşı qarşılayax. 
– Ay qardaş, sən mənnən ağıllısan.   
Hərəsi bir at mindi, özünün başının dəstəsinnən cavan oğlan-
lar, atı çapa-çapa gəlinin qavağına çıxdılar. Gəlin rübəndini belə 
qaldırıf baxanda gördü bir cüt oğlandı. Biri yolun altınnan, biri 
üstünnən gəlerdi. Dedi, ilahi, görən hansıdı mənimki?  
Gəlin gəlif şah evinə yerrəşdi. Axşam gəlin otağına gələn  
Zülal şahı görəndə gəlin yaman pozuldu. Söhbət əsnasında soruşdu 
ki, kişi, sənin evladın-uşağın nəyin var?  
 Zülal  şah dedi: 
– Bir cüt oğlum var. 
– Olarmı onlarnan mən tanış olom? 
– Niyə olmor. 
Aslannan İbrahimi hüzuruna çağırdı. Oğlannar gələndə qız 
baxdı ki, həmən oğlannardı. Ibrahim Aslannan boylu-buxunnu, 
həm də gözəl idi.  
Gəlin dedi: 
– Babası, bu İbrahimi taa ver mən tərbiyə eyliyim, Aslanı sən 
tərbiyə elə, görək kim yaxşı tərbiyə eleyəjək. 
Bu minvalnan aradan bir il keçdi, iki il keçdi. Analıx İvrahıma 
günü-günnən vurulmağa başdadı. Bir gün soruşdu: 
– İvrahım, sənin babyan xəzinəsi harda, silahları harda, malı-
mülkü hardadı? Mən öyrənməh istiyirəm. Mən buranın xatu-
nuyam, axı. 
– Anacığım, baş üstə. Bax bura bu otaxdı, bura bu otaxdı. 
Burda bu silahlar saxlanıler, burda bu əmrlər veriler.  
Hamsını göstərə-göstərə taa istintaq otağına gətirdi. İstintaq 
otağında bir məngənə var, salelar ora sıxellar, başdeyellar döy-
məyə. 
Analığı İvrahıma dedi: 
– Gəl bir gir buruya görüm nə təhər sıxıler. 
İbrahim girən vaxt qadın onu sıxıf dedi: 
– Mənnən olorsan ol, olmorsan səni bu saat sıxıf öldürəjəm. 
Bu yerdə görək İvrahım nə deyəjək biz deyək, siz şad olun: 
PDF created with pdfFactory Pro trial version www.pdffactory.com
 
 
270 
– Ana, ana. 
– Kəs səsini maa ana demə, mən sənin anan döyüləm. Mən 
sənnən nə tələb eliyirəm. Sən nə deyirsən? 
Onda qulaq as: 
Haqqın varlığına itaət eylə, 
Yaqın bil ki, üstümüzdə var, ana. 
Mən oğul, sən ana, insafın olsun, 
Evladına olma zülmkar, ana. 
– Oğlan, oğlan, heç elə sözlər danışma. Mən istədiyimə nail 
olajam. Allah dediyin var, ona da inanmeram. Sənnən mən kəm 
almalıyam. 
İvrahim: 
– Qulaq as. 
Mərd iyidin gözü-könlü tox olar, 
İstədiyini verər, azın çox alar. 
Öz əməlin öz sinənə ox alar, 
Eyliyər sinəni tarimar, ana. 
İbrahimi məngənədə sıxdığı az deyilmiş kimi, üzünə də bir-iki 
şapalax vurdu, 1-2-də yumruq ki, bə mənnən olajaxsan, olmu-
yajaxsan? 
Onatan İvrahim aldı birin də: 
İbrahimə bu zülmü az eylə, 
Oynayıb-gül Zülal şaha naz eylə. 
Geyin, sallan özünü sərvinaz eylə, 
Bir cüt oğlunu et bəxtiyar, ana. 
Bu zaman Zülal şahın vəziri ordan keçirmiş! Qadın bunu 
görən kimi İbrahimi açıf buraxır: 
– Ədə, sənnən zarafat eyliyirdim, səni sınıyırdım. Sən mənim 
əzizimsən, gözümsən – deməhnən iş-işdən keçmişdi. 
Arvad gördü bunları daha heş kim eşitmeyir, naznan bir şey 
olmuyacağ. Deyir, neynim, gəl buna şər at. Odu ki, üst-başını, 
donunu cırıf özünü eşiyə atdı. 
– Ay vəzir, hay eylə, ay vəkil, hay eylə bu uşax məni qoymur 
dincəlməyə.  
PDF created with pdfFactory Pro trial version www.pdffactory.com
 
 
271 
Zülal şaha xavar çatdı ki, öyün yıxılsın, iş belə oluf. 
Arvadı Zülal şaha dedi: 
– Mənim kişim sənsənmi, yoxsa oğlun İvrahımdımı? 
Zülal şah dedi: 
– O nə deməhdi? 
Qadın: 
– Gör məni nə hala salıf. 
Vəzir belə geridən baxdı dedi: 
– Şah sağ olsun, görünür bu qız onun üstünə gedif, onunçün 
donu burdan cırılıf, amma oğlan bunun üstünə getsəydi geri yan-
nan cırılardı donu. Oğlanda günah yoxdu. 
Arvad sözü keçərli olor, kişinin də ağlını aler. Zülal şahın 
beynini başdadı qurd yeməyə. Gah dedi bunnarı mən neynim, İv-
rahım, səni mən neynim, dar ağacına verem, öldüröm, ya  sürgün 
eliyim?  
İbrahim dedi: 
– Baba, hökm sənindi, nə istəyirsən elə. 
Şah: 
– Oğul, qiymeram, onda səni sürgün eyliyirəm. 
Aslan irəli durdu: 
– Baba, mənim qardaşım heylə iş yapmaz, indi ki onu sürgün 
eliyirsən, mən də onnan gederəm. 
Şah: 
– Get, sən də onnan qalmazın biri olajaxsan. 
Aslannan İvrahım ordan ayrılmax istiyən vaxtı: 
– Baba, bə bizə bu ata payınnan bir şey düşmörmü? 
Şah dedi: 
– Vəzir, onların hərəsinə bir dür ver. 
İbrahim yaxın qoymadı. Dedi: 
– Aslan, maa lazım döyül. Bu cahı-calal lazım olmuyannan 
sonra mənim nəyimə gərəhdi bir dənə dür. 
Fərraşdar bunnarın qollarını bağlayıf qavaxlarına saldılar. 
Gəlhagəl, gəlhagəl, günə bir mənzil gəlif bir böyük köhnə qəbir-
sannığın üstünə çıxdılar. Fərraşdar da cavan oğlanlardı, hamısı ca-
PDF created with pdfFactory Pro trial version www.pdffactory.com
 
 
272 
na doymuşdu, yazıxları gəldi dedilər, gedin Allah işinizi  ovandına 
salsın, dağılışdılar getdilər. 
Bunnar qəbirsannıxda dayanası oldular. Yoruldun karvana, 
yatmağ istədin qəbirsana üz tutgunan. Heç kəs səni qurdalamaz. 
Bazara gedif  yatsan, savaxatan səni soyallar. İki qardaş burda 
qalmaxda olsun. Allah verənnən nə var idi paylaşdılar, bölüşdülər, 
yedilər, dincəlməh istədilər. Savaxınız xeyrə açılsın. Savax açıldı. 
Aslan dedi: 
– Qardaş, İvrahım, görürəm sən çox yorulufsan. Bu yaxında 
məzarıstanın yaqın ki, kəndi, şəhəri var. Gedim ordan çörəhdən, 
təamınnan tapem gətirem. İnşallah, dizin taqata gələr, yolumuza 
başdıyarıx. 
Aslan şah qardaşını məzarrıxda qoyuf, özü tərpəndi. Dağın 
üstünə qalxmışdı ki, gördü yekə şəhər var dağın arxasında. Yavaş-
yavaş gələndə  ey, gördü nə qədər xalxdı qırağa çıxıflar. Oyun 
göstərellər, nədisə maat qalıflar. Aslan soruşdu: 
– Qardaş, bu nədi? 
– Oğul neynersən, sən qəribsən işnin dalınnan getsən. 
– Yox, bilməy isteyirəm. 
Burda padşah ölüf, dövlət quşu uçurdurlar, o quş kimin başına 
qonsa onu padşah seçəcəklər. 
Bu da onların arasına qatılıf baxer. Bu zaman vəzir hasarın 
üstünə çıxer. Bir quş uçurtduror. Quş da hərrəndi, fırrandı gəlif 
Aslanın başına qondu. O burdan bir kəsəh, bu burdan daş ki, bu 
kimdi, yerri döyül, nəçidi bunun başına quş qonuf? Quş yanılıf, 
quşu təzədən uçurdun. Quşu Aslanın başınnan götürüf aparıf 
təzədən uçurtdular. Quş yenə hərrəndi, fırrandı, gəldi təzədən 
Aslanın başına qondu. Camaat yenə başdadı, bu quş deyən yanılıf. 
Aslanı apardılar saldılar meçidin içinə, qapını da bağladılar. 
Gətdilər quşu uçurtdular. Quş uçdu, getdi meçidin bir yerinnən 
girif gəldi yenə qondu Aslanın başına. Vəzir, vəkil dedilər baxın 
görün kimin başına qonuf quş. Əyər əsli-zatı olanın başına qonuf-
sa, çox gözəl.Əyər zatsızın başına qonufsa, bu quşu öldürəyin. 
Qapını açanda baxırlar ki, Aslan quşu əlində tumarlayıf deyir: 
PDF created with pdfFactory Pro trial version www.pdffactory.com
 
 
273 
– Ay quş, əyər mənə qismət olsaydı atam Zülal şahın taxtı-taci 
nəsib olardı. Məni niyə incitdirersən? Get kimin isteyirsən başına 
qon.  
Onatan qapını aşdılar. Padşahımız sənsən ki, sənsən. Gələn, 
gedən buna qulluq  göstərdi. Qardaş çıxdı yaddan. Aradan üç gün 
keçer, dördüncü gün idi. Bir yolçu çobannan çörək isteyir, çoban 
vermer. Yolçu da çobanı döyüf zorla çörəy aler. Yolçunu götürüf 
zorla Aslan şahın yanına aparerlar ki, çobanı döyüf çörəyin alıf. O 
saat qardaşı yada düşdü. Taxtın-tacın hökmünə bax. 
– Ey vəzir, mən taxtı-dəzgahı, şahlığı götürdüm. İndi gedəh 
bir şəhərin qəbirsanlığına baş çəkəh. 
Vəzir öz-özünə dedi: 
– Bizim bunnan qavaxkı padşah heç diriləri yada salmerdi, bu 
ölülərdən danışer. 
Aslan şah İbrahimin dalınnan gəlməhdə olsun, sizə deyəjəm 
İbrahimnən, inşallah. O ki, Aslan şah İbrahimi burda qoyuf getdi, 
İbrahim axşamatan gözdədi. Axşam gəldi gejə yarıyatan gözdədi.O 
vaxtı haramılar, quldurlar axşam gəzərdilər. Özü də tafdıqlarını 
yığdıqlarını qəbirsanlıxda bölüşərdilər. Qəbristanlığın böyrünnən 
bunnar gedən vaxtı İvrahim elə bildi ki, kəcavə geder. Dedi 
səsdənem gəlsinnər məni də götsünlər. Götürüf görəh “Kərəm 
gözəlləməsi”ynən burda nə deyir. Biz deyəh, siz şad olun. 
Gedən, getmə gəlim mən də yetirim, 
Gözüm yolda qaldı, gedən gəlmədi. 
Bir əylənin, mən də sizə yetirim, 
Gözüm yolda qaldı, gedən gəlmədi. 
Quldur: 
– Ayə, ayə, bir dayanın burda adam var, bunu tutağın. 
– Ayə, yox. 
Deyir, görən kimdi o gedif gəlmiyəni. Qoy o da gəlsin baravar 
bunnarı tutax. 
Göydə bulud blum-bulum bulanar, 
Yaralarım göz-göz olar sulanar. 
 
PDF created with pdfFactory Pro trial version www.pdffactory.com
 
 
274 
Yalqız  canım günbəz üstə dolanar, 
Gözüm yolda qaldı, gedən gəlmədi.  
Onatan quldurlardan bir neçəsi geri dönüf İvrahımın dörd 
yanını kəsdilər. Görəh bu, axırda nə deyəjəh. 
Sən mənim sultanım, sən mənim şahım. 
Ərşə bülənd olub, amanım ahım. 
Günbəzdə təh qalıb yazıq İbrahim, 
Gözüm yolda qaldı, gedən gəlmədi.  
Qardaş gəlmədi deyən kimi İbrahimi hop götürüf apardılar o 
mağaraya ki, orda pay bölördülər. Payların hamısını böldülər 
qurtardılar. Ortada bir İbrahim qalıf. İndi də onu bölmədilər. 
– Gəlin bunu öldürəh.  
Bunların arasında Ziyad haramının evladı yox idi. O, İvrahimi 
sahibsiz görəndə çox sevindi. Dedi, bunu özümə oğul eliyərəm, bu 
çox yaxşı oldu. O deyir: 
– Ay uşaxlar, ay camaahat mən  sizin varı, pulu istəmerəm. 
– Niyə? 
– İstəmerəm, hamsı sizin olsun. Mən bu oğlanı götürüf özümə 
oğul eyliyəjəm. 
– Ay kişi, yaddan oğulmu olar, nə bilersən kimin uşağıdı? 
Savax başına nə oyun açajax. 
– Yox, mən bu oğlanı aparıf özümə oğul eliyəjəm. Bu gündən 
də mən  haramılığı, yol kəsməyi özümə haram bilerəm. Siz sağ, 
mən salamat. 
Atının tərkinə İbrahimi mindirif öz komasına gəldi. Həyat 
yoldaşını çağırıf: 
– Arvad. 
– Bəli. 
– Allah-təbarakə-talla bizə zəhmətsiz belə evlad yetirif. Bax 
bu oğlan sənin oğlundu, sən də onun anasısan. 
Arvad iç köynəyini İbrahimin başınnan salıf, ayağınnan çı-
xartdı. Guya İbrahimi arvad doğuf. Bu günnən başdadılar ana-
oğullux eləməyə. 
PDF created with pdfFactory Pro trial version www.pdffactory.com
 
 
275 
Sizə hardan xəbər verəjəm, görəh Aslan şahınm axırı nə oldu. 
O ki, çoban gəldi ki, bu qərif insan məni döyüf, çörəyimi əlimnən 
alıf o vaxtı qardaşı İbrahim yadına düşür. Deyir: 
– Ayə, vəzir azad eyliyin, çörəhdən, puldan verin getsin, ac 
adama çörəh vermək lazımdı. Ac buraxmaq olmaz. 
Çobanı da razı salıf, yola salannan sonra vəzirə: 
– Ayə, sizin elin-obanın məzarsanlığı yoxmu? 
– Nejə yox? 
– Məni bir apar fatihə verəh. 
Vəzir mat-məətəl qalır. Vəkilin üzünə baxer. Vəkil vəzirin 
üzünə baxır. Bu nətər seydi. Atlandılar, gəldilər qəbristana, yaxın-
laşan vaxt Aslan şah dedi: 
– Dayanın. Mən irəli gedif duamı eliyənnən sonra siz gələr-
siniz. 
Ancax Aslan şahın vəziri çoxbilmiş adam idi. Dedi: 
– Ay camaat, bunun dərdi var. 
Aslan şah gəldi o günbəzin yanına hansı ki, İbrahimi qoyuf 
gedif, gördü lələ köçüf, yurdu qalıb. Gözlərinnən abi-leysan töh-
məyə başdadı. 
Alçaxdan yapılıb ucadır daşın, 
Məzar sandıx, qardaşımı neylədin? 
Atılsın kərpişin, qalmasın daşın, 
Məzar sandıx, qardaşımı neylədin? 
 
Qalalar içində yaman qalasan, 
Qarğameram səni, verən qalasan. 
İyiddər başına yaman bəlasan, 
Məzar sandıx, qardaşımı neylədin. 
Götürdü görək daha nə dedi: 
Bayqu  məskənisən ucalmaz başın, 
Dağılsın torpağın, qalmasın daşın. 
İvrahimsiz Aslan tökər göz aşın. 
Məzar sandıx, qardaşımı neylədin. 
O vaxt vəzir Aslan şahı qucaqladı. 
PDF created with pdfFactory Pro trial version www.pdffactory.com
 
 
276 
– Əfəndim, biz elə bilerdih siz ölülərin dərdin çəkirsiz. Sən 
demə özüyün dərdin var imiş. Dərdin nədi, deyə bilərsənmi? 
Aslan şah: 
– Qulağ as. 
Zalım fələh mənnən yaman yağıdı,  
Qoymur salam bir nizaman dərdimi 
Zülm eliyir el-obanı dağıdır, 
Yaman saldı imtahana dərdimi. 
Vəzir: 
– Oğul, sənin nə dərdin var? Nə iştahına düşüfsən? Burda təzə 
məzar yox, qəbir yox, nə özünü öldürörsən? 
Aslan şah: 
– Qulağ as. 
İnnən belə ağlayaram gülmərəm 
Ağladığca göz yaşımı silmərəm. 
Ağır dərtdi, bunu çəkə bilmərəm 
Xudam versin bir çəkənə dərdimi. 
Aldı görəh axırıncı sözün nejə dedi: 
Aslan şaham, qəm öyündə nökərəm, 
Gözdərimnən abi-leysan tökərəm. 
Özüm öz dərdimi pünhan çəkərəm, 
Deyəmmərəm hər yetənə dərdimi. 
Əmr elədi xalx irəli gəlsin. Camaat hamısı ölüsünü ziyarət ey-
lədi, quran oxutdu. Geri qayıdannan sonra taxta oturdu. Əmr elədi: 
– Bunnan belə şəhərə nə qədər qərib adam gəlif, yeməy yesə, 
pul almayın. Qərib adam ola adı İbrahim ola. Mənim yanıma 
gətirərsiniz. Ölüsünü, dirisini bilmerəm kim İbrahimi tapsa, o 
adamı dünya malınnan sirab eliyəjəm. 
Aslan şah xalxla rahat yola getməkdə olsun, öz taxtında, sizə 
kimdən xavar verim, İbrahim əfəndidən. Ziyad xana oğulluq eyliyir. 
Ziyad haramı yox, daha Ziyad xan deyillər. Çünki, haramılıqdan əl 
çəkif. Səhər tezdən qalxellar, oya (ova) quşa, oruya-buruya axşam 
dönöllər övə. Analığı İbrahimi elə isteyir, elə isteyir ki, İbrahimnan 
bir saat da ayrılmaq təqdirində deyil. Hər gün gələndə eşiyə çıxer, 
PDF created with pdfFactory Pro trial version www.pdffactory.com
 
 
277 
İbrahimi  qarşılıyır, yemək-içmək, bir belə beş belə ay keşdi, altı ay 
keşdi. Haramilar gördü ki, yox, işləri düz getmir. Neyniyək bu 
İbrahimdi, nədi bunu Ziyad xannan ayırax. Beş-altısı yığılıf  bu 
haqda söhbət eliyirdilər, birdən bunların yanına bir qarı gəldi. 
– Ədə, nədi nə xısın-xısın eyliyersiniz? 
– Ay qarı, al bu beş-on manatı o Ziyad haramı özünə oğul 
götürüf, onu onnan eyləyə bilərsənmi? 
– Atam-anam mənə gələsi nə var? Siz bir az pulu artırın. 
Arvad gedir, başına döyə-döyə: 
– Ay Gülsara, ay Gülsara bir eşiyə çıx. Boyy Allah maa ölüm 
versin. Belə gözəl ada nejə ləkə yaxır. Sənin adına nə sözlər 
danışıler. 
– Nə danışıler? 
– Çayxana qalmeyif, yeməyxana qalmeyef. Ziyad xanın arva-
dı bir gəlmə gədə ilə oynuyur. Bu nə diməkdi  deyif, qarı çığırdı. 
Axşam üstü Ziyad xannan İbrahim gələndə Gülsara eşiyə 
çıxmadı. 
İbrahim dedi: 
– Baba. 
– Hə. 
– İş xarafdı. 
– Niyə? 
– Ya anam xəstədi, ya da bizdən bezif. 
İçəri girəndə görür fıs-fıs fısqırer. 
Gülsara: 
– Bu avaranı-dığaranı niyə bura gətirifsən? Çayxana, yeməh-
xana qalmıyıf, hər yerdə mənim adım çəkiler ki, filan kəs 
filankəsnən belədi.  
Ziyad: 
– Ay arvad, kim deyif, bu saat dilini kəsem? 
– Yox, geni - geni (rədd ol) gözüm görməsin. 
İbrahimin qollarını bağler. İbrahim dedi: 
– Sana qurvan olum, məni hardan götürüfsən apar orda öldür, 
burda öldürsən qanımı saa halal elemiyəjəm. 
PDF created with pdfFactory Pro trial version www.pdffactory.com
 
 
278 
Atın tərkinə mindirəndə geridən bir uşaq deyir: 
– Ayə, bu gün bir qarı gəldi o, arvada nə dedisə, o, İvrahimi 
öldürməyə aparer.  
Bunu İbrahimin qulağı aldı. Gəlif məzarıstna çıxanda Ziyad 
xan dedi: 
– Oğul, kəlmeyi-şəhadətini de. 
– Ay kişi kəlmeyi-şəhadətimi niyə deyim? Mana şər atellar, 
özü də filan qarı. 
– Ayə burda dur, gedif bu saat o qarıyı buruya gətirəjəm.  
İbrahimin əlini-qolunu bağlayıf, daşın birinə möhkəm sarıdı, 
özü atdandı. İbrahim qərif adam məzarda gözü yuxuya geder. 
Yuxuda görör ki, bir nurani qoca buna deyir: 
– Oğul, oğul, qalx, oğul. 
İbrahim gözlərini açanda görör bir gözəl kişi qavağında duruf.  
– Oğul, bismillah de. 
– Bismillah. 
– Oğul, Məhəmmədə salavat gətir. 
– Gətirdim. 
– Oğul, bu barmağımın arasınnan belə baxanda nə görörsən? 
– Şəhər görörəm. 
– Özgə nə görörsən? 
–Bir eyvan görörəm, orda bir gözəl qız duror. 
– O qızı sənə, səni də o qıza buta verdim. Allah işini avand 
eləsin. Al bu badəni nuş eylə.  
– Baba, o bizə haramdı. 
– Deyil, bu o badələrdən döyül. Bu Yusifi Züleyxıya yetirən 
badədi. Bu gözəlləri bir-birinə yetirən badədi. Allah-təala yetirdiyi 
gülabdı. Buyur, nuş elə.  
Oğlan badəni başına çəkif, rəngi-hali dəyişməkdə olsun, bu 
qoca kişi də öz işində, öz yolunda. Allah-təala  qarşınıza xeyirli   
insanlar çıxartsın, inşallah. 
İbrahim gözünü açanda gördü ki, əli də açıxdı, ayağı da. Dedi:  
– Mən dəli olmuşammı, kişiyi gözdüyürəm.  
PDF created with pdfFactory Pro trial version www.pdffactory.com
 
 
279 
Bu vaxtı tappıltıynan İbrahimin qabağını kəsdilər. Ziyad 
haramı da yannarında. 
– Əylən, oğlan! O qarıyı görmədih. O qarıyı tapsaydıx sənin 
işin şuluğ idi. Qarı tapılmadı. Kəlmeyi-şəhadətini gətir səni 
öldürəjəm. 
– Nə üçün? 
– Ona görə ki, sən mənim arvadıma göz dikifsən. 
– Əfəndim, mən and içərəm elə şey olmuyuf. 
– Yox, mən arvadıma inanaram, sana yox.  
O vaxt aldı görəh “Mansuru” üstdə İbrahim nə dedi: 
Ziyad baba, bir allahı sevərsən, 
Öldürmə xudaya bağışda məni. 
Öldürərsən özünə sitəm edərsən, 
Qadir mövlaya bağışda məni. 
– Ay oğul, nə danışersan, nə bağışdamağ, kəlmeyi-şəhadətini 
de, başqa ağlına gələni söyləmə.  
Qulağ as: 
Anam yoxdu gözlərinnən yaş tökə, 
Bajım yoxdu zilf dağıda, saç tökə. 
Qardaşım yox məzarıma daş tökə, 
Məsçidi-minayə bağışda məni. 
 
İbrahim də nalə edər dərdinnən, 
Didərgindi ölkəsinnən, yerinnən. 
Müxənnət sözünən, çuğul şərinnən 
Ol Turi-Sinaya bağışda məni. 
– Oğul, nə müxənnətdi, nə çuğulluğdu? 
İbrahim: 
– Bu gün qapına bir qarı gəlif, arvadına nə deyifsə, arvadın elə 
eliyif, gör o qarı kimdi, mənnən nə isteyir? 
Bu xavar keçənnən sonra buna yuxu gəler, haman nurani 
kişini yenə görör. Qəfil ayılanda görör ki, əl-ayağı açıxdı. Deyir: 
PDF created with pdfFactory Pro trial version www.pdffactory.com
 
 
280 
– Ayə, mən dəli olmuşam nədi, Ziyad haramını gözdüyürəm. 
Mən yoluma davam eyləməliyəm. Asta qaçana göy imam qənim 
olsun.  
Tərpəndi nə tərpəndi. Xeyli getmişdi. Yollar uzun, mənzil 
uzun. Ağası göstərən yolnan getdi. Yolda qabağına bir kəcavə 
çıxer. Kəcavədə də qucağında bir cürə saz, bir qoca kişi otur-
muşdu. Ancax İbrahimdə nə var? Heçnə yoxdu. Üzünü qoca kişiyə 
çöyürüf dedi: 
– Baba, baba sənnən bir iltimasım  var, xaişim var onu  yerinə 
yetirə bilərsənmi? 
– Oğul, nədi de mən yerinə yetirəcəm inşallah. 
Kecaveyi Əziz xoca dayandırdı. Dedi: 
– Vallahi maa nəsə rast gələjəy. Ya var dövlət, ya özümə bir 
oğul tapajam.  
İbrahim sallana-sallana geder karvanın yanına, görör dəvənin 
üstündə qoltuğunda saz qoca bir kişidi. Dəvədəkilər bir azuqə də 
düşürdüf İbrahimi də yannarına dəvət elədilər. 
– Oğul, harya belə sərkəndə kimi  gah yolun altına çıxırsan, 
gah üstünə? 
– Baba, yorğunam, yol gəlerəm. 
– Oğul, hardan gəlif, harya gedersən? 
– Vallah, özüm də bilmerəm harya getdiyimi. Nədisə ağam 
maa bir şey tapşırıf, onun dalınnan gederəm. 
– Oğul, necə ağam? Kimdi o ağa? (bəzi ustadlar Həzrət Əlinin 
adını çəker, bəziləri Xıdır İlyasın adını çəker. Cürbəcür yozumlar 
var!) 
– Şəhərin içinən addıyan vaxta qapıda yığınax gördüm. Sənin 
kimi birisi də gənə var idi.  
İbrahim dedi: 
– Baba, eyvanın qavağı bu mənzərədə iydimi? 
– Hə. 
– Qızın fikri, camalı bu mənzərədə iydimi? 
– Hə, oğul, sən nədən bilersən? 
– Olarmı o sazı maa verəsən? 
PDF created with pdfFactory Pro trial version www.pdffactory.com
 
 
281 
– Oğul, sən saz çalmağı bilersənmi? 
– Dünənəjən bilmerdim, bu günnən bilirəm. 
Qulax as: 
Xocalar xocası, xocalar xası, 
Xocam, bir yarımnan xəbər ver barı. 
Silinsin könlümün qalmasın pası, 
Xocam, bir yarımnan xəbər ver barı. 
– Oğul, oğul, o ki, sən saznan dedin, bir bəri tut mən də diyi-
jəm. 
Ibrahim sazı xocuya çöyürən vaxtı: 
– Xoca baba alsım sənin qadanı. Oğul, sən adını de, mən 
nişan verim – deyən vaxtı İbrahim aldı görəh: 
Dərin, dərin dəryalara adadı, 
Gözəllər dəstində dolu badadı. 
Heyrat şəhərində bir şahzadadı 
Xocam bir yarımnan xəbər ver barı. 
Xoca: 
– Oğul, özüm az gözümnən görməsəydim sana inanmazdım. 
Doğrudanmı sən hax vergisisən? O qız sənin yolunu gözdüyür. 
Mən gələndə pəncərədə durmuşdu, 
Ağ üzünə halqa birçəh vurmuşdu. 
Firəng qayğıyla telini burmuşdu, 
Oğul, sən adını de, mən nişan verim. 
İbrahim dedi: 
– Baba, qulaq as. 
İbrahiməm, şirin cannan bezərəm, 
Özüm oxuduğumu özüm yazaram. 
Nə müddətdir itgin qardaş gəzərəm, 
Xocam, bir yarımnan xəbər ver barı. 
Aldı Xoca Əziz belə cavab verdi: 
Xoca Əziz xocaların gözüdü, 
Sinəmin üstündə eşqin közüdü. 
Heyratda Fətəli şahın qızıdı, 
Oğul, sən adını de, mən nişan verim. 
PDF created with pdfFactory Pro trial version www.pdffactory.com
 
 
282 
Bəli, Xoca Əziz kecavəsin rahatdıyıf, ayağa qaldırdı. İbrahimi 
qabaxda gedən kəcavənin üstə qaldırıf sazı da əlinə verdi: 
– Oğul, bu sazı innən belə sana verdim. Sən ki, sazı belə gözəl 
çaldın. Bu saz sana halaldı. Ancax mən səni o qıza yetirəjəm. 
Allah-təala görəh bizdən nə isteyir. 
Bəli Xoca Əziz İbrahimi götürüf  yola rəvan oldu. Heyrat 
şəhərinə xəbər düşdü ki, deməzsənmi bir kecavə gəler. O vaxtı 
minəh, maşın yox idi. Dəvələr idi, öküzdər iydi. Dəvələri görəndə 
camaat axışerdılar. Kim alasıdı, kim verəsidi, kim nə satasıdı. 
Ancax İbrahim dəvənin üstündə oturuf yırğalana-yırğalana gəler, 
saz da çiynində. Şəhərin ortasınnan keçən  vaxtı Hürnisə hansı 
eyvanda yaşıyerdi. Hürnisə də özünə min bir zinət verib eyvana 
çıxıf tamaşa eyliyirdi. Ancax İbrahimi görən kimi ağasının verdiyi 
vergi yadına düşdü. İbrahimi tanıdı. Gördü dəvənin üstündə 
çiynində saz olan oğlan yırğalana-yırğalana geder. Ancax bunnar 
qızı tərəfə heç fikir vermer. Onda qızdara deyir: 
– Ay qızdar, mənim o sazımı gətirin. O sazdı oğlana bir söz 
deyəjəm. 
“Sarıtel” havasında görəh nə deer, inşallah: 
Çiynində saz gedən oğlan, 
Qayıt gəl bəri, gəl bəri. 
Məni eşqə salan oğlan, 
Qayıt gəl bəri, gəl bəri. 
İbrahim him eylədi ki, sarvana ayə bir az da yeyin sür. Ancax 
Xoca Əziz dedi: 
– Oğul, sən ona cavab verməsən qəbahət olar. 
Orda götürüf görəh İbrahim nə deyir: 
Məni eyləmə yolumnan, 
Get Pərim, gələ bilmərəm. 
Bülbül ayrılmaz gülünnən, 
Get, Pərim, gələ bilmərəm 
Elə bil Hürnisənin başına qaynar su töhdülər ki, ayə, bu dəli 
oluf, sarsağleyir nə deyir. Hancarı gələ bilmərəm, görəh nə deyir: 
 
PDF created with pdfFactory Pro trial version www.pdffactory.com
 
 
283 
Çox işlər etdim irada, 
Sənin ilə işdim bada. 
İstərəm yetəh murada, 
Qayıt gəl bəri, gəl bəri. 
İbrahim dedi: 
– Yox-yox, ay xanım, sən deyən yoxdu, mən yol gedəsiyəm. 
 İbrahim: 
Eşidəm söhbət sazını, 
Çəkəydim işvə-nazını. 
Fətəli xanın qızını 
Get, Pərim, gələ bilmərəm. 
O vaxt Hürnisə dedi: 
– Ayə, o dediyin mənəm da: 
Hürnisəyəm, çoxdu ahım, 
Bilmerəm nədi günahınm? 
Mən sənə qurban, İbrahım, 
Qayıt gəl bəri, gəl bəri. 
İbrahim dedi, ayə, bu zalımın qızı adımı da tanıyır. Yəqin 
ərənnər dediyi gercəh imiş. Aldı görəh: 
İbrahımam  gətirmişəm, 
İşi başa yetirmişəm. 
Aslan adda qardaş itirmişəm. 
Get, Pərim, gələ bilmərəm. 
Hürnisə: 
– Hancarı gələ bilməzsən? 
Əmr eylədi fərraşdara kecavənin qavağını kəsif İbrahimi 
düşürdülər. Qız İbrahimi bir gözəl otağa apardı. Ancax bu işi 
Hürnisənin nə atası, nə anası, nə də el-oba bilmer. Bunu nə qədər 
daldada saxlıya bilər. İbrahim bir gün, beş gün axırda şəhərə çıxası 
oldu. Şəhərə çıxıf, qərib adamdı, tay-tuş yox, biliş yox, qohum 
yox. Neynəsin? Nə iş aşsın, gəlhagəl gəlif bir halva dükanının 
qavağında əyləşir. Oyana-buyana gələnə baxer, gedənə baxer. 
Köhsünü otürör. Kim yox, kimsə yox. Gördü bir ağsaqqal, nurani 
kişi buna tərəf gəldi: 
PDF created with pdfFactory Pro trial version www.pdffactory.com
 
 
284 
– Salamun aləkeykum, oğul. 
– Əleykum salam, baba. 
– Oğul, görünür qəribsən. 
– Bəli, ateyi-mehriban, qəribəm. 
– Bu yerlərdə nə görüfsən? 
– Babeyi-mehriban, mən dilnən sana başa salammaram, 
inşallah saznan söylüyərəm. 
El çəkilif, hər kəs öz yuvasında, 
Xocam, mən qəribəm axşam bazarı. 
Bir qəribəm kimsəm yoxdu yanımda, 
Xocam, mən qəribəm axşam bazarı. 
Qoca kişinin özünnən asılı olmayarax gözünnən yaş axdı: 
– Ay Allah, bu boyda-buxunda  cavannan birini maa niyə 
vermədin? Nə gözəl oğlandı bu. Oğul, dərdinin birini də deyə 
bilərsənmi? 
İbrahim: 
– Qulağ as. 
Əvvəldən yaradı qəlbimin başı, 
Sönübdü könlümün eşqi, ataşı. 
İtirmişəm Aslan addı qardaşı, 
Xocam, mən qəribəm axşam bazarı. 
Qoca: 
– Oğul, allah-təbraka-tala dərdinə əlac eyləsin. Sözünün sonu-
nu denən, sənnən danışacağım var. 
İbrahim: 
İbrahiməm, dərdə dərman olmadı, 
Üzülürəm, taqətim də qalmadı. 
Çox dilədim, mehman alan olmadı, 
Xocam, mən qəribəm axşam bazarı. 
Xoca İbrahimin qolunnan tutuf çəkə-çəkə içəri apardı. Dedi: 
– Oğul, maa Halvaçı Musa deyəllər. Mən halva pişirif gündə 
bazarrığ eyleyirəm, oğul-uşağı onnan dolandıreram. Mana da 
köməhçi lazımdı. Sən mənnən qalıf işdiyərsənmi? 
İbrahim: 
PDF created with pdfFactory Pro trial version www.pdffactory.com
 
 
285 
– Baba, qalıf işdiyərəm. 
Qoca: 
– Oğul, bax bu günnən belə bu tükən sənin ixtiyarındadı. 
Başdadı hər şeyi İbrahimə göstərməyə. O qədər söhbət oldu 
ki, savağa yaxın idi. İbrahimə bir yer göstərdi. İbrahim yuxuya 
getdi. 
Sizə kimnən deyim Hürnisə xanımnan. Gəzer, dolaner, şəhəri 
bir-bir eyliyir İbrahim addı adam yoxdu ki, yoxdu. Yetmiş kənizin 
yetmişini də şəhərə buraxıf dedi: 
– Ay qızdar, kim İbrahimi tapsa, yetirən kimi bu boyunbağı 
onundu. 
Qızdar tökülürlər şəhərə, ancax İbrahim öz işindədi, halva 
pişirif halva satmağdadı. Bir belə, beş belə, on belə günü-günnən 
Halvaçı Musanın qazancı arter, pulu arter şaxələner. Ancax 
Hürnüsənin  Qaraca qız addı bir kənizi var idi, o, gəlif İbrahimi 
burda gördü. Savax tezdən İbrahima o qədər tamaşa eyliyir ki, bir 
də baxer ki, şər qarışer. Dedi: 
– Allah maa ölüm versin. Bu nə iş iydi?  
Yüyürə-yüyürə özünü yetirer Hürnisə xanımın yanına. Çatan 
kimi boyunbağını boynunnan üzdü. Hürnisə xanım: 
– Ay qız, dəlimi olufsan? Neylersən? 
Qaraca qız: 
– Dəli sən olufsan, dediyini tapmışam. 
Hürnisə: 
– Qız, hardadı? 
Qaraca qız: 
– Gəl. 
Gəlhagəl, gəldilər İbrahim işdiyən Halvaçı Musanın tükanına. 
Təsdiqləndi, İbrahim burdadı. Hürnisə xanım geri dönüf Qaraca 
qıza dedi: 
– Boyunbağı da sənin, üstündə bir üzüy də verəjəm, şəhərdə 
bütün kənkannarı18 bura yığın.  
Kənkannar gəldi. Hürnisə dedi: 
                                               
18 Kənkan – quyu qazan, yeraltı tunel qazan 
PDF created with pdfFactory Pro trial version www.pdffactory.com
 
 
286 
– Bax, mənim bu otağımın altınnan halvaçı dükanına neçə 
günə qazarsınız?  
Biri dedi beş günə, biri dedi üç günə. Bir arığı var idi dedi: 
– Xanım, əyər torpağını daşıyan olsa savax başdıyaram, axşa-
ma qurtararam.  
Axşam üstü idi, İbrahim gördü ayağının altınnan tappıltı 
gəler. Dedi, görən bu nə olan şeydi? Qorxusunnan eşiyə çıxdı, 
gördü bu torpağ uşdu altınnan bir qara oğlan çıxdı. İbrahim: 
– Ayə, sən kimsən? 
Onatan qızdar töküldülər. İbrahimi həmən yeraltı yolnan hər 
axşam  xanımın evinə aparıf, savax da gətirellər. İbrahim bu 
təlaşnan geder ləzzət çəkən ləzzətində, kef görən kefində. Ancax 
yenə də Hürnisənin nə atasının, nə də anasının xəvəri yoxdu bu  
işdən. Aslan da ki, yoxdu, padşahlığındadı.  
Sizə hardan xavar verəjəm Dağıstannı Qara Çufutdan. Şəmli* 
Qara Çufut deyirdilər adına. Bu, bir on dörd yaşdı qıza 
vurulmuşdu. Suleyman xanın qızına, nə iş görördü, qızı nə ələ ala 
bilirdi. Yola gətirə bilmirdi. Günlərin bir günündə Şəmli Çufut 
başını salleyif gederdi. Gördü ayağını çəkə-çəkə bir qarı gəler, 
əlini qaşının üstünə qoyuf dedi: 
– Bıy, ə, sən Şəmlisənmi? 
– Hardan tanıdın məni? 
– Bıyy, başın batsın ağacda barabar yellənmerdiymi? Mən 
filankəs döyüləmmi? 
– A başın batsın, nə tez düşüfsən? 
– Səni kimi arsız ha döyüləm. Nağayrem? Bə niyə belə 
pəjmurdə, niyə belə kefsiz? 
– Ay qarı, bəs belə bu hala düşmüşəm. 
– Baa o məndə. Sən cibimi doldur. 
– Ayə, nə qədər isteyirsən, al də. 
İki cibini də qızılnan doldurdu. Qarı dedi: 
                                               
* Şəmli – Şəmil 
PDF created with pdfFactory Pro trial version www.pdffactory.com
 
 
287 
– Sana qız gəlməz. Get bir cavan oğlan tap görəh. Qız onun 
dalıncan yüyürsə, denən oğlumdu, onun adınnan qızı al, sonra 
oğlanın başını kəs, qız da qalsın sana. 
– Bıy səni iman yiyəsi olasan, ay qarı, sən nə gözəl yol gös-
tərdin. 
Şəmli Qara Çufut kəndbəkənd, şəhərbəşəhər gəzer dolaner. 
Ancax könlünə yatan oğlan yoxdu.Gəlif  Herat şəhərinə çıxer. 
Halvaçı Musanın qapısınnan keçəndə gördü xalx yaman sıraya  
düzülüf. Kimi İvrahimin gül camalına tamaşa eyliyir, kimi guya  
halva aleyr. Almıyan da bir də qayıder baxer.Şəmli Qara  Cufut 
İvrahimi görəndə dedi: 
 – Hə qız bunu görəndə yüyürə-yüyürə gələjək.  
Oydu ki, daldaya çəkilif İbrahimin atasını, İbrahim haralıdı, 
hardandı, keçmişdə nəyi oluf, hamsını öyrəndi.  
Bir gün libasını dəyişif İbrahimin yanına gəldi. Qucaqlıyıf o 
üzünnən bu üzünnən öpdü: 
– Ayə, sən İbrahimsənmi? 
– Bəli. 
– Zülalın oğlusanmı? 
– Bəli. 
– Aslan hanı? 
– Sən məni hardan tanıyırsan? 
– Ayə, mən sənin otuz il qavax itən əmin Yaqubam. Qoyaram 
heç belə çirkin yerlərdə işliyəsən? Var məndə, devlət məndə. 
Bu, belə İbrahimi pişirməkdə olsun, sizə deyim Hürnisə xa-
nımnan. Gejə yuxuda gördü ki, İvrahimi kecavəyə mindirif apa-
rellar.Özü də sandığa qoyuf, aparellar. Tez sərsəm yuxudan ayıldı, 
gördü İbrahim yater. Saçlarınnan üç tel ayırıf sinəsinə baser, görəh 
İbrahimə “Hüseyni” havasına nə deyir: 
Başına döndüyüm, qurban olduğum, 
Sən gedersən Dağıstana İbrahim. 
Alışıf oduna büryan olduğum, 
Sən gedersən Dağıstana, İbrahim. 
İbrahim: 
PDF created with pdfFactory Pro trial version www.pdffactory.com
 
 
288 
– Ay qız, yuxumu gördün? Sən münəccimsən, nəsən?! Nədi 
danışdığın. Qoy yatax. 
– Yox, qoy axıracan deem. 
– Yox, ikincini özüm deyəjəm.Belə deyif, İbrahim görək  nejə 
dedi: 
Badi-səba yuxusunnan ayılmış, 
Nə süzülür Dağıstana gözlərin. 
Kipriklərin eşir, tökür qanımı, 
Qəsd eyliyir şirin cana gözdərin. 
Aldı Hürnisə: 
Əmib-əmib ləblərinnən nə qandıx, 
Alışıban eşq odunnan nə yandıx? 
Bir tacir boynunnan kəsdirdi sandığ, 
Sən gedersən Dağıstana, İbrahim. 
Aldı İbrahim: 
Gəldi Şəmil tacir yel kimi əsdi, 
Gələni-gedəni sınadı, kəsdi. 
Məni sənnən ayırmaxdı bil qəsdi, 
Bir öpəydim qana-qana gözlərin. 
Aldı Hürnisə: 
Eşitginən Hürnisənin sözünü, 
Salıfsan canıma eşqin közünü. 
Görəjəhsən qeyri yarın üzünü, 
Sən gedersən Dağıstana, İbrahim. 
İbrahim dedi: 
– Ay xanım, sarsaqlama gör mən nə deyirəm. (lağnan) 
Bu tacir Heyratda bir qala yapdı, 
Gələni, gedəni sındırdı qapdı. 
Aradı, axtardı mənimi tapdı? 
Qoy ağlasın yana-yana gözlərin. 
Bəli, söz tamam oldu. Yatdılar qalxdılar. Savaxınız xeyrə 
açılsın. Savax halva satmağa gələn İbrahim gördü ki, Şəmli Qara 
Çufut kəcavədə bunu gözdüyür. 
PDF created with pdfFactory Pro trial version www.pdffactory.com
 
 
289 
– Oğul, hökmən biz Aslan şahı tapmalıyığ. Yoxsa mən bu 
gejə yatammaram. Sən də burda avaralana bilərsən, qoymaram. 
– Ay kişi etmə eləmə, burda yaxşıca dolaneram. 
– Yox, doqquz aydı burda işdiyirsən, nə qazanıfsan? İnnən 
belə nə qazanasan. 
Halvaçı Musa başdadı ki, etmə, eləmə, aparma.  
Şəmli dedi: 
– Sənə yüz manat lazımdı, al bu min manatı, mən qardaş 
oğlumu apareram. 
Musa kişi: 
– Məsləhət sənindi. Amma mən istiyərdim İbrahim mənnən 
qalsın. 
Şəmli: 
– Yox, apareram. 
Sandıx ki, deyirdilər haman sandığı Şəmli Çufut düzəltirmiş-
di. İbrahimi haman sandığa qoyuf ağzını bərkitdilər. Dəvənin beli-
nə aşırdılar. Gedəndə yolları Hürnisənin evinin qapısınnan idi. 
Gördü ki karvan keçer, yuxusunda necə görüf karvan elə qatarra-
nıf. Gördü yuxuda necə görmüşdü İbrahimi sandığa elə salıflar. 
Dedi: 
– Ay qızdar, bir eşiyə çıxın, Qaraca Çufutun üzü qara olsun. 
Mənim günümü qara elədi. O sazımı bəri gətir. 
Şəmli Çufut, sən allahı sevərsən, 
İnsaf eylə, gəl aparma yarımı. 
Apararsan mana zülm edərsən, 
İnsaf eylə, gəl aparma yarımı. 
Bu səsi-səmiri İbrahim eşidif, fərraşa dedi: 
– Ayə, sandığın ağzını bir az aç.   
Aşdılar, oturuf sazını da sinəsinə basıf görəh nə deyəjəh, biz 
deyəh, siz sağ olun: 
Hürnisənin “Şəmli Çufut, gəl aparma yarımı” diməyi 
İbrahimə yaman yer elədi. Deyir: 
Bülbül oluf damannarı açmısan, 
Nazlı dilbər, sən əğyara yalvarma. 
PDF created with pdfFactory Pro trial version www.pdffactory.com
 
 
290 
Qızıl gül tək sən ətrini saçmısan 
Nazlı dilbər, sən əğyara yalvarma. 
Eşitmer Hürnisə deyir ki, tacirlər tamahkar olur, odur ki, dedi: 
Pul istersən üç min  tümən pul verim, 
Qul istersən on iki nəfər qul verim, 
Ağ üzümnən dənə-dənə xal verim, 
Şəmli  Çufut, gəl aparma yarımı. 
“Ağ üzümnən dənə-dənə xal verim” deyəndə İvrahim  alışıf, 
yanmağa başdadı. Dedi: 
– Ay zalımın qızı, qulaq as. 
Necə gəldim mən beçara nazara, 
Günü-günnən canım düşdü azara. 
Mən bülbüləm, sən gəl sığınma xara, 
Nazlı dilbər, sən əğyara yalvarma. 
– Hələ, mən getməmiş sən nə üzünnən xal verdin? 
Aldı Hürnisə: 
Ey tacir, görüm ki, qırılsın qolun, 
Sənin hər bir yerdən bağlansın yolun. 
Hürnisə qarğasın lal olsun dilin 
Qara Çufut, gəl aparma yarımı. 
Görəh İbrahim nə deyir: 
İbrahiməm, oxuduğumu yazaram, 
Sən bilersən şirin cannan bezərəm. 
Aslan deyif diyar-diyar gəzərəm, 
Nazlı dilbər, sən əğyara yalvarma, 
Söz cavabı tamam oldu, sandığın ağzı qapandı, karvan yola 
tüşdü. Gəlhagəl, günə bir mənzil, teyyi-münəzzil gəlif çatdılar 
Dağıstana. 
Dağıstana töküldülər. Şəmli Çufut İbrahimi başdan ayağa 
bəzəyif bəy paltarı geyindirdi. Sultan xana xəbər göndərdi ki, qız 
mənim oğlumu görsün xoşuna gəlermi gəlmermi. İbrahim Sultan 
xanın qarşısına çıxanda xan dedi ki, ay maşallah, doğrudanmı 
Şəmli Çufut bu sənin oğlundu? 
Çufut dedi: 
PDF created with pdfFactory Pro trial version www.pdffactory.com
 
 
291 
– Əlbəttə, mənim oğlumdu. Qızınızın razılığını alaq. 
– İnşallah.  
Qız bağçada öz kefində. Bir molla çağırdılar get gör, qız bu 
oğlana gedirmi, getmirmi. Molla İbrahimi yanına alıf bağa gəldi. 
Ibrahim mat-məətəl qalıf. Gördülər xeyli qız, çalırlar, oxuyullar, 
özdəri üçün. Ancax İbrahimi görəndə hamının yönü İbrahimə 
çöürüldü. İlahi, sən belə vücud yaratmısan? Sənin varlığına şükür-
lər olsun. Bu nə nemətdi? Necə insandı? Bu mələkdi, hürüdü nədi? 
Qızdar mat-məətəl qalıflar. Səkinə xanım boylananda gördü bah-
bah. Molla yaxınlaşdı: 
– Qızım: 
– Bəli. 
– Qızım, bu oğlanı atan sənin ixtiyarına göndərif, gedersənmi, 
getmirsənmi?  
Qız İbrahimə baxtı başdadı dili topuq çalmağa.  
– Molla əmi, mana qulax as.  
Burda üç xanə söz deyəjək qız. İbrahim də ona cavaf verəjəh. 
Görəh nejə cavab verdi, Səkinə xanım İbrahimə nejə aşiq  
olduğunu görəh mollaya nejə deyir.  
Başına xeyir gəlsin, ay molla baba, 
Yazginən babama tez versin məni. 
Yığılsın toyuma tamam el-oba,  
Yazginən babama tez versin məni. 
İbrahim irəli durur: 
– Xanım, bir mana da bax. 
– Ədə, nə deyirsən. 
Qulaq as: 
El-obanı tərifləmə qız xanım, 
Bizim ellər sizinkinən əzizdi. 
Sevgi sevdiyinnən söylə, dönərmi? 
Bizim yollar sizinkinnən təmizdi. 
Heç Səkinə xanımın vecinə də döyül. Deyir: 
Bağlarımda qızıl güllər açılmış, 
Alma, heyva dənələnif seçilmiş. 
PDF created with pdfFactory Pro trial version www.pdffactory.com
 
 
292 
Gözəlindən, bəyəmməndən keçilmiş, 
Yazginən babama tez versin məni. 
İbrahim məətəl qalır ki, ayə, bu nə fikirdədi.  
– Ay xanım, gör mən nə deyirəm. 
Bağça barsa, bağlar gərəh bar versin, 
Heyva versin, alma versin, nar versin, 
Sevən gərəh sevgiyə ilqar versin, 
Bizim dillər sizinkinnən əzizdir. 
Səkinə xanımın yenə vecinə döyül ki, bu gədə nə deyir. Nə 
andırer, nə anlader. İbrahim onu deyir ki, molla baba, yazersanmı: 
– Molla. 
– Yazeram. 
– Sən de. 
Qulaq as: 
Səkinə də eşq oduna yanarmış, 
Oğlan gəlif göz önündə dayanmış. 
Mən nə deyim, Allah özü bəyənmiş, 
Yazginən babama tez versin məni. 
Aldı İbrahim: 
Hər zaman selləner gözümün yaşı, 
Kəsməz ürəyimin qorxu-təlaşı. 
İbrahim axtarer Aslan qardaşı. 
Bizim dillər sizinkindən əzizdi. 
Söz tamam olan kimi molla yazdığını yazdı, götürdü getdi. 
Qırx gün, qırx  gejə toy çalındı. Daqqır-duqqur gəlin gəldi 
keşdi gəlin otağına. İbrahim bəzənilif. İbrahim gəlin otağına keçən  
vaxtı Şəmli Çufut dedi: 
– Ay oğul, sənin qardaşın Aslan da var, eləmi?  
– Hə. 
– Aslanı tapmamış sən necə gəlin otağına girəcəysən? Gərəh 
onu da tapam. Ona da gəlin tapam. İkinizi də barabar otağa yola 
salam. Razısanmı? 
– Razıyam. 
PDF created with pdfFactory Pro trial version www.pdffactory.com
 
 
293 
İbrahim yolunan gedənnən sonra Şəmli Çufut saqqalını həna-
layıb girdi Səkinənin odasına. 
Səkinə: 
– Kişi, xoş gəldin. Bu nədi? 
Şəmli: 
– Bə bilmersənmi, sənnən ötrü ölən mənəm. İndi ikimizik, bir 
də xəlvət otağ. 
Səkinə xanım dedi: 
– Üzün kirridi, bir aftafeyi gətirim, üzünü yu. 
Aftafee belə tutdu. Əlini yudu. Səkinə xanım dedi: 
– Üzünə də çırp, başına da.  Başına çırpanda afta açıldı geri 
yannan. Sürüdü bunu eşiyə. Özü də yıxılıf yatdı. 
Savax açılır. Savax açılan kimi Şəmli Qara Cufut caduya əl 
atdı. İbrahimin baxtını-yığvalını bağlatdı. Elədi nadan, sərsəri. 
Qıza heç gözünün ucunnan da baxa bilmer. İbrahimi o kökə qoyuf 
Şəmli Qara Cufut. Hər axşam gəler qızın yanında yater, savax da 
çıxıf işinə-güjünə geder İbrahim. Axşam belə, savax belə, ay keşdi. 
İki ay keşdi, üç ay keşdi, ortada heç zad yoxdu.  Səkinə xanımın 
anası gəldi qızını yoxlamağa. Baxdı gördü ala gilasa bənziyən qız 
nolub, payız alması kimi sapsarı  soluf.  
Dedi: 
– A qızım, bu niyə belə? 
Səkinə xanım: 
– Mana saz gətirməsəniz dərdimi deyəmmərəm. 
Necə deyim zalım atam yaşasın, 
Ana, daha İbrahimə getmerəm. 
Nejə verib, elə geri boşasın, 
Ana, daha İbrahimə getmerəm. 
Anası: 
– Ay qızım, dəlimi olufsan? İbrahimnən gözəl kim var bu 
şəhərdə? Qoja vaxtı mənim ona tamahım qaçer, niyə getmersan? 
Səkinə xanım: 
Dan üzü tezdən qalxer geder yazıya, 
Ağ lavaşı doğroyur tökür tazıya. 
PDF created with pdfFactory Pro trial version www.pdffactory.com
 
 
294 
Nəhlət gəlsin nigah kəsən qazıya, 
Ana, daha İbrahimə getmerəm. 
 
Dan üzü tezdən durar gedər oyuna, 
Aşıxları tökər yığar qoynuna. 
Oğlan döylü duram girəm qoynuna, 
Ana, daha İbrahimə getmerəm. 
Anası: 
– Ay qızım, nədi səyaxladığın. 
Səkinə: 
– Yox ana, mən səyaxlameram. Qulaq as. 
Bir aşıq gətir sən söhbətə, saza, 
Bir molla gətgenən dərdimi yaza. 
O, qız, mən qız, qız da gedərmi qıza, 
Ana, daha İbrahimə getmərəm. 
Anası: 
– Ay qızım, etmə, eləmə. 
Orda deyir Səkinə: 
Qoyun deyil, qoyunlara qatam mən, 
Öküz deyil, qəssablara satam mən. 
İyid deyil, qucaqlaşıf yatam mən, 
Ana, daha İbrahimə getmerəm. 
Anası: 
– Ay günün qara olsun, bəə səni kim alajax? 
Qulaq as: 
Arrı desən, arrılardan arrıyam, 
Duru desən, durulardan duruyam. 
Səkinə deyir, əmi oğlunun yarıyam, 
Ana, daha İbrahimə getmerəm. 
Anası: 
– Bu saat gederəm, hamsını dədənə qandırajam. 
Qara Çufut sandıx hazırradı. Gəlini bir sandığa, İbrahimi də 
bir sandığa salıb Tacir aralandı. Baxdılar ki, lələ köçüf yurdu qalıb. 
Nə Şəmil var, nə Səkinə var, nə İbrahim. Heç kim.Kəcavə geder, 
gethaget çıxdılar dəryanın qırağına. Qəfləsini, dəvəsini gəlif doy-
PDF created with pdfFactory Pro trial version www.pdffactory.com
 
 
295 
durannan sonra Kavdan paşaya, kapitan paşa deyirdilər. (yani gəmi 
kapitanı) Dedi: 
– Al bu bir kisə qızılı, oğlanı nə tər olur, olsun bunu bizdən 
ayır. 
Kavdan paşa dedi: 
– Bir adam öldürməh, bütün dünyoyu qırmağ deməhdi. Bu 
nədi buna görə adam öldürəm, öldürmüyəjəm. 
Şəmli dedi: 
– Ayə, bir belə yenə artırajam. 
– Mən öldürmiyəjəm, amma dəryada qoyuf gedə bilərəm.  
Gəmi dəryanın ortasına yaxınlaşan vaxtı, əylədi gəmiyi. Bir 
fırıldağ gəzer. Dedi: 
– Ay İvrahim, sən layıxlı oğlansan, sana tay burda adam 
yoxdu gəl, bu balaca gəmiyə otur, sür  get.  
 İbrahimi balaca gəmiyə oturtdu. İşarə eylədi, böyük gəmi 
tərpənən vaxtı, kəndiri kəsdi, gəmilər aralandı. Qalır İbrahim 
təhcə. O tərəfdən də Səkinə qışqırer.  
Götürüf İbrahim görəh burda nə dedi, biz deyəh, siz şad olun. 
Səlvi boylum mələkzada, 
Gəmim də qaldı dəryada. 
İlqar, iman vermə yada 
Gəmim də qaldı dəryada. 
Ordan qız tərpəner. 
Başımdı cəllad əlində, 
Qoymurlar düşəm dəryaya. 
Kəlmeyi-şəhadət dilimdə, 
Qoymurlar düşəm dəryaya. 
Alır İvrahim: 
Taxta nəzik, dərya dərin, 
Əsər yellər sərin-sərin. 
Çatdırginən vay xəbərin, 
Qardaşın qaldı dəryada. 
O vaxt qız cavab verer: 
 
PDF created with pdfFactory Pro trial version www.pdffactory.com
 
 
296 
Qolumnan tutuf haramı, 
Hər yerdən kəsib çaramı. 
Bağlayan yoxdu yaramı. 
Qoymurlar düşəm dəryaya. 
Aler İvrahim: 
Yalvareram bir Allaha, 
Qeyri əlac yoxdu daha. 
Gedən olsan Aslan şaha, 
İvrahım qaldı dəryada. 
Qız nə deyir: 
Göylərə ucalar ahım, 
Köməy eylə, qadir şahım. 
Səkinə deyir can, İvrahim, 
Qoymurlar düşəm dəryaya. 
Gəmi aralaner. Yoluna düşüf geder. 
İnsan nə qədər olsa, Allahı yaddan çıxartmamalıdı. İbrahim nə 
təhər olursa, yuxuya geder. Bir odur ki, ayılanda görör xarıltı 
gəler. Qayıx qırağa çıxıf, özü də haldan tüşmüşdü. O, bir çovana 
irast gəldi. Dedi: 
– Salamin əleykum, qardaş, ajdığım var. 
 Allah verənnən çovan İbrahimi yedirtdi. Axırda dedi: 
– Maa çovannıx eliyərsənmi, yanı yoldaşdıq? 
İbrahim: 
– İnşallah, eyliyərəm. 
Bəli, İbrahim çovannığa başdeyir, qoyun güdör. Ağası da 
qoyun sahabi varrı-dövlət adamdı. İbrahim qoyun güdördü. Bir 
gün ağasına dedi: 
– Ağa, maa paltar, palaz lazımdı. Əyağım-başım tökülüf. 
Ağası: 
– Ayə, yekə kişisən, hələ yeni ayların düzəlif. 
Bu söz İbrahimin xətrinə dəydi. İbrahim dənizin kənarınnan 
gedən vaxtı baxdı ki, heş kim yoxdu. Götürdü “Quba kərəmi” 
havasına görəh öz-özünə nə dedi! 
 
PDF created with pdfFactory Pro trial version www.pdffactory.com
 
 
297 
Dərya kənarında yalqız qalmışam, 
Dərdimi deməyə sirdaş bulunmaz. 
Ağlamaq istərəm cani qəlibdən, 
Gözüm də quruyuf, bir yaş dayanmaz. 
 
Əyax yorğun, bədən zəif nə çarə, 
Dalğa vurdu, su tulladı kənara. 
Yalnız sərkərdəyəm tamam avara, 
Xeyir-şər bulmağa yoldaş bulunmaz. 
 
Ay İbrahim, sənin arzun dildəndi, 
Arvadı taparsan, çünki eldəndi. 
Qardaş atadandı, oğul beldəndi, 
Oğul da taparsan, qardaş bulunmaz. 
İbrahim gözü yaşdı heyvanın yanına gəldi. Ağası bir az insafa 
gəldi. Arvadı dedi: 
– Ay kişi, bu beçarə beş-altı aydı burda hərrəner, heç olmasa 
buna bir xərşdih ver. Əyninə paltar alsın. 
Kişi: 
– Yox, pulum yoxdu. 
Kişi bir az qoyunu qavağına qatıf İbrahimə deyir: 
– Apar büları bazara sat. Əyninə paltar al.  
İbrahim bunları bazara yeni gətirmişdi ki, sizə kimdən deyim 
Şəmli Çufutdan. Dəryadan çıxan kimi, dəryanın kənarında üç  
mərtəbə bir ev varıydı. Evi satın aldı. Aşağı aynaları tamam 
bağlayıf, Səkinə xanımı çıxartdı üçüncü mərtəviyə. Dedi: 
– Səkinə xanım, sən maa əl vermeyincə burda qalajaxsan. 
Səkinə də şərt qoyor ki, İbrahimin qannı köynəyini gətirme-
yincə, maa əlin dəymiyəjəh. 
Bu düşüf İbrahim gəzer, Səkinə də öz işində, İbrahim də 
bazarda heyvan sater. Şəmli Qara Çufut gəldi, gördü ayə, İvrahim 
budu haa qabağında. On-on beş heyvan. Yüyürdü bir qəssavın 
qavağına. Dedi: 
– Ayə, heyvanın biri neçəyədi? 
– On  manat. 
PDF created with pdfFactory Pro trial version www.pdffactory.com
 
 
298 
– Ala, əlli manatdan al. Bax bu da bir kisə qızıl. Onun hey-
vanını al, başını da kəsif köynəyini maa gəti. 
Qəssaf gəlif İvrahimə dedi: 
– Oğul, heyvan neçəyədi? 
– Beş manat. 
– Gəl bu altı manatı. 
Heyvanları qabağına qatıf bir dama gətirdi. Çıxmaq istəyəndə 
qəssaf: 
– Dayan sənin kəllən gedəjəh. 
İbrahim: 
Qəssab qardaş, sən allahı sevərsən, 
Öldürmə xudaya bağışla məni... – həmən qəvirsannıxda 
haramılara dediyi sözü burda da qəssava dedi. 
Qəssabın buna yazığı gəler. Deyir: 
– Ayə, köynəyini çıxart burdan cəhənnəm ol. Gözümə görün-
sən mənim də ölümümdü. 
Köynəyini verer qoyunun birinin qanına bükör, aparer, Qara 
Şəmli Çufuta. İbrahim gedif bir az ayınnan-oyunnan alıf evə gedər. 
İbrahim dərya kənarınnan qaça-qaça haman imarətin qabağınan 
keçəndə Səkinə xanım onu görüf çağırdı. 
– Ay İbrahim, ay İbrahim. 
İbrahim belə baxanda gördü ki, Səkinədi. 
– Ağız, ora nətər çıxem? 
Səkinə xanım: 
– O, beli qırılmışın nərdivanı var, gizdiyifdi.İndi get bir atdı 
qarışqa, bir də bir qulac ip al. 
Atdı qarışqa dünya doludu, biruni tutdu ağzına da yağ sürtdü, 
başına da ip bağladı. Dedi: 
– İndi neynim bunu. 
– Burax onu yuxarı gəlsin. 
İbrahim qarışqanı yuxarı buraxdıqcan ip də yuxarı  çıxırdı. 
İbrahim ipnən yuxarı çıxdı. Bunnar elə bir-birinə təzə isnişmişdilər 
ki, Şəmli Qara Çufutun səsi gəldi: 
– Səkinə, Səkinə, qanlı köynək gəlif.  
PDF created with pdfFactory Pro trial version www.pdffactory.com
 
 
299 
Səkinə İbrahimin qolunu çəkdi. 
– Ayə, ay vayına oturum, bə bu kimdi?  
Qara Çufut İbrahimi burda görəndə dəlicəsinə başına gözünə 
döyə-döyə özünü yetirdi Aslan şahın yanına, özünü oddamağa 
başladı. Aslan şah dedi: 
– Ayə, buna kim bu zülmü eliyif? 
Qara Çufut: 
– Bir aşıxdı, arvadımı əlimnən alıf, özümü də bu günə salıf. 
Şah: 
– Hardadı? 
– Bu saat fərraş göndər çağırtdır. 
Fərraşdar getdilər Səkinə xanımnan İbrahimi gətirdilər. Allah 
göstərməsin İbrahimin üz-baş qıllanıb, (yani tüklənib) tanınmer. 
İbrahim qapıdan girən kimi qardaşını tanıdı. Bu məqamda Aslan 
şah Səkinə xanıma dedi: 
– Qız, sən bilmersənmi islamın nigahı nə deməkdi? Bu kişi 
nigahlı ərin ola-ola. 
Səkinə dedi: 
– Ey Misir şahı, olarmı üç bənd deyəm.  
Bunu deyif Aslan şahın qarşısında diz çökdü: 
Baş götürüf əyağına gəlmişəm, 
Əlac sana qalıf, Misirin xanı. 
Mən səni özümə qəmxar bilmişəm, 
Əlaj sana qalıf, Misirin xanı. 
Aslan şah: 
– Ay bajı, sənin başına nə gəlifki belə zülümdəsən? 
Səkinə xanım: 
– Qulaq as şahım, qulaq as. 
Tanımersan əsilimi, soyumu, 
Seyraquflar görəmmiyif boyumu. 
Özün öz əlinnən eylə toyumu, 
Əlac sana qalıf, Msirin xanı. 
Aslan şah: 
– Kimi isteyirsən? Sənin ərin var, axı. 
PDF created with pdfFactory Pro trial version www.pdffactory.com
 
 
300 
Səkinə: 
– Yox, mənim ərim yoxdu, mənim nigahlım da o cavan 
oğlandı. Bu da bizə zorr eyliyir. Qulaq as birini də deyim. 
Mən göllərin sonasıyam, qızıyam. 
Məclislərin söhbətiyəm, sazıyam. 
Dağıstanlı Sultan xanın qızıyam, 
Əlac sana qalıf, Misirin xanı. 
Aslan şah dedi: 
– Şəmli Çufut bə niyə özünü odduyuf yandırersan ki, bu 
mənim nigahlımdır.Hanı sənin nigah vərəqən? Gəti göstər, deyən-
də qız başdadı başına gələni başdan-ayağa Aslan şaha danışmağa. 
Aslan şah əmr eylədi Şəmli Çuğutun qollarını bağladılar. 
Sonra İvrahimə dedi: 
– Oğul, sən cavan oğlan utanmersanmı qoja kişinin arvadına 
göz dikirsən? 
İbrahim dedi: 
– Şahım, mənə ixtiyar verərsənmi danışem? Saznan deyəm, 
söznən yox. 
Aslan şah: 
– De, görəh. 
Onatan İbrahim başdadı. Elə bu vaxt Ziyad haramı tərkində 
qarı buruya gəldi çıxdı. Həmən çovan hansı ki, İbrahim onun 6 
qoyununu otarıf o da gəlif. Çovan dedi: 
– Ayə, mənim çobanımı niyə burda bağlamısan? 
Ziyad haramı: 
– Ayə, mənim oğlumu niyə burda bağleyifsan? 
Onatan İvrahim başdadı: 
Zülal şah oğluyduq biz iki qardaş, 
Dilbilməz əlinə düşdüm, neyləyim. 
Hərəmiz götürdük bir qiymətli daş, 
Dilbilməz əlinə düşdüm, neyləyim. 
Aslan şahın başı hərləndi. Tappıltı ilə yerə yaxılan vaxtı Şəmli 
Qara Çufut çığırdı: 
PDF created with pdfFactory Pro trial version www.pdffactory.com
 
 
301 
– Əyə, qoymayun bu padşahı da öldürdü, bu çox cadugərdi. 
Mənim başıma nə oyun açmışdı bu. 
Onatan şah dikəldi: 
– Oğul, oğul, sonra nə oldu, sözünü davam elə. 
İbrahim: 
– Qulaq as. 
O ki, mən yoruluf  günbəzdə qaldım, 
Çəkilməz əzaba, ağrıya daldım, 
Ziyad haramıya mən evlad oldum, 
Dilbilməz əlinə düşdüm, neyləyim. 
Ziyad haramı: 
– Hə, bax budu, məzarlıqdan tafdım, apardım. Ayə, oğul, bir 
danış görüm sonra başına nə gəldi. 
İbrahim: 
Üç aydı ki, səhralarda qışdadım, 
Doqquz ay da halvaçıda işdədim. 
Axır zaman çobanlığa başdadım. 
Dilbilməz əlinə düşdüm, neyləyim. 
– Bax, həmən bu kişiyə çobanlıx eləmişəm. Filan qədər də 
heyvanını satmışam.  
 Aslan şah: 
– Oğul, özgə başına nə gəldi? 
İbrahim: 
Gejə-gündüz dua etdim xudaya, 
Düşdüm qəribliyə, düşdüm səhraya. 
Gavdan paşa atdı məni dəryaya, 
Dilbilməz əlinə düşdüm, neyləyim. 
Şah: 
– Ayə, Gavidan paşa kimdi? 
– Filankəs. 
Tez fərraşdar gedif Gavidan paşıyı gətdilər. Şah: 
– Ayə, sana tafşırılmışdımı İbrahim adında bir qərif gəlsə, 
pulsuz keçir? 
– Hə, tafşırılıf. 
PDF created with pdfFactory Pro trial version www.pdffactory.com
 
 
302 
– Bə niyə sən bunu suya tulluyufsan? 
– Adını maa demədi. 
Şah əmr verdi Gavidan paşanın qollarını bağladılar. 
Şah dedi: 
– Oğul, de görüm sən kimsən? 
İbrahim dedi:  
– Qulaq as. 
Başına dolanım, bəziryan başı, 
Indi bu divanda olma sən naşı. 
İbrahiməm Aslan şahın qardaşıdı, 
Dilbilməz əlinə düşdüm, neyləyim. 
Bəli, Aslan şahın göstərişiynən İbrahimi götürürlər hamama, 
hamamnan gələnnən sonra Aslan şah İbrahimə dedi: 
– İndi oğul, bir-bir danış sana pislik edənnərdən, hörmət 
edənnərdən.  
Halvaçı Musanı da gətirdilər, o qəssabı da gətirdilər, bunu 
öldürməyən Ziyad haramı da gəldi, Çovan da gəldi. Hamsının nə 
istəyi vardı Aslan şah yerinə yetirdi. Qara Çufutu da çobana verdi 
ki, aparıf qoyunnarını otarsın. 
Bəli, Aslan özünə gəlif, İbrahimlə birləşənnən sonra dedi: 
– İbrahim, otur mənim taxtı-tacımı idarə eylə. Mən getdim. 
– Harıya? 
– Hürnüsüyü gətirməyə. 
Aslan şah səksən nəfərlik ləşgərnən atdaner, aralaner. Heyrata 
gəler çıxer. Soruşa-soruşa Hürnisə xanımın qapısına gəldi. Atın 
üstündə duranda Hürnisə mat qaldı ki, İbrahim gəldi. Çox 
oxşuyurdular bir-birlərinə. Bu vaxt Hürnisə xanımın sinəsi coşdu. 
Qaşdı qavağına: 
Başına dolanım oğlan, 
Oğlan, xoş gəldin, xoş gəldin. 
Yolunda qoymuşam baş-can, 
Oğlan, xoş gəldin, xoş gəldin. 
 Aslan şah gördü ki, qız bunu səhv salıf. Odu ki, götürdü qıza 
görək nə dedi: 
PDF created with pdfFactory Pro trial version www.pdffactory.com
 
 
303 
Başına dolanım, gözəl, 
Ay qız, yarın mən döyüləm. 
Əsər yellər, tökər xəzəl, 
Ay qız, yarın mən döyüləm. 
Hürnisə dedi, bu yığvalı qaranın oğlunun haman xasiyyətidi. 
Keçən dəfə də belə dedi: 
Mən ağlaram yana-yana, 
Dərdinnən oldum divana. 
Sən getmişdin Dağıstana, 
Oğlan, xoş gəldin, xoş gəldin. 
Aslan şah: 
Qan ağlarsan, qələm qaşnan, 
Tor qurarsan siyah saçnan. 
Çox gəzifsən yaşıl başnan, 
Ay qız, yarın mən deyiləm. 
Hürnisə: 
Bilmərəm hardan gələrsən, 
Bağrımın başın dələrsən. 
Həlvət dərdimi bilərsən, 
Oğlan, xoş gəldin, xoş gəldin. 
Aslan şah:  
Qaşun mənim yar-yoldaşım, 
Çox bəlalar çəhdi başım. 
Yarın İbrahim qardaşım, 
Ay qız, yarın mən döyüləm. 
Hürnisə: 
Hürnisəyəm, dərdli başım, 
Çox axıdıf gözdən yaşım. 
Həm qaynımsan, həm qardaşım, 
Oğlan, xoş gəldin, xoş gəldin. 
Aslan şah: 
Aslan şaham, vardı gücüm, 
Belimdə misri qılıncım. 
 
PDF created with pdfFactory Pro trial version www.pdffactory.com
 
 
304 
Həm yengəmsən, həm də bacım, 
Ay qız, yarın mən döyüləm. 
Söz cavabı tamam olur. Aslan şah Fətəli xanın yanına gedif 
diləy eliyer, Hürnisə xanımı kecavəyə mindirif Misirə gətirer. 
Aslan şah elan verir Səkineyi özünə, Hürniseyi də İvrahıma kəbin, 
nigah eyliyir. 
Savaxlarınız xeyrə açılsın. Aslan şah dedi: 
– Qardaş, babamızın yurduna getməmiş hər şey bizə haramdı. 
Ordan qayıdellar Zülal şahın yurduna. Gəlif görürlər Zülal şah 
xəstələnif. Haman qadın Zülal şahın başına oyunnar açıf. Qadını 
ortadan götürürlər. Biri Rey şəhərində, biri də Misirdə padşah 
oldu. Ömürləri boyu yaşadılar. Göydən üç alma tüşdü. Biri mənim, 
biri nağılı deyənin, biri də Aşığ Aslanın. 
 
PDF created with pdfFactory Pro trial version www.pdffactory.com
 
 
305 
ALI XAN-PƏRİ 
 
Aləmlərin Rəbbinə şükürrər olsun, həmdi-sənalər olsun. Bizə 
can sağlığı verən ilahiyə çox şükürrər olsun. Türk dünyasının bay-
rağı həmeşə ucalarda yellənsin, inşallah. Cümlə ustaddara Allah 
irəhmət eləsin.  
Mən sizə hardan xəvər verəjəm, şəhri Bitlisdən. Dünyanın 
kövəyi saylan, gözəllikdə bağınnan, bağçasınnan, torpağınnan, 
dağınnan, daşınnan tayı-bərəvəri olmuyan Bitlis şəhərinin.  
Bitlis şəhrində Hajı Səyyad adında böyük bir şəxsiyyət yaşı-
yırdı. Əli, açıx, varrı-döylətdi, ildə bir dəfə Haj ziyarətini-Məkkiyi, 
Mədiniyi ziyarət eliyif qayıdıf gələn bir böyük şəxsiyyət iydi. Adı 
dillərdə söylənerdi. Öz imarətinin yanında Allah yolunda bir 
məscid tikdirmişdi. Həməşə savax namazdarını məsciddə qılardı. 
İbatətgər olduğuna görə, varı-döyləti çox olduğuna görə çox tanı-
nerdi. Ancax bütün bunnara baxmayarax Allah-tala öylad vermə-
mişdi. Öyladı yoxuydu. Siz bilersiniz ki, öyladsızlıx-sonsuzlux 
deməkdi. Allah kimin öyladı yoxdu ona öylad nəsib eləsin 
inşallah. Öz həyat yoldaşınnan diz-dizə oturuf söhbət eliyirdilər. 
– Ay kişi, sənin öyladın yoxdu, mən sənin qanına bais oloram, 
günah götürörəm. Öylən ayrı bir qadınnan, qoy sənin öyladın 
olsun. Onnara nökərrik eliyərəm, inşallah. 
Dedi- “yox, qarı, Allah versə sənnən versin, verməsə istəme-
rəm, çünki sən mənim məhəbbətim, gözümün işığısan”. 
Bu dəmdə nökər gəlif dedi, ağa, eşdə sizi bir dərviş çağırer. 
Darvazanın ağzında dərviş dayanıf, çiynində heyvə, əlində əsa.  
– Hajı Səyyad siz olarsız? 
– Bəli, mənəm. 
– Salamun əleyküm. 
– Əleykümə salam. 
– Hajı Səyyad, günorta namazımın vaxtı keçer, mana bir yer 
göstərərsənmi namaz qılam?  
Hajı Səyyad dedi: 
PDF created with pdfFactory Pro trial version www.pdffactory.com
 
 
306 
– Mən də abdəstimi yeni alıf meçidə gederəm, gedək baravar 
namazımızı qılax. 
Namaz qılıf qurtarannan sonra dərviş ərmağan olarax həyvə-
sinnən bir qırmızı alma çıxardıf Hajı Səyyada verdi. Dedi: 
– Hajı Səyyad, mənə hörmətin üçün, məçidində yer göstərif 
mana namaz qıldırdığın üçün Allah-taaladan sana cansağlığı arzu-
luyuram. Al bu almıyı da yarısını sən ye, yarısını da arvadın yesin. 
Özgə mənim sana töhvəm yoxdu, – deyif, meçiddən eşiyə çıxdı.  
Hajı Səyyad bunun arxasıca çıxanda kişiyi görmədi. Evə 
gəldi, gördü burda da yoxdu. Dedi: 
– Əyə, bu adam nejoldu?  
Almeyi qarısına göstərəndə, xanım gördü elə bir almadı ki, 
gözün toyşuğunu aparer, gözəlliyi göz qamaşdırer. Tez pıçax 
gətirdi, almıyı yarı böldü. Yarısını arvadı nuş elədi, yarısını özü. 
Bəli, o günnən doqquz ay, doqquz gün, doqquz saat, doqquz 
dəqiqə tamam olan vaxtı Hajı Səyyadın külfəti Gülüstan xanım 
yükünü yerə qoydu. Bir oğul, bir qızı oldu. 
Hajı Səyyad meçiddə namaz qılerdı. Muştuluxçu gəldi. Savax 
namazıydı.  
– Əfəndim, gözün aydın olsun, bir cüt öyladın dünyaya gəldi, 
bir oğlun, bir qızın doğuldu. 
Hajı Səyyad dedi: 
– Oğul, sana bir inək, bir erkək, bir at tərəfimnən muştulux 
haqqı vererəm.  
Muştuluxçuları yola salannan sonra meçitdən eşiyə çıxanda 
gördü meçidin çölündə, hasarın divində bir uşax bələyin içində 
ağlıyır. Hajı Səyyad elə başa tüşdü ki, bunun öz uşağıdı bunu 
sövündürməkdən ötrü gətirif burya qoyuflar. Öz-özünə dedi, əyə, 
bu zalımın qızı bunu nə tez gətirif burya qoydu. Elə bildi öz 
uşağıdı. Uşağı tez bələyinə püküf götürüf öyə gələndə dedi: 
– Ay arvad, niyə uşağı aparıf orya qoyufsan? 
Arvad dedi: 
– Ə, kişi, mən orya uşax aparmamışam. 
Uşağın bələyi açılanda gördülər oğlan uşağıdı. 
PDF created with pdfFactory Pro trial version www.pdffactory.com
 
 
307 
Arvad dedi: 
– Yox, Hacı Səyyad, mən bu uşağı qəbul eliyə bilmərəm. 
Bunun atası-anası bəlli döylü. Mənim özümün bir cüt öyladım var. 
Hacı Səyyad dedi: 
– O ki, sən qəbul eləmersən onda mən bir dayə taparam, 
əmizditdirrəm, Allaha da xoş gedər. Biz birini isteyirdik Allah bizə 
üçünü göndərif, gəl naşükür olmuyax. Allahın nə gözəl, xoş işdəri 
var. 
Qonşuluxda bir Cahan qarı varıydı. Çağırtdırdılar. 
– Ayına, gününə nə isteyirsən bu uşağı böyütmək üçün? 
– Hacı Səyyad, bu uşağı sənin öyündə saxlıyaram, mənim 
öyümdə yer yoxdu. Bu uşaxlarnan böyüyər bir yerdə 
qardaş-bajı kimi.  
– Gülüstan xanım dedi: 
– Ancax mən ona süd verə bilmərəm, saxlıyır qoy bizdə 
saxlasın, mən də göz-qulax olaram. 
Uşaxların qırxları çıxdı. Qırx günnən sonra qojalar, ağsaq-
qallar, Hajı Səyyadın dostdarı, qohum-əqraba yığıldılar uşaxlara ad 
qoymağa. 
Ustadlarımız xalxı güldürməkdən ötrü məzəli-məzəli sözdər 
deyirdilər. Qarılar ləyəlğalar19 deyirdilər, keçəllər ləyğalar deyir-
dilər. Kəpək qarı, köpək qarı, ipək qarı, nə bilem, cürə-cürə sözdər 
deerdilər. Qarıların biri dedi oğlanın adını Sijimqulu qoyax, biri 
dedi Örkənqulu qoyax. Enni olsun, kürəkli olsun, boyu uzun olsun. 
Bu addar keçmədi. Bir gözəl qarı irəli gəlif dedi yox, Hajı Səyyad 
hər il Haca geder, Məhəmməd əl-Mustafaya səjdə eliyir. Oğlana 
peyğəmbərimizin adını qoymalıyıx. Bu təklifə hamı irazı oldu. 
Qızın adını qoydular Pəri. Çox gözəl, oğlanın adı Məhəmməd, 
qızınki Pəri. Bə üçüncü uşağın adını nə qoyax? Həmən o gözəl 
qarı gənə də təklif irəli sürüf dedi ki, bu tapılan uşağın adını da 
Tafdıx qoyax. Bu ad da hamının xoşuna gəldi, hamı bəyəndi. 
Oğlanın adı qaldı Tafdıx. 
                                               
19 Ləyəlğalar – lağlağılar, qaravəllilər, gülməli lətifələr mənasında. 
PDF created with pdfFactory Pro trial version www.pdffactory.com
 
 
308 
Beləjə gün keçer, ay keçer, dolaner. Uşaxlar gəlif 16-17 yaşa 
çıxıflar. Günnərin bir günü carçılar car çəkdilər dedilər ki, birisi 
gün Haj yoludu, kim Haja hazırdısa qoşulsun gedənnərə. 
Hajı Səyyadın ailəsində də söhbət oldu, Məhəmməd dedi, 
baba, mən də gederəm, Gülüstan xanım dedi, mən də gederəm, 
Hidayat dedi, mən də gederəm. Öydə qalası kim oldu – Pəri 
xanımnan Tafdıx bəy. Hajı Hidayət dedi: 
– Oğul, Tafdıx, bajınnan mügayat ol. Bizim gedif-qayıtmağımız 
6-7 ay çəker. Gələn ildə inşallah Pəriynən səni göndərərəm. 
İrazılaşdılar, görüşdülər, ayrıldılar. Bunnar Haja getməkdə 
olsun, sizə deyək Tafdıxnan Pəridən. Tafdıxnan Pəri qardaş-
bajıdılar, buna söhbət yox. Bir yerdə böyüyüf boya-başa çatıflar. 
Hər ikisi bir-birini doğma bajı-qardaş bilerdilər. Bu Tafdıx ölmüş 
yaya ox qayırerdı, quşa aterdı, quş vurordu. Cahan qarı da bir gün 
qapıda çoxlu yun sərmişdi, yun qurudordu eşdə. Nətər oldusa 
bunun yununu möhkəm dağıtdılar. Cahan qarı buna çox hirsdəndi, 
başdadı Tafdığı söyüf yamannamağa: 
– Sən haranın tüşməsiydin, haranın azğınıydın gəlif bu ailəyə 
ürcah olufsan? Atası bəlli olmuyan bijbala, – deyif  Tafdığı nə ki 
var yamannadı.  
Belə deyəndə Tafdıx dedi: 
– Qarı, sən nə deyirsən, nə sayaxlıyırsan, mənim ki atam Hajı 
Səyyad, anam Gülüstan xanımdı. Nə ağzını Allah yoluna qoyuf 
uluyursan? 
Qarı dedi: 
– Canına azzar deyirəm, hər nə deyirəm düz deyirəm. Sən 
Hajı Səyyadın oğlu döysən, sən Tafdıxsan, səni Hajı Səyyad 
meçidin həyətinnən tapıf. Ona görə də sənin adını Tafdıx qoyuflar. 
Pəri kimi gözəl qız da dünyada yoxdu, o sənin bajın zad döylü, 
əldən qoyma, nə qədər imkanın var valideyinləri Hajdan qayıdana 
kimi kefini çək. 
Tafdıx xeyli fikirrəşənnən sonra gedif bir yaylığ aldı – baş 
örtüsü. Əbrüşün ipəkdən alıf-gətirif Pəri xanımın yanına gəldi: 
– Ay Pəri, al bunu başına ört. 
PDF created with pdfFactory Pro trial version www.pdffactory.com
 
 
309 
Pəri çox sevindi, qardaş payıdı. Başına örtən vaxtı gördü ki, 
çox yaraşdı. Tafdıx belə baxanda gördü kü, Allah-talanın əlinin 
boş, könlünün xoş vaxtında Pəriyi yaradıf. Öz-özünə dedi: 
– Əyə, belə gözəldən kim əl çəkər?! 
Qarının dediyi doğrudusa, Pəri mənim olmalıdı. 
Bir gün buannan, bir gün oannan, ay tamam oldu, gün keşdi. 
Ha-ha-ha... bir gün Tafdıx beyqafıldan Pəri xanımı qucaxlayıf 
dodağınnan bir öpüş aldı. 
– Ayə, namərd qardaş, sən nə qayrersan? 
Bunnarın arasında mübahisə tüşdü.  Tafdıx dedi: 
– Ağız, mən sənin qardaşın döyləm. Mən Tafdığam, məni 
çöldən tapıflar, qeyri-kimsənin öyladıyam. Ona görə də sana vu-
rulmuşam, səni almalıyam. 
– Ədə, ağlını başına yığ, sən mənim qardaşımsan.  
Tafdıx dedi: 
– Yox, heç elə şey yoxdu, mən sənin qardaşın döyləm. Hök-
mən mən səni almalıyam. 
Pəri çox dedi, Tafdıx az eşitdi. Axrı günnərin bir günündə, 
öyün bir səmtində ikisinnən özgə heç kəs yox. Tafdıx Pəriyi 
qucaxlıyıf özünə çəkif ram eliyən vaxtı, görək burda Pəri xanım nə 
deyəjək, tərəfinnən ərz eliyək, siz şad olun: 
Başına döndüyüm, qurvan olduğum, 
Tapdıx, çıxma yoldan, aman günüdü. 
Alışıf oduna büryan olduğum, 
Qardaş, çıxma yoldan aman günüdü. 
Tafdıx dedi: 
– Əyə, nə “qardaş, nə zad” istədiyimi eləsiyəm. And olsun 
Allahıma, sənnən əl çəkən döyləm.  
Götürdü Pəri xanım, görək daha nə dedi: 
Mən tutaram ətəyinnən dadınan,  
Pərvanəyəm, qovrulmuşam odunan. 
Məni rusvay etmə bədnam adınan, 
Qardaş, çıxma yoldan aman günüdü. 
PDF created with pdfFactory Pro trial version www.pdffactory.com
 
 
310 
Tafdıx gənə də əl çəkmer. Pəri xanım qeyrətsiz qardaşa 
yalvarmağındadı: 
Bu dərd qalar mən Pərinin canında, 
Pərvanələr yanar şamdan yanında. 
Üzün qara olsun hax divanında, 
Qardaş, çıxma yoldan aman günüdü. 
– Heç elə şey yoxdu, sənnən dönən döyləm, sənnən də ayrılan 
döyləm. 
Pəri öz-özünə dedi, nənəm mana bir oyun öyrətmişdi. Göröm 
bu oyunnan canımı qurtarsam yaxşı olar, inşallah. Oydu ki, bir 
qədər hiyliyə əl atdı. Dedi: 
– Ay Tafdıx, sən deyən iş baş tuta, görürəm əl çəkmersən. 
Tafdıx dedi: 
– Nə təhəri? 
Dedi: 
– Bir say, gör bizim nərdivanımız neçə piləkəndi?  
Tafdıx dedi: 
– İyirmi aşaxkı mərtəvənin, iyirmi də yuxarki mərtəvənin 
piləkənidi.  
Pəri dedi: 
– Gəl bu qırx nərdivanı baravar çıxax. 
Tafdıx dedi: 
– Çıxax. 
Pəri xanım qavağa tüşdü. Dedi: 
– Tafdıx, hər ayağını piləkənə qoyanda deynən “nəhlət sana, 
kor şeytan”. 
Tafdıx otuz doqquz kərə “nəhlət sana, kor şeytan” deyə-deyə 
qırxıncı piləkənə ayax basanda Pəri xanım dedi: 
– Tafdıx, yenə də de “nəhlət sana, kor şeytan”. 
Tafdıx dedi: 
– Atama-anama nəhlət bir də o sözü desəm, çünkü sən halalca 
mənniysən. 
– Ay Tafdıx, etmə, eləmə, şeytanı qəlvinnən çıxart. Mən sənin 
bajınam, sən mənim qardaşım. 
PDF created with pdfFactory Pro trial version www.pdffactory.com
 
 
311 
– Yox, yox, dediyimnən dönən döyləm. Məqsədimə çatmamış 
sənnən əl çəkən döyləm. 
Pəri dedi: 
– O ki, əl çəkmersən, ay Tafdıx, neynək, sən deyən olsun. 
Onda qoy gedem aftafaynan ləyəni gətirem, üzün-başın çirklənif 
əlinə su tököm yaxşı-yaxşı yuyun, bu vəziyyətdə səni yaxına 
buraxa bilmərəm. 
Tafdıx yaxalaner, Pəri su tökör. Tafdıx başını aşağı əyif üzünə 
su çırpan vaxtı aftafa süysünün20 dalınan möhkəm dəydi. Pəri var 
güjünən aftafıyı elə endirdi ki, Tafdıx bu ilmi ölüf, bildirmi?! Baş 
yarıldı, huş itdi. Tafdıx uzandı burdan orya. Pəri Tafdığın başını 
möhkəm sarıdı. Eşiyə çıxdı, qonşudan dava-dərman verən bir 
nəfəri də çağırdı, bunun başını dərmənniyif təzədən sarıdılar. 
Cahan qarı işdən halı oluf gəldi dedi: 
– Ay yığvalın qara olsun, bu iş nəydi başına gəlif? 
Tafdıx olannarı ona danışdı, dedi: 
– Pəri vurdu, məni bu günə saldı. 
Qarı dedi: 
– Yığvalın qara gəlsin, Hajı Səyyad gələndə səni asdırajax. 
Əmbə bir çarən var. Hajı Sayyad Hajdan qayıdanda gərək sən 
Pəridən qavax onnarın qavağına gedif deyəsən ki, Pəri sözümə 
baxmerdi, nə istiyirdi onu da eliyirdi, oğlannarnan görüşördü. 
Günnərin bir günü mən onun bu hərəkətdərinin qarşısını almağ 
istiyəndə məni də avtafıynan vuruf qanıma-qaltan elədi. 
– Sağ ol, ay Cahan nənə, nə gözəl yol göstərdin mana. 
...Xəvər gəldi ki, artıx yeddinci aya keçif, hajılar Hajdan 
qayıdellar. 
Tafdıx bir ata minif Hajdan gələnnərin qavağına bir at mənzili 
qavağa sürdü. Gedif Hajı Səyyadın qarşısında baş əydi, əlini öpdü, 
üzünü öpdü. Dedi: 
– Mehriban atam, əziz anam, iyid qardaşım, hajınız qəbul 
olsun, xoş gəlifsiniz. 
– Ay oğul, öydə, eşikdə nə var, nə yox, başın niyə sarıxlıdı?  
                                               
20 Süysün – boyun ardı 
PDF created with pdfFactory Pro trial version www.pdffactory.com
 
 
312 
Tafdıx başını aşağı salladı. Hajı Səyyad yenə xavar aldı, de 
göröm başına nə oluf, niyə sarıyıfsan? 
Tafdıx dedi: 
– Ay bava, dilim tutmor söylüyəm. 
Dedi: 
– Ay oğul, nə oluf? 
Dedi: 
– Siz gedənnən bəri heç bilersən Pəri mənim başıma nə oyun-
nar gətirif?! Öyə hər gün cürə-cürə oğlannar gətirer, onnarnan 
eyşi-işrət məclisi keçirer, gah deer buna gedəjəm, gah deer ona 
gedəjəm. Otaxda xaxana başdıyır. Mən də deyəndə niyə belə 
eliyirsən? Deer, bu mənim öz kefimdi, sən kimsən? Bir on gün 
bunnan qavax da gənə birini gətirmişdi. Tutaşdıx, Pəri mənim 
başıma bu işi gətirdi, vurdu başımı yardı. İndi də gəlmişəm sizi bu 
vəziyyətdə qarşılamağa. Bax, ata, vəziyyət belədi, ixtiyar sənindi, 
bu işi nejə həll eliyərsən, nejə məsləhət bilərsən, öz işindi, mən bir 
öylat kimi bunu sana deməliydim. 
Hajı Səyyad qeyzə gəldi, dünyə gözünə qarannıx göründü. 
Dedi: 
– Sən Hajı Səyyad olasan, adın, sanın, namusun, qeyratın 
elnən bir ola, sənin qızın da belə namussuz ola. 
Oydu ki, oğlu Məhəmmədi çağırıf dedi, tez düş, bizdən qava-
ğa. Get mən gələnətən qızın sədə-sorağı orda qalmasın. Apar 
dağlarda, meşələrdə izini itir, qannı paltarını da mana gətir. 
– Ata, doğrumu dersən? 
–Sus! Mən nə deerəm onu da elə, tez ol! Onun qannı paltarı 
mana çatmamış mən kəcavəmi qapıya sürən döyləm. Haydı, dur 
çap atını, nəslimizin namusunu təmizdə! 
Ata əmriydi, onun sözünnən çıxmax olmazdı. Məhəmməd 
yüyrək atdarın birinnən tez özünü öylərinə çatdırdı. 
Pəri xanım söyüncək qardaşının üstünə gəldi. 
– Ay qardaş, hajın qəvul olsun-deyəndə, Məhəmməd buna 
imkan vermədi yaxınnaşmağa. Dedi: 
– Tez ol, min atın tərkinə. 
PDF created with pdfFactory Pro trial version www.pdffactory.com
 
 
313 
Pəri dedi: 
– Nə oluf, məni niyə özünnən itələdin.  
Məhəmməd dedi 
– Babam səni görmək istiyir, tez ol, min ata. Atam dedi ki, 
Pəri qavağıma gəlsin.  
Məhəmməd qızı ata mindirif qannı meşiyə tərəf sürdü. Pəri 
nəsə sübhələndi. Dedi: 
– Mehriban qardaşım, babamız bu tərəfdən gələjək axı, sən 
məni harya aparersan? 
Məhəmməd dedi: 
– Hajın yolu indi bu yannandı. 
Qannı meşiyə yetirən kimi, Məhəmməd atdan endi, dedi: 
– İndi düş. 
– Qardaş, fikrin nədi, hanı babam, hardadı, niyə məni burya 
gətirdin? 
– Babaımn fikri odu ku, sən bizdən sora pis yola gedifsən, 
Tafdıx səni tənbeh eləmək istiyəndə onun da başını vuruf əzifsən, 
özünü də öyə gətirdiyin oğlanlara döydürüfsən. Atam da əmr elədi 
ki, apar Pəri xanımı öldür, qannı köynəyini mana gətir. 
– Ay qardaş, olarmı sana üç bənd söz deyim. 
– De, gözdüyərəm! 
Dedi: 
– Qulaq as! 
Zalım qardaş, gəl eyləmə qannılıx, 
Qannlının əxrətdə halı yamandı. 
Öldürürsən oxu Quranı, barı 
Peyğəmbərdən qalan bizə fərmandı. 
 
Nə düşüfsən müxənnətin izinə, 
Qara gəlsin əxrət günü üzünə. 
İnanmeynan sən Tafdığın sözünə, 
Siz gedəli o da mənnən düşmandı. 
Aldı birin də: 
And verərəm ərənnərin canına, 
Kəlbalada şəhiddərin qanına. 
PDF created with pdfFactory Pro trial version www.pdffactory.com
 
 
314 
Apar məni ata-anam yanına, 
Öldürsən də Pəri sana qurvandı. 
Dedi: 
– Ay Pəri, mən daşdan-dəmirdən yaranmamışam. Sən mənim 
bajımsan, mən də sənin qardaşın. O ki, bu məsələni özün açdın, 
bilersən ki, mən səni öldürəjəm.  
Dedi: 
– Onda qulaq as. 
Başına döndüyüm gülüzdü qardaş, 
Öldürmə, Xudaya bağışla məni. 
Ağlaram, didəmnən axar qanlı yaş, 
Öldürmə, Xudaya bağışla məni. 
– Ay bajı, məni köyrəltmə, məni öldürmə, onsuz da mən 
ölmüşəm. Mənim özümnən xəvərim yoxdu. Qulaq as, gör mən nə 
deyirəm? 
Başına döndüyüm gül üzlü bajı, 
Bajı, karı görmə bu işdə məni. 
Öldürəjəm səni, yoxdu əlacım, 
Bajı, karı görmə bu işdə məni. 
– Ay qardaş, sana qurvan olom, məni dinlə. 
Qardaş, söylə göröm günahım hası, 
Silinsin kölümün qalmasın pası. 
Ağalar ağası, xasdarın xası, 
Adın Mustafaya bağışda məni. 
– Ay bajı, gör mən nə deerəm: 
Sana qurvan olsun ömrümün varı, 
Sənsiz mən çəkərəm, bil, ahı-zarı. 
Çuğulluq elədi Tafdıxnan qarı,  
Bajı, karı görmə bu işdə məni. 
– Ay qardaş, qulaq as: 
Mən Pəriyəm, yalvarıram dadınan, 
Pərvanayam, qovrulmuşam odunan. 
Gəl ölıdürmə məni bu pis adınan 
Adın Mustafaya bağışda məni. 
PDF created with pdfFactory Pro trial version www.pdffactory.com
 
 
315 
Bajı, bajı qulağ as: 
Çarxı-fələk gör nə işlər qayırdı, 
Səni mənnən, məni sənnən ayırdı. 
Atam Hajı Səyyad belə buyurdu, 
Bajı, karı görmə bu işdə məni. 
Məhəmməd çox götür-qoy elədi; onu da düşündü kü, atanın 
əmri yerinə yetirilməlidi. Qılıcı sıyırıf Pərinin geri yanınnan istədi 
ki, Pəriyi vursun, bu vaxt Pəri ağacın dalına səmt dayandı. Qılınc 
ağacı tutdu. Qılıcın bir uju azajıx Pərinin çiyninnən yaraladı. Qan 
tökülməyə başdadı. Qan tökülməyə başdıyan vaxtı, qardaş özünü 
itirməyə başdadı. Bir az toxduyuf özünə gələndə bajısının qannı 
köynəyinin bir hissəsini qana bulaşdırdı, civinə qoyuf namərd-
tiknən yaralı bajısını belə vəziyyətdə qoyuf ordan aralandı. Gəlif 
özünü Hajı Səyyadın qəfləsinə çatdırdı. Atasına muşdulux xavarı 
çatdıran kimi, bajısının qannı köynəyini ortuya tulladı. Dedi: 
– Ata, bu da mən, əmrini yerinə yetirdim, başımızı yerə soxan 
Pəriyi qətlə yetirdim. Qoy qurda-quşa yem olsun qannı meşədə. 
– Oğul, sana halal olsun! 
Kəjəvələr yeriyif şəhərə gəlif çıxmaxda, Hajı Səyyad öz ye-
rində olmaxda, sizə kimnən danışajam – Pəri xanımnan. Pəri xa-
nım nə zillət çəker, Allah göstərməsin. Sürünə-sürünə qalıf. Yaralı 
adam, bədənnən o qədər  qan gedif ki, təqəti kəsiler. Nə qədər 
möhkəm sıxıf-sarıyıfsa yara öz işini görör. Ayışa-ayışa, qovşurula-
qovşurula gəlif bir palıd ağacının altında oturdu. Qarannıx gejə, 
zülmat gejə, Allah göstərməsin. Vəhşilərin səsi heyrətə gətiref Pəri 
xanımı. Qız olasan, ağalıx sarayında böyüyəsən, beyqavıldan gəlif 
bu zülümə tüşəsən. Allah nejə götürər? Palıd ağajının divinə 
tüşəndə heyvan ulaşmasınnan elə qorxmuşdu ki, yarpax kimi 
əserdi. Ancax palıd ağacının içi yekə oyux iydi. Pəri özünü bu 
oyuğa verif burda dincəlməkdə olsun. Yeri rahat olsa da gözünə 
yuxu getmer, səs-küy, qorxu-hülkü bir çimir almağa imkan ver-
mer. Yazıx qızcığaz savağı gözdərinnən açer. Savaxlarınız üstünü-
zə xeyiriyə açılsın, işıxlanan kimi Pəri xanım çöl heyvannarının 
qorxusunnan palıd ağacının başına dırmaşıf, ağacın harda qalın 
PDF created with pdfFactory Pro trial version www.pdffactory.com
 
 
316 
yeri var orda özünə yer eliyif toxdadı. Ancax palıd ağacının 
divinnən göz yaşı kimi duru bir çay axer. Pəri xanım neynəsin. Öz-
özünə gümüldəməyə başdadı. Götürüf nə təhəri gümülləner, nə 
isteyir fərəfinnən biz deyək, siz şad olun inşallah. 
Zalım fələk nələr gətdi başıma, 
Mədəd Allah, sənnən mənə bir imdad. 
Bilməm kimlər zəhər qatdı aşıma, 
Mədəd Allah, sənnən mənə bir imdad. 
 
Həsrət qaldım vətənimə, elimə, 
Qan bulaşıf müşkü-ənbər telimə. 
Qardaş adı daha gəlməz dilimə, 
Mədəd Allah, sənnən mənə bir imdad. 
 
Ülkər doğuf, o da aydan ucadı, 
Gələn nə bəzirgan, nə də xojadı. 
Deyən yoxdu, Pəri, halın nejədi, 
Mədəd Allah, sənnən mənə bir imdad. 
Pəri xanım ağlıyır, sızdıyır, yaranın qanı dayanıf, laxtalanıf, 
möhkəm sarıyıf. Ağacdan enif yarasına tanıdığı müalicə otdarın-
nan, çiçəklərdən əzif təzdən sarıyıf, təzdən ağaca öz yerinə çıxdı. 
Pəri xanım burda ingilləməkdə olsun, Pəri xanım burda zarı-
maxda olsun, zulüm çəkməkdə olsun, sizə hardan xavar verəjəm, 
Van şəhərinnən. Bitlis şəhərinnən Van şəhərinin arası xeyli yoldu. 
Van şəhərində Alı adında bir xan yaşıyardı, cavan oğlanıydı. Atası 
ölmüşdü, var-döylət, ixtiyar buna keçmişdi. Çox ədalətdi, çox 
səxavətdi, çox gözəl bir xanıydı. Cavan oğlandı da, həmeşə oynan, 
kuşnan, at çapmaxnan; belə şeylərnən çox armağıydı. Bir gün dedi: 
– Vəzir! 
Dedi: 
– Bəli. 
Dedi: 
– Savax oya çıxmalıyıx.  
Vəzir dedi: 
PDF created with pdfFactory Pro trial version www.pdffactory.com
 
 
317 
– Xan sağ olsun, savax mənim günüm döylü, savaxkı gün mana 
tüşmör. Həm də savax möykəm yağıntı olajax, getmək olmaz.  
Alı xanı bir az oyutdu, fikrinnən daşındırdı. Gejənin bir 
aləmində Alı xan yuxuda gördü kü, bir qızıl üzük tapıf. Qızıl 
üzüyü vəzir anarı çəker, bu bəri çəker. Birdən birə üzük bar-
mağınnan çıxan kimi, barmağının ikisi də yerinnən üzülör. Qara 
Vəzirin də biləyinnən qolu yerə tüşör. Gənə Alı xan üzüyü götürör. 
Alı xan tez yuxudan sərsəm qalxdı, rəmmaları çağırdı. Yuxusunu 
onnara danışdı. Hərə bir cür yozdu bu yuxuyu. Bir söznən, hərə bir 
cür yozdu, bu yuxuyu. Biri də dedi: 
– Xan sağ olsun.  
Bu vaxt vəzir dedi: 
– Xan sağ olsun, sən dünən ova çıxmax istiyirdin, gəl indi 
çıxax. Ancax bir şərtim var, əlimizə nə çatsa, qardaş kimi yarı 
böləjiyik.  
Alı xan dedi: 
– Olsun, nə tapsax yarı böləjiyik, yarısı sənin, yarısı mənim. 
Oldu. 
Bəli, göstəriş verildi, oyun qaydası nə təhər idi, ox atmağın, 
yay çəkməyin qaydası nə təhər idi hamsını götür-qoy elədilər. Üz 
qoydular düzənnərə, meşələrə. Orda ceyran, burda cüyür, orda 
kəklik, burda turac qova-qova, ata-ata gəldilər bir sıx meşiyə 
çatdılar. Alı xanın atı o yerə üz tutdu ki, o yerdə Pəri xanım yaralı 
halda həmən palıd ağacının qalın yerində ağlıyıf-sızlamağında, 
qoyşurlanmağındaydı. Alı xanın atı Pəri xanım gizdəndiyi palıd 
ağacının altınnan axan suyu görüf içmək istiyəndə, imrənif-
çimrənif dala fınxırdı. Alı xan atın bu vəziyyətini görəndə göz yaşı 
kimi dumduru axan suya baxanda gördü ki, ağacın başınnan 
qənirsiz bir gözəlin əksi suya tüşüf. Yuxarı, ağacın başına baxanda 
gördü, əyə, yuxarda bir qadın xəylağıdı. 
– Ay qız, aşağa en, sən nə karəsən, burya nə tüşüfsən? 
Pəri xanım dedi: 
– Ay oğlan, yaralıyam, tüşə bilmerəm.  
PDF created with pdfFactory Pro trial version www.pdffactory.com
 
 
318 
Pəri xanımı aşağı endirdilər. Allah göstərməsin, toz-duman 
bulannıx. Zulum çəkmiş qız aşağa düşdü. 
– Sən kimsən, xanım, hardan gəlif burya girifsən? 
Pəri xanım başdadı başına gələn əhvalatı Alı xana danışdı. Alı 
xan buna inanmadı, götürör görək nə deer: 
Alı xan ilk baxışdan buna elə vuruldu ku, elə bil buna dünyanı 
bağışdıyıflar. 
Səhər seyri bir ov çıxdı qarşıma, 
Könül sevdi səni kimi maralı. 
Üzün Mahitabdı, camalın günəş, 
Hardan oldun belə başı bəlalı?! 
Pəri xanım zulum görüf, qardaş dağı görüf, Allah göstərmə-
sin. Elə bildi ki, bu oğlan bunu lağa qoyor. 
Başına dolanım, ay cavan oğlan, 
Könlüm dərd əlinnən oluf yaralı. 
Gejə-gündüz mən eylərəm ahu-zar, 
Tutmayır səbrimin əsla qəralı. 
Aldı Alı xan: 
Seyraquflar bir araya gəlməsin, 
Danışıban gizlin sirrin bilməsin. 
Tanrı səni mənnən ayrı salmasın, 
Dəli könül durmaz sənnən aralı. 
Aldı Pəri xanım: 
Seyraquflar bir araya gəldilər, 
Danışıfnan gizlin sirrim bildilər. 
Qara bağrım dəlik-dəlik dəldilər, 
Pünhan-pünhan gülü-rəngim saralı. 
Alı xan dedi: 
– Ay qız, sənin dərdini burda kim bildi, burda kim var? 
Pəri dedi: 
– Oğlan, əvvəlcə de göröm sənin adın nədi? 
Alı xan dedi: 
– Səbr elə, bir azdan adımı da bilərsən.  
Götürdü görək daha nə dedi: 
PDF created with pdfFactory Pro trial version www.pdffactory.com
 
 
319 
Bağışdeyin burda bir az tələsiklik elədim. Alı xan  ki, gəldi-
Pəri xanımın əksini suda gördü. Onu aşağı tüşütdürdü. Vəzir-vəkil 
o yannan, bu yannan toplandılar. Vəzir dedi ki, Alı xan, bu 
tapdığın adamın yarısı sənindi, yarısı mənim. Alı xan dedi: 
– Yekə kişisən, bunu şaqqamı vurajeyik?  
Burda söz-söhbət geder, Pəri xanım da buların dediklərini 
eşider. Ona görə deer ki, “Seyraquflar bir araya gəldilər, Danı-
şıfnan gizlin sirrim bildilər”. 
Alı xan götürüf orda deer ki, ay qız, səni mən sevmişəm, özgə 
heş kim sevə bilməz. Pəri xanım dedi: 
– Sevgidən məhəbbətdən danışma.  
Alı xan görək nə dedi: 
Çapardan ayrılıf, gəlmişəm pünhan, 
Deyim məkanımı nişanbanişan. 
Xəbər alsan mənəm Vanlı Alı xan, 
Söylə göröm, sənin əslin haralı? 
Pəri xanım bu məqamda öz adını, öz məkanını nejə verəjək, 
biz deyək, siz şad olun. 
Səhər-səhər doğan dan ulduzuyam, 
Aşıxların söhbətiyəm, sazıyam. 
Adım Pəri, Hajı Səyyad qızıyam, 
Xəbər alsan yerim Bitlis şəhəri. 
Pəri xanım sözünü bitirən kimi Qara Vəzir dedi: 
– Xan, atını sür gedək. Bu xeyirli adam döylü.  
Ancax Qara Vəzir Pəri xanıma elə vurulmuşdu ki, Alı xannan 
da betər. Gözdərini çəkə bilmer qızın üzünnən. Amba Alı xanı 
yayındırmax istiyir. Alı xan da yayınmer. Məhəbbət quşu qonuf 
Pəri xanımın üzünə. Vallah, içəridə ürək bül-bül kimi cəh-cəh 
vuror ki, ay Alı xan, bu qızdan ömrün boyu əl çəkmə, dünya 
maralıdı, bunnan heç yanda yoxdu. 
Ancax Qara Vəzir gənə də dediyinnən dönmör.  
– Onu buralara xeyirrığa göndərmiyiflər. Onu mənim ixti-
yarıma verin, onu yoxluyum, tərbiyə eliyim. Onsuz da biz yuxuda 
tapdığımızı yarı bölmüşük, sonra da şərt kəsmişik. Verin aparıf bir 
PDF created with pdfFactory Pro trial version www.pdffactory.com
 
 
320 
müddət bu qızı sınaxdan keçirem, ya da qoyax qalsın buralarda. 
Qurda-quşa yem olsun.  
Nə isə Qara Vəzir çox yoncudu, çox zəhlə tökdü, az qaldı Alı 
xanı da yoldan çıxartsın. Çünkü Alı xan həməşə Qara Vəzirə 
inanmışdı, çox vaxt onun məsləhətdərinə qulaq aserdi. Az qalmışdı 
ki, Qara Vəzir Alı xanın saqqızını oğurrasın. Alı xan bir istədi qızı 
da burda qoyuf getsin ovun-quşun dalınca. Bu arada Pəri xanım 
Qara Vəzirin bəd niyətini başa düşüf Alı xan tərpənmək istəyəndə 
ona bir yalvarış tərzində baxdı. Bu baxış, Alı xanı varınnan yox 
elədi. Götürdü Pəri xanım Alı xana üzünü tutuf nə dedi: 
Bir qardaş adımı bədnam eylədi, 
Atam dedi, at başına döndüyüm. 
Bir qardaş bağrımın başın teylədi, 
Sən çat imdadıma başına döndüyüm. 
Aldı görək daha nejə dedi Pəri xanım: 
Atdılar çöllərə mən oldum ahu, 
Yetişsin dadıma şahların şahı. 
Qismətimi beylə yazıf ilahi, 
Qəbul eylə, sən başına döndüyüm. 
   
Mən sığındım məzar sandıx21 daşına, 
Bir irəhm eylə gözdən axan yaşıma. 
Pəriyəm, Alı xan, dönöm başına, 
Apar məni, can başına döndüyüm. 
Haşiyə: İrəhmətdik, aşıx Sadıx söylüyördü ku, Pəri xanım bir 
gejə məzərstannıxda qalıf, ona görə sözün son bəndində “Məzar 
sandıx” deyir. Məzarlıxdan sonra gəlif palıd ağacını tapıf, onun 
koyuşunda yatıf, sora ağaca çıxıf, vəhşilərdən qorunuf. Rəhmətdik 
ustad belə də izah eliyirdi.  
Alı xan dedi: 
– Qara Vəzir, gəl bunu götürüf aparax, yazıxdı. Orda qara-
başdarın arasında dolanar, baxarıx əslini-zatını öyrənərik. Yaxşı 
                                               
21 Məzar sandıq – məzarlıq, qəbirsanlıq 
PDF created with pdfFactory Pro trial version www.pdffactory.com
 
 
321 
adam olar saxlıyarıx, olmaz da ki, bir qadındı buraxarıx getsin, özü 
də taleyini tapsın.  
Vəzir dedi:  
– Yox, bu hökmən mənim öhdəmə keçməlidi.  
Alı xan dedi: 
– Xeyir, heç kimin də öhdəsinə keçmiyəjək. Bu qızı aparıf 
xannıxda kənizdərin arasında saxlıyajıyıx.  
Elə də götürdülər Pəri xanımı. Gəlhagəl, gəlif Alı xanın iqa-
mətgahına çatdılar. Pəri xanımı da bir kənarda tüşürdülər. Kənizdər 
töküldülər, Pəri xanımı apardılar. Yarasını yüyüf sarıdılar, çimiz-
dirdilər. Geyindirif bəzədilər. Allah, Allah, dünyədə nələr yaradıf-
san, Allah sən nələrə qadirsən?! Sən nələrə qadirsənmiş! Pəri xanı-
mın boyuna baxan, buxununa baxan, gözəlliyinə ayıl-mayıl oluf ta-
maşa eliyən, bir söznən bu sarayda kim var hamı mat-mətəl qalıf. 
Alı xan Pəri xanımı bu qiyafədə, bu yaraşıxda görəndə gös-
təriş verdi, əmr elədi: 
– Bu gün mənim toyum olmalıdı. 
Qara Vəzir dedi: 
– Əyə, yekə kişisən, nə sənin toyun olmalıdı. Axı biz ara-
mızda ilqar keçirmişdik, bunun yarısı mənimdi, yarsı sənindi. 
Alı xan dedi: 
– Ay Vəzir, doğrudu, biz şərt kəsmişdik ki, nə tapsax yarı 
böləjiyik. Axı bu bölünəsi döylü, bu insandı, insanı şaqqalamax 
olmaz. Gəl mən Pəri xanımın çəkisinin yarısı ağırlığında qızıl 
verim əl çək bu işdən.  
Vəzir dedi: 
– Yox, xan sağ olsun, əl çəkmiyəjəm. 
Alı xan dedi: 
– Gəl onda belə eliyək; qızı gətirək yanımıza, qız səni istiyər 
sənnən, məni istiyər mənnən qalar. Hansımızı istəsə, onnan 
öylənər. Nə deyirsən? 
Qara Vəzir irazı oldu bu şərtə. Qızı gətirdilər. Qızdan sual 
elədilər. Xanım, bu iki cavannan ikisinin də səndə gözü var, bun-
narın hansına gedərsən? 
PDF created with pdfFactory Pro trial version www.pdffactory.com
 
 
322 
Pəri xanım heç bir çətinnik, tərəddüd çəkmədən Alı xanı gös-
tərdi.  
– Onnan başqası Misirin Sultanı da olsa heç kimə getmərəm. 
Mən onun ovuyam, ilk olaraq meşədə məni o tapdı. Mən onun 
qismətiyəm – dedi. 
Bəli, bu münvalnan toy başdadı, qırx gün, qırx gejə Alı xan 
toy məclisi qurdu, onu özünə arvad elədi. 
Alı xannan Pəri xanım məhəbbətdərini bölüşməkdə olsunnar, 
Allah təbərəkü-təla öz işini görör. Günnər keşdi, aylar keşdi, 
doqquz ay, doqquz gün, doqquz sahatdan sonra Alı xannan Pəri 
xanımın bir cüt oğlu oldu. Uşaxları mamalar, dayalar bəsdiyif 
qırxları çıxan kimi, uşağın birinin adını Məhəmməd, o birinin adını 
Əhməd qoydular. 
 Günnər ötördü, aylar-illər tamamlanerdi. Pəri xanım  başdadı 
Alı xannan sərt davranmağa. Hər şeydən ötəri umu-küsü eləməyə. 
Alı xanın sözünə sərt cavaf verer. Alı xan dedi: 
– Ay Pəri xanım, sən ki əvvəllər çox mülayim idin, irəftarın 
xoşuydu. İndi sana nə oldu ku, mənnən belə soyux danışersan? 
Pəri xanım dedi: 
– Alı xan, mən daşdan, kəsəkdən yaranmamışam. Mənim 
atam-anam, öyüm-eşiyim var, məmləkətim var, qardaşım var, 
qohum-əqrəbam var. Mən onnarı görmək istiyirəm. İki ildi mən 
burda tusdax kimi qalmışam. 
Pərinin belə deməyi Alı xana çox yer elədi. Öz-özünə dedi: 
– Əyə, insan da belə naşükür olarmı?  
Oydu ku, üzünü Pəri xanıma tutuf dedi: 
– Ay Pəri, sənin atan öyü Qannı meşədə palıd ağacının 
kovuğuydu. Mən sənin atan öyünü nə görmüşəm ki, ora da gön-
dərem. Bu sahat aparem səni hardan götürmüşəm orya tulloyom, 
ordan o yana harya istersən get. Mənim ayrı imkanım yoxdu. 
Bu sözdən Pəri xanımın dili tutuldu. Neçə gün Pəri xanım nə Alı 
xannan, nə də heş kəsnən danışmadı. Günnərin bir günü Məhəmməd-
nən Əhmədi nənnisinə  qoyuf yırğalıyır. Alı xan öydə yoxdu. Həzin-
həzin “Dübeyt” qaydasınnan Pəri xanım nə oxuyur, siz şad olun: 
PDF created with pdfFactory Pro trial version www.pdffactory.com
 
 
323 
Bu qürbətdə mən yanıram, 
Layla balam, layla balam. 
Şirin cannan oysaneram, 
Layla balam, layla balam. 
 
Bu qürbətdə bağrım bişif, 
Ağlamaxdan gözüm şişif. 
Atam-anam yadma düşüf, 
Layla balam, layla balam. 
Bu vaxt Alı xan pəncərədən baxıf gördü kü, Pəri xanım cüt 
balasını da qarşısına qoyuf, gözdərinnən abi-leysan töküf hönkürə-
hönkürə ağlıyır. Dedi: 
– Şükür Allaha, Pərinin dili açılıf.  
Pəri götürör Alı xannan xavarsız sözün axırıncı bəndini görək 
nejə oxuyur? 
Pəri ağlar gözdən-qaşdan, 
Ürəyim yaner ataşdan. 
Məgər yarandımmı daşdan, 
Layla balam, layla balam. 
Alı xan içəri girif Pəri xanıma qoşuluf bir hönkürtü başdadılar 
ki, gəl görəsən.  
– Ay Pəri, mən indiyətən bilmerdim, doğrudan da başa tüş-
mördüm. Amba indi başa tüşdüm. Savaxdan səni göndərerəm 
ateyan vilayətinə, gedə bilərsən.  
Səhər açıldı, savaxlarınız həməşə xeyirlığa açılsın. Alı xan gös-
təriş verdi, qəflə-qatır nizamlandı. Hər tərəfə hay tüşdü. Yol təda-
rükü hazırrandı. Üç dəvə, dəvənin belində kəcavə; biri Məhəmmədə, 
biri Əhmədə, biri də Pəri xanıma. Ancax kim aparjax, kim yolçu 
olajax? Alı xan Pəri xanımı kimə  tafşırasıdı? Dözə bilmiyif bu 
ayrılığa Alı xan “Qaraçı” havasınnan görək nə deyəjək, siz şad olun: 
Başına döndüyüm, alagöz Pərim, 
Pərim, sən gedərsən, haçan gələrsən? 
Sana qurvan olsun canımnan, sərim, 
Pərim, sən gedərsən, haçan gələrsən? 
PDF created with pdfFactory Pro trial version www.pdffactory.com
 
 
324 
Pəri gözdərinin yaşını saxlıya bilmer. 
Başına döndüyüm, qurvan olduğum, 
Yarım, gedərgiyəm, yenə gələrəm. 
Zay olmasın ağlın, huşun, kamalın, 
Yarım, gedərgiyəm, yenə gələrəm. 
Aldı Alı xan: 
Sizin yerlər baxçalımı, bağlımı, 
Sinəm üstü düyünnümü, dağlımı? 
Əmanət verirəm bir cüt oğlumu. 
Pərim, gedərgisən, haçan gələrsən? 
Aler Pəri: 
Uca dağdan cada yollar aşıfdı, 
Bu qürbətdə mənim bağrım bişifdi. 
Atam-anam yaman yada düşüfdü, 
Yarım, gedərgiyəm, yenə gələrəm. 
Aldı Alı xan: 
Alı xan deyərlər mənim adıma, 
Darda qalsam qırxlar yetər dadıma. 
Hər bir zaman Pərim düşər yadıma, 
Pərim, gedərgisən haçan gələrsən? 
Aldı görək Pəri xanım cavabında nə dedi: 
Pəri vədə verdi sana yüz ilə, 
Göz yaşlarım ağ üzümə süzülə. 
Məni tafşırıfsan Qara Vəzirə, 
Yarım, gedərgiyəm, yenə gələrəm. 
Alı xan Pərinin kəcavəsini Qara Vəzirə tafşırmışdı. Doğrudu, 
o vaxtlar Vəzirin gözü Pəri xanımdaydı. Ancax Pəri xanımnan Alı 
xan ailə quruf ər-arvad olannan sonra Qara Vəzir özünü elə 
göstərmişdi ki, elə bil Pəri xanım bunun ən əziz bajısı, ən istəkli 
qardaşı arvadıdı. Onçun da Alı xan Pəriynən uşaxlarını ona etibar 
eliyif yola salerdı. 
Bəli, barxanalar yükləndi, dəvələr yükün götürdü, yol azuqəsi, 
yimək-içmək, uşaxların geyim-kejimi hamısı hazır oldu. Qara 
Vəzirin rəhbərliyinnən səksən nəfər də kəcaviyə qoşuluf yola 
PDF created with pdfFactory Pro trial version www.pdffactory.com
 
 
325 
tüşdülər. Gəlhagəl, gəlhagəl, günə bir mənzil, teyyi-mənazil axşam 
tərəfi gəlif çatdılar o qannı meşə deyilən yerə. O meşəyə ki, Pəri 
xanımı Alı xan ordan tapmışdı. Meşə də bir vers döylü, iki vers 
döylü, yüz verslərnən ölçülən qannı-qadalı bir meşədi. Ona görə də 
burya həm “qarannıx meşə”, həm də “qannı meşə” deyirdilər. Ala-
cıxlar açıldı, çadırrar quruldu. Axşam yiməyini, yəni şam yeməyini 
yedilər, uzanan uzandı, dincələn dincəldi. Keşik çəkənnər çadır-
rarın həndəvərində keşik çəkməkdə. Qara Vəzir keşikçilərə dedi: 
– Gedin siz də yıxılın yatın. Hələ öz torpağımızdayıx, bizə 
burda dəyif-dolaşan olmaz. Mən ayıx olajam, bir şey olsa hamınızı 
oyadaram. 
Pəri xanımın çadırı düşərgənin ortasında qurulmuşdu. Qara 
Vəzir bütün keşikçiləri yatırtdı. Gejənin bir aləminə kimi nəzarət 
elədi. Gördü ki, daha hamı yatıf. Bu fursatdan istifadə eliyif özünü 
xəlvətcə Pəri xanımın çadırına verdi. Pəri xanım içəridə hənirti 
duyuf yuxudan ayıldı. Gördü kü, içəri girən Qara Vəzirdi. Dedi: 
– Vəzir, nə gəzersən mənim çadırımda, sənin burda nə işin 
var? 
Vəzir dedi: 
– Pəri xanım, yadındadımı, Alı xannan aramızda şərtimiz va-
rıydı. Biz onda oya çıxmışdıq, şərtləşmişdik ki, əlimizə nə keçsə 
yarı böləjiyik. Alı xannan aramızda  olan mübahisələrimiz də 
yaqın ki, yadındadı. Onda sən Alı xana qismət oldun. Bular 
yadındadımı?  
Pəri xanım dedi: 
– Yadımdadı. İndi bunun mətləbə nə dəxli var. Mən Alı xanın 
kəbinni arvadıyam, gül kimi iki balamız var. 
Qara Vəzir dedi: 
– Heç elə şey yoxdu. Mən də mətləbimə çatmalıyam. Burda 
heç kim yoxdu, uşaxlar da şirin yuxudadı. Bu gejə mənnən 
olmalısan.  
Pəri xanım dedi: 
– Ay vəzir, Allahını istərsən etmə, eləmə, mənnən əl çək.  
Vəzir dedi: 
PDF created with pdfFactory Pro trial version www.pdffactory.com
 
 
326 
– Vallah iki dünya bir olsa da mənnən baş-başa olmalısan. Nə 
olur olsun, məqsədimə çatmalıyam.  
Pəri dedi: 
– Vəzir, əl çək bu qara niyyətinnən, bu iş baş tutan döylü. 
Mən Alı xanın namusuna ləkə gətirə bilmərəm. 
– Yox, Pəri xanım, olajax. Əyər olmuyajansa, bu cüt balannan 
əlini üzməlisən. 
Məhəmmədi götürdü əlinə qılıncı çıxartdı. Dedi: 
– Başını kəserəm, hə, ya yox?! 
Pəri xanım dedi: 
– Qulaq as. 
Götürdü “Yanıx Kərəmi” üsündə görək nə dedi: 
Vəzir, sən Allahı sevərsən, 
Öldürmə oğlumu, aman günüdü. 
Öldürüfnən mana zülüm edərsən, 
Öldürmə oğlumu, aman günüdü. 
Qara Vəzir dedi: 
– Astadan danış, camahata səs salma bu saat üzərəm Məhəm-
mədin başını. Hə, ya yox!  
Pəri xanım dedi: 
– Yox! 
Qılınc Məhəmmədin başını tulladı. Pəri xanım dəlilik həddinə 
gəlif çatmışdı. Götürdü görək nejə dedi: 
Rəhm elə bağbana, pozdurma bağı, 
Ana, ürəyinə gəl vurma dağı. 
Əridi könlümün qalmadı yağı, 
Öldürmə oğlumu, aman günüdü. 
Qara Vəzir ikinci uşağı əlinə götürör. Pəri xanıma dedi: 
– Hə, ya yox!  
Pəri xanım gənə götürdü görək nə dedi: 
And içirəm mərd igidlər sərinə, 
O qırxların, ərənnərin pirinə. 
Qıya baxsam, səni salar dərinə, 
Öldürmə oğlumu, aman günüdü. 
PDF created with pdfFactory Pro trial version www.pdffactory.com
 
 
327 
Aldı görək ağlıya-ağlıya Pəri nejə deyir. Allah tala sizdəri 
qəmnən-kədərdən azad eləsin, inşallah. 
Mən Pəriyəm, həsrət qaldım beş günə, 
Fələk kəmənd atdı ömrüm köşkünə. 
Adı bəlli Məhəmmədin eşqinə, 
Öldürmə oğlumu, aman günüdü. 
Zalım Vəzir o birisi uşağın da başını üzdü. O yana baxanda 
gördü uşaxların ikisinin də başı kəsilif. Vəzir gənə də əl çəkmədi. 
Gözünün qavağında iki uşağı öldürülən ananın namusuna təcavüz 
eləmək niyyətinnən əl çəkmədi. Beynava Pəri xanım gördü ki, 
zalım Qara Vəzir bunnan əl çəkəsi döylü. Dedi: 
– Qara Vəzir, tufanın dağılsın, iki balamı öldürdün, məni 
sındıra bilmədin, görürəm ki, razı olmasam məni də öldürəjəsən, 
səni fikrinnən daşındırmax müşgül məsələdi. Onda icazə ver su 
başına çıxem, yuyunum, yaxalanım gəlim.  
Qara Vəzir dedi: 
– Yox, icazə verə bilmərəm, qaçajaxsan.  
Pəri xanım dedi: 
– Yox qaçmaram, arxayın ol.  
Qara Vəzir bu şərtnən irazı oldu ki, Pəri xanımın belinə bir 
kəndir bağlasın. Kəndirin bir ucunu da öz əlində saxlasın.  
Pəri xanım aftafasını götürüf bayıra çıxdı. Belində deyildiyi 
kimi kəndirin bir ucu bağlanmış şəkildə. Alaçıxdan xeyli aralanan-
nan sonra kəndiri belinnən açdı. Kəndirin ucunu bir komuya 
bağlıyıf  “ya Allah”- deyif meşənin qalınlıxlarına üz tutdu. 
Qara Vəzir bir az gözdədi, gözdədi, gördü ki, qız gəlmer. İpi 
çəkməyə başdadı, bir şey hasil olmadı. Nə qədər dartdı güjü 
çatmadı. Dedi: 
– Bu zalım qızı nə təhər möhkəm adamdı, nə qədər çəkerəm 
tərpənmer.  
Bir az gözdədi, gördü Pəri gənə gəlmer. İpin ujunnan tutuf 
getdi, gördü Pəri xanım nə gəzer. İpin ujunu bir komuya bağlıyıf 
qaçıf gedif. Qara Vəzir tez hay-haray saldı, qışqırdı, bağırdı. 
Başdadı gözətçiləri söyüf-biyabır eləməyə. Harda ölmüşdünüz, 
PDF created with pdfFactory Pro trial version www.pdffactory.com
 
 
328 
hara baxerdiniz. İndi Alı xana nə cavaf verəjiyik? Hamı oyandı 
Qara Vəzir qışqırmağında, bağırmağında. Məxləs, savax açıldı. 
Pəri xanımın çadırına yaxınnaşıf gördülər ki, içəridə hər iki 
körpənin başı kəsilif, özdəri də yan-yana uzanıf. Çadır al-qana 
boyanıf. Pəri xanım da yoxdu. 
Qara Vəzir özünnən uydura-uydura yalannan deyir ki, hara-
mılar basqın elədilər, uşaxları öldürdülər, Pəri xanımı da götürüf 
getdilər. Özünü ərtistdiyə qoyuf başına-gözünə döyən Vəzir ya-
lannan bir haray-həşir qopartmışdı ki, gəl görəsən. Bunnar burda 
qalsınnar, görək Pəri xanımın axrı nə oldu. Qarannıx meşədə, 
ayaxyalın, başıaçıx qaçan Pəri xanımın əyağını tikən, çökür haldan 
salmışdı. Baldırını-başını tikən cıra-cıra gördü bir tərəfdə it hürör. 
Özünü saldı bu it hürən tərəfə. Baxanda gördü ku, bir komadı, 
komanın dörd yanında bir xeyli heyvandı. Heyvanın dörd yanında 
çovan itdəri yatışer. İtdər Pəri xanımın ayağının səsini duydular, 
başdadılar hürüşməyə. Səs-küyə sürünün çovanı ayıldı. Səs gələn 
tərəfə gələndə gördü ki, yarı çırpax, yarı üryan, yarı geyimli bir 
qadındı. Gördü elə bil heç bəni adam döylü, nəsə bu Hürüdümü, 
məleykədimi, nədi? Çovan tanımadığı qadının üstünə tərəf, yanı 
səmtinə tərəf üz tutdu. Dedi: 
– Ay bajı, ay bajı, sən kimsən, sən nəçisən, meşənin bu 
cəngəlliyində nə gəzersən? 
Pəri xanım görək çovanın sorğusuna nə cavaf verdi: 
Nagah yerdən ürcah oldun, 
İmdad elə mana, qardaş. 
Mən fağırın bu günündə 
İmdad elə mana, qardaş. 
Çovan da nə olajax, çöl adamıydı. Günü çöldə, kolda keç-
mişdi. Bir az da şairyanalığı varıydı. Götürüf görək Pəri xanıma nə 
cavaf verir, siz şad olun: 
Nagah yerdən ürcah oldun, 
Dərdin söylə mana, bacı. 
Bəlkə bir əlac eliyəm, 
Dərdin söylə mana, bacı. 
PDF created with pdfFactory Pro trial version www.pdffactory.com
 
 
329 
Aler burda Pəri xanım, görək nejə deer: 
Mənim bu halım biləllər, 
Əl açsam yaman güləllər. 
İndi dalımcan gələllər, 
İmdad elə mana, qardaş! 
Çovan dedi: 
– Ay bajı, qulas as. 
Dərin dəryaya dalaram, 
Canmı oddara salaram, 
Sənin qisasın alaram, 
Dərdin söylə mana, bacı. 
Götürör gənə Pəri xanım, görək sözün möhürbəndini nejə 
deyir, eşidənnər sağ olsun. 
Pəriyəm, yoxdu günahım, 
Ərşə dayanıfdı ahım. 
Bir Alı xandı pənahım, 
İmdad eylə mana, qardaş! 
Götürdü yenə çovan görək sözünü nejə tamamladı: 
Nə gəzersən dağdan-dağa, 
Canım yolunda sadağa.  
Nə sözün var de Budağa, 
Dərdin söylə mana, bacı. 
Çünkü çovanın adı Budağıydı, onçün sözün tafşırmasında öz 
adını çəker. 
Pəri xanım avaznan dediyini dilinnən də Budax çovana 
danışdı. Dedi: 
– Ay çovan qardaş, mən də and içerəm ki, sana bajı olajam. 
Sözümüz, sirrimiz aramızda qalajax. Mənim namusumu bir qardaş 
kimi qoruyajağına söz ver. 
– Ay bajı, Allah eşqina, sən nə danışersan, sən mənim  bu 
günnən bajımsan ki, bajımsan. İndi sən burda dur heç haraya 
tərpənmə, sənin üstbaşın cırılıf, libasların ələ gələsi döylü, burda 
dur, gedem tezcənə nənəmin donunnan-doxçasınnan götüröm 
gətirem. 
PDF created with pdfFactory Pro trial version www.pdffactory.com
 
 
330 
Çovan sözü ağzınnan çıxan kimi götürüldü kəndə sarı. Gəlif 
komalarına çatdı. Nənəsinin sandığını açıf ordan bir neçə ge-
yinəcək götürüf, Pəri xanımın yanına gəldi. 
Pəri xanım Budax çovanın yanında gah qoyun qaytarer, gah 
quzu qaytarer. 
Günnərin bir günü Budax çovan iki ayağını bir başmağa  
qoyuf dedi: 
– Ay bajı, o ki, biz qardaş-bajı oldux, səni and vererəm o 
gözəgörünməzə, başına nələr gəldiyini, buralara nejə gəlif çıx-
dığını mana bir əməlli-başdı danış. 
Çovan bu andı verəndə Pəri xanım durammadı. Dedi: 
– Çovan qardaş, görörəm çox üz vurorsan, sözünü yerə 
salmaram. Ancax dərdimi deməzdən qavax istiyirəm sinəmə gələn 
üç bənd söz var onu deyim, sora dərdimi nə ki var, sana 
danışacajam, inşallah!  
Pəri xanım bu yerdə “Urfanı” havasına nə deer, siz nə 
eşidersiniz: 
Başına döndüyüm, ay çovan qardaş, 
Harda görsən Alı xana de gəlsin. 
Didəmnən tökərəm mən qanilən yaş, 
Harda görsən Alı xana de gəlsin. 
 
Yaqın tanıyarsan görcəyin onu,  
Oddan köynəyi var, alovdan donu. 
Yaxannan tutaram qiyamat günü. 
Harda görsən Alı xana de gəlsin. 
– Ay bajı, başına dönöm, sənin dərdin nədi, Alı xan kimdi? 
Dedi: 
– Qulaq as! 
Adım Pəri xanım, Alı xan butam, 
Çərxi-fələk etdi mənə çox sitəm. 
Qoymadı axırda murada çatam, 
Mənsur kimi çəkdi dara, de gəlsin. 
Harda görsən Alı xana, de gəlsin. 
PDF created with pdfFactory Pro trial version www.pdffactory.com
 
 
331 
Yazıx çovanın anası Pəri xanımın başına fır-fır firraner. 
Fikrinnən də keçirer ki, oğlumunkunu Allah yetirif öz əyağınnan 
belə bir gəlin çıxıf qarşımıza. Bunu dilə tutuf çovana ala bilsəm, 
çox yaxşı olar. Həm gəlnim olar, həm də vaxlı-vaxtında qoyunu-
keçiyi sağar, işimizi yüngülləşdirər. Bir müddətdən sonra da 
oğlum-ata, mən də nənə olaram. Qarı bu cür fikirrəşer. Amba 
Budax çovanın fikri ayrıdı. Çünkü Budax çovan Pəri xanıma 
“bajı”-deyif, sözünnən dönəsi döylü.  
Pəri xanım ujunnan-qulağınnan başına gələnnəri çovana qan-
dırdı ki, başıma belə-belə işdər gəlif. Budax çovan Pəri xanımın 
halına çox ajıdı. Ürəyində Tafdıxnan Qara Vəziri çox yamannadı.  
Pəri xanım bir neçə gün Budax çovangildə qalası oldu. Amba 
gejənin bir aləmi fikirrəşdi ki, mən bularda nə qədər qalasıyam. 
Yolu-irzi yoxluyuf bələtdəmişdi ertədən. Gejənin bir vaxtı 
pəncələri üstündə yavaş-yavaş Budax çovanın damınan çıxıf yola 
tüşdü. Gəlhagəl gəlif “Qarannıx meşə”nin qırağına çıxdı. 
Sizə kimnən deyim Qara Vəzirdən. Qara vəzir geri qayıtdı; 
ahnan, vaynan, iki körpənin meyidinnən. Üz-gözünə döyə-döyə 
Alı xanın yanında özünü təmizə çıxartmaxdan ötəri Pəri xanımı 
yamannadı. Alı xanı inandırmağa çalışdı ki, bu işdəri Pəri xanım 
özü törədif, uşaxların da meyitdərini çadırda qoyuf qaçıf. 
Uşaxları dəfn elədilər, üç, yeddi mərasimlərini verdilər. Alı 
xan Qara Vəziri yanına çağırıf dedi, livaslarımızı da dəyişək, 
baravar Pəri xanımı axtarmağa gedək. Belə də elədilər. Yola 
düşdülər. Çox axtardılar, çox soraxladılar, özdərini o yan-bu yana 
çox vurdular. Pəridən əsər-əlamət görmədilər. Elə bil yer yarılıf, 
Pəri xanım da yerə girmişdi. Harda ki, uşaxların başını Qara Vəzir 
kəsmişdi, orya gəlif çıxdılar. Vəzir dedi: 
– Xan sağ olsun, haramılar burda gəlif uşaxların başını kəsif. 
Əsgərrər də yatışmış, mən də onnara arxeyın oluf yatmışam, 
başımıza belə bir badbaxt iş gəldi.  
Alı xan hələ uşaxlarının qanı qurumamış bu torpağı qoxladı, 
dünya başına fırrandı, gözdəri qaraldı. Özünə gələndə götürdü 
görək nejə dedi: 
PDF created with pdfFactory Pro trial version www.pdffactory.com
 
 
332 
Qadir Allah, sən bilersən, 
Nə müşgüldü işim mənim. 
Ayrı düşdüm Pəri xanımnan, 
Qovğalıdı başım mənim. 
Götürör birini də: 
Əlimnən uçurtdum qazım, 
Dərdimi dərtdərə yazım. 
Gərək gedif qürbət gəzim, 
Dərvişlikdi işim mənim. 
Aldı görək birini də: 
Alı xan eylədi nəzir, 
Yaradan üstümdə gəzir. 
Boynun sınsın, Qara Vəzir, 
İtirdin sirdaşım mənim. 
Alı xan neynəsin, əlinnən nə gəler? 
Bəli, gəlhagəl, Alı xan gəlif Budax çovanın komasına yaxın-
naşdı. Çünki həmən yolnan gəlmişdilər. Gəldilər Budax çovana 
çatdılar. Çovan buları çox layıxlı qarşıladı. Bir toğlu kəsdi, yedilər, 
içdilər, söhbət elədilər, o yannan, bu yannan danışdılar. Alı xan 
Budax çovannan Pəri xanımı soruşdu. Budax çovan Pərinin ona 
danışdıxlarını, özü də bir aya kimi onnar da qaldığını, sonra da 
gejənin bir aləmi qaçıf getdiyini Alı xana olduğu kimi danışdı. Alı 
xan Budax çovanın didiklərini eşidif yola düşməkdə olsun, görək 
Pəri xanımın halı nejə oldu, başına daha nələr gəldi?! 
Pəri xanım çovannan ayrılannan sonra, səhər tezdən meşədən 
qırağa çıxdı. Gördü bir yerdə tüstü gəler, bir körpünün başında; 
baxdı gördü kü, ojax yaner, ancax burda heç kim yoxdu. Kimlərsə 
gəlif burda ojax qalıyıf, biş-tüş eliyif, yiyif-içif təzəcə çıxıf 
gediflər. Öz-özünə fikirrəşdi ki, yaqın burya gənə gəlif-gedən 
olajax. Götürüf bir namə yazıf, görək nə təhəri yazer, biz deyək, 
siz şad olun, inşallah. 
Gələn bəzirgannar, gedən xocalar, 
Bu naməni Alı xana yetirin. 
 
PDF created with pdfFactory Pro trial version www.pdffactory.com
 
 
333 
Yatammıram ay qarannıx gejələr, 
Bu naməni Alı xana yetirin. 
 
Naməni yazanın şuxdu qələmi, 
İmrandı dilləri, xoşdu kəlamı. 
Oğlanlarmı qırdı gürvə haramı 
Bu naməni Alı xana yetirin. 
 
Dərdim əlli ikən, gəldi oldu yüz, 
Biri həkim, biri loğman, biri siz. 
Adım Pəri xanım, vətənim Bitliz, 
Bu naməni Alı xana yetirin. 
Ojax daşdarının hərəsini bir tərəfə tulladı. Məktuvu püküf 
daşın birinin altda qoydu. Ustatdar deerdi ki, Pəri xanım bir neçə 
gün qabax kağız-qələmi irast gəldiyi bir kəcavədən almışdı. 
Dərdini o kağıza yazıf daşın altına qoyur. Yoxsa meşənin ortasında 
Pəri xanım kağız-qələmi hardan alerdı? Bir ustad da deerdi ki, Pəri 
xanım ürək sözdərini kömürnən ağac qabığına yazmışdı. Bizə 
çatan odu ku, Pəri xanım belə bir sözü yazıf daşın altına qoydu, 
tərpəndi. Pəri xanım Budax çovanın yanında olan vaxtı saşdarını 
dəstəliyif qoyunun dərisinin içinə yığmışdı, papax kimi, üzünə də 
əl gəzdirmişdi, bir az qaraltmışdı. Elə bilsin kişi livası geyinmişdi. 
Pəri xanım bu görüntüdə, bu qiyafədə gəlif Bitlis şəhərinə 
çatdı. Düz atası Hajı Səyyadın qapısına gəldi. Hacı Səyyada baş 
əydi. Bəli, bunnan qavax Pəri xanım malikanələrinin qavağına 
gələn vaxtı Hajı Səyyadın çox yaman kəlfləri varıydı, yanı itdəri 
varıydı, bu itdər yerdə adamı, göydə quşu alerdı. Bir adam qapıya 
buraxmazdı. Ancax Pəri xanım dərvazadan içəri girəndə itdər ona 
hürə-hürə cumdularsa da, Pəri xanımı görən kimi tanıyıf sakit-
ləşdilər. Pəri xanım sevindiyinnən başını atası Hajı Sayyad ayağını 
qoyduğu piləkənin üstünə qoyuf yuxuya getdi. Pəri xanım burda 
yuxuya getməkdə olsun, Hajı Sayyad savax namazına qalxanda 
gördü kü, aya, qapıda piləkənin ayağında bir adam yater, itdər də 
dörd tərəfini kəsif ona keşik çəkellər. Təpiyinnən vuruf qaldırdı: 
PDF created with pdfFactory Pro trial version www.pdffactory.com
 
 
334 
– Əyə kimsən, burda niyə yatersan!  
Dedi: 
– Adım Əhmətdi, sana qurvan olom, eşitmişəm səxavətdi 
adamsan. Sürfəyin qırığınnan-söküyünnən yığıf, toyux-cücənə 
baxaram, kimsəsiz adamam, məni qabul elə.  
Hajı Sayyadın buna yazığı gəldi. Dedi: 
– Nə qədər könlün istiyir qal mənim yanımda, sən də bir 
qismət ruzunu taparsan inşallah. 
Bu günnən Pəri xanım Əhməd adınnan ata mülkündə kişi 
livasında  qalmaxda olsun sizə kimnən deyəjəm – Alı xannan. Alı 
xannan vəzir Budax çovanın komasında nahar eliyif qalxan kimi, 
Budax çovan da bulara qoşuldu. Üzünü anasına tutuf dedi: 
– Ana, bu mal-qoyun bu günnən sana baxer. Mən getdim 
bajımı axtarmağa. Gəlhagəl, gəlhagəl, gəlif körpü başınnan keçən 
vaxtı Qara Vəzir dedi ki, Alı xan, burda bir bəzirgan hörrəsi 
qayırax. Ocağı qaladılar, taveyi asmaxdan ötrü daş lazım gəldi. O 
daşı qaldırdılar, bu daşı qaldırdılar, daşın birini qaldıranda Pəri 
xanımın məktuvu daşın birinin altınnan çıxdı. Alı xan başdadı 
məktuvu oxumağa. 
– “Bu naməni Alı xana yetirin” – kəlməsini oxuyan kimi Alı 
xan yaqınlaşdırdı ki, məktuvu Pəri xanım yazıf, özü də Bitliz 
şəhərinə gedif. 
Dastanın bu yerini ustaddar belə də danışerdılar. 
Alı xan, Qara Vəzir, bir də Budax çovan körpü başına gələndə 
görüllər ki, bir neçə bəzirgan körpü başında hörrə pişirillər. 
Bəzirgannardan biri daşın altınnan tapdığı məktubu oxuyur. Bu 
vaxt Alı xangil gəlif bəzirgannarın yanına çatanda bəzirgan həmən 
məktuvu oxuyur. Bəzirgan məktuvu oxuyuf qurtarannan sonra Alı 
xan götürör belə deyir: 
Başına döndüyüm, bəzirgan başı, 
Bu naməni yazan xanım nejoldu? 
Ayağına dəyməsin yolların daşı, 
Bu naməni yazan xanım nejoldu? 
Götürür Bəzirgan görək nə deyir: 
PDF created with pdfFactory Pro trial version www.pdffactory.com
 
 
335 
Başına döndüyüm sövdəgar qardaş 
Kağız mənə nagah yerdən tuş oldu. 
Görməmişəm yazan Pəri, ya mələk, 
Kağız mənə nagah yerdən tuş oldu. 
Götürdü Alı xan: 
Aləm bilir cannan-başdan bezaram, 
Özüm-öz özümə fərman yazaram. 
Pəri deyən bu dünyanı gəzərəm, 
Bu kağızı yazan sonam nejoldu? 
Bəzirgan deer: 
Eşqin səməndini minif çapmışam, 
Bənna oluf sınıx könül yapmışam. 
Bu naməni daş altınnan tapmışam, 
Nama mana nagah yerdən tuş oldu. 
Görək Alı xan nə dedi: 
Alı xan deyərlər mənim adıma, 
Pərvanə tək qovrulmuşam oduna. 
Hər zaman düşəndə Pərim yadıma, 
Bu kağızı yazan Pərim nejoldu? 
Aldı Bəzirgan: 
Yetişsin dadına Heydarı-Kərrar, 
Yolunda qoymuşam malı-mülkü – var. 
Sana qurvan olsun Saleh Sövdəgar, 
Namə mana nagah yerdən tuş oldu. 
Alı xangil bəzirgannarnan, sövdagarrarnan sağollaşıf ayrıl-
dılar. Alı xan, Qara vəzir, Budax çovan dərviş livas başdadılar 
Bitlis şəhəri səmtinə yol aldılar. Gəlif Qaraman adında bir kəndə 
çatdılar. Kəndin qulağında iki mərtəvəli bir oda. Binanın külfirən-
gisində bir gözəl xanım əyləşif. Qız gördü kü, iki nəfər gəler. Qara 
vəzir dedi: 
– Ay öy sahibi? Bizi qonağ alarsınızmı? 
– Əyər Allah qonağısınızsa, alaram. 
–  Əlbətdə ki, Allah qonaxlarıyıx. 
PDF created with pdfFactory Pro trial version www.pdffactory.com
 
 
336 
Xanımın adı Nərgiziydi. Nərgiz xanım qarabaşdarına, kəniz-
dərinə, nökərrərinə göstəriş verdi:  
– Qonaxları qəbul eliyin, onnara hörmətnən yanaşın, yaxşı 
quluxlarında durun. 
Nolajax, qonaxları qarşıladılar, qulluxlarında durdular, yedir-
dif-içirtdilər. Oda verdilər. Yatıf durdular. Savaxlarınız xeyirlərə 
açılsın, sübh tezdən Alı xan eşiyə çıxıf yüyürəndə, Nərgiz xanım 
bunu gördü. Gördü ki, ilahi, bu nejə gözəl oğlandı? Mən neyleyim 
bunu burda əyliyim! 
Nərgiz xanım qarabaşını çağırıf dedi: 
– Ay qız, bu qızıl onnuğu apar o yuyunan dərvişə ver.  
Qara Vəzirnən Budax çovan da özdərini dərviş kimi göstər-
məkdən ötürü “Yarəb, məni ayırma Şahi Vəlidən, Yarəb, məni 
ayırma Həzrət Əlidən” – deyif qəsidə oxuyullar. 
Nərgiz xanım bunnarın belə oxumaxlarını görüf birə beş Alı 
xana vuruldu. Öz-özünə dedi, ya rəbbim, mana nə böyük mər-
həmət göstərifsən, mana belə bir cavan yetirifsən. 
Qarabaş qızıl onnuğu gətirif Alı xana uzatdı. Alı xan dedi: 
– Qız, biz pay alan dərvişdərdən döylük, pay verən dərviş-
dərdənik. Apar qızılı sahıvına ver, mənim qızıla ehtiyacım yoxdu. 
Belə deyif civinnən bir oyuc qızıl çıxardıf qarabaşa verdi. 
Onu da deyim ki, ortada şübhə yaranmasın deyə Nərgiz xanım 
iki dənə beşdik qızıl da vermişdi qaravaşa, birni Qara vəzirdən, 
birni də Budax çovannan ötəri. Qız beşdik qızılı Qara vəzirə uza-
dan kimi, vəzir qızılı alıf da civinə qoydu. Budax çovan qızıl-mızıl 
görməmişdi həyatı boyu. Qızılı götürüf ağzına saldı, gördü bərkdi, 
bir az dişinnən əzdi, gördü dadı-duzu yoxdu. Öz-özünə dedi: 
– Nəyimə lazımdı, nə şəkərdi, nə nabatdı, nə qəntdi. Əzilmiş 
beşdiyi var gücünnən uzağa tulazdadı. 
Nərgiz xanım işi belə görüf özü Alı xanın yanına gəldi. Dedi:  
– Oğlan, bu gejə qonağım oldun, sizi yol adamı hesab elədim. 
Ancax sənə vurulmuşam, bu gejə də özümün şəxsi qonağım 
olmalısan. Ürəyimə üç bənd söz gəlif, istərdim onu qəbul eliyəsən. 
Alı xan dedi: 
PDF created with pdfFactory Pro trial version www.pdffactory.com
 
 
337 
– Buyur, göröm nə demək istiyirsən? 
Nərgiz xanım dedi:  
– Qulaq as, gör nə dejəm: 
İltimas eylərəm, ay Alı dərviş, 
Gəl al məni, getmə bizim ellərdən. 
Sən də mənim kimi eşq oduna düş, 
Gəl al məni, getmə bizim ellərdən. 
Alı xan: 
İltimas eyləmə, ay Nərgiz xanım, 
Gedərgiyəm, burda qala bilmərəm. 
Axtareram soraq ala bilmerəm, 
Gedərgiyəm burda qala bilmərəm. 
Aldı Nərgiz xanım: 
Mənəm bu yerlərin sultanı-xanı, 
Tutmuşam dəstimdə gülü-reyhanı. 
Mən səni severəm, sən də sev məni, 
Gəl al məni, getmə bizim ellərdən. 
Götürör Alı xan, görək nə deyir: 
Mənim yarım geyər alı-qırmızı, 
İşvəsi-qəmzəsi yandırer bizi. 
Bağın bənövşəsi, gülün nərgizi, 
Onnan geyrisini dərə bilmərəm. 
Mənim sevgilim var qala bilmərəm. 
Götürör Nərgiz xanım görək daha nə deyir: 
Sən mənim canımsan, canım cananım, 
Sabahım-salatım, dinim, imanım, 
Sana qurvan olsun bu Nərgiz xanım, 
Gəl al məni, getmə bizim ellərdən. 
Alı xan dedi: 
– Ay xanım, ay xanım, qulaq as! 
Leyliyə Məcnundu, Əsliyə-Kərəm, 
Nolar yar camalın bir də mən görəm. 
Qadir Allah, sənnən möhlət istərəm, 
 
PDF created with pdfFactory Pro trial version www.pdffactory.com
 
 
338 
Alıyam, Pərisiz can da vermərəm, 
Gedərgiyəm, burda qala bilmərəm. 
Söz cavabı tamam oluf, Alı xan Nərgiz xanımnan halallıx 
istiyif yola tüşdülər. Gəlhagəl, günə bir mənzil, teyyi-mənazil, 
gəlif çatdılar Bitlis şəhərinə. Bitlis şəhərində dərvişdər qapı-qapı 
gəzif hər qapıda qəsidə oxuya-oxuya gəzillər. Gəldilər bazar 
böyrünə çıxdılar. Buralarda hərrənellər, Hajı Səyyadın öyünü nejə 
tafsınnar, nejə bulsunnar? 
Günnərin bir günü, Hajı Səyyadın öyünə bazarrıx lazım oldu. 
Hajı Səyyad pul çıxardıf Əhmədi çağırdı, pulu verdi, dedi: 
– Bala, öyün bazarrığı tükənif, get yaxşı bir bazarrıx elə.  
Pəri xanım Əhmət livasında bazara gəldi, hərrəndi. Bir də 
gördü Ali dərviş, Qara vəzir, yanında da Budax çovan qəsidə  
deyə-deyə camahatdan pul alellar. Pəri xanım bazarrığını eliyif 
geri döndü. Evə gəldi. Üzünü Hajı Səyyada tutuf dedi: 
– Baba. 
Dedi: 
– Bəli.  
– Baba, sizdən bir söz soruşajam. Siz hörmətdi-izzətdi bir 
adamsınız, qonaxçıl adamsınız. Bayax bazarda üç nəfər dərviş 
gördüm, elə gözəl oxuyullar adamın tükləri biz-biz olor. Nolar 
gətirəsən bu gecə onnar burda söhbət eliyə.  
Hajı Səyyad dedi: 
– Oğul, o dərvişdəri tanıyırsanmı?  
Əhməd dedi:  
– Bəli, bazarda filankəsin karvansarasında dayanıflar.  
– Oğul, get onnarı təklif elə, bu gecə gəlsinnər bizə söhbət 
eləsinnər. 
Pəri xanım, yanı Əhməd bazara gəldi. Hərrəndi bazarın ağzın-
da Qara vəziri, Budax çovanı, Alı xanı gördü. Baş əydi, əllərini 
sinəsinə qoydu. Dedi: 
– Ağa dərvişdər, sizin qəminiz az olsun, dərdiniz az olsun, 
kefiniz saz olsun. Mənim ağam istiyir ki, siz bu gejə onun qonağı 
olasınız. 
PDF created with pdfFactory Pro trial version www.pdffactory.com
 
 
339 
– Sizin ağanız kimdi? 
– Gedəndə görərsiniz. 
Əhmədin arxasıncan (yanı Pəri xanımın) Alı xan, Qara vəzir 
bir də Budax çovan gəlif Hajı Səyyadın malikanəsinə çatdılar. 
Bunnarı qonağ otağına yerrəşdirdilər. Alı xan elə gözəl səsnən 
qəzəllər oxuyur ku, meyillər açer, könüllər oxşuyur, dini söhbətdər 
eliyir. Eşidənnər mat qaler bunun danışığına, oxumasına. Alı xan 
üzü nurlu peyğəmbərimizdən, Dədə Qorquddan, Mövlanadan, 
Yunis Əmrədən elə söhbətdər eliyir ki, elə bil bu onnarın özüdü. 
Camahat ayıl-mayıl oluf bunun söhbətdərinnən. Xalxın ağzı açıx 
qalıf. Məclisə cümlə-aləm toplaşıf. Gejənin bir müddətinə kimi Alı 
xan danışdı, oxudu, milləti feyziyab elədi. Sözünü-söhbətini 
yekunnaşdırmax istədi, dedi: 
– Sizin içinizdən də bir danışan, dinnən, şəriyətdən danışmax 
istəyininiz yoxdumu?  
Camahatın arasınnan Əhmət (yanı Pəri xanım) irəli çıxıf dedi: 
– Mən danışmax istiyirəm. İxtiyar versəniz, bir söhbət də mən 
eliyərəm. 
Alı xan dedi: 
– Niyə olmor, çox gözəl olar. 
Pəri xanım çox özünü qavağa vermerdi. Həm də üz gözünü 
kü, müşəmbələmişdi, istəmerdi ki, camahat bunu yaxınnan görüf 
iyrənsin. 
İrəli gəldi, əlinə bir çuvvuğ alıf sinəsinə basdı görək nə dedi: 
Ay hazarat, heç gözdülər görməsin, 
Nə yaman olurmuş yaman ayrılıx. 
Ölüm haxdı, bu dünyada insana, 
Ölümnən də betər, aman, ayrılıx. 
 
Dərdim bir dəryadı, könlüm bir ada, 
Günbəgünnən artıf oldu ziyada. 
Hərdən bir cüt balam düşəndə yada, 
Ucalar başımnan duman, ayrılıx.  
– deyəndə Alı xan şeşəltdi gözünü buna doğru.  
PDF created with pdfFactory Pro trial version www.pdffactory.com
 
 
340 
– Əyə, sana qurvan olom, nəydi o oxuduğun? Birni də 
oxuynan.  
Əhməd sonuncu bəndi deməzdən qavax Alı xan dedi: 
– Ayə, o cüt bala dedin, nə dedin, mənim tufanımı niyə 
dağıtdın?! 
Aldı görək Əhməd nə deyir: 
Əhməd gəlir bu meydanda durmağa, 
Müjgan oxun şirin cana vurmağa. 
Dünya bibəfadı, bir də görməyə, 
Gəlmer sağlığıma güman, ayrılıx. 
Bəli, gejə başa çatdı, hərə bir tərəfə dağılışdı. Yatmaxda 
olsunnar. Savaxlarınız xeyrriyə açılsın, inşallah! Savax açıldı. 
Dərvişdərə gənə çörək, yemək gələn vaxtı, bu tərəfdən o, o 
tərəfdən bu – hamı içəri girer. Budax çovan dedi: 
– Mən bajımı gəzerəm.  
Alı xan dedi: 
– Mənim itiyim var.  
Qara vəzir dedi: 
– Mənim də itiyim var.  
Ancax Əhməd bunnara qulluğ eliyir. Alı xan dedi: 
– Əhməd, qardaş, axşamkı sözünü bir də oxuyarsanmı? 
Mənim ciyarımı dağladı. 
Əhməd dedi: 
– Bu şərtnən oxuyaram ki, nə içəridən çıxanı, nə də eşdən 
gələni buraxmıyın çölə, hamı bir yerdə qalsın.  
Hacı Səyyad dedi: 
– Oğul, mənim bu öydə kimim var hamısı burdadı. Zövçəmdi 
burdadı, iki oğlumdu burdadı, nökər-qulluxçu, qaravaş – kim var 
hamsı burdadı. 
Əhməd dedi: 
– Nə olsun, içəri girəni buraxın gəlsin, çölə çıxanı 
buraxmıyın.  
Belə deyəndə Budax çovan  durdu qapının ağzını kəsdirdi. 
Eni-eninə, uzunu-uzununa – qapının ağzında durdu. Dedi: 
PDF created with pdfFactory Pro trial version www.pdffactory.com
 
 
341 
– Mənim başım üstə, içəri girəni buraxajam, eşiyə çıxanı 
buraxmıyjam.  
Alı xan dedi: 
– Ay Əhməd qardaş, indi oxuya bilərsən ki?  
Dedi: 
– Oxuyaram, inşallah! Amma mənim fikrimə nəzər salın, 
məni yaxşı başa tüşün, görün nə demək istiyirəm! 
Axşam Hajı Səyyad dərvişdərin bir-bir adını soruşuf – Qara 
vəzir deyif Qara Muradam, Çovan deyif Budax çovanam, Alı 
xannan soruşanda deef ki,adım Nihan vəzirdi. Ancaq Pəri xanım 
gördü kü, çovannan başqa ikisi də addarını dandılar. Götürüf görək 
burda nə dejək. 
O zaman ki, çıxdın Vannan irağa, 
Qatırlı, şuturlu, mayalı dərviş! 
Dindirəndə kəlmə-kəlmə danışan, 
Gəlinnən, qızdan da həyalı dərviş! 
 
O zaman ki, çıxdım yollara Vannan, 
Bu qürvət ellərdə mən oldum canuan. 
Halımı xəvər al Budax çovannan, 
O biler hər işi, əhvalı, dərviş! 
Alı xan gənə təcüfləndi, dedi: 
– Nə deer əyə, bu. Ə, çovan nəyi bilersən? 
Çovan dedi: 
– Qardaş, heç zad başa düşə bilmerəm, ancax deyəsən o düz 
danışer. 
Başım qoydum astanada daşa da, 
Rəhm edən olmadı gözdə yaşa da. 
Mən də gördüm bir qarannıx meşədə, 
O sən itirdiyin maralı, dərviş! 
– Ayə, sən nə danışersan, açıx de göröm. 
Dedi: 
– Qulaq as, bir az səbrin olsun: 
 
PDF created with pdfFactory Pro trial version www.pdffactory.com
 
 
342 
Çoxdu ürəyimin qəmi-azarı, 
Gözümə görünməz döyləti-varı. 
Mənim öymü yıxdı Tafdıxnan, qarı, 
Kəsdilər babamnan ilqarı, dərviş! 
 
Fələk məni ağlatmışdı, güldürdü, 
Ağladıban göz yaşımı sildirdi, 
Qara vəzir bir cüt oğlum öldürdü, 
İgidsənsə qana qan alı, dərviş. 
Alı xan ildırım kimi ayağa durdu: 
– Ay Əhməd, əyə, de görək sən kimsən, buları hardan bilersən. 
– Qulaq as, gör mən kiməm: 
Səhər-səhər çıxan dan ulduzuyam, 
Şirin-şirin kavafların duzuyam. 
Adım Pəri, Hacı Səyyad qızıyam, 
İstərsən göstərim camalı, dərviş, 
– deyif başınnan qarın-qarteyi, üzünnən suluğu çıxardanda pərişan 
tellər dağ şəlaləsi kimi ay üzünə dağıldı. Yaxşı baxın, mən Pəri 
xanımam – dedi. 
Ama çovan qapının ağzını elə kəsif ki, çivin də keçə bilməz. 
Neynəmək lazımdı? Birinci Qara vəzirin payını vermək 
lazımdı. Elə də cəzasını verdilər, Qara vəziri iki  şaqqa eliyif, bir 
şaqqasını imarətin bir tərəfinə, bir şaqqasını da o biri tərəfində 
hündürdə koraladılar22, qurda-quşa yem oldu. Qarıyı da verdilər 
Budax çovana. Dedilər çovan, du elə sana yarıyar, apar sürünün 
yan-yörəsində köpək əvəzinə bağlıyarsan. Budax çovan aparmadı 
qarıyı. Başına tək bir çomax vurdu. Onnan da canı çıxdı. Tafdığın 
da cəzası verildi, o da cəhənnəmə vasil oldu. Pəri özünə gəlif, öz 
livasını geyif, görək Alı xana nə dedi: 
Uzax yoldan gələn dərviş, 
Yoluna qurban mən olum. 
Bircə danış tutu kimi, 
Dilinə qurvan mən olum. 
                                               
22 Koraladılar - mıxladılar 
PDF created with pdfFactory Pro trial version www.pdffactory.com
 
 
343 
Yoxdu səntək bir mərdana, 
Məni gətirmədin cana. 
Sarılax boyun-boyuna 
Boyuna qurban mən olum. 
 
Keçif bu dağlardan aşax, 
Cümlə cahanı dolaşax. 
Pəri deyir, qucaxlaşax, 
Belinə qurvan mən olum. 
Bəli, iki sevgili bir-birinə qovuşdu. Hər kəs öz layiqli cəzasını 
aldı. Hacı Səyyad Alı xannan Pəri xanıma qırx gün-qırx gecə toy 
elədi. Aşıx gəlif məclisi duvaqqapma ilə başa vurdu. Onnar uzun 
zaman yaşadılar, yenə də gözəl öyladdarı oldu. Dünyadan kam 
aldılar, siz də kamınıza çatasınız.  
 
PDF created with pdfFactory Pro trial version www.pdffactory.com
 
 
344 
VALEH-ZƏRNİGAR 
 
Bismillah irrəhmanir rəhim! Bütün oxucularıma salamlar 
olsun! Qarayazılı aşıq Alxan deyir ki: 
Heç bülbüllər nalə çəkməz, düşməni xar olmasa 
Bəzirganlar mətah açmaz, yaxşı bazar olmasa. 
Axtarıram ləl mədənin, mənəm onun sərrafı, 
Qara daşda nə qiymət var, ləli-gövhər olmasa. 
 
Vaxt oluf ki, hədər yerə ömrü bada vermişəm, 
Axsamışam, büdrəmişəm, qəmnən hasar hörmüşəm. 
Öz başıma çox gəlifdi, təcrübəmdə görmüşəm, 
Dostun səndən kənar gəzər, cibində var olmasa. 
 
Qayda budu qəlvi dağın başı cisgin dumandı, 
Aləmə sirrim gizlindi, xaliqimə əyandı. 
Vəsv eliyir aşıq Alxan, zaman-gözəl zamandı 
Yaşamax çox asand oluf, mərdimazar olmasa. 
Bəli, sizdərə xəvər verəjəm keçmiş əyyamlardan, sabiqəl döv-
rannan. Gözəl Qarabağın Abdal Gülab23 kəndinnən. Abdal Gülab 
kəndi həqiqətən də Qarabağın ən gözəl, səfalı yerlərinnən biriydi. 
Bu vilayətdə yaşayannar, yaradannar çox olufdu. 
Uzun zaman bu eldə aşıx Valeh yaşıyıf, yaradıf. Mükəmməl 
ustad oluf, aşıqlar bağlıyıf, məclislər yola salıf. Özünnən sonra 
çoxlu xəzinəsi qalıf, küliyyat qoyuf gedif. Bir də ustadlarımızın 
dilində, sinəsində aşığın “Valeh-Zərnigar” dastanı qalıf. 
Aşıx Valehin başına gələn məcaralardan, maraxlı hadisələr-
dən, ustadım Aşıx Alxan Qarayazılıdan nə təhər eşitmişdim, elə də 
çatdırajam, inşallah. Allah bütün ustadlarımıza, o cümlədən 
ustadım Aşıx Alxana irəhmət oxuya-oxuya götürək görək Valeh 
babamızın başına nələr gəlif, bizdən nə eşidəjəksiniz?! 
                                               
23 Aşıq hər yerdə Abdal Gülablı yox, Abdal Gülab deyir, biz də elə 
saxladıq (E.M.). 
PDF created with pdfFactory Pro trial version www.pdffactory.com
 
 
345 
Aşıx Valeh Aşıx Məhəmməddən, Aşıx Baqıdan, Aşıx 
Güllüdən dərs alannan sonra təxminən on səkkiz-on doqquz 
yaşlarında aşıxlığa başdadı. El-oba Valehi çox irəli çəkdi, çox 
sevdilər onu. Aşıx Valeh hələ çox cavan olmağına baxmıyarax, 
məclisdərdə özünü çox şirin bir sənətkar kimi, danəndə bir ustad 
kimi aparerdı. Günnərin bir günü Valehi gənə də Qarabağın şen 
olmuş kəndlərinin birinə toya dəvət elədilər. Valeh bu toyda 
oxuyan vaxtı Səmənd adında bir aşıx da gətirdilər məclisə. 
Aşıx Valehnən baravar aşıx Səmənd də məclis aparası oldu. 
Bu toyda Aşıx Valehin sənətkarlığına, toy aparmasına heyran 
qalan Aşıx Səmənd, Aşıx Valehin ustatdığına vuruldu. Valehdən 
xahiş elədi ki, bu günnən barabar aşıxlıx eləsinnər. Valeh irazı 
oldu, Aşıx Səməndin təklifini irazılıxnan qarşıladı. Ancax Aşıx 
Səməndin bir xasiyyəti var idi. O, Aşıx Valeh kimi döyüldü. 
Təkəbbürlük var idi onda. Özünü bəyənmək, özünə vurqunnux var 
idi onun xasiyyətində. Guya bu hamıdan artıx sənətkardı, guya bu 
hamıdan çox bilən aşıxdı. Ancax bərkə-boşa düşməmişdi. Eli-
obanı var olsun, elin məclislərinə dəvət alerdı, elnən dolanerdı, 
elin arasında gəzerdi. Bir neçə toyu barabar keçirənnən sonra Aşıx 
Valeh Səməndi öz kəndlərinə dəvət eliyəsi oldu. Dedi: 
– Aşıx Səmənd, Abdal Gülabda bir neçə toyum var, gəl gedək 
həmən toyları da barabar yola salax.  
Aşıx Səmənd bu təklifdən çox xoşhal oldu, Aşıx Valehə 
irazılığ elədi. Üz qoydular Aşıx Valehin kəndinə – Abdal Gülaba. 
Yol uzunu Abdal Gülaba doğru söhbət eliyə-eliyə gəlməkdə 
olsunnar, sizə kimnən xəvər verem, o vaxtın 12, 14, 15 yaşına 
çatmış uşaxlarınnan. Bu uşaxlar çöldə kimi öz keçisini, kimi 
inəyini, kimi qoyun-quzusunu otarer, güdördülər. Qışın son ayıdı, 
havaların sərt vaxtıdı. Uşaxlar bir 10-12 nəfər olardılar. Bunnar 
gördülər ki, yolnan iki aşıx gəlir. Buların içində bir keçəl də var 
idi. Keçəl Məmməd deyərdilər adına. Keçəllər də cürbəcür olor. 
Ustaddar bunnarın adını çox sadalayardılar. Ancax mən bunnarın 
iki-üçünü yaddaşımda saxlamışam. Bulardan biri – Daz keçəldi. 
Bu keçəllərin deyəllər başının ortası keçəl olur, qabağı tüklü olur. 
PDF created with pdfFactory Pro trial version www.pdffactory.com
 
 
346 
İkincisi – Qaz keçəl. Deyəllər bu keçəlin başının hər yerində tük 
olor, amba çox seyrək-seyrək bitik olor. Bir də var Xondu keçəl, 
təmiz başı tüksüz olor. Ancax gün dəyəndə elə parıldıyır ki, elə bil 
ləmpə kimi, qarannıx otağa işıx saçer. 
Bir də var Noxudu keçəl. Belə keçəlin başının tükü seyrək 
olor, həm də orda-burda noxud kimi dənə-dənə olor. Belə aybacar 
(eybəcər E.M.) şəklində. Keçəl Məmməd həmən noxudu 
keçəllərdən iydi. Deyəllər keçəllər çoxbilmiş, çoxbilici olorlar. 
Məmməd də o çoxbilmişdərdən iydi. Aşıxlar uşaxlara yaxınnaşar, 
yaxınnaşmaz Keçəl Məmməd dedi: 
– Ay uşaxlar!  
Dedilər: 
– Nədi?  
Keçəl Məmməd dedi: 
– Siz nə deyirsiniz, gələn aşıxları bağlıyıf sazdarını əllərinnən 
alımmı? 
Dedilər: 
– Ala bilirsən al, kimdi sənin qavağına duran.  
Keçəl Məmməd dedi: 
– Onda deyin görüm oların sazdarını alsam, mana nə 
verərsiniz. 
Uşaxlar dedilər: 
– İrəhmətdiyin oğlu, bu çölün ortasında nəyimiz var ki, sana 
verək. Bajarığın var sazdarını al, sonra nə istəsən öyə qayıdanda 
verərik. 
Keçəl Məmməd dedi: 
– Heç elə şey yoxdu, əyər aşıxları bağlıyıf sazdarını alsam, 
hamınızın heybələrinizdə gətirdiyiniz yeməklərinizi alajam.  
Bir söznən, irazılaşdılar. Aşıxlar gəlif çatdılar. Uşaxlarnan 
salamlaşdılar, uşaxlar “əleyk” aldılar.  
– Ay uşaxlar, bərəkətdi olsun. 
– Ay aşıxlar, çox sağ olun. 
Keçəl Məmməd irəli duruf dedi: 
PDF created with pdfFactory Pro trial version www.pdffactory.com
 
 
347 
– Aşıxlar, mən bu uşaxlarnan mərc gəlmişəm ki, sizin 
sazdarınızı alajam, əvəzində də onnar bu günkü çörəklərini mana 
verəjəklər. Əgər siznən deyişif sazdarınızı almasam, bu gün ac 
qalajam, çünkü nənəm bu gün çörək qoymuyuf.  
Dedi: 
– Əyə, niyə qoymuyuf? 
Keçəl dedi: 
– Yoxdu, nədən qoysun. Mən də indi burda öz məharətimi 
göstərif, bu uşaxların çörəyini əlinnən alajam. 
Aşıx Səmənd irəli duruf dedi: 
– Əyə, nə məharətdi, göstər görək. 
Keçəl dedi: 
– Aşıx, adın nədi? 
Dedi: 
– Səmənd.  
Keçəl dedi: 
– Səmənd ata deyəllər, bir adam adı yoxmuydu sana verey-
dilər? Yaqin sənin adın Səmətdi, Səmənd döylü. 
Aşıx Səmənd dedi: 
– O sənnik döylü. Sualını ver, görək nə deyirsən? 
Keçəl dedi: 
– Aşıx, çox ütələnersən, qorxoram bilmiyəsən. Götürüf görək 
Aşıx Səmənddən nə soruşdu. 
Aşıx, bu gün adnadı, 
İşlər oandınadı. 
Su suya körpü salar, 
Tap görüm adı nədi? 
Səmənd xeyli fikirləşənətən Aşıx Valeh o yandan dilləndi ki, 
a Səmənd, buz kimi niyə dondun? Keçəl Məmməd annadı ki, Aşıx 
Səmənd deyəsən çətinlik çəker cavab verməyə. Səməndin Aşıx 
Valehə ajığı tutdu, dedi: 
– Uşax bir yannan, sən də bir yannan, üstümə nə tüşüfsən, bu 
cəfəngiyyat söylüyür, sən də mana irad tutuf keçələ kömək 
durorsan. 
PDF created with pdfFactory Pro trial version www.pdffactory.com
 
 
348 
Keçəl dedi: 
– Aşıx, yaxşı, eybi yoxdu, bunu bilmədin. İndi ikinci sorğuma 
cavaf ver görək: 
Bu gün adnadı, 
İşlər avandınadı. 
Öküzümü bir inək doğuf, 
Tap görüm adı nədir? 
Aşıx Səmənd dedi, əyə, yekə oğlansan, öküz də inəyi doğar-
mı? Bu vaxtı Valeh keçəlin üzünə baxıf qımışdı. 
Onda Keçəl götürüf üçüncü sorğuyu, yanı qıfılbəndi soruşdu. 
Dedi: 
Mən aşığam, yüyürər, 
At atdanar, yüyürər. 
O nədi ki, ay aşıx, 
Cavannıxda oturar, 
Qocalıxda yüyürər. 
– Ə, irəhmətdiyin oğlu, sən də elə söz deyirsən, “belə 
hoppandı”, “elə tullandı”.  
Bu vaxtı Valeh dedi: 
– Ay Səmənd, kətiyən koması kimi niyə dığırranersan?  
Valehin bu sözünə Səməndin elə ajığı tutdu gəl görəsən. Dedi: 
– Valeh, bü günnən sənnən mən irasdaşsam, salam verif – 
salam alsam, mənim zatım-südüm belə-belə olsun.  
Valeh Səməndin koolunu alanatan Səmənd sazını da köynə-
yinə salıf “asta qacana o göy imam qənim olsun” – deyif gözdən 
itdi. Başını döndərif heç geriyə də baxmadı. Uşaxların fışqırığı, 
Keçəlin qaqıltısı bir yana, Səmənd laf özünnən çıxıf aralanmaxda 
olsun. Valeh dedi: 
– Oğul, deyirsən “öküzümü bir inək doğuf” – eləmi? 
– Hə. Tap göröm adı nədi?  
– Öküzünü inək doğar, özgə nə doğa bilər? “Su suya körpü 
salar” – deyirsən, eləmi? 
– Bəli! 
PDF created with pdfFactory Pro trial version www.pdffactory.com
 
 
349 
– Bu da buzdu, suyu dondurar, hamı üstündən keçər. Bu da 
doğrudumu? 
– Bəli, doğrudu. 
– “Cavannıxda oturar, qocalıxda yerəyər.” Bu da kətiyən kolu 
döyülmü? Burda nə çətin tapılası şey var ki, özünü bu qədər 
öyörsən, ay Keçəl! Arada mənim aramı sənət yoldaşımnan vurdun. 
Keçəl dedi: 
– Ay irəhmətdiyin oğlu, istiyirsən gedin o aşıxnan bir-birinizi 
yeyin. Mən ki, bu gün bu uşaxların çörəklərini əllərindən aldım, 
mənə bəsdi. 
Aşıx Valeh qaqqıldıyıf gülə-gülə uşaxlardan ayrılıf kənd-
dərinə getməyində olsun, sizə Aşıx Səmənddən danışem. Aşıx 
Səmənd Valehdən ayrılıf xeyli getmişdi ki, gördü bir kecava gəler. 
Qavaxda sarvan dəveyi çəker. 
– Salaməleyküm! 
– Əleykümə salam! 
Qarşıdan gələn şəxs Aşıx Səmənddən soruşdu: 
– Oğlum, mənzilin-məqamın haradı, hara belə bu kimsəsiz 
yerdə tək-tənha gedersən? 
– Qardaş, aşığam, el aşığıyam, harya olsa, yönüm tüşör. 
Harda məclis var, harda toy var, ora bizdikdi. Atalar demiş. 
“Aşığınki toynan, mollanınki vaynan”. Bizim işimiz budu, Allah-
Tala elimizi nə mollasız, nə də aşıxsız eləsin. 
– Oğul, nejəsən səni Dağıstana, Dərbənd şəhərinə aparem. 
– Orya nəyə aparersan? 
– Atamın goru haqqı orda aşıx deyilən şey yoxdu. Toylarda 
aşıx gəzməkdən camahat hənəkdən  tüşör. Gah gedif Göyçədən, 
gah Borçalıdan, gah da Gəncəbasardan gətirellər. O da camahata 
yaman baha başa gəler. Əmbə səni gedək bir çayxanıya tafşırem, 
gör nə qədər müştərin olajax?  
Səmənd yazıx nə bilsin Dərbənddə nə baş verer?! Qoşulor bu 
adama, üz qoyollar Dərbənd sarı. Aşıx Səmənd arabaların birinə 
əyləşif, yerini irahatdıyır. Yeməyi-içməyi qaydasında. Bir müddət 
saznan-söznən, söhbətən gəlif çatellar Dağıstan vilayətinə. Bu 
PDF created with pdfFactory Pro trial version www.pdffactory.com
 
 
350 
adamlar Aşıx Səməndi Dərbəndə gətirer, orda bunu yaxşı 
yerələşdirerlər. Özünü də bir çayxanıya tafşırellar ki, qoyun bu 
aşıq daim burda qalsın, burda çalsın-çağırsın. Burdan da toylara, 
şannara gedif uruzusunu qazansın. 
Bəli, Aşıx Səmənd səliqə-sahmannı bir çayxanıya yerrəş-
mişdi. İşdəri çox yaxşı gederdi. Müşdəri-müşdəri üstünnən, toy-
toya qarışıf, nişan-nişana qarışıf, ruzi-bərəkət gün-günnən arter, 
hamınızn bərəkətiniz bol olsun, inşallah. Bir neçə gün beləjə 
keçmişdi. Aşıx Səmənd pulu-pareyi yığışdırıf bir yana çıxarda 
bilmerdi. Ruzi-bərəkət göydən tökülördü. Bir toy elədi, iki toy 
elədi, gördü ki, üçüncü toyda fərraşdar gəldilər. 
– Salaməleyküm, aşıx! 
– Əleyküm salam! 
– Sizi Zərnigar xanım öz yanına dəvət eliyir, biznən getmə-
lisən. 
Aşıx dedi: 
– Nə toyudu, böyük toydumu, kiçik toydumu? 
– Böyük-balaca bilmerik, biz tapşırıx yerinə yetirerik, gedən-
də bilərsən. 
Səmənd Zərnigar xanımın hüzuruna gələndə gördü ki, paho, 
allı-güllü, üzü xallı, elə bir gözəl qadındı ki, gəl görəsən. Salam 
verdi qıza. 
– Xanım, məni nə işə buyurmusan? 
Zərnigar xanım dedi: 
– Bilmirsən səni niyə çağırmışam bura? 
Aşıq Səmənd dedi: 
– Xanım, bilmerəm niyə çağırdığını. Gəlmişəm, deyərsən, bilərəm. 
– Sən gərək mənim qarşımda hesabat verəsən, sınağımnan 
çıxasan, sonra bu yerlərdə aşıxlıx eliyə bilərsən. Yoxsa ölmüş 
şeydi, – dedi Zərnigar xanım. 
Aşıx Səmənd dedi: 
– Ay xanım, nə məni imtahana çəkersən, sana nə hesabat 
verməliyəm. Mən sana uşax-muşax ha döyləm, aşıxlıxdan başım 
çıxmıya. Aşıxlığın qayda-qanunu budu ki, “Divani”dən başdıyıf 
PDF created with pdfFactory Pro trial version www.pdffactory.com
 
 
351 
“Müxəmməs”ə qədər bütün havaları biləsən, ustaddarın qoyuf 
getdiyi dasdannarın bir neçəsini biləsən. Bunnarı bildin aşıxsan ki, 
aşıxsan. Allaha şükür, mən də bunnarın hamısını bilirəm. 
Zərnigar dedi: 
– Çox özünü öymə. Dediyim havaları çalıf-oxuya bilməsən 
sazını başına çırpajam. 
– Mən böyük ustayam – dedi aşıx Səmənd. 
– Onda ki, böyük ustasan gözümün qavağınnan kənara çəkil. 
Belə deyif Zərniyar xanım sazın zilini zil, bəmini bəm elədi, 
başdadı aşıx Səməndi saznan-söznən sorğu-suala çəkməyə. 
Aşıq Səmənd Zərniyarın birinci bəndinə cavaf verə bilmədi, 
lal oldu, yerində qaldı. Zərniyar bunu belə görüf adamlarına əmr 
elədi ki, aşıx Səməndin boynunu kündələsinnər. Səməndin 
boynuna kündə vuruf, ayağına zəncir taxıf məhbəsə saldılar. Aşıx 
Səmənd qapıdan içəri girəndə gördü içəri dolu adamdı. Aşıx 
Səmənd üzünü içəridəkilərə tutuf dedi: 
– Qardaşdar, sizi niyə bura salıflar, sizi kim tutduruf? 
Dedilər: 
– Aşıx, bilmirsənmi, Zərniyar xanım Dağıstan hökümətinnən 
elə bir müqavilə bağlıyıf, elə bir yazı imzalıyıf ki, bütün aşıxlar 
onun imtahanınnan keçməlidi. Keçə bilməsələr hamısının başını 
vurdurajax.  
Aşıx Səmənd dedi: 
– Ə, nə danışersan? İndi biz neçə aşığıx?  
Dedilər: 
– Otuz doqquz aşığıx.  
Aşıx Səmənd burda başa düşdü kü, ipin ucunu itirif. Ona görə 
də neynəməli? Sakitdəşməyə başdadı. Fikirrəşdi ki, burda mənnən 
başqa otuz doqquz aşıx da var, onnara nə olajax, mana da o olajax. 
“Elnən gələn toy-bayramdı” – deyif atalarımız. 
Hər savax burdakı məhbusdara, aşıxlara çörək gəlerdi. Arpa 
çörəyi, yarım dolça su. Ayaxdan başlıyırdılar ta qurtarana qədər. 
Ayaxdan başdıyıf başda qurtaranda başdakına bütöy çörək tüşördü. 
Bu gün Səmənd başda idi. Savaxsı gəldi Səmənd ayaxda oturdu. 
PDF created with pdfFactory Pro trial version www.pdffactory.com
 
 
352 
İndi başdan başdadılar. Ayağa çatanda yenə bütün çörək Səməndə 
tüşdü. Məhbus yoldaşları dedilər: 
– Əyə, baxtafarın oğlu, nə qismətdi adamsan? Hər dəfə çö-
rəyin bütöyü sana tüşör. 
Səmənd dedi: 
– Əyə, irəhmətdiyin balaları, toylarda aşıx Valehnən baravar 
yeyə-yeyə, içə-içə erkəyin, quzunun ətini bəyənmerdik. Çolpay-
nan, beçəynən dolanerdıx. Sən bu arpa cadını mana çoxmu 
görörsən? 
– Əyə, kimnən nəyi bəyənmerdiniz, aşıx Valehnən? 
– Bəli, Aşıx Valehnən, Qarabağın ən görkəmli sənətkarınnan 
məclisdər yola vermişəm, siz məni nə hesav eliyirsiniz? 
Aşıx Səməndin Aşıx Valehnən öyünməsi xavarını Zərniyar 
xanıma çatdırdılar. Dedilər ki, təzə gələn aşığın dilinnən “Aşıx 
Valeh” adı tüşmör. Oydu ki, Zərniyar xanım Aşıx Səməndi yanına 
çağırtdırdı dedi: 
– O, Aşıx Valeh kimdi ki, dilinnən tüşmör.  
Səmənd  dedi ki, Aşıq Valeh Qarabağın Abdal Gülaf kəndin-
də yaşıyır, çox ələmət aşıxdı, hər ustad, hər sənətkar onun 
qavağında dayanıf cavabını verə bilməz. Xanım, səni yıxsa, bircə o 
yıxacax. Özgə yıxan olmaz. 
– Ünvanını verərsən? 
Dedi: 
– Buyur. 
Zərniyar xanım Valehin ünvanını alıf, bir namə yazıf, 
içərisinə də sinəsinnən üç yarpax şeir qoydu. Bir fərraş çağırıf 
dedi, fərraş, al bu nameyi, başını burda istadıf Abdal Gülab kən-
dində qırxdır. Mənim naməmi tez aşıx Valehə çatdır. 
Fərraş yolda getməkdə olsun, sizə kimnən deyim. Aşıx Valeh 
öz torpağında, öz camahatınnan toyda, nişanda çalıf-oxuyurdu, 
gün-güzaranı xoş keçerdi. Atası Valehi yenicə nişannamışdı. 
Sənəm adında öz elərinnən bir qıza ad eləmişdilər Valehi. 
Nolajax, nişannı oğlan, eşq topuğuna vuruf, orda-burda özünü 
göstərer. Sənəti də, aşıxlığı da şükür yaradanın birriyinə günü-
PDF created with pdfFactory Pro trial version www.pdffactory.com
 
 
353 
günnən üstə gətirer. Bir gün gənə də Aşıx Valehi bir toya çağır-
mışdılar. Toya girif yenicə “Divani”, “Təcnis” oxuyuf, gəraylıya 
keçmişdi ki, birdən, “Aşıx Valeh” – deyə hündürdən bir səs eşitdi. 
Belə baxanda gördü ki, kəndlərinin ağsaqqalıdı. Dedi: 
– Baba, nə var, nə buyurursan? 
Dedi: 
– Oğul, Dağıstannan, Dərbənd şəhərinnən bir qasit gəlif səni 
istiyir. 
Valeh dedi: 
– Niyə çöldə duror, deyin içəri buyursun.  
Qasit içəri gəldi, baş əydi. Naməni qoltux civinnən çıxardıf, 
zərfi öpüf Aşıx Valehə uzatdı. Aşıx Valeh camahatdan üzr istiyif 
məktuvu açıf oxuyanda gördü ki, baa. Xeyli fikrə gedənnən sonra 
camahat hərə bir tərəfdən, Aşıx Valeh, nə oldu sana, nə məktufdu 
oxuduğun, onu kim gönədərif?  
Valeh dedi: 
– Əziz camahatımız, niyaran qalmıyın. Məktubdu Dağıstan 
vilayətinin Dərbənd şəhərinnən göndəriflər. Məktubu 40 aşığı 
zindanda saxlıyan, sazda, sözdə bu günə kimi məğlubiyyət bil-
məyən Zərnigar xanım yazıf. Məni öz meydanına çağırıf. Deyir 
qüdrətin varsa, gəl məni bağla, 40 aşığı da azad elə. 
Camahat hərə bir tərəfdən Aşıq Valehi məcbur eliyirlər ki, 
məktuvu oxusun. Aşıq Valeh camahatın arzusunu yerinə yetirer. 
Başdıyır məktubu oxumağa. Valehin dilinnən biz deyək, siz şad 
olun, inşallah! Götürüf Zərniyarın sözdərini Valeh nejə oxuyur. 
Mənnən salam olsun Aşıx Valehə, 
Əyər aşıxsansa, bu meydana gəl. 
Ya aşıxlıq adın qaldır üstünnən, 
Ya sür səməndini, bu divana  gəl. 
Camahat mat-məətəl qaldı. Bu qız nə hünərin yiyəsidi ki, 
Valehə bu cür hərbəzorba yazer. Valeh dedi: 
– Qulax asın görək Zərniyar xanım daha nə yazer: 
Çıxıfdı dilimnən belə bir ilqar, 
Kim məni bənd etsə, ollam ona yar. 
PDF created with pdfFactory Pro trial version www.pdffactory.com
 
 
354 
Aşıxlar sərinnən tikdirrəm minar (minarə E.M), 
Qıya bilirsənsə, şirin cana gəl. 
Camahat mat-məətəl qalıf Valehin üzünə baxışdı: 
– Oğul, sözün kəsəsini de, bu cəllad kimdi?  
Dedi: 
– Qulaq as. 
Neçə aşıxları eləmişəm bənd, 
Ayağında zəncir, boynunda kəmənd. 
Adım Zərniyardı, məkanım Dərbənd, 
Məni anar olsan, Dağıstana gəl. 
Valehin bir az kefi pozuldu. “Bu nəydi, bu nə xəvəriydi 
beyqafıldan”. Ağsaqqallar dedilər: 
– Valeh, niyə qorxdun?  
Dedi: 
– Qorxmadım, xeyr, qorxmadım. O, xanımın bu yazıx qasidi 
burya göndərməyinə, ona əzaf-əziyyət verməyinə yazığım gəler. 
Bu boyda yolu bir fuğaranı əzyətə salıf, onu dağa-daşa salması 
mana çox yer eliyir. 
Valehin belə deməsinə camahat bir az da gülüşdü. Valeh 
məclis başa çatanatan camahatı feyziyab elədi, çaldı, oxudu, kimin 
nə istəyi, nə arzusu varıydı hamsını cannan-başnan yerinə yetirdi, 
öz sözdərinnən, özünnən əvvəlki ustatdarın sözdərinnən, dastan-
nardan, nağıllardan, igiddərdən, gözəllərdən nə dedilərsə hamsını 
oxudu. Məclis beləjə başa çatdı. İşıxlanana yaxın Aşıx Valeh 
Zərniyarın göndərdiyi adamı da götürüf öylərinə getdi. Əziz bir 
qonax kimi onunn qayğısını çəkdi. Qasidin yeməyinə, içməyinə, 
yatmağına, dincəlməyinə fikir verdi. Savaxlarınız xəyirə açılsın, 
savah açıldı. Ancax Valehə Dağıstannan, özü də bir qadın tərəfin-
nən belə bir namə gəlməsi kənddə bomba kimi partdadı. Eləjə də 
bu xavar Valehin nişannısı Sənəm xanıma da gəlif çatdı. 
Aşıx Valeh qonağını rahatdıyıf, yedizdirif, içizdirənnən sonra 
dedi: 
PDF created with pdfFactory Pro trial version www.pdffactory.com
 
 
355 
– Qasid qardaş, sana bir namə yazıf verəjəm, inşallah bu na-
meyi aparıf Zərniyar xanıma çatdırarsan. Burda nejə qarşılanma-
ğını, nə gördüyünü də ona nejə var, eləjə də danışarsan. 
Valeh kağız-qələmi götürüf görək nejə yazer, nə yazer, sora 
da sazda nejə oxuyor? Biz tərəfinnən deyək, sizdərə can sağlığı 
inşallah: 
Qarabağdan dad eliyif gəlirəm, 
Kimin dotələbi varsa da gəlsin. 
Cəhənnəmi bu dünyada göstərim, 
Hansı bəndə günahkarsa, de gəlsin. 
 
Meydana girərəm divana nisbət, 
Pəhlivanam, Əbülmərvanə24 nisbət. 
Fizuli, Firdovsi, Nizama25 nisbət, 
Kimin artıq dərsi var isə gəlsin. 
 
Mənəm Aşıx Məhəmmədin mabədi, 
Aşıq Güllər, onnan sonra Bağıdı. 
Aşıxlarda hər kəşdənin övladı, 
Valehnən bərabər var isə gəlsin. 
Kağızı büküf, üstünə qolunu da çəkif, qasidə verdi ki, bax, bu 
sözdəri Zərniyar xanıma çatdırıf, deyərsən ki, gözdəsin.  
Bəli, Valeh qasidi yola salannan sonra geri qayıdıf sazını 
kökləmək adınnan əlinə almışdı. Bu məqamda, nişannısı öz 
qasidini, daha doğrusu, özünün qulluqçusunu Valehin hüzuruna 
göndərdi ki, bu nə işdi başına gəlif. Bəli, Valeh oluf keçənnəri 
dedi, onu da dedi ki, sənnən xahiş eliyirəm gedif Sənəmə deyərsən 
ki, mən gedəsi oldum. Gəlsin, bir görüşək, yolunu gözdüyəjəm. 
Qasid dedi ki, oğlan, sənin sevdiyin nişanlın toydadı. Ancax bu 
işdən xavardardı. Valeh dedi: 
– Bilerəm toyda olduğunu. Get ona deynən.  
                                               
24  Əbdülmərvan - ərəb sərkərdəsidir. Xeybət qalasında Həzrət Əlinin 
məğlub etdiyi qəhrəmandır. 
25 Nizama nisbət – deyəndə Nizamiyə işarədir. 
PDF created with pdfFactory Pro trial version www.pdffactory.com
 
 
356 
Bəli, nökər gedif, qayıdıf Valehin yanına gəlmişdi. Valeh 
görək nökərdən nə soruşor: 
Başına dondüyüm yarın, nökəri, 
Dərdimi canana dedin, nə dedi? 
Sən də mənim kimi şirin dil ilə, 
Çəkdin bir pünhanə, dedin, nə dedi? 
 
Canan baxcasında oynar gülünən, 
Çəkərəm cəfasın, onun ilinən. 
Sən də mənim kimi, sözü sirrinən, 
Yalvardın sən ona dedin, nə dedi? 
Nökər gozdərinnən gülüf dedi ki, sevgilinə mən nə deyəsiyəm 
ki, insallah gələr görüşərsiniz, özün nə istəsən deyərsən. 
Onatan aldi Valeh: 
Mən sevmişəm ağ üzündə xalını, 
Gizlədirmi məndən mah camalını? 
Divanə Valehin ərzi-halını,  
Yusifi-Kənana dedin, nə dedi? 
 Bu vaxtı Valeh baxdı ki, eşiyə gün tüşüf. Bu halda üç bacı 
toydan gəlellər Valehin görüşünə. O vaxt bunnarın üçü də bir 
yerdə gəlməyi Valehin yaman xətrinə dəydi. Dedi: 
– Axı, mən tək Sənəmi görmək istiyirdim. Bular kimdi? Bu nə 
mazarratdıxdı?  
Bəli, məhəbbət səhabları bir-birini yalqız görsələr çox xoş 
olullar, buna görə də bunların belə qeylü-qallı gəlməyi Valehi bir 
az qəmləndirən kimi elədisə, gənə halını biruzə verməyif, görək 
“Şirvan gözəlləməsi”nə nə deyəjək, biz deyək, siz də şad olun, 
inşallah. 
Toy evindən gələn qızdar, gəlinnər, 
Toyunuzdan əcəb allı gəlifsiz. 
Aşiq öldürməkdə qəsdinizmi var, 
Fikr eləyif nə xəyallı gəlifsiz? 
Qızdarın qaqqıltısı yeri-göyü götürdü. Valeh daha da başdadı 
cuşa gəlməyə:  
PDF created with pdfFactory Pro trial version www.pdffactory.com
 
 
357 
Qızlar bir-birini çağırır “bacı”, 
Bir dərdə düşmüşəm, yoxdu əlacı. 
Müddətdi dahanım dadıyır acı, 
Hər üçünüz ləbi ballı gəlifsiz.  
 
Eynini26 eynimdən eyləmə, irağ. 
Axıban didəmdən süzülür fərağ. 
Bir Valeh, bir Sənəm, bir xəlvat otağ, 
Hayıf ola qeyliqallı gəlifsiz. 
Qızdar bir-birinə göz elədilər ki, Valehnən Sənəmi tək bura-
xaq. Oyudu ki, Valehnən Sənəm ilqar-iman eyləyif, halallaşdılar. 
Valeh dedi: 
– Ay Sənəm, xətrinə-xeyalına başqa bir fikir gəlməsin. Ge-
dərəm bir, gələrəm iki, inşallah, atdanarıx ad qazanarıx, dünyada 
ad qoymaq gözəl şeydi. Hamıya gözəl ad nəsib olsun, inşallah.  
Bəli, Valeh el-obaynan halallaşıf atına əyləşdi, sazını götürüf 
el-obadan ayrılası oldu. Xeyli getmişdi dağların gözəlliyi, dərələrin 
gözəlliyi, elin ayrılığı, ayrılığ çox çətin olur. Ayrılığı görüf xəyalı 
coşdu. Ellərin, dağların mənzərəsi xoşuna gəlif götürür görək burda 
“İbrahimi” qaydasına necə deyir, biz deyək siz şad olun inşallah: 
Alçaxlı-ucalı dağlar, 
Halal eylə, hümbət eylə. 
Meyvəli, gülşənni bağlar, 
Halal eylə, hümbət eylə. 
 
Göy çəmənni düzlərinən, 
Döyran sürdüm sizdərinən. 
Gül qoxuyan qızdarınan 
Halal eylə, hümbət eylə. 
 
Valeh yetişər murada, 
Güvənər qadir ustada. 
Qırxlar pirim çatar dada, 
Halal eylə, hümbət eylə. 
                                               
26 Eynini – gözünü. 
PDF created with pdfFactory Pro trial version www.pdffactory.com
 
 
358 
Bəli, Qarabağ kimi dilbər guşədən ayrılmax, gözəl yerləri, 
gözəl elləri qoyuf getmək özü də başna nə iş gələcək, savax bunu 
bilmək çox çətindi. Valeh günorta namazına yaxın dedi, əyləşem 
Allah təlaya ibadət borcumu verem. Amma gördü kü, yaxında bir 
el görünür. Elin dörd yanında meşəlik çox səfalı görünördü. Dedi 
elə gedərəm orda əbudəst alıf namazımı qılaram.  
Bağın qulağına yaxınlaşdı; bir bağdı, amma burda kimlər 
yaşadığını Valeh nə bilsin. İçərisində səs-səmir gəldiyini eşidif 
atınnan enif gözəl abdəst alıf yonunu qıblaya çöyürüf namazını 
qılmağa başdadı. Ancax şeytan Valehi aldaderdı. Qızdarın səsin-
nən namazı nətər qıldığını bilmerdi. Bu anda gördü ki, bağçanın 
böyrünnən bir dəstə qız çıxdı. Buna yaxınnaşan vaxdı. “Qızdar, ay 
qızdar, aşıx gəlif özü də nə cavan aşıxdı...” Bu tərəflərdə aşıxlar 
tək-tək olardı. Zərniyar xanım da ki, bütün Dağıstan tərəfdə Azər-
baycanın bir tərəfinin aşığlarını bənd eləyif yığmışdı. Camahat 
aşığlara həsrət idilər. Qızdarın hamsı töküldülər alayarımçıx 
namaz qılan Valeh qalxdı. Vallahin elə vaxtıdı ki, elə bil tanrı 
törpüsü görmüyüf. Qızdar da elə bir qızdardı ki, hamısının vaxtı 
gəlif çatıf. Gözdəri ala buludda oynoyur. Ay aşıx, bir biz üçün bir 
az hava çal, oxu. Onatan ayannan bir nazəndə xanım boy-buxun, 
allah talanın könlünün xoş, əlnin boş olan vaxtı yaradıf, Valehi bir 
ayaxdan başa, başdan ayağa süzdü: 
– Ə, oğlan, aşığsanmı?  
Dedi: 
– Bəli, xanım, sazı olan aşığ olar. 
– Onda gedək bizə bir iki xana söz oxu.  
– Ay xanım, yol adamıyam.  
Gözünün qulağınnan baxanda gördü hərəsinin əlində bir 
dəyənək var, cənnət zopası deyərlər həmən o zopadandı. Allah 
göstərməsin, bir dəfə Valehə dəysə, özündə olası dəyil.  
– Baş üsdə, xanımlar, baş üsdə.  
Bağa gətdilər Valehi, atını bir tərəfə çəkdilər; Bəh-bəh, xa-
nımların yeri-yurdu gül-çiçək, cənnət cücəsi kimi səpələniflər dörd 
yannan Valehin ətrafına. Həmən o başda oturan xanım dedi:  
PDF created with pdfFactory Pro trial version www.pdffactory.com
 
 
359 
– Oğlan, elə söz deməlisən ki, mənim xoşuma gəlsin. Gəl-
məsə, özün bil, bu qızların əlindəki zopalar bilər.  
Bəli, Valeh dörd yanına boylanıf işin nə yerdə olduğunu görüf 
qızdarın fikrini duyannan sora ya ilahi, məni sən nə kökə salıfsan. 
Keş ki, ömrüm bu cənnət guşəsində keçəydi, deyif, sazının zilini 
zil, bəmini bəm eliyif görəh nə deyəcək, biz deyək, siz şad olun, 
həməşə kefiniz şad olsun. Aşıx başdadı, nə başdadı: 
Burda gözəllərə nabəlat oldun, 
Söz dedim qurumuş dilə bükülmüş. 
Xətayı görüncə xəta eylədim, 
Ləli-gövhər bir məndilə büzülmüş. 
– A zalım oğlu, mənim adımın Xətayı olduğunu sən nədən 
bildin?  
Valeh dedi: 
– Ay xanım, ağamız biz haqq aşıxlarına hər şeyi qeybdən 
agah eliyir. İndi qulaq as gör nə deyəjəm? 
– Aşıx, burasında yaxşı dedin, xoşuma gəldi. Nətər dedin 
birni də de!  
Valeh götürdü görək nə təhər dedi: 
Görən kimi mail oldum onlara, 
Geyinif batıfdı yaşıl-allara. 
Qızıl qolbağılar şümşad qollara, 
Gümüş kəmər incə belə bükülmüş. 
– Aşıq, indi elə oxu ki, genə ajığım tutsun. 
– Qulağ as:  
– Ayə, aşığ, burda nədi dediyin?  
Valeh dedi: 
– Xanım, qulağını yaxşı aç. 
Qurban olum evladına, soyuna. 
Mina gərdəninə, uca boyuna. 
Beçərə Valehi alsan qoynuna. 
Elə bilki bülbül gülə bükülmüş. 
Xətəya xanım şəstnən qalxdı. Dedi: 
PDF created with pdfFactory Pro trial version www.pdffactory.com
 
 
360 
– Əyə, oğlan, qiymaram, yoxsa səni burda o qədər döydürə-
rəm dünyanı dəyişərsən. Ancax bu gecə mənim qonağımsan.  
Bəli, Xətaya xanım Valehi bir dəbdəbəynən daldey yollarınan 
imarətgahlarına gətirdi. Aşıx Valeh, sənin günün güzaranın xoş 
keçsin. Sənin işin avand olsun. Sora da Valehə dedi:  
– Sizin yerlərdə belə gözəllər varmı?  
– Ay xanım, hər yerin öz torpağı, öz yetirdiyi meyvələr var. 
Hər yerin öz gözəlliyi var, yanı dünya bir sizinlə döyül.  
– Ay Valeh, mənim babam Məsum Əfəndi böyük bir alimdi. 
Ancax sənin bu gecə burda qalmağın üçün gərək mən onnan 
ixtiyar alam. Allah eliyə onun könluna xoş sədalar salıf səni mənlə 
əbədilik eliyə.  
Valeh anladı ki, bu qız nə demək istiyir. Ancaq Xətaya xanım 
Valehdən ayrıldı gəlif babasının yanına: 
– Babeyı mehriban, salamı əleykim.  
– Və əleykim salam.  
– Babeyi, mehriban, bir uşaq tapmışıq, saz dınqıldader, saz 
çaler. Bu gejə qızdar yığılıf ona qulaq asmax isdirik.  
– Bu nətəri uşağdı, haralıdı?  
– Ay baba, deyir ki, Qarabağdan gəlif.  
– Ay qızım, Qarabağdan buraya uşağ gəlməz, neçə yaşı var?  
– Ay baba, olar da on üç, on dörd yaşı.  
– Yox ay bala, elə uşağ əlnə saz götürüf çölə çıxmaz, yanı bir 
iyirmi yaşı varmı?  
– Ay baba, nə bilim olar da bir on doqquz, on səkkiz.  
– Yox, qızım, bu yaşda uşağ çölə çıxmaz yəqin ki, onun bir 
xeyli yaşı var. Mən bir onla görüşüm, görüm kimdi, nə məqsədnən 
gəlif. Əyər xoşuma gəlsə, ixtiyar verərəm burda qalar. Əyər 
gəlməsə, sən bilersən ki, mənim xəsiyyətimi.  
– Ay baba, sən neynirsən cavan uşaxdı, nəynə lazımdı.  
– Cavan uşağdı, mən onnan mütləq görüşməliyəm.  
Bəli, Məsim Əfəndi abasını çiyninə salıf, təsbehini əlinə alıf, 
gəlif hardakı Valeh əyləşif, o otağın qapısını döyüf açdı. Gördü kü, 
PDF created with pdfFactory Pro trial version www.pdffactory.com
 
 
361 
bah, bir iyirmi beş yaşında gözəl bir toxdamış bir gənc; üzünnən-
gözünnən nur yağer.  
– Oğlum, salamın əleykim. 
– Əleykə salam, baba. 
– Oğul, bizim diyara xoş gəlifsən.  
– Babayı-mehriban, çox sağ ol. 
– Oğul, mənzilin, məkanın hardadı?  
– Atayi-mehriban, kandan məkana.  
– Oğul, kan haradı, məkan haradı?  
– Kan ana bətniydi gəlmişəm; məkan, o dünyadı; gederəm.  
– Ey vallah, oğul, mənzilin haraydı bu gün? 
– Babayi – mehriban, Dərbəndə Zərniyar xanım hüzuruna 
dəvət eləyif. Zərniyar xanım xeyli aşıxlar bağlayıfdı, mən gedif 
oları xilas etməliyəm.  
– Hə oğul, mən bilirəm, eşitmişəm Zərniyar xanım otuz 
doqquz aşıx bağlayıf, qırxıncını gözdüyür.  
– Gedif oların qanına bais olma, oğul, cavan oğlansan, olar da 
yazıxdı, sən də.  
– Baba, mən hökmən getməliyəm.  
– Onda aşıx Valeh, bu şərtlə sən gedərsən, mən səni bu gecə 
sınaxdan keçirərəm. Əyər orya qəbliyətin olsa, inşallah mən səni 
burdan yola salaram gedərsən. 
– Baba, necə?  
Dedi: 
– Oğul, mən sözümü saznan deyə bilərəm. Ancaq mən dedi-
yim sözdərə sən saznan cavab verməlisən.  
– Baba, buyur nə demək istəyirsən?  
– Oğul, indi məni yaxşı dinlə. 
Kəndinə güvənib şairəm deyən, 
Sözlərimin qabağında döz indi. 
Diksinmə, çəkinmə, qısqanma, qorxma, 
Al sualım, ver cavabım tez indi. 
– Babeyi-mehriban, gözəl sözdər buyurdunuz.  
PDF created with pdfFactory Pro trial version www.pdffactory.com
 
 
362 
– Ey vallah, oğul, indi bir təcnis çalıf bu təcnis havasında maa 
cavaf verə bilərsənmi?  
– Baba, uşaqlıqda öyrəndiyim təcnislərdən birini sənə cavab 
verərəm. 
Valeh götürdü görək nejə dedi, sizə can sağlığı, inşallah: 
Bilseydik mahalı bəndə salıbsan, 
Ey vallah gəlməzdik bura biz indi. 
Diksinmərəm, qısqanmaram, qorxmaram, 
Əyər olsa, o zavaldan yüz indi. 
– Oğul, eyvallah oğul, indi bir balanca ayağımı bərk eliyəjəm: 
O, kim idi gətirdi hər aya qurban, 
O, kimiydi doğdu bir neçə oğlan? 
Kim kimi öldürdü, etdi nahaq qan, 
Nə səbəbdən aralıqda gəzindi. 
– Babeyi-mehriban, qoy bir az fikirrəşem.  
– Yox, oğul, aşığa fikirləşməyə ixdiyar yoxdu, gərək bədahət-
dən qarşı-qarşıya düz deyəsən.  
– Onda, babacan, qulağ as: 
Cəbrayıl gətirdi ülfətə qurban, 
Həvva ana doğdu yüz səksən oğlan. 
Həbil Qəbili öldürdü, etdi nahaq qan, 
Adəm verməmişdi ona qız indi. 
Məsim Əfəndi dedi: 
– Oğul, ey vallah, görürəm dərrakan, savadın var, bala. İndi 
əyağımı bir az də dərinə basacam.  
– Baba, ixtiyar sənindi, torpağ qüvvətli olar.  
Aldı Məsim Əfəndi:  
O kimdi ki, əlləri var neçə min? 
Hər əlində barmağları neçə min? 
Hər barmağda qələm çaler neçə min? 
Onu bilən kəsə yoxdu söz indi. 
– Bəyim, qulağ as: 
Cəhənnəm maliki əli yeddi min, 
Hər əlində barmağları yeddi min. 
PDF created with pdfFactory Pro trial version www.pdffactory.com
 
 
363 
Hər barmağda qələm çalır yeddi min, 
Onu nə siz görün, nə də biz indi. 
– Oğul, indi lap möhkəm damarından tutacam. Ona cavaf 
versən sənə söz yoxdu. Buyur, Əfəndim, buyur: 
Kim idi neçə rükət namazın qıldı? 
Neçə il orada xidmətdə qaldı? 
Neçə min məlakə piş xidmət oldu, 
Axırında danışmadı düz indi? 
– Baba, baba, məni elə qorxudtdun, dedim indi çətin sual 
verəjəhsən, ancax onun cavabı belədi.  
İblisdi, neçə il hey namaz qıldı,  
Səksən il orada xidmətdə durdu. 
Səksən min mələyə xidmətkar oldu, 
Oldu şeytan, danışmadı düz indi. 
Götürdü Məsum Əfəndi, sözün möhürbəndini: 
Məsum Əfəndiyə, sahibə qüdrət, 
Harada danışdı neçə min xəlvət. 
Haraydı verdilər yüz cürə zinyət, 
Onu bilən aşığa yoxdu söz indi. 
Aşığ Valeh belə hərrəndi: 
– Ay baba, onu məktəbdə oxuyan, əlifbanı yeni öyrənən 
şagirdlər də biler. Bu nə söz idi sən maa dedin, al cavabını: 
Valehəm, Məhəmməd sahibi qüdrət, 
Meracda danışdı min kəlmə xəlvət. 
O beyşitdi orya verirlər zinyət, 
İnşallah görərik bir gün biz indi. 
Söz cavafı tamam oldu.  
– Oğul, eyvaallah. Mənzilinə-məkanına uğurlar olsun. Sən 
indi Zərniyar xanımın hüzuruna gedə bilərsən; çünki mən sənnən 
arxayınam. 
– Baba, bir neçə sual mən verim sən cavab ver.  
– Yox, yox, oğul, mənim onlux halım yoxdu, – deyif Məsim 
Əfəndi eşiyə çıxdı, necə deyərlər ev qaldı eyliyə, həm yeyə, həm 
səhriyə. Cavan-cühül doldular Valehin başına. Oxu ha oxu, çal ha 
PDF created with pdfFactory Pro trial version www.pdffactory.com
 
 
364 
çal. Savaxlarınız xeyrliyə açılsın, inşallah. Sabah açıldı, Xətayə 
xanım nə eylədi, nə qədər yalvardı Valehi yola gətirə bilmədi ki, 
bilmədi. Valeh səhər tezdən qalxıf Məsum Əfəndiylə görüşüf 
hallaşıf xeyir-dua isdiyif atına əyləşdi. Günə bir mənzil, teyyi-
mənəzzil yola tüşdü. Gəl hə gəl, Dağısdan vilayətinə Zambur 
çayının qırağına gəlif çatdı.  
Zamanə belə gətirif, buluddar hər yeri alıf, yağışın əlinnən bir 
yerə daldalanmax mümkün döyül. Göydən elə bilirsən ki, leysan 
yağer. Zambur çayı o qədər qalxıf ki, nə o taya, nə bu taya keçmək 
mümkündü. Bir çovandı, qavağında olar filan qədər qoyun; 
sürüynən çayın o tayında qalıf mat-məhəttəldi. Bu taya keçə 
bilmer. Aşıx gəlif çayın qırağınnan enən vaxtı ordan biri dedi: ayə 
aşıx, dedi sənin sazının sehri, sənin sözyün kəsəri bu çayı, daşqını 
əyləsə mən də o taya keçərəm, sənin yolunda bir qurban kəsərəm.  
Valeh dedi:  
– Qardaş, ümüdünü Allahdan üzmə, inşallah diliyərik Allah-
tala bizim səsimizi eşidər.  
– Ay qardaş, Allah sənin səsini eşidif o suyu saxlasa, vallah 
mən bilirəm sənə nə hörmət edijəm.  
Onatan aldı Aşıx Valeh görək nə dedi, Zambur çayına. 
Zambur çayı, hərdən-hərdən qalxırsan, 
Gəlif sənnən nə dövranlar keçifdi? 
Küllü Dağıstanın seyrəngahısan, 
Nə əyyamlar, nə zamanlar keçifdi? 
 
Tanrım əmr eylədi sizə də madəm, 
Bir dürrdən oldunuz siz də sərəncam. 
Allah tərəfkarı, ismi Qəşəmşəm, 
A çay, səndən pəhləvanlar keçifdi. 
 
Bu dünyada həsrət qaldım beş günə, 
Fələk təlan saldı ömrüm köşkünə. 
Adı bəlli Məhəmmədin eşqinə, 
Valeh kimi çox cavanlar keçifdi. 
PDF created with pdfFactory Pro trial version www.pdffactory.com
 
 
365 
Elə bil Allahdan elə əmr olundu, çay iki yerə ayrıldı, ortadan 
quru bir yer açıldı. Çovanın özü də mat-məhəttəl qalıf sürücünü 
fışqırıxlıyıf o taya keçirtdi. Valehin əlinə-ayağına düşdü. Sən nə 
kəra idin, nə idin bir əyləş görüm, bir ağlım başıma gəlsin, sənlə 
söhbət eliyəjəm, inşallah.  
Bəli, axşam oldu. Çovan Valehin atnı rahlıyıf bir də bir erkək 
kəsif Valehə hörmət eləməkdə olsun. Baxanda gördü ki, bu 
tərəfdən bir neçə zəvvarlar gəldilər.  
– Ay çovan qardaş, biz Allah qonağıyığ, isdanmışıq Kərbə-
ladan gəlmişik. Allaha inamın varsa, bizi qəbul elə.  
Valeh dedi:  
– Buları qonağ elə.  
Zəvvarları qonağ aldılar. Valehin sazını görəndə bular birtə-
hər baxdı Valehə.  
– Qardaş, niyə belə baxırsız maa? 
– Nə bilim, aşıx tayfasısınız elə.  
– Nolar, aşıx da sizin eldən döyülmü?  
– Yox, oğul, bizim aşıxnan işimiz yoxdu. 
– Sən də buralar adamına oxşamersan, de görək hardan gəlif, 
harya gedersən?  
– Onda mən sizdən bir neçə söz xabar alem.  
Burda Valeh görək bulara nə dedi: 
Qarabağdan yol başdadım, 
Mülki Şirvana mən gəldim. 
Məcnun tək düşdüm səhraya, 
Dəli-divanə mən gəldim. 
 
Şamaxı şəhrinə yetdim, 
Əcayib seyirrər etdim. 
Daşkəsən gədiyin ötdüm, 
Say ki, rizvana mən gəldim. 
 
Mən aşiqəm Zərniyara, 
Sığındım Pərvərdiyara. 
PDF created with pdfFactory Pro trial version www.pdffactory.com
 
 
366 
Canımı saldı oddara, 
Misli-pərvanə mən gəldim. 
Valeh bulara bir xeylax suallar verəndən sora zəvvarlar gör-
dülər Valeh həqqətən haqq aşığıdı. Valehnən ünsiyyətə başlayıf bir 
yerdə çörək yedilər. Savaxlarınız xeyrə açılsın, savax açılan kimi 
çovan qalxdı. Dedi: 
– Valeh qardaş, sən yol üsdəsən. Gedəjəsən.  
Dedi: 
– Bəli.  
Dedi:  
– Sənin atın qaler burda, mən saa elə bir at verəjəm ki, sən 
hası dağın üsdünnən, hası daşın üsdündən addasan inşallah o səni 
muradına çatdıracax.  
Bir köhlən at gətirif bağışladı Valehə. Fikirrəşdi ki, bu oğlan 
canlara dəyən oğlandı. Xatırnı qırmayıf yəhərini də atın belinə qoy-
du. Valeh yola düşməyində olsun, sizə də Allah tala can sağlığı 
versin. Bəli, ustaddarın dediyinə görə Valeh dərələrdən sel kimi, 
təpələrdən yel kimi köhlən atını capdırdıf gəlif Dərbəndə çatdı. 
Dərbəndə çatan vaxtı qarşısına gələnnərdən Zərniyar xanım harda 
olduğunu öyrənif bir məqama çatdı ki, bir dəstə oğlan uşaxları yolda 
oynuyullar. Uşaxlara salam verdi, əleyk aldı, uşaxlardan soruşdu: 
– Ay uşaxlar, Zərniyar xanımın imarəti hardadı? 
Dedilər: 
– Zərniyarın bağının üstünə gəlifsən. Zərniyar xanım elə bu 
saat başında bir neçə qız bax orda gəzinti eliyir. Gülnən, çiçəknən 
məşğuldu.  
Valeh, bağın hasarının böyrünə gələndə gördü ki, bah, şükür 
sənin qədərinə, ala gözlü türk balaları bir-birinə naz eliyə-eliyə, bir-
birinə qəmzə eliyə-eliyə bağda gəzellər. Ancax buların arasında bir 
nazəndə xanım hamıdan seçiler. Valeh öz-özünə dedi, vallah Zərni-
yar bu olajax, budu. Sazını köynəyinnən çıxardıf hasarın bu tayın-
nan görək, o tayına qızdara doğru nə deyir, biz deyək, siz şad olun.  
Aldı Aşıx Valeh: 
 
PDF created with pdfFactory Pro trial version www.pdffactory.com
 
 
367 
Ey havalı gəştə çıxan nazənin, 
Gəşt eləyif nə havalı gəzirsən? 
Neçə aşıxları bəndə salıfsan, 
Götürüfsən nə babalı, gəzirsən? 
Bəli, Zərniyar Valehin məktubunu alannan sora gözü ayda-
quşdaydı. Gördü ki, bu tərəfdən aşıq səsi gəldi.  
– Ay qızdar, ay qızdar, mənim o sazımı burya gətirin.  
Yüyürdülər Zərniyar xanımın  sazını gətdilər. Sinəsi üstə qoy-
du. Çanax yumru, sinə yumru bir-birini qəbul eləmədi. O qızdarın 
birinə dedi:  
– Ağuz, çiynini bu sazın altınnan ver göröm bu nə deyir.  
Aldı görək Valehə nə cavab verir. 
Bahar əyyamıdı, hicran çağıdı, 
Gəşt eləyif bu bağçanı gəzirəm. 
Otuz doqquz aşığı bənd eləmişəm, 
Axtareram haqq divanı gəzirəm. 
Çünkü hər əlinə saz alıf meydana atılıf xalxın başını qatan-
narı, sənəti öldürənləri bir-birinnən ayrıd elif oları seçirəm, Zər-
niyar xanım bu məqamı deyirdi. Ancaq aşıx Valeh bunu büruzə 
verməyif öz fikirini belə dedi: 
Bu dünya dediyin bir bivəfadı, 
Onun tək əlacı zövqü-səfadı. 
Haydı, yarsız gəzmək sənə cəfadı, 
Eləyirsən nə xəyalı, gəzirsən? 
Zərniyar xanım başdadı Valehə hədə-qorxu gəlməyə görək 
nətər deyir. 
Xaliqi-ləmyəzəl, Vahidi-yektay, 
Bir kamal qüdrətdən verif mənə pay. 
Bu məkanda aşıq olmaz mənə tay, 
O İranı, o Turanı gəzirəm. 
Yenə götürdü Aşıx Valeh görək nə dedi? 
Valeh kimi gəzmə ahu-zarınan, 
Ülfət elə bir vəfalı yarınan. 
Qonuş bir münasib xiridarınan, 
PDF created with pdfFactory Pro trial version www.pdffactory.com
 
 
368 
Şüx tərlansan, çox havalı gəzirsən. 
Zərniyar xanım Valehin bu sözünən daha da qəzəfləndi, baş-
dadı Valehə hədə-qorxu gəlməyə: 
Saldırram boynuna zəncirdən kəmənd, 
Tikdirrəm başınnan münarə bülənd. 
Adım Zərniyardı, məkanım Dərbənd, 
Valeh kimi növcavanı gəzirəm. 
Bəli, söz cavabı tamam olan kimi Valeh durmadı atını 
tərpətdi. Məsum Əfəndinin tapşırığı yadına tüşdü: Məsum Əfəndi 
demişdi ki, burdan gedəndə mənim salamımı Süleyman xana 
yetirərsən, özünə də deyərsən ki, məni Məsum Əfəndi göndərif. 
Mənim xətrım üçün səni hümayəsində saxlıyar, inşallah. Valeh elə 
də eliyif, atını sürüf Süleyman xanın iqamətgahına gəldi. Ona 
Məsim Əfəndidən salam yetirdi. Məsum Əfəndinin söylədiklərini 
Süleyman xana çatdırdı. Süleyman xan dedi: 
– Oğul, əgər mərifətdi aşığsansa, mərifətdi sənətkarsansa heş 
kimin sifarişi lazım gəlmer. Mən özüm səni himayəmdə saxlaya-
ram. İnşallah, bu gejə sənin mərifətini görərəm onnan sora biz 
danışarıx.  
Valeh Süleyman xanın iqamətgahında qalmaqda olsun, sizə 
kimnən deyim Zərniyar xanımnan.  
Zərniyar xanım yanında öznün qarabaşlarımı deyək, rəfiqə-
lərimi deyək özündən gözəl qızdar var idi. Bunların birisi Valehi 
görən kimi aşiq oldu. Götürüf kağız yazıf Valehə ki, Allah tala 
sənlə mənim qismətimi bir-birinə nəsib eləyər. Buna görə xahiş 
eliyrəm, mən tərəfə nəzər salasan, kağızı da büküf saçının arasına 
qoydu ki, görən olmasın, ələ keçməsin. 
Zərniyar xanım rəfiqələrinə dedi:  
– Qızdar, Valehin gücünü yoxlamaq lazımdı, ona görə də bu 
gecə mütləq biz onun məclisində olmalıyıx.  
Sözü bir yerə qoyuf, Süleyman xanın evinə gəldilər. Qızdar 
aşıx Valehin məclisinə varid oldular. Ancax bir az saymazyana 
xəlvəti oturdular ki, aşığ Valeh buları çox izdəməsin, çox gör-
məsin. Oydu ki, aşığ Valeh gözünün altıynan baxan vaxtı gördü ki, 
PDF created with pdfFactory Pro trial version www.pdffactory.com
 
 
369 
bu gül bağçada gördüyü qızdarın bütün nişanəsi burdadı. Dedi, 
vallahi bular həmən qızdardı. Amma qızdardan birinin gözü 
Valehin üzünnən çəkilmerdi. Bir gözünü yana tutuf bir də başını 
aşağı salıf belə görən vaxtı Valeh sazın zilini zil, bəmini bəm 
eyləyif götürüf görək nə dedi? Biz deyək siz şad olasız, inşallah: 
Zülümətdən bir cüt gözəl şəms olub. 
Yayınıf ələmdən üzün bürüyüb. 
Biri öz yerində bərqərar oluf, 
Biri fəhmələnif üzün bürüyüb. 
Söz cavabı yetirən kimi qızdar başdadılar o yana, bu yana 
döyükməyə ki, vallahi burda bir iş var, aşıx bizim gəldiyimizi hiss 
eliyif. Nətər eliyək aşıx bizim gəldiyimizi hiss eləməsin. Onatan 
aşıx gözü çox sərraf olar. Götürüf görək burda daha nə deyir. 
Sevdiyim zülfünə ləkə bağlamış, 
Döşündə çərpazı ləkə bağlamış. 
Pünhan namə yazıb ləkə bağlamış, 
Tökülüf gərdanda üzün bürümüş. 
Həmən məktuvu yazan qız elə dik sıçradı ki, ə zalım oğlu 
zalım, bu münəccimdi, bu nədi, görücüdü, bu işi nədən bildi, 
nədən başa düşdü, ömüz yıxıldı. Dedi:  
– Zərniyar xanım, bu oğlana sən heşnə eliyə bilmiyəsən.  
Zərniyar dedi: 
– Ay qız, onu Allah bilər.  
Götürdü görək Valeh: 
Valeh dərd əlinnən buraqa27 minmiş, 
Seyraqub arada bulağa enmiş. 
Basıf səng üstündən bulağa minmiş, 
Yayılıb gərdəndə üzün bürüyüb. 
Qızdar mat-mətəl qaldılar. Bəli, Zərniyar xanım Valehin 
oxuduğunu, Valehin ləmsini, Valehin biliyini bir az başa tüşdü ki, 
Valeh bu bağladığım aşığların tayı döyül. Valeh bir tərpənməz 
daşdı. Ona görə Zərniyar məclisi tərk elədi.  
                                               
27 Buraq – Məhəmməd peyğəmbərin atının adıdır. 
PDF created with pdfFactory Pro trial version www.pdffactory.com
 
 
370 
Savaxlarınız xeyirliyə açılsın, savax açıldı. Süleyman Əfəndi 
dedi ki, oğul Valeh, hərrən bir Dəmirqapı Dərbəndi seyr elə, gəz, 
köhnə keçmişlərmizin işinən tanış ol. Savax inşallah Zərniyar 
xanımnan görüşəcəksən. Valeh gəzdi, dolandı. Valeh harıya 
gedersə, Valehi Zərniyarın fikri çəker. Hansı bağdakı Zərniyarı 
görmüşdü orya gəldi, gördü daha o çoxlu qızdar yoxdu, üç nəfərdi. 
Axşam bunun məclisinə gələn qızdardı oturuf bir-biriynən söhbət 
eliyellər. Valeh bulara fikir vermiyif ayrıldı. 
Savaxlarınız xeyirliyə açılsın. Savax açılan kimi car çəkdilər 
ki, bu gün Zərniyar xanım aşıx Valehnən görüşəcək. Valeh 
Zərniyar xanımın iqamətgahına gələndə bağdan yolu düşdü. Bağda 
həmən üç nəfər qızdarı gənə oturan gördü. Bulara fikir vermiyif 
məclisə gələn vaxtı gördü ki, Xanzadə məclisi açılıf, vallahi, otuz 
doqquz aşıx düzülüf qatarnan. Bulara qulaq asajaxlar. Ancax 
Valeh gözünün altınnan Səməndi görən kimi qızışdı. Səmənd 
başını aşağı saldı. Dərbəndin valisi Süleyman xan dedi ki, aşıx 
Valeh, bir məclisi başdamağdan ötrü bir söz oxu, biz də dinləyək. 
Aldı görək Valeh burda nə deyir: 
Bu gün üç gözəl rast gəldi mana, 
Üçü də bir elli, bir məkannıdı. 
Birinnən üzbəüz duruf danışdım, 
Birinin xoş üzü xal nişannıdı. 
– Ə, aşıx, gözəl dərdindən yıxılın sizi. Elə bu aşıxların dərdi 
gözəllərdimi?  
– Bəli, bizi Allah-tala gözəllikdən ötrü yaradıf, bəyim, – dedi: 
Biri gözəllikdə Yusifə taydı, 
Birinin qaşları qurulu yaydı. 
Biri on dörd günlük doğulmuş aydı, 
Bunlar çox gözəldi, xoş nişanlıdı. 
Aldı birini də görək. 
Valeh dərd əlinnən qərq oldu ala, 
Birinin əlində bir dəstə lala. 
Biri fəhmələnif olub nişalə, 
Biri çox tavardı, şölə şanlıdı. 
PDF created with pdfFactory Pro trial version www.pdffactory.com
 
 
371 
Söz cavabı tamam oldu. Valeh xalxa baş əydi. Bu yannan Sü-
leyman xan elan elədi, ay camaat, burda məqsəd böyükdü. Zərni-
yar xanımın çağırışıynan aşıq Valeh Qarabağdan gəlif. Otuz doq-
quz aşığın yaşayıf yaşamaması Valehdən asılıdı. Ona görə aşıq 
Valehə alqışdar eliyək ki, otuz doqquz aşığın qanı tökülməsin. 
Çünki Zərniyar xanım and içif, əhdi-peyman eləyif hökümət qarşı-
sında deyif ki, bu biliksiz, savadsız, özünü irəli soxan, puldan ötrü, 
qazancdan ötrü sənəti batıranların hamısının adını batırmax istiyir. 
Əgər aşıx Valehi də bağlasa, qırxının da boynunu vurduracax.  
– İndi sözü verək Zərniyar xanıma.  
Zərniyar xanım yeddi qədəm Valehə doğru gəldi. Dedi: 
– Oğlan, sən bil və agah ol, sənin qarşında alim əyləşif. Bur-
dakı xalxı mən burya yığmışam. Burda alimlər, abiddər, hafizlər 
oturuflar. Burda hər bir mənanı qanıllar, anlıyıllar. Sözünə düzən, 
fikirinə düzənlik ver. Mən nə desəm onun cavabını düz ver. Düz 
verməsən, sənin işin xarafdı.  
Valeh dedi:  
– Xanım, arxayın ola bilərsən, de gəlsin. Mən dinliyirəm səni. 
Bu vaxt Zərniyar xanım əlini telli sazına aparıf görək 
“Qaraçı” qaydasında necə deyir. Biz deyək, siz şad olun: 
Qarabağdan “dud” eləyif gəlifsən, 
Aləm bilir mən əlayam, sən nəsən?! 
Özün öz əlinlə yıxdın evini, 
Burda sənə bir bəlayam, sən nəsən?! 
Valeh gözdərini belə qaldırdı dedi, xanımın dediyi elə buymuş 
yanı? Bu, məni bəyənmədi. Götürüf görək ona nejə  cavaf verəjək: 
Qarabağdan “dud” eləyif gəlmişəm, 
Aləm bilir mən yek tayam, sən nəsən?! 
Bir şanlı ustaddan dərsim almışam, 
Eşq içində dolu payam, sən nəsən?! 
Zərniyar gördü ki, oğlan yaman dirənişif sözünün üstündə. 
Heç özünü sındırmadı. Dedi: 
– Oğlan, indi bir az kotanı dərindən bağlıyajam.  
Dedi:  
PDF created with pdfFactory Pro trial version www.pdffactory.com
 
 
372 
– Xanım, özün bilərsən, çoxlarını salmışam xaki-turaba.  
Sualımnan aciz qaldın cavaba, 
Mən səni salaram xaki-turaba. 
Yaqin bil ki, boy vermərəm xuraba, 
Eşq içində bir dəryayam, sən nəsən? 
Valeh gözünün altınnan xanımın boyna, buxununa, qamətinə 
fikir verir, deyir görən Allah tala bunu yaradanda işi-güjü yoxmuş, 
xalqın canına belə azarlar yaradermış?! Zərniyar xanım gördü ki, 
Valeh burada ilişdi. Götürüf Valeh görək nə dedi:  
Çox sənin kimisini al eyləmişəm, 
Alıfnan özümə mal eyləmişəm. 
Dəryalar dibinnən yol eyləmişəm, 
Mərifətdə mən Musayam, sən nəsən?! 
Zərniyar dedi: 
– Oğlan, gör sənin xəyalınnan nələr keçir! Hələ məni belə 
hədələyən anasınnan doğulmuyuf. 
Aşıxlar qaqıldaşdılar, gülüşdülər Zərniyar xanıma çox yer 
elədi bu söz. Onatan aldı Zərniyar xanım görək nə dedi: 
Səni də əcəlin gətirif bura, 
Kimin var dərdinə eləsin çara. 
Zərniyar dönüfdü əsnəmiş nərə, 
Meydan üsdə mən köməyəm, sən nəsən?! 
Valeh dedi:  
– Dinlə, xanım, ajığın tutmasın, səbr elə gör nə deyirəm! 
Usdadım Səməddi, sakini-Abdal, 
Əyər onu görsən sən olarsan lal. 
Valehə heç kimsə olammaz misal, 
Ürcah oldun-mən ustayam, sən nəsən?! 
Səmədin adını çəkəndə Zərniyar xanımı bir quğuldama tutdu. 
Dedi ki, o elə bilikli usdad idi, niyə mənim tələmə düşdü. Boynuna 
kündə, ayağına zəncir saldım. Valeh dedi: 
– Xanım, mən bu Səməndi demirəm, dillərdə dasdan olan 
Səmənd var. O, hələ burya gəlmiyif, sənin ondan xavarın yoxdu.  
PDF created with pdfFactory Pro trial version www.pdffactory.com
 
 
373 
Bəli camahat, yerbə-yerdən Valehə “afərin” dedilər. Zərniyara 
da “sağ ol” dedilər. Eyvallah belə kamallı qız, gözəl qız belə şirin 
sözdər oxuyur. Qarşısındakı ər kişiyi az qaler dizə gətirsin. Hər 
kəsin tərəfləri var. Ancaq Valehin tərəfi Süleyman xandı. Camahat 
bu görüşə ayıl-mayıl oluf, hamı qulax kəsilif, milçək uçsa, səs 
çıxmaz. Götürür Zərniyar: 
Məndən salam olsun aşıx Valehə, 
Əyər aşıx isən, gəl eyləyək cəng. 
Görək ki, kim kimi verir zavala, 
Kim kimin əlində olur dili təng. 
Yanı bu söz çaşdırması sözün quruluşu insanı çaşdırer. Zər-
niyar gözünün altıynan baxdı ki, görüm Valehin rəngi-rufu nətərdi. 
Valeh dedi: 
– Xanım, qulağ as: 
Al cavabın deyim, Zərniyar xanım, 
Mənəm aşıxlarda tərpənməz bir səng28. 
Zərrəcə yerimnən tərpədə bilməz, 
Yığılsa, Rum, Qeysər ta Hindi-Firəng. 
Aşıx Valeh heç özünü pozmuyıf şax dayanıf ortada nər kimi 
durdu. Zərnigar xanım gənə götürdü görək nejə dedi: 
Mən qoymaram sən çatasan yarına, 
Bir təpik gələrəm burcu-barina. 
Çökər zil qaranlıq rüzgarına, 
Aşıqlar başıyam mənəndi-peşəng. 
Valeh dedi: 
Qurban olum sənin kimi məsdana, 
Zərbiylə söyləmə, danış mıyana. 
Kəllə gərək bu meydanda dayana, 
Aslan davasına tab etməz pələng. 
Zərniyar xanımı od götürmədimi? Götürdü yenə də tərəfinnən 
ərz eliyək, siz sağ olun: 
Gətirif səni də meydanə əcəl, 
Çəkərsən əlimnən yüz cəngi-cədəl. 
                                               
28 Səng – daş. 
PDF created with pdfFactory Pro trial version www.pdffactory.com
 
 
374 
Zərniyaram, yenə meydanıma gəl, 
İrəngi-ruhunu eyləyim əhəng. 
Valeh o tərəfə tərpəndi, bu tərəfə tərpəndi xeyli özünü naza 
qoydu ki, guya Valeh heç nə bilmir. Əmbə gördü kü, Zərniyar 
doğurdan da qəvliyətli, ləyaqətli, layixli həm şairə, həm gözəl, 
həm bir mərifətli qadındı. Dedi, gəl bunun xatrına dəymə, buna 
gözəl yumuşaq-yumuşaq cavab ver. Aldı görək nə dedi. 
Mərd gözəlsən doğub səni mərd anə, 
Sən zənansan mənəm iyid, mərdanə. 
Valehəm, sinəmi qoydum nişana, 
Atsın yüz kamandar min xeyli xədəng. 
Bəli, söz cavabı tamamı oldu. Süleyman xan Valehə dedi: 
– Sazını bağla, oğul!  
Valeh sazı köynəyə keçirdi.  
– Oğul, gedək. 
Həmən bu gecə sabahatan Valeh narə çəkdi. Süleyman xanın 
öyündə qulaq asdılar. Valehin hərəkətinnən çox şad olan Süleyman 
xan dedi: 
– Oğul, indi səhər açılıf, gedək sən Zərniyarnan görüşə 
bilərsən.  
Zərniyar xanım əmr verib xanlar, bəylər irəlidə olan adamlar 
ağ saqqallar, qara saqqallar, alimlər, axunddar yığlıflar məclisə. 
Otuz doqquz aşıx da hamısı ayağı zincirli gəlif meydanın böyrünə 
düzüldülər. Zərniyar dedi:  
– Aşıxlar, siz də öyrənin, siz də başa düşün elm, savad nə 
deməkdi. Ancax bu gün mən Aşığ Valehi lap dərin-dərin bir imta-
hana çəkəjəm.  
Götürür burda görək Zərniyar xanım nə deyəjək, biz deyək, 
siz şad olun.  
Bizdən salam olsun Aşıq Valehə, 
Əvvəl nə şey xəlq elədi sübhanı? 
Neçə şeydi ondan oldu aşikar, 
Yaratdı ülfəti, namı-nişanı? 
PDF created with pdfFactory Pro trial version www.pdffactory.com
 
 
375 
Söz növbəsi keçdi Aşıq Valehə. Valeh o tərəf, bu tərəfə boy-
lanıf, bir qurtum qəlyan vurdu. Zərniyar xanımın gül camalına 
nəzər yetirdi. Dedi: 
– Ay Zərniyar xanım, bu uşax-muşax suallarınla məni niyə 
qısnıyırsan? Al cavabın, ver sualın. 
Mənnən salam olsun Zərniyar xanım, 
Əzzəl bir dürr xəlq elədi sübhanı. 
Cəmi aləm onnan oldu aşikar, 
Yazıldı sifəti, namı-nişanı. 
Zərniyar xanım çox pərişan oldu. Həm də sevindi. Ürəyində 
Valehin kamalına “əhsən “ söylədi. Dedi: 
– Valeh, indi kotanı laf dərinnən bağlıyajam, ver cavabın: 
Söylə görüm, nədi yerin əsası, 
Nə üstündə qərar tutuf durası? 
Neçə ildi yernən göyün arası, 
Nədən xəlq etdilər həfti əsmanı?29 
Valeh xeyli fikirə daldı. Gözünü məclisə dikdi.  Məclis əhli 
elə sandılar ki, Valeh dayandı. Valeh sazının barmaq simlərini 
düzəldif sözünə davam elədi: 
Eşit, bir balıxdı yerin əsası, 
Gav30 üstündə qərar tutuf durası. 
Səksən min ildi yerlə göyün arası, 
Nurdan xəlq etdilər həfti asmanı. 
Zərniyar xanım piyala gözlərini Süleyman xanın üzünə yönəl-
dif, razılıx əlamətiynən sözünə davam elədi. Aldı görək nə dedi: 
O kimdi ki, kimnən qorxuban qaşdı, 
Neçə il orada xaba uğraşdı? 
O kim idi onlar ilə qarşıdı, 
Adları nə idi, eylə bəyanı? 
Valeh qımışdı, güldü. Otuz doqquz məhbusun üzünə baxıf 
gülümsədi. Dedi: 
– Qardaşlar, cavaf verim, ya yox? 
                                               
29 Həfti əsman – yeddi qat göy. 
30 Gav – öküz  
PDF created with pdfFactory Pro trial version www.pdffactory.com
 
 
376 
Məhbusdar “ura” çəkdilər, dedilər, Valeh, hünər sənindi. 
Valeh götürdü görək nejə dedi? 
 
Dağ Yunus Tanrıdan qorxuban qaşdı, 
Yüz səksən il orda xaba uğraşdı.  
Qəmər idi, onlar ilə qarışdı, 
Əshabikəf idi, ismi bəyanı. 
Zərnigar sözün möhürbəndini götürüf görək nə dedi: 
Zərnigaram, bilməm nədi sanını, 
O, kim idi yumadılar qanını. 
O kimdi ki, alar özü-öz canını, 
O kim idi, öldü, dirildi canı. 
Götürdü görək Valeh nejə cavaf  verdi. 
Valehəm, bilmirəm ulduz sanını, 
Ərənlərin yumadılar qanını. 
Əzrail alacaq özü-öz canını, 
O, Cərcişdi31 öldü, dirildi canı. 
Zərniyar əyağa qalxıf Valehin əllərini möhkəm sıxdı:  
– Aşıx Valeh, bu gündən səni mən usdad sayıram - dedi. 
– Xanım, usdad saymağına bir şey demirəm. Dəyirmançı dəni 
üyüdüf qurtarannan sora şahat alır. Necəsən, bu şərtə əməl 
eliyərsənmi? 
– Valeh, kef sizindi.  
Ancaq Süleyman xan qoymadı Valehi başqa yerə getməyə. Bu 
gecəni öz öyündə keçirdir. Məclis apardı, məclis qurdu aşığ 
Valehə, böyük hörmət elədi.  
Savaxlarınız həmişə xeyirliyə açılsın. Savax açılan kimi 
Valeh Zərniyarın iqamətgahına gəlif dərgahının qarşısında gördü 
ki, böyük izdiham quruluf, məclis həmişəkindən də böyükdü. Bu 
gün çünki aşığ Valeh Zərniyarı imtahana çəkirdi. Ona görə də 
Valeh düşündü kü, qadın xaylağıdı buna yumşax suallar vermək 
lazımdı. Öz-özünə düşündü, nejə eləyim? Gənə dedi yox, aslanın 
erkəyi, dişisi olmaz, bir az özümü bərkitsəm yaxşıdı.  
                                               
31 Cərciş – peyğəmbərdir. 
PDF created with pdfFactory Pro trial version www.pdffactory.com
 
 
377 
Bizdən salam olsun, Zərniyar xanım, 
Əzəlki mətləbin, kamın nejədi? 
Nə ilə kamilsən, nə ilə naqış, 
Mürdə-zində32 sərəncamın nejədi? 
Zərniyar xanım piyalə gözlərini, ox kipriklərini Valehin 
sifətinə doğru çevirif bir balaca qımışdı. Dedi: 
– Ay Valeh, mən də elə bildim bir söz deyəcəksən. Məni bu 
xalqın içində utandırmaqmı isdiyirsən, qulax as, keçif, utanmax 
vaxtı dəyil: 
Al cavabın, deyim, ay aşığ Valeh, 
Əzəlki mətləbim kamım ikidi. 
Ədəbli kamildi, ədəbsiz naqis, 
Mürdə-zində sərəncamım ikidi. 
Valeh dedi: 
O nədi ki, batinində nazirdi, 
O nədi ki, vücudunda hazırdı, 
O nədi ki, şəbü-zildə zahirdi, 
Bundan artıq sənin camın neçədi? 
Zərniyar xanım bir ağsaqqalın üzünə baxdı, bir o yana, bir bu 
yana baxdı dedi: 
– Ə, zalım oğlu, mənim burda həyamı niyə tökürsən? Götürüf, 
dedi, utanmaxdan keçib. 
Bir Allahdı, batinində nazirdi, 
O, uşaqdı, vücudumda hazırdı. 
Dörd kitabdı, şəbu-zildə33 zahirdi, 
Bundan artıq dolu camım ikidi. 
– Ey valah, Zərniyar xanım, ey vallah!  
Götürdü görək Aşıx Valeh daha nə soruşdu: 
Bir əliflə bir dal neylər söyləyin, 
Valehəm bağrımın başın teyləyin. 
Tökün kitabları hesab eyləyin, 
O nədi ki, demək olmaz-ikidi. 
                                               
32 Mürdə-zində – ölü-dir. 
33 Şəbü-zil – qaranlıq gecə. 
PDF created with pdfFactory Pro trial version www.pdffactory.com
 
 
378 
Zərniyar xanım dedi:  
– Valeh, məni elə qorxudmuşdun ki, dedim görəsən bu nə 
deyəjək mən aça bilməyəjəm, ancaq qulaq as. 
Zərniyar sözünü açıx söyləyər, 
Yüz min naşı bir kamilə neyniyər? 
Bir əliflə bir dal, bir ad eyliyər, 
O Allahdı demək olmaz ikidi. 
– Ey vallah xanım, ey vallah.  
Valeh düşündü, fikirrəşdi, ilahi, mən indi Zərniyara nə deyim 
ki, cavaf verə bilməsin? Nə var idi Zərniayar hamsın tapa bildi, 
cavaf verdi. Gəl bu yazıxların qanına bais olma burdan gizlincə 
aralan, səni heç kəs görməsin. Valeh sazı götürüf bir tərəfə qoyuf 
abidəst almax adıynan darvazadan eşiyə çıxdı. Zərniyarın bu 
hünərini alqışdadılar. Valeh fikirləşə-fikirləşə qaldı, mən nə edim, 
ey ilahi, belə baxanda gördü ki, bir şeytandı dırmaşıf otun üstə çı-
xeyr. Baxanda gördü ki, ə, şeytan yeddi qatdı, özü də sümükdəndi. 
İçərisində də bir iblis yaterdı. Tez bunu götürüf dəsmalına büküf 
geri qayıtdı. 
– Xanım, hazırsanmı? 
– Hazıram.  
Dedi ki, indi ikinci sualımı deyəjəm. Açdın-açdın, açmadın 
onda biz sənnən gərək xüdafisləşək.  
– İnşallah açarıx.  
– Özünü o qədər qüvvəli hesab eliyirsən? Onda qulağ as: 
Səhər çağı bir hikmətə tuş oldum, 
Hikməti yaradan sirri sübhandı. 
Sümükdən yeddi qat bir qala gördüm, 
Bir əjdaha bu qalada pünhandı. 
Zərniyar xanım yanındakı qızdara dedi, kitabları tökün; İncili, 
Tövrəti, Zaburu, Quranı. Yoxluyun bu nə cür heyvandı. Hancarı 
şeydi ki, biz bilmerik yeddi qat sümükdən. Aradan bir yarım saat 
keçdi, bir saat keçdi cavab gəlmer. Süleyman xan dedi: 
– Xanım, əllərini qaldır, bu qədər gejikmək olmaz. Daha 
vaxtın qurtardı.  
PDF created with pdfFactory Pro trial version www.pdffactory.com
 
 
379 
Zərniyar dedi: 
– İkinci bəndi desin görüm bir şeyə uydura bilərmi?  
Valeh dedi: 
– Baş üsdə. 
Bəzdən nərə çəker əjdaha hərdən, 
Yeddi qat qalanı qaldırer yerdən. 
Görən tez baş taper bu pünhan sirdən, 
Heş deyən olmaz ki, bu iş yalandı. 
Zərniyar xanım elə vurnuxdu, belə vurnuxdu aradan iki saat 
keçif, xalx gözdüyür. Zərniyar xanım cığallıx eləmək istədi.  Dedi: 
– Aşıx Valeh, bağışda anlıya bilmerəm, biləmerəm, bu nəsə 
yalandı.  
Valeh dedi: 
– Ay xanım, yalan olmaz inşallah, mən indi deyim o nədisə. 
Valeh Zərniyara gətirdi əcəl, 
Çıx pərdə dalından meydanıma gəl. 
Ariflər, bu sirrə qalmıyın məhəttəl, 
Bu sirr dəyil, aşgar adı şeytandı. 
Cibindən yaylığı çıxardıf ortaya qoydu. Dedi: 
– Xanım, həmən əjdaha budu. Sən onu nə oldu ki, bilə bil-
mədin. 
Camahat əl çaldılar. Otuz doqquz aşıx, otuz doqquzunun boy-
nundan kəmənd açıldı. Hə, qardaşlar, buyurun hərəniz bir saz gəti-
rin bu meydana dövür eyləyin. Məclis qızışdı, nə qızışdı. Erkəylər 
kəsildi, kabablar bişdi. Bu tərəfdən Zərniyarın əmisi oğlu hası ki, 
qızı çox sevirdi, çox isdiyrdi. Valehin yanına gəlif dedi ki, ədəblə, 
qanunla qız sana çater. Ancaq o mənim nişanlımdı. Valeh dedi: 
– Oğlan, mənim özmün nişanlım var evdə, mən Qarabağa 
gedəsiyəm.  
Onda dedi: 
– Ay Aşığ Valeh, bizim toymuzu tutuf elə gedərsən, inşallah.  
Zərniyarın toyunda görək Valeh nə oxudu nejə işdirak elədi. 
Bəli, Zərniyar xanımın toyu başdandı. Dağıstan vilayətinnən aşığ 
Valeh, aşığ Səməndi də yanına alıf üz qoydular Qarabağa. 
PDF created with pdfFactory Pro trial version www.pdffactory.com
 
 
380 
AĞCAQUZU 
 
Bəli, qulluğunuza hardan xavar verem, keçmiş əyyamnan, 
sabiqəl dövrannan-ustatdar qövmünnən. 
Koroğlunun çox cavan vaxtıydı. O ki, Hasan paşa atasının 
gözdərini oydurdu, sora başlarına nələr gəldi, o hamıya bəllidi... 
Deyəllər Qoşabulağın üstündə Həzrət Əli bir nurəni qoja 
sifətində gəlif, sağ əlini qoç Koroğlunun kürəyinə vurdu, ona 
iyitdik badəsi içirtdi. Dedi: 
– Koroğlu, mənim sözümə inan, sən Koroğlusan, heç vaxt, 
heç kimə məğlub olmuyajaxsan!. 
Bu sözü deyif də qeyv oldu. 
Koroğlu özdüyündə inanar-inanmaz özündə bir gözəllik, bir 
qüvvə hiss eləməyə başdadı. Ancax atasının qisasını bu qaniçən 
xotkarrardan, paşalardan almax niyyəti heç başınnan çıxmerdı. 
Əmbə bu qisası ala bilmerdi, güjü çatmerdi, tək iydi. Koroğlu 
həmeşə atı sürərdi İstanbulun kanarına, şəhərə tamaşa eliyərdi, 
hayıfsınıf geri dönərdi. 
Günnərin bir günü Koroğlu belə fikrə gəldi ki, gedem bir az 
dolanem, iyiddiyin səmtini, sorağını öyrənem, pəhlivannığı, vuruf-
tutmağı, qoçaxlığı mənimsiyim, sonra dönüf gənə geri gəlləm. 
Bu fikirnən Koroğlu Düratı da yedəyinə alıf, atasının kasıf bir 
dostu varıydı, birbaş olara gəldi. Düratı həmən qoja kişiyə amanat 
eliyif yola tüşdü. 
Koroğlu Qıratı sürhasür gəlif, birbaş Təkə-Türkmana çıxdı. 
Gördü kü, bir meydandı sulanıf, iki cavan oğlan bir tərəfdə, bir 
qarımış pəhlivan bir tərəfdə cəng eliyillər. Ancax bu ölüm-dirim 
cəngi döy, yıxım-qaldırım cəngidi. Bu qarımış pəhlivan bu cavan 
pəhlivanın birinnən tutaşer, nə qəddər eliyir, cavan pəhlivanın ar-
xasını yerə gətirə bilmer. Bu birinnən qurtaranda o birinə, o birinnən 
qurtaranda bu birinə... Koroğlu bu cavan pəhlivannara o qədərə 
meyil elədi ki, dedi: “İlahi, doğrudan da sən buları iyit yaradıfsan”. 
Bu cavan pəhlivannarnan yaxınnıx eliyif, bunnardan hal-əhval 
eliyəndə bildi kin, bunnar Təkə-Türkmanın xanı Süleyman xanın 
PDF created with pdfFactory Pro trial version www.pdffactory.com
 
 
381 
oğlannarıdı. Koroğlu Süleyman xanın oğlannarınnan dostux 
işdətdi. Oğlannarın səvəvinə xannığa əyax aşdı. 
Koroğlu bir gün xannıxda Süleyman xanın qızı Bilqeysi gör-
dü. Bilqeyisə çox meyil saldı, doğrusu, Bilqeysi sevdi. Fikirləşdi: 
“İlahi, mən nə təhəri eliyim, bu Bilqeysi ələ keçirem”. 
Aradan qarılarnan, qızdarnan söhbət eleyif Bilqeys xanımın 
konlunu aldı. Bilqeys xanımın konlunu alanan sora Süleyman xana 
elçi göndərdi. Süleyman xan qəti cavaf verdi ki, bu, heç düzələn iş 
döylü. 
Dedi: 
– Siz nə bilersiniz o haranın yol azanıdı, əsli bilinmer, nəsli 
bilinmer, dərənin avarasına mən qız vermərəm. 
Koroğlu xeyli fikirrəşənnən sonra özü bir yol tapıf, Bilqeys 
xanımnan görüşdü. Dərddəşdilər, danışdılar, sözü bir yerə qoyuf 
qaçmax qərarına gəldilər. Bir müddət gözdədilər, aranı xəlvət eliyif 
vədəleşdilər. Gejənin bir aləmi Koroğlu Bilqeys xanımı Qıratın 
tərkinə alıf Təkə-Türkmanı tərk elədi. Gəlhagəl, günə bir mənzil, 
teyyi-mənazil, gəlif Qoşabulağın üstünə – atasının qəbri önündə atı 
saxladı. Bir qədər atasının qəvrini ziyarat elədi. Qəvri ziyarat eliyən-
nən sora gənə də Bilqeys xanımı tərkinə alıf İstanbula endi. 
İstanbulun ətrafında yazda, yayda camahat binələrə çıxerdı. 
Bu binələrin birində gizdin bir yerdə bir mağara varıydı. Həmən bu 
mağarada Koroğlu başdadı məskən salmağa. Aylar, günnər 
dolaşdı, Koroğlunun qadını Bilqeys hamilə oldu. 
Bu tək mağarada Bilqeys ilk günnər çox darıxerdı. Nolajax, 
xan sarayında, süd gölündə çimən, qu tükünnən balış qoyan, atlas 
yorğan-döşəkdə naz-qəmzəynən firavan gün görmüş bir qızı birdən-
birə mağarıya öyrətmək olardımı? Əmbə Koroğluya olan məhəbbəti 
Bilqeysi bir qədər təskin eləsə də, gənə darıxerdi. Koroğlu baxıf 
gördü kü, doğrudan da bu qızı burda, bu qağlar arasında belə tək 
qoymax olmaz, başına hava gələr. Oydu ku, binələrin birində bir 
nuranı qarı nənə varıydı, adına Əsmər qarı deyərdilər. Koroğlu ba-
şına gələni Əsmər qarıya danışdı. Əsmər qarı həmən günnən Koroğ-
luyu da, Bilqeysi də oğulluğa, qızdığa götürdü. Tez-tez Bilqeysə baş 
PDF created with pdfFactory Pro trial version www.pdffactory.com
 
 
382 
çəkməyə gəldı. Koroğlu axçadan, paradan qarıya vererdi ki, süddən, 
qatıxdan, yağdan-qaymaxdan alıf gətirsin, qoymasın Bilqeys korrux 
çəkməyə. Beləjə günnər bir-birini əvəz eliyirdi... Bir gün Bilqeys 
yükünü yerə qoydu, bir gözəl oğlan doğdu. 
Atalar çox yaxşı deyif “çuğul nə ölüf, nə də öləjək, biri 
öldümü, beşi onun yerinə pitəjək”. Həyat belədi, gedişat belədi. Bu 
gün namərdin beşini öldürsən, savax anası o beşin əvəzinə on 
beşini gənə doğajax. 
Koroğluynan Bilqeysin mağarada belə gizdin daldalanmax-
larını, bir çuğul aparıf İstanbulda Hasan paşıya xavar verdi. 
Dedi: 
– Öyün yıxılsın, Hasan paşa, bə sən nə təhəri Hasan paşasan 
kı, Koroğlu sənin torpağında at çaper, sənin binələrində gizdəner?  
Hasan paşıya qavaxlar da bu həndəvərdə Koroğlunun at 
çafdığını demişdilər. Bir neçə dəfə atdı dəstələr göndərmişdi ki, 
Koroğluyu tutudursun, əmbə bir murad hasıl eliyə bilməmişdi. 
Koroğlunun üstünə gələnnərin kiminin başı, kiminin qolu, kiminin 
qılçası kəsildi, qalannar öldü, qaçannar can qurtardı. Bata bilmədilər 
qoç Koroğluya. Cəfər paşaynan Hasan paşa belə qarara gəldilər ki, 
Koroğluyu aradan götürməkdən ötrü böyük bir qoşun çəksinnər. 
Koroğlunun üstünə böyük bir qoşun çəkdilər. Koroğlu nə 
qədər vuruşdu, neçə başdar kəsdi, neçə anaları ağlar qoydu, olma-
dı. Gördü kü, əl çəkmellər, yerde qalannara yazığı gəldi, özü qaçıf 
bir yerdə daldalandı. 
Döyüş dayandı, Koroğlunun yerini bilən olmadı. Qoşun baş-
çıları ölənnəri, yaralananları da götürüf geri çəkildilər. 
Günnərin bir günü Hasan paşa tezdən nizami qoşun çəkif 
Koroğlunun üstünə gəlmişdi. Bilqeys gəldi dedi: 
– Ya Koroğlu, axı belə olmaz, qoşun dörd yanımızı kəsif.  
Koroğlu dedi: 
– Bilqeys xanım, sən heç niyaran qalma, mən ağamın əlinnən 
cam dolu badə içmişəm, mana heç şey olası döylü. Əvvəlcən 
sinəmə bir neçə kəlmə söz gəlif, onu deyim, sonra düşmənə 
güjümü göstərərəm. 
PDF created with pdfFactory Pro trial version www.pdffactory.com
 
 
383 
Koroğlu bunu deyif, bir "Keşişoğlu" qaydasınnan görək nə 
dedi, sizdərə can sağlığı. 
Xotkar üstümüzə cari buyurdu, 
Döyüşərəm, dönmərəm, edərəm cəngi. 
Ac qarınqay kimi doyursa məni  
Mən qəbul etmərəm bu namı-nəngi. 
Hasan paşa o tərəfdən nərə çəkif dedi: 
– Ayə, yetimin biri, sənin atayın başına gətirdiyimi sənin ba-
şına gətirəjəm, sən mənim bu qoşunumu az şil-küt elə.  
Aldı Koroğlu: 
Əlli nədi, altmış nədi, yüz nədi, 
Mən bilmənəm hərzə-hərzə söz nədi.  
Qabağımda dərə, təpə, düz nədi,  
Mənəm əsil kirvələrin pələngi. 
Hasan paşa dedi: – “Aya, a Koroğlu, a korun oğlu, sən korun 
oğlusan, sən nəyə arxalanersan, kimə güvənersən ki?! Mənim 
qoşunumu niyə belə qırersan? 
Koroğlu dedi: 
– Qulaq as, gör kimə arxalaneram. 
Koroğlu: 
Koroğlu der, xub yetişdim mən cana,  
Mən sərini top eylərəm çovqana.  
Varıban gedərəm Təkə-Türkmana,  
Ollam Əli qullannın yekrengi. 
– deyif, əlini uzatdı qılıncın dəstəyinə, bir dəli nərə çəkdi, yer-göy 
titrədi, qoşunu pencər kimi biçməyə başdadı. Koroğlu gördü ki, bir 
yannan qırdıxcan qoşun bir yannan daha da arter, fikirrəşdi ki, burdan 
qaçıf başını qurtarmax lazımdı. Qoşunun seyrək yerinnən bir səmt 
tapıf, sağa-sola qılınc çala-çala mağaranın ağzına gəlif, Bilqeys 
xanımı harayladı. Bilqeys xanım eşiyə çıxdı. Koroğlu onun qolunnan 
tutuf, alıcı quş kimi atın tərkinə qoymağınnan tərpənməyi bir oldu. 
Qoşun Koroğlunun dalınnan əl çəkmerdi. Ona qılınc, əmud 
çatan döyüldü, yalama çatan döyüldü. Geri yannan başdadılar 
Koroğluyu oxa tutmağa. Oxun biri bir namərdin əlinnən şıxıyıf 
PDF created with pdfFactory Pro trial version www.pdffactory.com
 
 
384 
Bilqeys xanımın kürəyinin ortasınnan sancıldı. Bilqeys xanım "of-
of" deyif çığıranatana, Qırat üz qoydu Çənlibelin başına tərəf. 
Gəldilər çatdılar Qoşabulağın üstünə. Alı kişinin qavrının yanında 
Koroğlu atdan endi, Bilqeys xanımı ehtiyatnan atdan endirdi. 
Gördü, qız can verer. Koroğlu baxdı gördü qızdan o qədər qan axıf 
ki, dodaxları çart-çart oluf. Oydu ku, Qoşabulağın suyunnan bir 
oyuc Bilqeys xanıma içirtdi. Bilqeys yumulmuş gözdərini axırıncı 
dəfə açdı. Sevgili Koroğlusuna axırıncı dəfə həsrətnən baxıf: 
Oğlumuz amanatı – deyif, gözdərini təzdən yumdu. 
Koroğlu Bilqeys xanımı atasının yanında dəfn elədi, ağladı, 
sızdadı, üz qoydu mağarıya tərəf. Gəldi mağarıya çatdı, hər yeri 
ələk-vələk elədi, uşağı tapa bilmədi, döndü bir də baxdı, heç bir 
şey hasil olmadı. 
Koroğlu hirsinnən heç Əsmər qarıya da baş çəkmədi. Fikirrəşdi 
ki, gedif qoja qarının dərdini daha da artırmıyım. Oydu ki, üz qoydu 
kor-peşiman Çənlibelə tərəf. Qoşabulağa çatdı, gəldi göz yaşını yüdü. 
Gəlif atasıynan Bilqeys xanımın qavırları arasına uzanıf, təzdən 
ağlamağa başdadı. Bir müddətdən sonra gözünə yuxu getdi. 
Koroğlu burda yatmaxda olsun, eşit Əsmər qarıdan. Əsmər 
qarı gördü ki, Koroğlu Bilqeysi də tərkinə alıf qaçdı, əmbə uşax 
qucaxlarında döyülü. Gözdədi, ara sakitdəşənnən sonra mağarıya 
gəldi gördü ki, bir canavar uşağı əmizdirer. Qarı bir az xəlvətə 
çəkilif gözdədi, canavar çıxıf getdi. Oydu ku, uşağı bələyinə pü-
küf, sağına-soluna baxa-baxa öz komasına gətirdi. Uşağın bələyini 
aşdı, uşax Koroğlunun qolçağındaydı. Uşağı yüdü, təmizdədi, 
quruladı. Qoyun südü pişirif uşağı yedizdirdi. Beləjə bu münva-
lnan bu uşağı qoyun südünnən böyütməyə başdadı. Günü günnən 
uşax böyüməyə başdadı, atalar der: “cideyi çuvalda gizdətmək 
olmaz”. Qonum-qonşu bildi kin, Əsmər qarının öyündə bir körpə 
var. Hərə bir yannan Əsmər qarıdan soruşordu: 
– Ay qarı, bu uşax kimindi, hanı onun ata-anası? 
Əsmər qarı hərəsinə bir cavaf vererdi. Derdi nəvəmdi, gətirif 
yanımda saxlıyıram. 
Derdilər: 
PDF created with pdfFactory Pro trial version www.pdffactory.com
 
 
385 
– Ağbirçək qarısan, axı niyə yalan danışersan? Sənin ki, 
öyladın yoxdu, niyə dersən nəvəmdi? 
Qarı bir gün hirsdəndi, hamıyı söydü biyavır elədi. Dedi: 
– Belə heç kimim yoxdu, gedif İstanbuldan pulnan alıf gətir-
mişəm, özümə oğul eləmişəm, dərdi sizəmi qalıf?! 
Bəli, bu xavar getdi Hasan paşıya çatdı kı, bəs deməzsənmi, 
filan qarıda bir tappa uşax var. Hasan Paşa Əsmər qarıyı yanına 
çağırtdırdı, dedi: 
– Qarı, sən o uşağı mana satmalısan! 
Qarı dedi: 
– Paşa sağ olsun, sənin əmrin mana Allahın əmrinnən də üs-
tündü. Əmbə mana da yazığın gəlsin, mən istiyirəm onu böyüdüm, 
gələcəkdə mana da bir sahıf çıxan, qəvrimi ziyarət eliyən olsun. 
Hasan paşa dedi: 
– Qarı, sən heç şeyin fikrini çəkmə, sənin bu dünyalığıyın da, 
o dünyalığıyın da xarcı mənim boynuma. 
Bunu deyif, Hasan paşa xəznadarı çağırtdırdı, qarıya bir kisə 
qızıl verif yola saldı. Qarı komasına gəlif Koroğlunun bazubəndini 
uşağın qoluna bağlayıf, üzünnən-gözünnən öpdü. Hasan paşanın 
adamlannnan uşağı da götürüf saraya gəldilər. 
Qarı dedi: 
– Paşam sağ olsun, özün görörsən ki, qocalıf əldən tüşmüşəm. 
Günnərimi sayeram, mümkünsə onun qoluna taxdığım o bazubən-
də heç kim toxunmasın, qoy körpə balama mənnən yediyar qalsın. 
Hasan paşa Əsmər qarının sözünü yerə salmadı. Paşa dedi: 
– Qarı, bə bu uşağın adı nədi, nə qoymuşdun onun admı?  
Əsmər qarı yazıx-yazıx dedi: 
– Paşam sağ olsun, onu qoyun südünnən bəsləmişəm, onçun 
da adını Ağcaquzu çağırerdım. İndi bunnan sora özünüz bilərsiniz. 
Hasan paşanın qarıya yazığı gəldi. Dedi: 
– Qarı, sən nə ad qoyufsan, biz o adnan da çağırajıyıx balamızı. 
Bunu deyif qarıya gənə də axçadan, qızıldan verdilər, yola saldılar. 
Ağcaquzuyu da dayələrə tafşırdılar. Bu münvalnan Koroğlu 
balası Hasan paşanın sarayında böyüməyə başdadı. 
PDF created with pdfFactory Pro trial version www.pdffactory.com
 
 
386 
PƏRİZAD XANIMIN ÇƏNLİBELƏ GƏLMƏYİ 
 
Bəli, əzizlərim, sizə hardan xavar verəjəm, Ağcaquzudan. O 
vaxt kı Əsmər qarı Ağcaquzuyu Hasan paşıya təhvil verdi, həmən 
günnən körpöyü dayalara tafşırdılar. Dayalar ədəf-ərkannan buna 
qulluq eliyir, təmizdiyinə, yiməyinə, içməyinə fikir verer, nejə la-
zımdı. Bir söznən, xidmətində durordular. Vaxt gəldi, vədə yetişdi, 
camahatın uşağı aynan, ilnən böyüyəndə Ağcaquzu sahatnan, 
günnən, həfteynən böyüyürdü. 
Uşax gəlif yeddi yaşına çatmışdı, əmbə on beş, on altı yaşdı-
lardan seçilmerdi. Hasan paşa uşağın belə böyüməsinnən çox xoş-
hal olmuşdu. Gejə-gündüz gözünü onun üstünnən çəkmerdi. Neçə 
müəllim tutmuşdu, onun savadnı artırerdı. Neçə müəllim Ağcaqu-
zuya qılınc oynatmax, at çapbax, güləş tutmax, suda üzmək, oddan 
tullanmax dərsdəri vererdilər. Bu elə bir uşağıydı ki, zehni Aflatun 
kimi kəserdi, ağlı-kamalı, qəddi-qaməti bir özgə alamiydi. At 
çapanda atın belində min bir fənd iştədər, qılınc oynadanda 
qılıncınnan qığılcım çaxar, küşdü tutanda pəhlivanların dizini yerə 
gətirər, kotan əkdirərdi onnara. Belə bir oğlanıydı Ağcaquzu. 
Ağcaquzu gəlif on beş yaşına yetişmişdi. Səsinin dəyişən, 
üzünün bozaran vaxtıydı. Bir gün mədrəsədən, dərsdən gələn vaxt, 
qızdar mədrəsəsinin qavağınnan keçəndə gözü ala gözdü, qələm 
qaşdı, uzun saşdı bir qıza sataşdı. Bir neçə gün bu qızın dərdinnən 
divanə kimi gəzdi. Nəsə hərriyif-fırrıyıf bir xəlvət yerdə qızın 
qarşısını kəsdi. Ürəyinin döyüntüsünü ona bildirdi. 
Qız dedi: 
– Ağcaquzu, mən sənin əmin Cəfər paşanın qızı Pərzad 
xanımam. Sən heç qəm eləmə, əmi qızıynan, əmoğlunun kəbini 
göydə kəsilif. Arxayın ola bilərsən ki, mən səninəm. Əmbə bir 
məsləhət eləmək istiyirəm sana. Eşitmişəm sənin hər bir elmnən 
savadın, bacarığın var, igidliyini, pəhlivanlığını da hamı söylüyür. 
Bircə çatışmayan cəhətin odu ku, çadukarrığı bilmersən. Adam 
gərək hər şeydən xavardar olsun, bir də gördün o da lazım oldu, nə 
bilmək olar?! 
PDF created with pdfFactory Pro trial version www.pdffactory.com
 
 
387 
Ağcaquzu dedi: 
– Əmi qızı, cadukarrıx nə olan şeydi ki, onu belə tərifliyirsən?  
Pərzad dedi: 
– Əmoğlu, mənim elmim ondadı ki, mən cadının gücüynən 
çöpü qələmə, siçanı toyuğa, adamı tülküyə, qızı göyərçinə çöyürə 
bilerəm. İstiyirəm, sən də belə şeyləri öyrənəsən. 
Qızın dedikləri Ağcaquzuya çox xoş gəldi, dedi: 
– Əmi qızı, bə mənə buları kim öyrədə bilər? 
Pərzad dedi: 
– Mənim mollam belə şeylərdə çox mahirdi, əmimə de, səni 
ona tafşırsın, dalısınnan işin yoxdu. 
Ağcaquzu Hasan paşanın hüzuruna gəldi, ədəfhan salam 
verdi. 
Dedi: 
– Bava, sənnən bir tavaqqım var, mümkünsə, məni də Pərzad 
xanım oxuyan məktəvə göndər. 
Bavası dedi: 
– Əziz balam, mən səni elm örgənməyə, sərkərdə olmağa 
layıx məktəbə qoymuşam, bu gün-sabah mən dünyadan köçənnən 
sonra yerimdə sən qalajaxsan, bu boyda müəllimlər ki, sana dərs 
dedilər, fənd öyrətdilər, olar sana bəs eləmədimi, gedif də 
cadugünnük örgənmək istiyirsən? 
Ağcaquzu dedi: 
– Bava, Pərzad deyir ki, adam gərək hər şeydən agah olsun. 
Mən də istiyirəm, hər şeyi bilim. 
Hasan paşa irazılıx verdi, dedi: 
– Məsləhət sənindi, mənim balam. Günü savaxdan gedərsən 
həmən məktəbə. 
Bəli, savax açıldı, üstünüzə xeyirri savaxlar açılsın, əzizdərim, 
Ağcaquzu söyünə-söyünə gəlif Pərzadı tafdı, bavasının irazılığını 
bildirdi. Pərzad da bu işə çox söyündü, həmən günnən Ağcaquzu 
cadukərrik dərsi keçməyə başdadı. 
PDF created with pdfFactory Pro trial version www.pdffactory.com
 
 
388 
Pərzad dərsdə Ağcaquzuya fikir vererdi, baxıf gördü kü, bu 
heç cadukərriyə mayna qoymor (fikir vermer), fikri-zikri at çap-
baxda, qılınc oynatmaxdadı. 
Bir gün Pərzad Ağcaquzuya üz tutdu, dedi: 
– Ağcaquzu, mən səni özümnən çox istiyirəm, həyatda sənnən 
yaxınım yoxdu. Görörəm ki, sən bu cadukarrığa heç ürəynən 
girişmersən. 
Ağcaquzu dedi: 
– Yox, Pərzad, əmi qızı, səhvin var. 
Pərzad dedi: 
– Onda gəl öyrəndiklərimizi sınaxdan çıxartmaqdan ötəri 
atdarımızı minək, şəhərdən çıxaq. 
Ağcaquzu dedi: 
– Çıxax, sən deyən olsun! 
Atdandılar, şəhərdən çıxıf bir meşənin ortasına çatdılar, gö-
yənək, mənzərəli bir guşədə atdan tüşdülər. Bu arada Pərzad bir 
dua oxuyuf, alaqanat bir quşa döndü, uçdu getdi, qondu bir ağacın 
başına. 
Həmən sehirdən birini də Ağcaquzu oxudu, bu da uçuf qondu 
onun yanına. Qız ağacdan enif, bu dəfə bir ayrı livasa tüşdü. 
Ağcaquzu da eynən həmən livasa tüşdü. Pərzad bu dəfə doy-
şan livasına tüşdü. Ağcaquzu bir qurd oluf doyşanın qavağını 
kəsdi. Pərzad bir sehr oxudu, pələng livasına girdi. Bu yerdə 
Ağcaquzu əciz qaldı. Pərzad baxdı, gördü kü, Ağcaquzu onnan 
bajarmadı, dedi: 
– Əmoğlu, mənim cadukarrığım sənnən üstün oldu. Bu gün-
nən sora sənnən mənimki tutmaz. Mən bu günnən uluyuf vəhşilərə 
qoşuloram. Əgər məni öz sehrinnən əvvəlki halıma gətirə bilsən, 
səninəm, yox, bajarmasan məni də görmüyəjəssən. 
Pərzad bunu deyif, uluya-uluya heyvannara qoşuluf gözdən 
itdi. 
Ağcaquzu kor-peşman şəhərə qayıtdı. Öz saraylarına çatar-
çatmaz əmisi Cəfər paşa onnan Pərzad xanımı xavar aldı. 
PDF created with pdfFactory Pro trial version www.pdffactory.com
 
 
389 
Ağcaquzu başına gələn əhvalatı nejə ki biz demişdik, eləjə də 
əmisinə nağıl elədi. 
Cəfər paşa iki əlli başına döydü kün, “qız əlimnən getdi”. 
Cəfər paşa çox götür-qoy elədi ki, bu qızı kim qaytarsın, kim 
adam livasına salsın. Bu yannan da xavar çıxdı kı, bəs 
deməzsənmi, uşaxlara cadıkün dərsi öyrədən molla da dünyəsini 
dəyişif. Başqa yerlerdə də belə caduynan məşğul olan yoxuydu. 
Ağcaquzu bu işdən çox məyus oldu, başını götürüf eyvanın 
xəlvət bir guşəsində yuxuya getdi. Yuxuda baxıf gördü kü, kimsə 
bunu oyader. Gözünü açanda gördü alçax boylu, enni kürəhli, 
nurani bir adamdı kı, vallahi gözünnən, üzünnən nur tökülör. Ağ-
caquzu başını yuxarı qaldırdı, bu nurru sifətə baxdı. Kişi dedi: 
– Salammeleyküm, oğul! Oğul, sən nə fikirnən yatmışdın?  
Ağcaquzu dedi: 
– Bava, Pərzad xanımın fikrinnən yatmışdım ki, bizi niyə bu 
günə qoydu?! 
– Oğul, onu bil, yazıya pozu yoxdu, ilahi nə yazıf, onu gör-
məliyik. Ona görə də, al bu piyaləni nuş elə. 
Ağcaquzu piyaleyi aldı, nuş elədi. 
– Oğul, mən bu sağ əlimi sənin kürəyinə çəkif, qırx gün-
nüyünə öz qüvvəmi sana vererəm. Qırx gün sənin güjünə Allahdan 
başqa heç kəs üstün gəlif, səni yenə bilməz. Bu qırx gün ərzində 
gedif qoç Koroğluyu taparsan, o Koroğludan başqa sənin Pərzad 
xanımını sana çatdıran olmuyajax. İnşallah, murazına çatarsan, – 
deyif, həmən adam gözdən itdi. 
Ağcaquzu atasının hüzuruna gəldi, dedi: 
– Mehriban ata, mana ixtiyar ver, gedem Pərzad xanımı 
axtarıf tapem. 
Hasan paşa dedi: 
– Oğul, sən onu tapıf gətirə bilməzsən, çünkü o tilsimdədi, 
sənin də o tilsimə güjün çatmaz. 
Ağcaquzu dedi: 
– O ku icaza vermersən, onda mənnən sana oğul oldu yoxdu. 
Mən bu günnən getdim Pərzad xanımı axtarmağa. 
PDF created with pdfFactory Pro trial version www.pdffactory.com
 
 
390 
Ata dedi: 
– Oğul, bil ki, mən sana ixtiyar vermerəm. 
Ağcaquzu dedi: 
– Mehriban ata, sənin sərvətinnən mənim payıma nə tüşərsə, 
verginən özümnən aparıf gedem, pulnan da, qızılnan da olsa, mən 
onu alıf-tapıf gətirəjəm. 
Atası dedi: 
– Yox! 
Ağcaquzu gənə də sözünnən dönmədi. 
Axırda Hasan paşa baxdı gördü, bu, inadınnan dönəsi şey 
döylü irazılıx verdi. Xəznədarı yanına çağırdı. Yeddi dəvə yükü 
var-döylət, qızıl, gümüş dolduruf, Ağcaquzuyu yola saldılar. 
Ağcaquzu İstanbuldan üz tutdu Koroğlu deyən soraxlaşmağa. 
Orda Koroğlu, burda Koroğlu, bunu salğadılar Çənlibelə. Ağ-
caquzu üz qoydu Çənlibelə. 
Ağcaquzu yol gəlməkdə olsun, sizə deyem qoç Koroğludan. 
Koroğlunun haylı-haraylı vaxtıydı. Dəliləri hamısı başında cə-
miydi. Ağalardan, paşalardan, bəzirganlardan, dəfələrnən Hasan 
paşanın, Cəfər paşanın özünnən baci-xarac almışdı, Çənlibelə 
çəkilmişdi. 
Günnərin bir günü Qoç Koroğlu Cəfər paşanın Sərraf Zər-
gülaf adında bir tacirini talan eliyif, onu qan içində Çənlibelə gə-
tirif çıxartmışdı. Niyar xanım atası Cəfər paşanın tacirini bu kökdə 
görüf, ürəyi çox qubarrandı. 
Dedi: 
– A Koroğlu, bu mənim bavamın ən yaxşı taciridi. Sənin 
insafın yoxuydumu, bunu bu günə salıfsan?! Varını-dövlətini 
alıfsan, özünü niyə bu hala salıfsan? 
Koroğlu dedi: 
– Nejə yanı, mən iyidəm, qavağımnan iki dillənəni mən üç 
dəfə yumruxnan vuraram. 
Niyar dedi: 
– Ay Koroğlu, özü türk olan, türkə bu divanı tutmaz, sən nə 
qansız adamıymışsan? 
PDF created with pdfFactory Pro trial version www.pdffactory.com
 
 
391 
Koroğlu dedi: 
– Onun paşası mənim atamın gözdərini oyduruf, mən nə 
təhəri onun tacirinnən hayıfımı almıyım? 
Niyar xanım dedi: 
– Atayın gözdərini Cəfər paşa çıxartdırıf, get hesavını da 
onnan çək, güjün yazıx-yuzuxlara nə yaxşı çater? Allah hası 
Allahdı, bu tacirin hayfını səndə qoysun. Səni ağam Əliyə taf-
şıreram, qoy sənin hesavını o özü çəksin. 
Koroğlu qımışdı, dedi: 
– Bu güjü-qüvvəti mana Əli özü verif, özü də bilər, sən onun 
işinə qarışma. 
Niyar xanım dedi: 
– Nə olar, bu mənim arzumdu, səni ona irast gələsən, sənin bir 
dərsini versin. 
Koroğlu Niyarnan bu söhbətdən sonra Ağqayıya səmt gəldi 
ki, gorsün yolda-izdə gəlif gedən varmı? Ağqayıya yaxınnaşanda 
gördü kü, yolnan bir karvan gəler. Xeyli gözdədi, karvan laf 
yaxınnaşdı. Koroğlu dedi: 
– Bir gedem göröm bu, nə karvandı? 
Qıratın ciloyunu yığışdırıf, alıcı quş kimi yəhərin üstünə sıç-
radı, ayaq üzəngiyə, diz qavırğaya üz qoydu karvana tərəf. Gördü, 
karvanın qavağında bir cavan oğlandı, enni kürəhli, uca boylu, 
gözəl-göyçək, elə bilginən ağalığın pələ kalıdı, bığlarını həjəmət 
kürəsi kimi arxaya ötürüf. 
Koroğlu dedi: 
– Ay oğul, sən kimsən, hardan gəlersən? 
– Əfəndim, mən çox uzaxdan gəlerəm. İstanbuldan gəlerəm. 
– O kün, İstanbuldan gəlersən, zəhmət çək atdan en, kəcaveyi 
yavaş-yavaş o gördüyün Çənlibelə qaldırginən. 
– A kişi, nəyə görə kəcaveyi ora qaldırem, dədənə borcummu 
var? 
Koroğlu bir dəli nərə çəkdi. 
Ağcaquzu dedi: 
PDF created with pdfFactory Pro trial version www.pdffactory.com
 
 
392 
– Əyə, uşax-zad ha qorxutmursan, nəyə bağırersan, bura ba-
ğırmax yeridimi? 
Koroğlu baxdı ki, oğlan çox çətin qayadı, dedi: 
– Gəl əvvəl bunu bir saznan qandır. 
Götürdü görək nə dedi: 
İstanbuldan şikar düşdü əlimə, 
Ver malını, qurtar canın, çəkil get! 
Bulayaram səni qızıl qanına 
Ver malını, qurtar canın, çəkil get! 
– Ay qardaş, sən buranın qoruxçususan, yoxsa nəyisən, mən 
malımı sana niyə verif gederəm? O ku söz dedin, sözünə cavaf 
aleynan, gör mən nə derəm: 
İki iyid bir-birinnən üzdəşər, 
Baş getməmiş malım sana vermərəm! 
Qılınc vurram, yaraların sızlaşar, 
Baş getməmiş malım sana vermərəm! 
Bu cavanın belə cavaf verməsi, Koroğlunun başınnan elə bil 
bır qazan qaynar su tökdü. Öz-özünə dedi: 
– Bu kimə cavaf qaytarer, bu kimnən danışer, bu, nə danışer, 
bu, nə danışer? 
Koroğlu hirsdəndi, bir oyan, bir bu yana baxdı, beyqafil zəhm-
nən Ağcaquzunun başına bir topbuz endirdi. Ağcaquzu topbuzun 
qavağına qalxan tutdu. Topbuz qalxana dəyən kimi toz duman dörd 
tərəfi bürüdü. Toz yeri-göyü bürüyən kimi, Koroğlu dedi: 
– Vay, bu cavanı nahax badbaxt elədim. 
Toz aralanan kimi Koroğlu baxdı ki, oğlan dimdik qavağında 
duruf. Koroğlu baxdı gördü bunun heç rəngi də qaçmıyıf, gözdər 
od tutuf yaner, Koroğluyu heç adam yerinə də saymer. Oğlanın 
belə təpəri Koroğluyu qorxuya saldı, dedi: 
– Gəl buna çatdır ki, ay zalım oğlu, qavağındakı tək döylü, 
onun dalında yeddi min yeddi yüz yetmiş yeddi dəli var. Odu ku, 
götürdü sazını, görək nə dedi: 
İndi dəlilərim gələr qurd kimi,  
İki gözün birdən olar dörd kimi,  
PDF created with pdfFactory Pro trial version www.pdffactory.com
 
 
393 
Başın gedər, leşin qalar yurd kimi,  
Ver malını, qurtar canın, çəkil get! 
Ağcaquzu gözdərinin altınnan baxıf gördü kü, qoruxcuyu ya-
man qeyzə gətirif. Aldı dedi: 
– A kişi, qulax as: 
İgid gərək qürbət eldə atdana,  
Qılınc vurram bu yer dönər bostana.  
Yüz tülkü neyləyər bir ac asdana,  
Baş getməmiş malım sənə vermərəm! 
Koroğlu qeyzə gəldi, dedi: 
– Əyə, bu nə daneşer, gəl buna qandır deynən, əyə, zalım 
oğlu, mən Koroğluyam axı! Aldı görək Koroğlu nə dedi: 
Koroğluyam, bu yerlərdə gəzərəm,  
Uzaxdan, uzağa şikar süzərəm. 
Dardıf bədəninnən başın üzərəm,  
Ver malını, qurtar canın, çəkil get! 
Ağcaquzu dedi: 
– Əyə, bu səyaxlıyır deyəsən, Koroğlunun adından məni tora 
salmaxdı fikri. Bunun qavağınnan qorxmaq kişilikdən döylü. 
Aldı Ağcaquzu: 
Ağcaquzuyam, her yetənə enmərəm,  
Müxənnətnən danışmaram, dinmərəm.  
Mən heç səni ayax tozu sanmaram,  
Baş getməmiş malım sana vermərəm, 
Ağcaquzu elə ki dedi: “Mən heç səni ayax tozu sanmaram”, – 
bu söz Koroğluya yaman əsər elədi, istədi qılınca, əmuda əl atsın. 
Sonra əl saxladı, dedi, Allahın işini bilmək olmaz, deyəsən, burda 
nəsə var. Ə1 saxladı. Dedi, qoy bunu bir yaxşı sınayım. Dedi: 
– Oğul, sən Koroğlu adı eşidifsənmi?  
Ağcaquzu dedi: 
– Eşitmişəm! Koroğlunun adını eşidəndə göydə mələklər 
səyrişir. 
Koroğlu dedi: 
– Oğul, o ku Koroğlu adı eşidifsən, bə niyə belə cavaf verer-
PDF created with pdfFactory Pro trial version www.pdffactory.com
 
 
394 
sən? Axı qarşında dayanan həmən Koroğlu mənəm. 
Ağcaquzu dedi: 
 – Mən inanmeram sənin Koroğlu olmağına. Sən Koroğlu 
olmağını nəynən sübut eliyə bilərsən? 
Koroğlu dedi: 
– O ki inanmersan, qulaq as, gör Koroğlu bavan sana nə der: 
İki ləkə bir məclisə gələndə,  
O məclisin halı pərişan olar. 
İki iyid bir məclisə girəndə  
Bəzənər otaxlar alışan olar. 
 
            .. Odasına, 
Odun gəti odasına  
Namərdin başı batsın,  
Özü nədi, odası nə?! 
Ağcaquzu dedi: 
– Bəyim, bəyim, ləkə özünü bilirsən, iyit məni?! Çünkü sən 
yetirən kimi, mənnən topbuz davasına gəldin, zorrux işlətdin. Sən 
özün Koroğlu olduğunu deseydin, mən də sənin qarşında layaxsız 
sözdər işdətməzdim. 
Koroğlu dedi: 
– Oğul, gör hələ bir nələr eşidəjəksən.  
Aldı görək Koroğlu nə dedi: 
Mərd iyidlər dolu badələr içər,  
Dost yolunda şirin canından keçər. 
Müxənnətlər dava günündə qaçar,  
Kolların dalında pəhlivan olar. 
 
... Təmiz ada,  
Dərya saxlar təmiz ada. 
Yüz yerdən ləkə yaxsan,  
Yaxılmaz təmiz ada. 
Ağcaquzu dedi: 
PDF created with pdfFactory Pro trial version www.pdffactory.com
 
 
395 
– Eyvallah, eyvallah, indi bildim, sən Koroğlusan. Deməli, 
sən mərtikinnən bu karvanı mənim əlimnən alıf aparmax istiyirdin, 
başıma da topbuz vurordun. Demerdinmi, bu, uşaxdı qorxar, 
büdüryər. 
Koroğlu dedi: 
– Qulax as, gör nə deyirəm. 
Aldı Koroğlu: 
Koroğluyam, haşa çəkmərəm mərddən,  
Müxənnət iş əysiy olmaz nəmərddən. 
Bir keçi canını qurtarsa qurddan, 
Baxar buynuzuna kərkadan olar. 
 
... Arxa sarı,  
Bel götür arxa sarı.  
Mərd igiddən dost tut,  
Özünə arxa sarı. 
Söz tamama yetdi. Koroğlu dedi: 
– Oğul, olma sən canını mənnən qurtarmış sayersan. Doğru-
dan, mən Koroğluyam. 
Ağcaquzu dedi: 
– Sən Koroğlusansa, onda məni mənzilinə apar, əyər Koroğlu 
olmağını tasdıq eləməsən, mən dəvənin üstünnən tüşən döyləm. 
Özü də sənin kimi yüzü gələ, mana güj gələ bilməz, mənnən badi-
xərac ala bilməz. 
Koroğlu dedi: 
– Oğul, görörəm, kiməsə sən arxeyinsan, onu hələ başa tüşə 
bilmerəm. Sür karvanını arxamca gedək. 
Ağcaquzu Koroğlunun arxasıncan Çənlibelə sarı qalxdılar. 
Çənlibelə çatan kimi Niyar xanım həmeşəki kimi Koroğlunun 
qarşısına çıxdı. Baxdı gördü, Koroğlu özünnən bir oğlan gətirer, 
ilahi, bu cüssədə, bu gözəllikdə iyid bəlkə də heç Çənlibeldə də 
yoxdu. Elə bil qüdrət qələminnən yaranıf zalım oğlu. Dəvənin 
üstündə ağayana əyləşif, gözdər qayır-qayır qaynıyır. 
Niyar xanım Koroğluya baxıf dedi: 
PDF created with pdfFactory Pro trial version www.pdffactory.com
 
 
396 
– Koroğlu, bu kimdi?  
Koroğlu dedi: 
– Sənin əmin oğludu, Hasan paşanın oğludu.  
Niyar xanım dedi: 
– Elə şey olmaz.  
Koroğlu dedi: 
– Özüdü ki, var. İndi tafşır tamam otaxlar bəzənsin, dəlilər 
hamısı cəm olsun. 
Dəlilər tamam cəm oldular, yığıldılar. 
Ağcaquzu gördü kü, bu doğrudan da Koroğludu. Dəvədən 
endi, dedi: 
– Ağa Koroğlu, bu yeddi dəvə yükü var-dövlət sənin, dəvələr 
sənin, ancax mən vacif bir iş üçün sənin əyağına gəlmişəm. 
Ağcaquzu Pərzad xanım haqqında olan söhbəti Koroğluya 
nəql elədi. Koroğlu dedi: 
– Oğul, qoy bu sirr qarnında qalsın, Niyar bilməsin, heç kəsə 
heç şey demə. Men indi dəlilərdən bir neçəsini çağırajam. Görək 
kim mənnən gedər. Üç günün içərisində sənin Pərzadını gətirdim 
gətirdim, gətirmədim mən Koroğluluğumu üstümnən götürəjəm. 
Koroğlu götürdü görək dəliləri nejə çağırdı: 
De, atdansın qoçaxlarım, 
Başı-cannan keçən gəlsin.  
Eyvaz xana canım qurvan, 
Mərd əlinnən içən gəlsin. 
Eyvaz xan badeyi başına çəkif Koroğlunun arxasına addadı, 
dedi: 
– Ağa Koroğlu, noluf, mən həmeşə sənnən var deyləmmi, elə 
söz danışersan? Dəlilərin hamısının gözdəri açılıf, qulaxları 
şeşləndi; ayə, görən burda nə var? 
Onatan Koroğlu aldı görək nə dedi: 
Livasın polad geyənnər, 
Donnuğun mənnən yeyənnər, 
Adına dəli deyənlər, 
Şirin cana qıyan gəlsin. 
PDF created with pdfFactory Pro trial version www.pdffactory.com
 
 
397 
– deyəndə, Bəlli Əhmədnən, Halaypozan da Koroğluya tərəf addadı. 
Götürdü Koroğlu görək nə dedi: 
Gəzək dağları-daşdarı, 
Sovluyax34 sərt qılışdarı, 
Koroğlunun qardaşdarı, 
Yağı bağrı piçən gəlsin. 
Xan Eyvaz, Bəlli Əhməd, Halaypozan – üçü də Koroğlunun 
arxasında dayandılar. Dedilər: 
– Koroğlu, nə olor-olsun, hara desən, getməyə hazırıx. 
Koroğlu dedi: 
– Əziz dəlilərim, mən istəsəm əmr verrəm, bütün dəlilər 
arxamca gələr. Əmbə bu əmr döylü, bu bir tilsim qırmaxdı. Ona da 
dörd nəfər kifayət eliyər. 
Koroğlu Niyara sarı dönüf dedi: 
– Niyar xanım, mən gələnəcən Dəmirçioğlu, Dəli Həsən 
burda başçı olar, bu mənnən gələn bu iyid də sərkərdə olar. O nə 
əmr versə, onun əmrinə əməl eləyərsiniz. 
Koroğlu bunnarı deyif, atdara suvar oldular. Dörd nəfər dəli 
yola düşüf Ağqayıya çatanda, Eyvaz xan dedi: 
– Ağa Koroğlu, başına qurvan olom, bir onca dayqalığına 
anam Niyar xanıma sözüm var. 
Koroğlu dedi: 
– Oğul, buyur. 
Eyvaz xan alıcı quş kimi atını çapıf gəldi dayandı Niyar 
xanımın hüzurunda, dedi: 
– Aneyi-mehriban, sən Koroğlunun ürəyinin təmizdiyinə 
baxma. Nə qədər olmasa, Ağcaquzu düşman oğludu, onu gözdən 
qoyma, bizi aldada bilər. 
Niyar xanım dedi: 
– Bala, bala, bu dərsi bavan Koroğlu mana gecə keçif. 
Arxeyınca çıxın gedin, heç şeyin fikrini çəkmiyin. 
Eyvaz xan Niyar xanımın bu sözünnən sonra bir qədər arxe-
yınnıx tafdı. Çaparax gəlif Ağqayada yoldaşlarına çatdı. "Ya Al-
                                               
34 Sovluyaq – itiləmək 
PDF created with pdfFactory Pro trial version www.pdffactory.com
 
 
398 
lah" – deyif yola düzəldilər. Az getdilər, çox getdilər, o dağa çat-
dılar kı, Ağcaquzu o dağı salıx vermişdi. Pərzad xanım hası dağa 
çıxmışdı, asdannara qarışıf hası səmtə getmişdi, gəlif həmən yerə 
çıxdılar. Dağın ətəyinnən atdarı başdadılar dağ yuxarı sürməyə. 
Sizə kimnən xəvər verem, Pərzad xanımnan. Pərzad xanım 
gördü kü, dörd atdı gəler. Əmbə burya heç bəni insan əyağı 
dəymeyif. Dedi, gəl bunnarı yoxlamaxdan ötrü, bəni-insan oluf-
olmadıxlarını bilməkdən ötrü bir iş aç. Oydu ku, bir sehr elədi. 
Dağın döşündə bir bağ-bostan əmələ gəldi, gəl görəsən. Qarpız, 
yemiş, gül-çiçək gəl ki görəsən! 
Koroğlu baxdı gördü kü, aya, bayax sıldırım olan qayaların 
yerində qarpız-yemiş pitif, qımışdı, güldü, dedi: 
– Bizə atılan oxa bax.  
Bu vaxtı Eyvaz, Bəlli Əhməd atdan sıçraşdılar, cumdular 
bostana. Hası qarpızı kəsdilər dümappağ, hası yemişi kəsdilər 
zəhrimar, zəkkum, ağıza vurulası döylü. 
Koroğlu dedi:  
– Oğul, oğul, atdanın, siz bilin ki, biz burya caduya tüşməyə 
gəlməmişik, cadu pozmağa gəlmişik. Mənnən ayrı tüşmüyün, 
mənnən ayrı tüşsəniz, özünüzü güdaza verərsiniz. 
Bostanı yarıf keçən vaxtı Pərzad xanım başa tüşdü kü, bunnar 
insandılar, bunun dalınnan gəlellər. Pərzad bir heyvətdi şir donuna 
girif, qayanın üstündə oturdu. Koroğlu başa tüştü kü, həmən şir 
donunda qayanın başında oturan Pərzad xanımdı. Çünkü heyvan 
olan yaraxlı-yasaxlı adamları görüf belə hərəkət eləməzdi. Belə 
məqamda vəhşi heyvan ya gərək adama hüjum çəksin, ya da 
qorxuf qaçsın. Əmbə bu, şəstnən sinəsini də bunlara tutuf tamaşa 
eliyirdi. Koroğlu gördü, heç bir əlac yoxdu, nə oxnan atılasıdı, nə 
də tora salınasıdı. Qayanın başına da kim çıxa bilər, özü də tilsimli 
qayadı, odu ku, götürdü gücü saza-sözə çatdı, görək nə dedi: 
Uca dağların başında, 
Mən bir asdana uğradım.  
Yedim, içdim dövran sürdüm,  
Bağa-bostana uğradım. 
PDF created with pdfFactory Pro trial version www.pdffactory.com
 
 
399 
Pərzad xanım tez silkindi. Aslan livasınnan çıxdı. Elə bil Mə-
leykə kimi anırdan bəri boylandı. Bəri boylananda dağlar-daşdar 
bu gözəlliyə “afərin” dedi. Bu vaxt Pərzad xanımın yaxasını yel 
qaldırdı, nar məmələr göründü. Məmələr görünəndə Koroğlu dedi: 
– Əyə, bu zalım qızı nə qayırdığıdı. Götürdü görək nə dedi: 
Bəridən gəl, gözəl, bəridən, 
Ürəyimin yağın əridən. 
Silkindi, çıxdı dəridən  
Məməli məstana uğradım. 
Bu söz Pərzad xanımın xoşuna gəlmədi. Dedi: 
– Əyə, ağlına gələni söyləmə.  
Koroğlu dedi: 
–  Mənim ağlım başımdadı, sən ağlını başına yığ, üst-başına 
fikir ver.  
Pərzad xanım əyilif yaxasına baxanda gördü, düz deyir, əy-
nindəki paltarın yaxası təmiz açıxdı. Tez səhvini başa tüştü, xəjə-
lətinnən ayrı livasa keçdi. Koroğlu götürdü sözün davamını, görək 
nə dedi: 
Koroğlunun vardı adı,  
Hey gəlir dadı-fəryadı.  
Görməmişəm böylə cadı,  
Firəngistana uğradım. 
Koroğlu gördü kü, Pərzad xanım livasını dəyişdi, ancax anır-
dan bəri bunnara yaxın gəldi.  
Qız dedi: 
– Qəhrəman oğlan, sənin fikrin dağlara, daşlara.  
Koroğlu dedi: 
– Xeyir, igid gözəl gördü coşmalıdı, coşmasa, o, heç iyit 
döylü. 
Götürdü görək daha nə dedi: 
Uca dağların başında,  
Ləbli-ləbli qar görünər.  
Mənim bu xəcil könlümə,  
Ala gözlü yar görünər. 
PDF created with pdfFactory Pro trial version www.pdffactory.com
 
 
400 
Pərzad xanım dedi: 
– Oğlan, bəyax mən sana dedim dilini çıldırratma, sözüyün 
əvvəlini-axırını bil. Bu dağın kəlləsində sənin könlün nə yar isti-
yir? Okun yar xiyalına tüşüfsən, onda gərək sən bu yerdən salamat 
qayıtmıyasan. Ağlını başına topla, gör bir mən nə deyirəm, sən nə 
eşidersən. 
Aldı Pərzad xanım: 
Bağlar içində pencərəm,  
Butağımda bar görünər.  
İndi səni mən sancaram,  
Ətrafın şahmar görünər. 
– deyif, elə bir sehir oxudu ku, bütün dört yanı ilan bürüdü. Hər 
tərəfdən ilannar üstərinə hücum çəkdi. Dəlilər bir-birinə qısılıf, əl-
ləri qılıncın qəbzəsində titim-titim titrədilər. Koroğlu özünü itir-
mədi, dedi: 
– Xanım, xanım, qulaq as:  
Bilmədim yarın fəndini,  
Əmeydim ləbin qəndini.  
Açeydım köysün bəndini,  
Ağ sinəndə nar görünər. 
Qız dəli olmadımı, ildıza çıxdı. Bir sehir oxudu, yer yarıldı, 
dəlilər də, Koroğlu da yerin arasında sıxılan vaxtı, Pərzad xanım 
dedi: 
– Əyə, zalım oğlu zalım, qulax as, mənim qoynumda sənin nə 
işin var. 
Zəmbur çəkər bal olanda,  
Halın yaman hal olanda,  
Dayan, dilin lal olanda,  
Gözdərində tor görünər. 
Koroğluyu dəlilərnən baravar torpax sıxmağa başdadı. Hər 
tərəfdən də bir neçə şahmar başı çıxıf, onnara tərəf uzanmışdı. 
Koroğlu məətəl qaldı, dedi: 
– Ayə, bu zalım qızının cadısı nə təhər cadıdı? Gəl buna 
deynən ki, yekə kişi qızısan, belə işdərinnən əl çək, adam ol, 
PDF created with pdfFactory Pro trial version www.pdffactory.com
 
 
401 
adamlara qarış. Məcbur eləmə ki, əlimi qılınca aparem, səni parça-
parça eliyim. Mənim qılıncım elə-belə qılışdardan döylü, mənim 
qılıncıma Həzrət Əlinin əli dəyif. Bu qılıncın qavağında cadu nədi, 
piti nədi, şahmar nədi, sən nəsən. Gəl məni məcbur eləmə.  
Aldı Koroğlu: 
Qələm alıb yazammaram, 
Bu cəbrə mən dözəmmərəm. 
Gen dünyada gəzəmmərəm, 
Dünya mana dar görünər. 
Pərzad xanım dedi: 
– Əyər gənə ağlına yar-mar sözü salsan, vallah, səni onnan da 
pis günə salajam. 
Aldı Pərzad xanım: 
Pərzad deyir, tanı məni,  
Tərk etmişəm xanımanı, 
Şahmar ollam, çallam səni, 
Dünya sana mar görünər. 
Koroğlu gördü kü, qız dediyinnən dönmüyəjək, dedi: 
– Ay qız, adam balasısan, məni höysələdən çıxartma, and 
olsun Allaha, əlimi Misri qılınca atsam, səni iki yerə parçalıyajam, 
tez ol, bu torpağı arala, uşaxları sıxıf-üzmə. 
Pərzad xanım baxıf gördü kü, daha sınax bəs eliyər, bir sehir 
oxudu, dəlilər torpax məngənəsinnən azad oldular. Əmbə yazıxlar 
qorxudan uçum-uçum uçunordular. Bir-birinin üzünə baxanda 
gördülər ki, vallah, tufar gəji 35  kimi dümağ ağarıflar. Koroğlu 
dəliləri bu halda görüf əl atdı Misri qılıncın dəstəyinə, nə fikirrəş-
disə fikrinnən daşındı, dedi: 
– Pərzad xanım, sən yerin yeddi qatına da girsən, quş oluf 
göyə də uçsan, əlimnən yaxa qurtara bilməzsən, yaxşısı budu, gəl 
meydana, qoşul bizə, çıxax gedək. 
Pərzad gənə də bir sehir oxudu, ceyran livasına girif dedi: 
– Çox atım-atım dersən, indi mən qaçem, sənin atın mənim 
dalımca çatsın, göröm nejə çater. 
                                               
35 Tufar-gəji – divara vurulan ağ suvax torpağı. 
PDF created with pdfFactory Pro trial version www.pdffactory.com
 
 
402 
Koroğlu dedi: 
– Sən hələ Qırata bələd döyülsən, səni Qıratın dırnaxlarında 
tafdıyaram, qaç! 
Koroğlu bir qədər ceyrana mənzil verdi, sonra da öz-özünü 
məzəmmətdədi ki, əyə, mən indi bunun dalınnan at salsam, ona 
qılınc çalsam, hamı məni qınıyajax, deyəjəklər ki, Koroğlu bir qıza 
baş qoşdu, onu qanına qaltan elədi. Bu fikirnən arxa səmtə baxdı, 
baxanda gördü Çənlibel güzgü kimi görünör, konlu qubarrandı, 
götürdü görək nə dedi: 
Yönü bəri duran dağlar,  
Ellər səni bəzər bir gün. 
Güllü, bənəfşəli bağlar,  
Yarım səndə gəzər bir gün. 
Geri baxanda gördü, bəyax ceyran livasında qaçan Pərzad 
xanım, indi insan livasında yaxınnaşıf ona qulax aser. Koroğlunun 
gözdəri yaşardı. Dedi, əyə, hancarı olmasa, insan öyladıdı, onun da 
ürəyi, diləyi var, biznən tərs gətirməyinə baxma. Koroğlu götürdü 
sözünün o biri xanasını: 
Hər iyiddə olmaz hünər,  
Od olmasa, ojax sönər.  
Dövlətdidən dövlət dönər,  
Ağlı başdan təzər bir gün. 
Baxıf gördü kü, bayax qaçan bu dəfə laf yaxın gəldi. Özü də 
insan livasındadı. Gözdəri də yaşarıf, Koroğluya boylaner.  
Aldı Koroğlu: 
Koroğlu Çənlibellərdə, 
Qalmışam fitnə-fellərdə. 
Mən ölsəm qürbət ellərdə, 
Kim qəbrimi qazar bir gün. 
Pərzad xanım yaxınnaşıf dedi: 
– Doğrusunu de, göröm sən kimsən?  
Koroğlu dedi: 
– Xanım, mən Koroğluyam. 
Pərzad xanım dedi: 
PDF created with pdfFactory Pro trial version www.pdffactory.com
 
 
403 
– Əgər sən Koroğlusansa, bu veranxana düzdərdə nə gə-
zersən? 
– Ay Pərzad xanım, dərdsiz aşıx ağladığını heç görüfsənmi, 
axı mənim dərdim var, mən buraya onçun gəlmişəm. 
– Düzünü de, görək sən niyə gəlifsən?  
Burda götürüf görək Koroğlu nə dedi, siz şad olsun: 
Mən qoç Koroğluyam çıxdım qalamnan,  
Ərzəmi götürdüm divana gəldim.  
Xotkarın oğlunnan peyman eylədim,  
Fikrimi zay etdim, imana gəldim. 
Pərzad xanım qulaxlarını şeşlətdi, dedi: 
– Ayə, bu nə xotkar oğludu der, bu nə danışer? 
Pərzad gözünü Koroğlunun üzünə zillədi. Əmbə Koroğlu gö-
zünü çöyürüf Eyvazınan Halaypozanın üzünə baxanda gördü val-
lah, bir qız görəndə oynaxlıyan oğlannar, indi elə bilginən ki, don 
vuruf donuzdurufdu, heç ürəkləri üstə gəlmer, matdarı-qutdarı qu-
ruyufdu. Bəlli Əhmət də qılıncını yerə qoyuf, mat-mat boylanerdi.  
Aldı Koroğlu: 
Bu dağların zirvəsinə varanda,  
Qılınc çəkif, düşmən bağrın yaranda,  
Samur qırağında məclis quranda,  
Mey içdim, məst oldum, məstana gəldim. 
Pərzad dedi: 
– Ay kişi, düz danış, düz de. Nəyə gəlifsən, məqsədin nədi? 
Məqsədini düzən desən, inşallah mən də ona əlac eliyərəm. 
Aldı Koroğlu: 
Koroğluyam, öz canımnan küsərəm,  
Bir yel oluf, bu dağlarda əsərəm.  
Getməsən də bil, başını kəsərəm, 
Səni aparmağa mərdana gəldim. 
Söz tamam oldu. Pərzad xanım dedi: 
– O ku məni aparajasan, söylə görüm kimə aparajasan?  
Koroğlu gördü kü, Pərzad xanımın əhvalı özündə döylü. Ba-
yaxkı cadı-pitidən də əsər-əlamət yoxdu, dedi: 
PDF created with pdfFactory Pro trial version www.pdffactory.com
 
 
404 
– Qulax as gör kimə aparajam: 
Ovçu olan ovun izlər, 
Dur varax bizim ellərə. 
Ağcaquzu yolun gözlər,  
Dur varax bizim ellərə. 
Pərzad xanım Ağcaquzu adını eşidif cin atma minmədimi?! 
Dedi: 
– Əyə, zalım oğlu, məni aparersan bir iyidə apar, Ağcaquzu 
nə iyitdi ki, sən onnan ötrü mənim dalımca gəlifsən. 
Koroğlu dedi: 
– Xanım, xatrına dəyməsin. Qulax as, qulax as, gör bir nə 
deyirəm: 
Gözəl xanım, olma naşı,  
Nə gəzersen dağı, daşı.  
Ağcaquzu qoşun başı,  
Dur varax bizim ellərə. 
Pərzad xanım dedi: 
– Hası qoşunun başıdı, o, bir cadıyı axıra kimi öyrənif başa 
çıxa bilmədi. 
Koroğlu o sahat işi başa tüşdü. Dedi, qulax as: 
Sona tərk etməz gölünü,  
Xoryada verməz telini.  
Koroğlunun gözəl gəlni,  
Dur varax Çənlibellərə. 
Söz tamam olan kimi Koroğlu dedi: 
– Qızım, dur gedək, biz sənsiz qayıdası döyülük. 
Pərzad xanım dedi: 
– Koroğlu, o ku sən məni özünə gəlin kimi aparersan, onda 
gederəm, əmbə onu bil ki, Ağcaquzu sən deyən kimi iyid olmasa, 
onda zəhər içif özümü tələf eliyəjəm, sən də günaha batajasan. 
Koroğlu dedi: 
– Pərzad xanım, mana qoç Koroğlu deyəllər, mən səni zornan 
da aparardım. Əmbə özüm bilerəm ki, sən zor işdədiləsi qız döyül-
PDF created with pdfFactory Pro trial version www.pdffactory.com
 
 
405 
sən, hər şey sənin ürəyinnən olajax. Bu günnən mən sənin qayna-
tanam. 
Eyvaz atdan endi, Pərzad onun atına mindi. Üzü dağ aşağı yol 
başdadılar. Eyvaz atın yüyəninnən yapışıf, özü payı-piyada gedəsi 
oldu. 
Gəlhagəl, günə bir mənzil, teyi – mənazil, ustad dili yüyrəy 
olar, gəlif Ağqayanın yanına çatanda Koroğlu dedi: 
– A bala, Eyvaz, Bəlli Əhməd, siz Yağı qoruğunnan gedin, 
Pərzad xanıma gül-çiçəkdən çələng düzəldin, atdarınızı da gözəl-
göyçək bəziyin. Mən burdan kəsəsinə gedif, bu sahat dəlilərin ha-
mısını görüşünüzə göndərəjəm. Gərək Pərzad xanım elə qarşılan-
sın ki, heç bavası Cəfər paşanın imaratında da elə qarşılanmasın. 
Dəlilər “baş üstə” deyif, Pərzad xanımı da götürüf, Yağı 
qoruğunnan getməkdə olsun. Koroğlu Qıratı tərpədən vaxtı ağ 
cığırın ağzında gördü kü, bir göy dəmir atdı, üstündə də bir enni 
kürəkli, alçax boylu, qırmızı gözdü bir kişidi. Ağ qayıya doğru 
boylaner. Bunu görən kimi Qırat tərpənməzcə dayandı. Koroğlu 
gördü kü, ayə, Qırat yerinnən tərpənmer. Ata mahmız çəkdi, at 
gənə getmədi. Koroğlu dəli olmadımı: 
– Ayə, vayıs oğlu vayıs, yolu niyə kəsifsən? – dedi – Görör-
sən at getmer. 
Atdı yuvaş-yuvaş başını Koroğluya hərriyif, zəhmnən tərs-tərs 
ona baxdı, dedi: 
– Məyər dədəyin yoludu? Anırdan getsən olmormu, baldırın 
qırılajaxmı? 
Koroğluyu elə biliynən ildırım vurdu. Dəli oldu, götürüf 
burda nə dedi, biz deyək, siz şad olun: 
Tatsan, kürtsən, nə millətsən,  
En atınnan, əcəm oğlu. 
Gözdərinnen mazaratsan,  
En atınnan, əcəm oğlu. 
Atın üstündəki dedi: 
– Əyə, ağlını başına yığ, atımnan niyə tüşörəm, var yolunnan 
çıx get, nə qədər ki, əl-ayağım sana toxunmuyuf, əl çək mənnən. 
PDF created with pdfFactory Pro trial version www.pdffactory.com
 
 
406 
Koroğluyu təzədən od götürdü. Aldı görək nə dedi: 
Asdan kəsifdi qarşını, 
Axıdajam göz yaşını. 
İndi üzəjəm başını, 
En atınnan, əcəm oğlu. 
Atdı qımışdı. Bu qımışanda Koroğlu daha da cinnəndi. 
Dedi: 
– Əyə, deyəsən bu tufanı dağılmış məni tanımer, gəl adını 
buna nişan ver, qoy canına vəlvələ tüşsün. 
Götürdü görək nə deyir: 
Qoç Koroğlu mənəm, mənəm, 
Çətin dediyimnən dönəm. 
Əlimnən şikar vermərəm,  
En atınnan, əcəm oğlu. 
– Ayə, qoç Koroğluymuşsan, bağışla tanımadım, elə bildim 
buranın qoruxçusu zadısan, onçun sana ajıxlandım. Nə demək 
istiyirsən, ay qoç Koroğlu? 
Koroğlu dedi: 
– Atdan tüş, gət atın ciloyunu da mənim üzəngimə bağla, özü-
nü də qavağıma qatıf Çənlibelə aparajam. Bu gün mənim yaxşı 
günümdü, Pərzad xanımın toyunda qulluq eliyərsən. 
Atdı dedi: 
– Yox, atdan düşməyim olmuyajax. Atdan o vaxt tüşərəm ki, 
sənin atın mənim atımı ötə. 
Koroğlu dedi: 
– Baş üstə, sürək! 
Atdı dedi: 
– Kimin atı ötsə, geridə qalan ötənin qavağına tüşsün getsin. 
Koroğlu bu şərtə irazılıx verdi. Axı indiyətən Qıratı ötən 
olmuyufdu! 
Həmən atdı dedi: 
– A Koroğlu, harıynan sürək, xətrin harıynan istiyir?  
Koroğlu dedi: 
PDF created with pdfFactory Pro trial version www.pdffactory.com
 
 
407 
– Bax bu qaratikənnığı, çınqıllığı görörsənmi, ordan 
qırdıramasına öyannan belə hərrənək, belə gələk. 
– Hardan dersən sürək! 
Nolajax, Koroğlu Qırata bir qırmaş vurdu, iki qırmaş vurdu, at 
yerinnən tərpənmədi. 
Əmbə bu biri bir göz qırpımında həmən yerrərdən keçif, 
Ağqayanın da o üzünnən hərrənif, ildırım kimi dala qayıtdı. At atın 
yanına gələndə Qırat təzədən yerinə pərçim oldu, getmədi. 
Koroğlu məətəl qaldı, dedi: 
– Ay canım, bu atı mən əlimə keçirsəm, Türk nədi, İran nədi, 
Ərəb nədi, pütün dünya mənim ayağımın altında qalmıyajaxmı? 
Odu ku, gənə də qarşısındakına üz tutdu: 
– Əyə, iyid, atdan en! 
Dedi: 
– Niyə, mənim atım sənin atını addadı axı. İndi sənin atın 
mənimdi. 
Koroğlu hirsdəndi, atdan tüşüf kişinin üstünə gəldi, dedi: 
– Tüş atdan güləşək, kim yıxsa, at onundu. 
Atdı dedi: 
– Mənim başım üstə! 
“Mənim başım üstə” – deyif anırdan bəri iyid də gəldi, 
Koroğlu da gəldi. Koroğluda bir yaxşı xəsyət varıydı, həməşə 
güştü tutanda biləyini çirmiyif "ya Əli, sənnən mədəd" – deyərdi. 
Burda da gənə dedi: 
– “Ya Əli sənnən mədəd”. 
Koroğlu irəli cumana kimi, o birisi əl on arşın qavağa uzandı, 
Koroğlunun qurşağından yapışıf elə tulavızdadı kı, Koroğlu gedif 
Ağqayanın başına tüşdü. Koroğlu indi başa tüşdü kü, Niyar xanı-
mın qarğışına tuş oluf. Dodaxlar partdıyıf, irəngi-bənzi qaçıf, dün-
yəsi dəyişif. Koroğlu bu qayadan sürünə-sürünə gəldi, baş əydi: 
– “Allahum məsəlla əla Mühəmmədən və ali Mühəmməd” – 
deyif, Həzrət Əlinin üzünə baxdı. Bu vaxt Əlinin gözündə bir 
damla yaş gilələndi. O da salavat çöyürdü, dedi: 
PDF created with pdfFactory Pro trial version www.pdffactory.com
 
 
408 
– Koroğlu, Qoşabulağın üstündə atanı dəfn eliyən vaxtı 
mənim adımı çağırmışdın, sənin kürəyinə mən əl çəkmişdim. 
Demişdim, kürəyin yerə gəlməz, qılıncın da qılıncıma dəymişdi. 
Bax get, bir kəsi incitmə, haqqın yolunnan heç vaxt çıxma. Onu da 
bil ki, indi toyuna tələsdiyin Ağcaquzu da Hasan paşanın yox, 
sənin doğma balandı, onu da sənin yanına mən göndərmişəm, o 
həmən oğlandı kı, mağarada qoyuf qaçmışdm. Onun sağ biləyində 
sənin bilərziyin də var, baxarsan tanıyarsan. 
Bunu deyif Həzrət Əli Düldülə suvar oldu, bir göz qırpımında 
qeyb oldu. 
Koroğlu tutduğu işdən peşman oldu, bir tərəfdən də söyündü 
kü, Həzrət Əliynən bu şəkildə də olsa, görüşdü, həm də Ağca-
quzunun onun oğlu olmasına çox söyündü. Koroğlu fikirri-fıkirri 
Qıratın belində havaxt gəlif Çənlibelə çatdığını bilmədi, onda 
baxdı, at dayandı. Niyar xanım Koroğlunu belə, bu şəkildə, bu 
halda görüf ürəyi qubar elədi. Götürüf görək nə dedi: 
Niyə məlulu-müşkülsən,  
Hanı Eyvaz, xan Koroğlu?  
Göz yaşım ümmana döndü,  
Bağrım oldu qan, Koroğlu. 
Koroğlu baxdı kı, hələ Eyvazgil gəlif çıxmıyıf. Niyar xanım 
da ahı-vayda, ahı-zardadı, anrı-bəri boylandı. Koroğlunun heç ağlı 
üstünə gəlmerdi. Niyar xanım aldı görək: 
İrəngin dönüf löyünnən, 
Sinəm dağlıdı düyünnən,  
Qurban kəsəllər qoyunnan,  
Sana qurvan mən, Koroğlu. 
Koroğlu yana baxanda gördü kü, budu Eyvazdı, Bəlli Əh-
mətdi, Tanrıtanımazdı, bir də Pərzad xanımdı gəldilər, ənbə 
Koroğlu özündə-sözündə döylü, gözünün ujunnan Niyar xanıma 
işara elədi ki, uşaxlar gəler. 
Aldı Niyar xanım: 
Tərlansan kəklik ovunda, 
Niyarın gözəl boyunda,  
PDF created with pdfFactory Pro trial version www.pdffactory.com
 
 
409 
Pərzad xanımın toyunda,  
Sürək bir döyran, Koroğlu. 
Söz tamama yetdi. Koroğlu gənə də özündə döylü. Dəlilər üç 
bir, beş bir buların başına cəmləndilər. Bütün dəlilər üç dəliynən 
Pərzad xanımı qarşılamağa getdi. Əmbə Koroğlunun belə pərt 
olmağı, dodaxlarının partdaması heç kimi açmadı. Oyur-oyur 
oynuyan, barmaxlarının üstündə süzən, Qıratın belində çapan 
Koroğludan əsər-əlamət qalmamışdı. Məclis yığılıf, hamı sövünör, 
təkcə Koroğlunun irəngi yerinə gəlmer. Eyvaz yaxına gəlif dedi: 
– Baba, söylə göröm niyə eliyersən, bəlkə dərdini mana de-
yəsən. Burdan-bura sana nə üz verdi ki, biz bilmədik? Axı, beşimiz 
də Ağ qayıya çatana kimi kefi kök, damağı çağ gəldik. Bizdən 
ayrılannan sonra sana nə üz verdi ki, bu günə tüşüfsən? 
Koroğlu Eyvaza heç fikir vermədi. Gözünün qulağınnan şərab 
tuluğuna baxdı. Bir şərab tuluğu gətirdilər. Koroğlu tuluğu başına 
qaldırıf bir xeyli içdi. Eyvaz gördü kü, tulux boşaler, dedi: 
– Ay ağa, biz bilerik ki, sən kef əhlisən, hamısını içəjəsən, 
əmbə bir de görəy başına nə iş gəlif? 
Koroğlu dedi: 
– Eyvaz, mənim sazımı gəti. 
Koroğlunun dili indi-indi açılerdı. Gənə Ağ qayıya tərəf 
boylandı. 
Dəlilər dedi: 
– Ayə, bu Ağqayada bunun nəyi qalıf, indi kimi gözdüyür, 
görəsən? 
Sazı gətirdilər, Koroğlu götürdü görək dərdinə müqabil nə 
dedi: 
Niyar xanım, bir ərəbə tuş oldum,  
Ağlımı əlimnən aldı da getdi.  
Qurumuş dilimnən hədyan söylədim,  
Məni Ağqayaya çaldı da getdi. 
– Əyə, zalım oğlu, sən nə danışersən? 
Eyvaz dəli oldu, gözü kəlləsinə çıxdı. Elə bir dəli nərə çəkdi 
ki, dağ-daş titrədi. 
PDF created with pdfFactory Pro trial version www.pdffactory.com
 
 
410 
– Ağa, kimdi o, elə bu sahat bu yeddi min yeddi yüz yetmiş 
yeddi dəliyi onun üstünə tökəjəm. 
Koroğlu dedi: 
– Ay oğul, ay oğul, hələ dayan gör bir nə derəm: 
Yüz min dəlinin də yetişməz gücü,  
Məğrubdan-məşruqa vermer o bacı.  
Mardan qamçısı var, zəhərdən acı  
Oynatdı əlində güldü də getdi. 
– A kişi, o kimdi de görüm, o nə kərədi ki, Eyvazın qılıncının 
altınnan qaçsın? 
Koroğlu dedi, qulaq as: 
Koroğluyam, budu sözümün sağı, 
Onun hökmündəndi Köysər bulağı. 
Adı Həzrət Əli – dinin dayağı,  
Düldülünə suvar oldu da getdi. 
Söz tamam oldu. Hamı üzünə salavat çöyürdü. Hamı: “Allah, 
sana şükür”, – dedi. Qurvannar kəsildi, nəzirrər çıxdı. Koroğluy-
nan Niyar xanım Ağcaquzuynan Pərzad xanımı yannarına çağırıf 
xeyir-dua verdilər. Qoç Koroğlu dedi: 
– Camahat, bu cavannarın toy günündə istiyirəm, bir şey də 
hamınıza əyan olsun, bilin və agah olun, Ağcaquzu mənim belim-
nən gələn doğmaca balamdı, inanmersınız, onun qolunda mənim 
bazübəndim olmalıdı, baxın. 
Koroğlu əlini uzadıf Ağcaquzunun sağ biləyini çirmələdi, öz 
bilərziyini tanıdı. Bu işdən Ağcaquzu özü də çaş-baş qaldı. Koroğ-
lu əhvalatı dəlilərə nağıl elədi. Ağcaquzunun nejə itkin düşdüyünü 
söylədi. Bu işdə Həzrət Əlinin köməyini də hamıya çatdırdı. 
Niyar xanım yaxına gəlif, hər iki cavanı öpüf bağrına basdı. 
Dedi: – Ay Koroğlu, indi belə çıxer ki, sən oğlunnan bajanaxsan, 
eləmi? Pərzad mənim doğma bajım, Ağcaquzu sənin oğlun. 
Koroğlu Ağcaquzuyu da, Pərzad xanımı da bağrına basdı. 
Öyəclər kəsildi, şülənnər pişdi, bir toy elədilər ki, dünyanın gözü 
belə toy görməmişdi. Bu günnən Çənlibeldə bir cavan ailə də artdı. 
Deyillər bu iki cavan uzun ömür sürdü, xoşbəxt yaşadılar. 
 
PDF created with pdfFactory Pro trial version www.pdffactory.com
 
 
411 
“AĞCAQUZU” ARXİVDƏ 
 
Folklor arxivi 
Əlyazması. İnv. №726 (5)36 
 
“Ağcaquzu” 
 
Arxivdə saxlanılan bu qol latın əlifbası ilə makinada yazılmış 
9 səhifədən ibarət yeganə nüsxədir. Qolun nə vaxt, harada, kimdən 
toplanıldığı və toplayıcının kim olduğu əlyazmada göstərilməyib. 
M.H.Təhmasibin özünün nəşr etdirdiyi “Koroğlu”ya yazdığı 
“Qeydlər”dən bu qolun 1935-ci ildə Qobu kəndində Cəlil Murad 
oğlundan toplanıldığı bəlli olur. 
1. Bir gün Həsən paşanın oğlu Ağcaquzu öz əmisi Cəfər 
paşanın qızı Pərizad xanımla göbəkkəsmə nişanlı olur. Pərizad 
xanım çox oxumuş, ismi-əzəm duasını bilən, həm də göyçək bir 
qız olur. O, əmisi oğlu Ağcaquzunu bəyənmir. 
2. Bir gün Pərizad xanım məktəbdə əmisi oğlu ilə razılaşıb 
gəzməyə çıxırlar. Onlar gəzə-gəzə gəlib bir səhrayi-biyabana 
çatırlar. Pərizad xanım çevrə çəkib əmisi oğluna deyir ki, biliyini 
göstər görək bu çevrəyə nə gətirə bilərsən. Ağcaquzu bu işdə aciz 
olur. Pərizad xanım ismi-əzəm duası oxuyub bütün yırtıcı, vəhşi 
heyvanları toplayır çevrənin içərisinə. Ağcaquzuya deyir ki, sənə 
yar olunca bu vəhşi heyvanlara qoşulub dünyanı gəzəcəyəm. İldə 
bir kərə gəlib İstanbula baş çəkəcəyəm. Sonra o, bir aslan dərisini 
boynuna keçirir, özü də aslana çevrilib vəhşi heyvanlara qoşularaq 
çıxıb gedir. 
3. Ağcaquzu özündən gedib üç gün beləcə qalır. Ayılanda 
görür ki, ağalar ağası, Düldülün sahibi başının üstündə durub 
əlində mey piyaləsi. O, piyaləni Ağcaquzuya verib deyir ki, al 
bunu iç, Pərizad xanım  sənindi. Ağcaquzu alıb abi-kövsəri nuş  
edir və bir də baxıb görür ki, ona piyalə verən şəxs artıq yoxdur. 
                                               
36 Material bütövlükdə “Koroğlu”, “Lider nəşriyyatı”, Bakı-2005 səh.533-
537-dən götürülmüşdür. 
PDF created with pdfFactory Pro trial version www.pdffactory.com
 
 
412 
Ağcaquzu kor-peşman şəhərə qayıdıb əhvalatı atasına və 
əmisinə danışır, həm də Pərizad xanımın arxasınca gedəcəyini 
bildirir. Çox çalışırlarsa da, Ağcaquzunu saxlaya bilmirlər. Deyir 
ki, gedib yapışacağam Koroğlunun ətəyindən; o, Pərizad xanımı 
mənim üçün tapar. 
4. Cümə günü Koroğlu Çənlibelin Daşqalasında tək otu-
rubmuş. Bu vaxt görür ki, İstanbuldan bir karvan gəlir. Koroğlu 
irəli yeriyib görür ki, dəvənin üstündə bir cavan əyləşib. Öz-özünə 
fikirləşir ki, bundan sarı qılınc çıxarmağa dəyməz. Elə bir dəli nərə 
çəkərəm, huşu başından gedər, mən də dəvələri çəkib apararam. 
Belə deyib Koroğlu heyrətli bir nərə çəkir. Amma dəvənin  
üstündə oturan oğlanın heç tükü də tərpənmir. Koroğlu elə düşünür 
ki, o, kardı. Oğlan isə bildirir ki, yox kar deyiləm, səni saya 
almıram. Onlar bir-birinə hərbə-zorba deyirlər: 
Koroğlu: 
İstanbuldan bir şikara düşdü əlim, 
Ver malını, qurtar canın çəkil get! 
İndi boyanarsan qızıl qanına, 
Ver malını, qurtar canın çəkil get! 
Ağcaquzu: 
Mərd igidlər bir-birilə üzdəşər, 
Müxənnətlər kol dibində gizdəşər, 
Qılınc vurram yaraların sızdaşar, 
Baş getməmiş malım sənə vermərəm! 
Koroğlu: 
İndi gələr dəlilər ac qurd kimi, 
Gözün olar birdən-birə dörd kimi, 
Başın gedər, leşin qalar yurd kimi, 
Ver malını, qurtar canın çəkil get! 
Ağcaquzu: 
Gəlməmişəm bu yerlərdə yastanam, 
Qılıncımla meydan dönər bostana. 
Min tülkü neyləsin bir ac astana, 
Baş getməmiş malım sənə vermərəm! 
PDF created with pdfFactory Pro trial version www.pdffactory.com
 
 
413 
Koroğlu: 
Koroğluyam Çənlibeldə gəzərəm, 
Uzaqdan, yaxından şikar süzərəm, 
Dartıb boğazını dibdən üzərəm, 
Ver malını, qurtar canın çəkilə get! 
Ağcaquzu: 
Süsən mənəm, sünbül mənəm, gül mənəm, 
Hər yetənnən danışmanam, gülmənəm, 
Koroğlunu ayaq  tozu bilmənəm, 
Baş getməmiş malım sənə vermərəm! 
5. Hərbə-zorbadan sonra onlar meydana girirlər. Koroğlunun 
hünəri Qıratladır. İndi o, Qıratsız olduğu üçün Ağcaquzuya qalib 
gələ bilmir. Ağcaquzu hansı mətləbə onun yanına gəldiyini 
bildirir. Koroğlu Ağcaquzunu götürüb Çənlibelə gəlir və məsələni 
dəlilərə agah edir. 
6. Koroğlu, Eyvaz, Dəmirçioğlu, Dəli Həsən, Halaypozan 
dördü Pərizad xanımın arxasınca gedirlər və gəlib qız olan 
qayalıqlara çatırlar. 
7. Pərizad xanım özünün olduğu yerə onların gəlib yetişdiyini 
görəndə təəccüb edir ki, insan çıxa bilməyən yerlərə onlar necə 
gəliblər?! Tez ismi-əzəm oxuyub gələnlərin qarşısında bağ-bostan 
əkir ki, əgər insandılarsa tamah salacaqlar, yox məlaikələrdisə 
onda nəzər etməzlər. Dağın qabırğasında bostan göyərir. Bunu 
görən Koroğlu təəccüblənir ki, bu cür dağ-daşda da qovun-qarpız 
bitərmi? Amma hansını kəsirlərsə, görürlər ki, apacı zəhərdir. Başa 
düşürlər ki, bu Pərizad xanımın sehri-cadusunun nəticəsidir. 
8. Gələnlər dağın bir yerindən nazik tüstünün çıxdığını görür-
lər. Koroğlu tüstüyə müraciətlə Pərizad xanımı səsləyir. Pərizad 
xanım bir balaca deşikdən ilan cildində sürüşüb çıxır, amma Ko-
roğluya insan şəklində görünür. O, Koroğluya təklif edir ki, atdan 
düşsün. Koroğlu cavab verir ki, sənin çıxdığın yerə mənim heç bir 
qolum sığışmaz. Evin  yox, otağın yox, bu çöllü-biyabanda mən 
düşüb harada qalım? 
PDF created with pdfFactory Pro trial version www.pdffactory.com
 
 
414 
Pərizad xanım ismi-əzəm oxuyub dağın arxa tərəfində yeddi 
mərtəbəli bir ev ucaldır. Koroğlunu yoldaşları ilə buraya gətirir. 
Hal-əhvaldan sonra Pərizad xanım Koroğludan tərif istəyir. 
Koroğlu deyir: 
Uca dağların başında, 
Mən bir aslana uğradım. 
Yedim, içdim, dövran sürdüm, 
Bağı-bostana uğradım. 
 
Bəridən gəl, sən bəridən, 
Ürəyim yağın əridən, 
Silkənib çıxdın dəridən, 
Məməli məstana uğradım. 
Pərizad xanım Koroğlunun bu oxumasından narazı olub 
mərdanə sözlər oxumasını istəyir. Koroğlu: 
Uca dağların başında, 
Lopa-lopa qar görünür. 
Mənim bu xəcil gözümə, 
Ala gözlü yar görünür. 
Pərizad xanım acıqlanıb deyir: 
Dağların üstə pəncərəm, 
Sinənin üstə xənzərəm, 
Tərpənmə, səni sancaram, 
Ağulu Şahmar görünür. 
Koroğlu: 
Bilmədim yarın fəndini, 
Əməydim ləbin qəndini, 
Açginən köksün bəndini, 
Köksündəki nar görünür. 
Pərizad xanım: 
Pərizadam, tanı məni, 
Tərk edərəm xani-mani, 
Şahmar kimi çallam səni, 
Dünya gözə dar görünür. 
PDF created with pdfFactory Pro trial version www.pdffactory.com
 
 
415 
Bu sözdən sonra Pərizad xanım ismi-əzəm duası oxuyur və 
evin divarları yığılıb Koroğlugili sıxmağa başlayır. Koroğlu 
oxuyur: 
Qarşı bəri duran dağlar, 
Ellər səni bəzər bir gün. 
Güllü-bənövşəli bağlar, 
Yarım səndə gəzər bir gün. 
 
Hər igiddə olmaz hünər, 
Qılınc qəbzəsindən enər, 
Dövlətlidən dövlət dönər, 
Ağıl başdan dönər bir gün. 
 
Koroğlu Çənlibellərdə, 
Qalmışam fitnə fellərdə, 
Mən ölsəm qərib yerlərdə, 
Kimlər qəbrim qazar bir gün. 
Dəmirçioğlu görür ki, Pərizad xanım Koroğlunun sözlərindən 
daha da acıqlanıb və onların başına bəla açacaq. Odur ki, Pərizad 
xanıma deyir ki, qoy bir tərif də mən söyləyim. Pərizad xanım 
icazə verir və Dəmirçioğlunun sözləri ona xoş gəlir. 
9. Koroğlu Pərizad xanıma bildirir ki, buraya gəlməkdə səbəb 
onu Çənlibelə aparıb Ağcaquzuya yetirməkdir. Pərizad xanım 
onlara qoşulub Çənlibelə gəlir. Koroğlu yeddi gün, yeddi gecə toy 
edib Pərizad xanımı verir Ağcaquzuya. Ağcaquzu da Koroğlunun 
dəlisi olub qalır Çənlibeldə. 
   
 
 
 
 
 
PDF created with pdfFactory Pro trial version www.pdffactory.com
 
 
416 
DASTANLARIN TOPLANMASI HAQQINDA  
MƏLUMAT 
 
Oxuculara təqdim olunan xalq dastanları müxtəlif illərdə 
Gürcüstan Respublikasının Qarayazı elinin Kosalı kəndində Elxan 
Məmmədli tərəfindən el aşığı Aslan Kosalının repertuarından ya-
zıya alınıb. 
 
Aşıq Qərib – Şahsənəm. Dastan 1992-ci ildə lentə alınıb.  
Abbas – Gülgəz.  Dastan 1989-cu ildə yazıya alınıb.  
Tahir-Zöhrə. Dastan 2012-ci ilin iyun ayında yazıya alınıb.  
Novruz-Qəndab. Dastan 2012-ci ilin iyul ayında yazıya 
alınıb.  
Səyyad-Səadət. Dastan 2012-ci ilin iyun ayında yazıya 
alınıb.  
Aslan şahla İbrahim. Dastan 2012-ci ilin 14-15 aprelində 
yazıya alınıb.  
Alıxan-Pəri. Dastan 2012-ci ilin 9-10 iyununda yazıya 
alınıb.  
Valeh-Zərnigar. Dastan 2003-cü ilin avqust ayında yazıya 
alınıb. 
Ağcaquzu. Dastan 1989-cu ilin dekabrında yazıya alınıb.  
 
 
 
 
 
 
 
 
 
 
PDF created with pdfFactory Pro trial version www.pdffactory.com
 
 
417 
Aslan Kosalı: ömürdən anlar  
 
 
 
 
PDF created with pdfFactory Pro trial version www.pdffactory.com
 
 
418 
 
PDF created with pdfFactory Pro trial version www.pdffactory.com
 
 
419 
KİTABIN İÇİNDƏKİLƏR 
 
Aşıq Aslan Kosalının dastan repertuarından  
nümunələr (Elxan Məmmədli)............................................3 
Qarayazı ozanı (Vahid Öməri)..........................................10 
 
Aşıq Qərib – Şahsənəm........................................................18 
Abbas – Gülgəz....................................................................69 
Tahir-Zöhrə.........................................................................170 
Novruz-Qəndab..................................................................200 
Səyyad-Səadət....................................................................238 
Aslan şahla İbrahim............................................................268 
Alı xan-Pəri.........................................................................305 
Valeh-Zərnigar....................................................................344 
Ağcaquzu............................................................................380 
Pərizad xanımın Çənlibelə gəlməyi....................................386 
 “Ağcaquzu” arxivdə..........................................................411 
 
Dastanların toplanması haqqında məlumat…...............416 
PDF created with pdfFactory Pro trial version www.pdffactory.com
 
 
420 
Àçÿðáàéúàí ôîëêëîðó êöëëèééàòû, 
XXX úèëä, Дастанлар (XX êèòàá), 
Áàêû, “Elm və təhsil”, 2012. 
  
 
Nəşriyyat direktoru: 
Nadir Məmmədli 
 
 
Nəşriyyat redaktoru: 
Nigar Həsənova 
 
Kompyuterdə yığdı: 
Ruhəngiz Əlihüseynova 
 
  
Korrektor: 
Vüsal Abıyev 
 
 
Kompyuter tərtibçisi və 
texniki redaktoru: 
Ramin Abdullayev 
 
 
Kağız formatı: 60/84 1/32 
Mətbəə kağızı: №1 
Həcmi: 420 səh. 
Tirajı: 300 
 
Kitab Azərbaycan MEA Folklor İnstitutunun 
Kompyuter Mərkəzində yığılmış, “Elm və təhsil”  
NPM-də ofset üsulu ilə çap olunmuşdur. 
 
PDF created with pdfFactory Pro trial version www.pdffactory.com
