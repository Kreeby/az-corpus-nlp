2 
 
 
 
 
                   
 HACI ƏRŞAD HACI BƏDƏLLİ  
 
 
 
 
 
AÇ SİNƏMİ, GÖR DAĞIMI 
 
 
 
 
 
 
 
 
 
 
 
“BAKI HƏRBİ NƏŞRİYYAT” ---  2002. 
 
 
 
 
 
 
     Sürtülmüş, soluxmuş bir dəst zabit paltarından, cadar-cadar olmuş 
uzunboğaz əsgər çəkmələrindən, iki-üç şagird dəftərindən ibarət 
gündəliyindən, bir də Bakıda, Şəhidlər xiyabanında əbədi uyuyan, 
doğma yurda böyük məhəbbətinin rəmzi olan qəbrindən başqa heç bir 
yadigarı qalmayan oğlum Nadirin və bütün şəhidlərin əziz xatirəsinə 
ithaf edirəm bu kitabı. 
 
 
 
 
3 
 
 
 
B 56. HACI ƏRŞAD HACI BƏDƏLLİ, 
AÇ SİNƏMİ, GÖR DAĞIMI – Bakı: 
“Hərbi Nəşriyyat”, 2002.—288 səhifə. 
 
 
 
 
 
Kod 022 
 
 
 
 
 
 
 
 
   
       
 
 
      “Hərbi Nəşriyyat”, 2002 
 
 
              RUHUNDA İŞIQ GƏZDİRƏN ADAM 
 
 
Onu yaxşı tanımaq üçün lap əvvəl şeirlərini oxumalısan.Qəribədir,əslin- 
də o şeirlərdən boy verən adam da tam Ərşad müəllimin özü deyil.Hacı 
Ərşad Hacı Bədəlli yalnız şeirləriylə bir yerdə olanda tamdır,bütövdür... 
Üzdən sakit görünür: müdrüklüyündən doğan ağır bir ləngər ocaq külü 
kimi alt qatda yatan közü gizlədir.Çətini o ocağa açar tapıncadı-- 
dəmirçi körüyü kimi alışan oda tutuşub bir ömür nağılina qulaq   
kəsilirsən.Dəmirçi dedim, yadıma Qubadlının Dəmirçilər kəndi düşdü--
Hacı Ərşad Hacı Bədəlli o kəndin adlı-sanlı nəsillərindən birinin 
övladıdır.O kənd neçə ildi balalarını Ərşad müəllimin nur, ziya paylayan 
ömrünə tapşırıb.Hacı Ərşad Hacı Bədəlli otuz yeddi ildir Dondarlı kənd 
4 
 
orta məktəbində müəllim işləyir.İndi Sumqayıtda yerləşən həmin qaçqın 
məktəbə o rəhbərlik edir.Köksünün hər hücrəsində yurd,el-oba, soy-kök, 
din-iman nüvəsi daşıyan bu adamın görkəmində də bir dəmir iradəsi  
yaşayır--  haqsızlıqlara, çətinliklərə sərtdir, amansızdır, sevgiyə, inama, 
ruha sərinlik gətirən hər şeyə elə bir o qədər də həlimdir.Deyirsən, İlahi, 
bu adam o adamdırmı ki, bunca lətif, həzin misralar süzülüb 
dodağından: 
 
                   Anam, 
   namaza duranda, 
   beş vaxt 
   özündə itib, 
   Tanrı məqama varanda... 
     (“Vətən olsun vətən!”) 
 
Yaxud,”Sevgi butası”nda 
    
   ...Seçib ayıra bilmədim 
   Səni çiçəklərdən,  
   Çiçəkləri səndən. 
 
  Obrazlı deyimlər, ifadələr Hacı Ərşad Hacı Bədəllinin şeirlərində 
kifayət qədərdir. Amma o, məhz bunların dalınca qacmaq naminə özünü 
yormur.Çünki onun ilhamının buna ehtiyacı yoxdur. Ruhunun 
dərinliklərində gənclik ehtirası çağlayan məhəbbət bulağının göz yaşı 
kimi duruluğunda ritorikaya nə hacət? 
 
   Sənə bağlandığım tək sənə bəlli, 
   Yuxuma gəlmirsən, tapam təssəlli, 
   Dəliyəm, sərsəməm düzü, əməlli... 
       (“Qalarsan”) 
 
 İlk kitabını təsadüfən “Kino” qəzetinin baş redaktoru Mehdi 
Mükərrəoğlunun kabinetində görmüşəm.Dedi ki, bu adda, bu nişanda 
gözəl bir şair var... Kitabı vərəqlədim və onu sona çatanacan əlimdən 
yerə qoymadım. Sonra müəlliflə tanış oldum. Şairin öz şeirlərinə 
bənzəməyi çətin şeydir. Hələ böyük Füzuli deyirdi:”...Əlbəttə, şair sözü 
yalandır”.Amma bu kitabda toplanan misraların arxasında yaşanan 
ömrü, dağlar arasında binələnən balaca bir kəndi, onun adamlarını, 
5 
 
duyğularını ən hazırlıqsız oxucunun da görəcəyinə inanıram.Hacı Ərşad 
Hacı Bədəllinin şeirləri yalan danışa bilmir.Kosmetik quramalardan 
qaçır.Tanrı dərgahından göndərilən haqqa xəyanət eləmir. Bu mənada 
onun Mir Sədi Ağa, Mir Məhəmməd Ağa ocağına bağlılığı da 
anlaşılır.Yaxın dostluq münasibətlərindən yuxarıda dayanan bu 
bağlılığın içində sözsüz ki, birinci növbədə ruh adamı olmaq gözə 
dəyir.Söhbətlərimizin hansı məqamındasa mütləq o bu yerə dönməli, bu 
astanadan keçməlidir. Müqəddəs saydığı dəyərlərdi Hacı Ərşad Hacı 
Bədəllini böyüdən, saflaşdıran, şeirləşdirən, şövqə,eşqə gətirən bəlkə 
də... 
          Əslində bu belədir ki, var: 
      
 ...Əynimizə eşq libası biçənik, 
 Cəhalətdə nur şərbəti içənik. 
 Bir məqamdan bir məqama köçənik 
 Qaldır məni, uçur məni,Allahım, 
 Günahlardan qaçır məni, Allahım. 
     (Hüzurda dua) 
  Bu sətirlər Mir Məhəmməd Ağaya həsr olunmuş şeirlərdən birindən 
götürülüb. Hacı Ərşad Hacı Bədəllinin həyat, dünya anlamı, kredosu bu 
sətirlərin içində gizlədilib. Həmin şeir müəllifin Həcc ziyarətində--
Məkkədə qələmə alınıb. 
  Hacı Ərşad Hacı Bədəllinin şeirlərindəki bir-birinə keçid qəfil və 
gözlənilməzdir, ana xətt isə dəyişmir. Nədən və necə söz açmağından 
asılı olmayaraq yuxarıda da vurğuladığımız kimi ruhunu ortaya 
qoyur.Vətəndən, torpaqlarımızdan bəhs eyləyən sətirlərdə kədər qarışıq 
bir inam var...Şəhid oğlunun yarımçıq ömrünü poeziyanın zərif əllərinə 
tapşıran atanın böyüklüyü ondadır ki, bəziləri kimi onu vasitəyə 
çevirmir.”Oğul düşmən çəpəridir” el anlamı onun timsalında belədir: 
oğlum—şəhid oğullarımızdan biridir. 
   
   
                    ...baş çəkirəm 
  şəhidlər arasında 
  yatan oğluma -- 
  vaxtsız ölümə 
  şərik dostlara 
  igid, 
  ölümə meydan sulayan 
6 
 
  cəsur, 
  çevik dostlara -- 
  qürur duyuram -- 
  Təki vətən sağ olsun! 
     (Vətən fədaisi rəngində) 
 
  Ərşad müəllimin xoşbəxtlik kriteriyası belədir: gündə heç olmasa bircə 
saat üyəyincə söhbət eləməyə dost, ziyalı həmfikir tapırsansa, 
xoşbəxtsən.Bu nöqtədən baxanda Hacı Ərşad Hacı Bədəlli və onun 
kitabı bizim dostlarımızdı.Könlümüzə bulud çökəndə,axşamların 
darıxdırıcı alatoranlığında onların yanına can atırıq...Ərşad müəllimin və 
şeirlərinin. 
                                                                 Hüseyn  Əfəndi                                                                                                                                                                                          
                          Şair, publisist.   
                    *** 
 Sənə pənah gətirmiş, 
Sənə sığınmış qulunam, Allah! 
Möhlət ver, Allah!                                  (Şəkil) 
İllət ver, Allah! 
                  *** 
      
YA  RƏBBİM 
 
Qurdum ulamaz –möhtacam, 
Qismət olmaz --möhtacam, 
Belə qalamaz –möhtacam, 
Möhlət umaram, ya Rəbbim!  
 
Bülbül çəkdi gül sitəmi... 
Bülbül öidü ğüi üstəmi?! 
 
Özümün də var istəmi, 
Rüsxət umaram, ya Rəbbim! 
 
Yapılarmı arzu yapı, 
Acılarmı bağlı qapı,  
 
Özümüzdən balta sapı – 
7 
 
Qeyrət umaram, ya Rəbbim! 
 
Babam qəbirdən durası,  
Mənə tənələr vurası, 
Silinərmi üz qarası – 
Ismət umaram, ya Rəbbim! 
 
Ürcah olduq  xəyanətə,   
Tablaşırıq hər möhnətə, 
Söykənirik dəyanətə,  
Taqət umaram, ya Rəbbim! 
 
           MÜBARƏK! 
 
Ğağırdın,* ğəlmişəm, hüzurundayam,  
Rəvadan doğulan rüsxət mübarək ! 
Həcc ziyarətindən hədsiz məmnunam, 
Yüz ildən bir ğələn**qismət mübarək!  
 
Bir sadiq quiunam – həmdü sənaiar, 
Dilimin əzbəri-- şirin dualar. 
Adını çağırmaq-- dərdə davalar,-- 
Şəriksiz  yaradan, qüdrət mübarək! 
 
Vücudum  titrəyər, ya Allah,deyər, 
Rəsulullah deyər, ya Allah, deyər, 
Kəlamullah deyər, ya Allah, deyər, 
Səcdəğah, yalvarış, minnət mübarək! 
 
Dolandım Kəbəyə--rəyin olubdu, 
Səfadan Mərvaya səyim olubdu, 
Adınla bağlanıb nəyim olubdu, 
İxlaslı, imanlı heyrət mübarək 
                                  05.04.1998.Məkkə. 
--------------------------------------- 
*Ləbbeyki duasına işarə. 
**Əsrin əvvəlində babam Hacı  
Bədəlin, sonunda isə mənim 
 Həcc ziyarətinə getməyimə işarədir. 
 
8 
 
 
        ƏLHƏMDÜLİLLAH 
                                      Yunis  İmrəyə  nəzirə                                                    
   
Ustadından bəhrələnən 
Az idik, əlhəmdülillah! 
Haqqa varıb, nur alana 
Düz idik, əlhəmdülillah! 
 
Ömür sürüb ildə gəzən, 
Alnıaçıq eldə gəzən, 
Dastan olub dildə gəzən, 
Söz  idik, əlhəmdülillah! 
 
Yaxşıları pisdən seçən, 
Uğurları nəhsdən seçən, 
Zərurəti qəsdən seçən, 
Göz idik, əlhəmdülillah! 
 
Dərya içi gövhər olan, 
Haqqa sinədəftər olan, 
Dost dərdinə sipər olan 
Biz idik, əlhəmdülillah! 
                               12.04. 98 
 
 
 
TÖVBƏ 
 
İnsanı öldürmür günah yapısı, 
Həmişə açıqdır tövbə qapısı, 
Özündə cəsarət, hünər tapası –  
Qəlbindən qaçırar şeytanı tövbə. 
 
Tövbə də gərəkdir ürəkdən gələ, 
Haqqın dərgahına diləkdən gələ, 
Allah rüsxət verə, mələkdən gələ, -  
Çıxarar saflığa insanı tövbə. 
9 
 
 
Tövbə et, nə lazım Tura çıxmağın, 
And içib, Kəbədə gözü sıxmağın, 
Bir dəfə özünə müdrık baxmağın, 
Minada kəsilən qurbanı – tövbə. 
 
Nəfsini öldür sən, haqqa ovundur, 
Allahın dərgahı mütləq evindir... 
Başına sığal çək, yetim sevindir, 
Qovacaq içindən dumanı tövbə. 
 
Incidib dəymə sən kimsə qəlbinə, 
Ürəkdə yer vermə qəzəbə, kinə, 
Lənətlər oxusan dinsiz xainə --  
Təsdiqdir Allahı, Quranı tövbə. 
 
Daş atdım qəlbimdə yatan şeytana, 
Minada günaha batan şeytana, - 
Adəmə təkəbbür tutan şeytana –  
Saflığın, paklığın gümanı tövbəş 
 
Tövbənin olmayır halalı, bici. 
Riyası, yalanı, əyrisi, kəci,  
Kamillik məqamı. Nurluq süzgəci –  
Axirət ğününün amanı tövbə.  
 
 
LƏBBEYK  DEYƏ –DEYƏ 
                                                   Yunus İmrəvari    
         Yol ğedirik, uzaq ğedək, 
Yanlış olsa, azaq ğedək, -- 
Haqq yoluna yozaq ğedək, 
Sidqnən ləbbeyk deyə- deyə. 
   
Tanrı versin  rüsxət  bizə,  
Olsun Kəbə* qismət bizə.  
Həm Həcərül –Əsvəd** bizə -  
         Sidqnən ləbbeyk deyə -deyə. 
 
10 
 
Niyyət tutaq, təvaf*** edək, 
Çünah  yuyaq ,savab edək, 
Haqqa uyaq, cavab ğüdək, 
Sidqnən ləbbeyk deyə- deyə.  
 
Səfa, Mərva****- keçə-keçə, 
Səy edək biz qaça- qaça,-- 
Bağlı qapı aça- aça,  
Sidqnən ləbbeyk deyə- deyə. 
  
Dırmaş, Hira**ğərəyimiz, 
Ərafat*** da köməyimiz, 
Qurban kəsək Minada**** biz 
Sidqinən ləbbeyk deyə-deyə. 
 
Müzdəlifə!***** - Son oyanış! –  
Haqq önündə düz dayanış, 
Seçilən gün doğru, yanlış, 
Sidqnən ləbbeyk deyə-deyə. 
---------------------------------------- 
           *Kəbənin yaxınlığında təpələr.  
**Dağ adıdır. Məhəmməd peyğəmbərə (s.ə.s.) 
Quran həmin dağda yerləşən mağarada 
nazil olub. 
***Cənnətdən qovulandan 300 il sonra Adəmlə 
Həvvanın bir-birini tapdığı yer. 
****Qurban mərasimi keçirilən yer. 
*****Qiyamət günü Müzdəlifə çölündə qopacaq. 
 
NİYYƏT  DUASI 
 
Sənə pənah gətirmiş, 
Sənə sığınmış 
qulunam Allah! 
Möhlət ver, Allah! 
Illət ver , Allah! 
Tab, taqət ver, Allah! 
Yanğısından od aldığım, 
                     od payladığım, 
Həsrətindən dad aldığım, 
dad payladığım, 
11 
 
Qalx! Vətənin Vətən oğlu! 
Qeyrəti itən oğlu! 
Mən  
    yönü Vətənə uzanılı qalan, 
Torpaq vüsallı sabahlara 
nə vatsa gedəsi, 
aydın, işıqlı 
yolunam, Allah! 
Diz çöküb torpağımdan öpsəm, 
Yanıb, yanıb kül olub  
torpağıma səpilsəm, 
Can alıb feyzindən 
cana gələrəm, Allah! 
Ruh çəkib hikmətindən, nurundan 
ətə, qana gələrəm, Allah! 
Üz sürtüb başdaşına atamın, 
Diz çöküb Dəmirçilər torpağına –  
tanımadığım qəbrinə Hacı babamın, 
 Dözüb gileyli tənəsinə, 
“Allaha təvəkkül”lü səbrinə 
Hacı babamın, 
Qüvvət alıb, 
qabarmış torpaq sinəsinə 
yaş töküb, 
doyunca kaş ağlayaydım –  
Yarama məlhəm bağlayaydım... 
Sonra 
                     söykənəydim 
daş körpü heykəlinə Hacı babamın –  
Kinayəli təbəssümü acı babamın, 
çəkib kökündən qəlbimin qoparaydım, 
ataydım 
gedər-gəlməzə 
didərginli illərin duz yüklü  
                           həsrətini, 
Üzüntü çəkə-çəkə, 
Ömrün Vətənsizliyə məhkum, 
Bağrımın qan gölündə bəslədiyim, 
ata-baba ruhuna ləkə 
12 
 
qardaş, 
oğul 
itkisinə bələnmiş qismətimi 
edəydim dar ağacı 
asaydım özümü, 
Beləcə 
olaydım xoşbəxtlərin xoşbəxti –  
Şux tutub “xəcil”başımı 
Dəmirçilər adlı obama 
deyəydim 
beləcə 
son sözümü...                         7.12.2000. 
 
 
     NAL GƏRƏKDİR 
 
Vətənsizin  Vətən  dərdi, 
Yanıb,  küldə  bitən  dərdi, 
Qəriblikdə  ötən  dərdi 
Danışmağa  dil  gərəkdi. 
 
Haramzada  başda  durdu, 
Yazda  yatdı,  qışda  durdu, 
Fitnə-fəsad  iş  də  qurdu – 
Namussuza  fel  gərəkdi. 
 
 
Pərən-pərən  düşən  ellər, 
Cəhənnəmdə  bişən  ellər-- 
Ağlar  qalmış  o  şən  ellər  
Səbəbkarı  bil –gərəkdi. 
 
Bu  millətə  yad  qan  qatan, 
Halallıqda  haram  tutan,-- 
Ləkələri  silib  atan 
Qeyrət  yüklü  el  gərəkdi. 
 
 
13 
 
Kömək  durmaz  Tanrı  bizə, 
Qənim  olduq  özümüzə. 
Fərari  oğula,  qıza 
Çəkmə  deyil,  nal  gərəkdi...         
 
 
     VƏTƏN OLSUN, VƏTƏN! 
 
Anam, 
            namaza  duranda – 
beş  vaxt 
özündə  itib 
Tanrı  məqama  varanda, 
bir  dilək  dilə 
gəlib  Sən  dilə; 
bir  dua  oxu – 
Ulu  yaradan 
Səni 
              eşidər  axı! 
De  ki, 
              qoy,  bizim 
ayaqlar  altına 
düşən  Vətənimizin 
cılızlaşan, 
namus  dəyəri 
ucuzlaşan 
övladlarına 
təpər  versin, 
ya  şəhid  etsin, 
ya  qazi... 
Vətən  daşı  olmağa 
qadir  olmayan, 
Vətən  başı  olan  biveclərin – 
millət  düşməni  biclərin 
xalqa  yoluxur  biganəlik  mərəzi. 
Anam,  Allahdan 
                   rüsxət  dilə, 
Bizə  bütöv  Vətən – 
                       qismət  dilə! 
14 
 
Qoy,  bizim 
Vətənin  də 
Vətən  olmağa 
haqqı  çatsın, 
qürur  duya  bilək... 
Min-min  igidlərinə -- 
canlı,  qeyrət  bütlərinə 
bir  gündə  qıya  bilək... 
Azad  olsun – 
Azad  ölkələrə  tən 
                          Vətən! 
Babalardan  qalmış 
Cağbacağ,  bütöv  olsun 
Vətən!  Vətən!  Vətən! 
 
 
 
NADAN BİLMƏZ VƏTƏN NƏDİ 
                     
Nadan  bilməz  Vətən  nədi, 
Bu  müqəddəs  itən  nədi? 
Çiçək  açıb  bitən  nədi? – 
Dərdin  də  öz  baharı  var. 
 
Yan  içindən –alış,  sönmə, 
Uç  zirvəyə --ucal,enmə, 
Istər  danış,  istər  dinmə, 
Eşqin  də  göz baharı  var. 
 
Batıb  itsə  səsi,  ünü, 
Unutsalar  toy-düyünü, 
Xəlvət  yerdə  görüş  günü – 
Vüsalın  söz  baharı  var!.. 
 
 
GÜNƏŞ DOĞAR VƏTƏNLƏ 
 
Günəş  doğar  Vətənlə, 
Arzu,  kama  yetənlə... 
15 
 
Alınmaz  ki  el,  oba – 
Qaçıb,  gedib,  itənlə!  
     
“İlan  tutmaq” yad  əllə, 
Vərdiş  olub  əməllə. 
Kim  kimə  düşmən  olub, 
Riyakar,  dahi,  “kəllə”??. 
 
                
 BƏXTİMİN 
 
Vətən  mənim  röyalarda  qismətim – 
Usun  çəkdi,  ilğımlandı  həsrətim... 
Daş  sükutlu,  daş  kilidli  rüsxətim, 
Sim-simi  də  yaddan  çıxdı  bəxtimin. 
 
Bir  açılmaz  tilsimlərə  keçmişəm, 
Qəm  dağını  dərd  əlindən  aşmışam, 
Zülmət  gecə,  dar  cığıra  düşmüşəm, 
Şimşəyi  də  yersiz  çaxdı  bəxtimin. 
 
Arxasızam,  köməksizəm  Vətənsiz, 
Ümidsizəm,  diləksizəm  Vətənsiz, 
Yararsızam,  gərəksizəm  Vətənsiz – 
Məğmun  baxtı,  məğşuş  baxtı  bəxtimin. 
 
Bətənsizə  Vətən  hardan  ad  olub, 
Vətən  dərdi  çoxlarına   yad  olub, 
Müşgülləşib,  ildən-ilə  bəd  olub, 
Tarac  oldu  qızıl  taxtı  bəxtimin. 
 
Məhvə  gedən  bu  dünyaya  hey  baxım, 
Düzəlməyə  bir  güman  da  heç  yoxum... 
Tale  əydi,  daşa  dəydi  nəhs  oxum, 
Qara  geydi  qara  baxtı  bəxtimin. 
 
Gülər  olub  Koroöluya  həmzələr – 
Kim  ki  cana  qəsd  eyləyər – düz  elər. 
16 
 
Çox  çətin  ki,  əyilənlər  düzələr, 
Tamam  virdi  nalə,  ahdı  bəxtimin... 
 
            DÖZƏ- DÖZƏ 
 
Qürbət  mənə  cövr  eyləyir, 
Nifrət  coşur,  hövl  eyləyir, 
Vətən  dərdi  qövr  eyləyir – 
Dözəcəyəm  dözə-dözə. 
 
Belim  donqar,  ovurd  çökük, 
Ürək  dağlı,  qəlbim  sökük, 
Xiyabanı boynubükük 
Gəzəcəyəm  dözə-dözə. 
 
Namərd  yıxdı,  durmaq  çətin, 
Dağılmışı  qurmaq  çətin, 
Günahkarı  sormaq  çətin – 
Yozacağam  dözə-dözə. 
 
Aç  sinəmi,  gör  dağımı,-- 
Sınıb  düşən  budağımı. 
Gömgöy  olmuş  dodağımı, 
Büzəcəyəm  dözə-dözə.      
 
Sızlamaqdan  bezimimlə, 
Qalib  çıxıb  ər  əzmimlə -- 
Mən  düşməni  dözümümlə 
Üzəcəyəm  dözə-dözə!.. 
 
 
            İZTİRAB 
 
Vətən  gedir,  keç  ürəkdən, 
Qəm  şərbəti  iç  ürəkdən, 
Qərib  gülməz  heç  ürəkdən -- 
Qəlbə  güvə  qürbət  sözü. 
 
17 
 
Yatıb  durmaq  ömür  deyil, 
Məclis  qurmaq  ömür  deyil, 
Yüz-yüz  vurmaq  ömür  deyil, 
Cılızlaşır  insan  düzü. 
 
Millət  bütün  yasa  batıb, 
Aşınıbdı,  pasa  batıb, 
Ümid  çıxıb,  nəsə  batıb, 
Darıxdırır   ürək  bizi. 
 
Uyma  yalan,  yağlı  dilə, 
Can  alana  gülə-gülə. 
Qəddarlığı  bilə-bilə, 
Qul  olmusan  büküb  dizi. 
 
Yastıq  qoyub  baş  altına, 
Yağlı  vədi  diş  altına, 
Dilimizi  daş  altına, 
Külə  tutub gözümüzü. 
 
Ağlar  gündə  gül,  gül  deyir, 
Göz  yaşını  sil,  sil  deyir, 
Arxasınca  gəl,  gəl  deyir, 
Quyu,  tələ  yolu  izi. 
 
Dağla  qoşa  duran  insan, 
Zərbi  kərən  qıran  insan, 
Bisütunu  yaran  insan, 
Mütiləşib  olub quzu. 
 
Dərdi  demə  hər  nadana, 
Çarə  olmaz  bir  qadana, 
Quş  götürüb,  söz  udana 
Qənim  çıxa  qeyrət  özü... 
 
          
 
 
18 
 
OLDUQ 
                       Səni tanımırdım –tanıdım  Vətən! 
                                                   Paşa  Qəlbinur.    
 
Talan  olduq,  perik  düşdük, 
Qəribçilik  qanan  olduq. 
Sızlayıb  biz  için-için, 
Korun-korun  yanan  olduq. 
 
Oğul,  qaqrdaş,  dost  dağından – 
Keçdik  dözüm  sınağından. 
Nadanların  qınaından 
Çilik-çilik  sınan  olduq. 
 
Pərən-pərən  biz  nə  hayda, 
Edə  bildik  hələ  toy  da. 
Üzəvari  bu  olayda 
Dərdimizi  danan  olduq. 
 
Çörək  tapdıq,  birgə  yedik, 
Həsəd  çəkdi  neçə  düdük. 
Allaha  təvəkkül  dedik, 
Ümidlərə  qonan  olduq. 
 
Üz  tutub  biz  ulu  göyə, 
Yalvarırıq  rəhm  eyləyə. 
Qərib  doğulan  körpəyə, 
Kənd  adını  anan*  olduq. 
 
Bağlar,  dağlar,  qayalar  da, 
Yada   düşər,  oyalar  da. 
Özümüzü  röyalarda 
Kəndimizdə  sanan  olduq. 
*-------------------   
Xatırladan, yada  salan 
                    
 
 
 
19 
 
VƏTƏN SEVGİSİ –VƏTƏN QÜRURU    
 
Tərkibi  eynidir,  yoxlasan  əgər, 
Torpağın,  daşın  da, həm  rəngi  eyni. 
Doğması,  ögeyi – qoxlasan  əgər, 
Qoxusu  eynidir,  ahəngi  eyni. 
 
Bəs  nədən Vətənin  torpaq,  daşında 
Əbədi  solmayan  təravət  yaşar?!. 
Kol-koslu  çölündə,  təpə  başında 
Göylərə  dirənən  əzəmət  yaşar!.. 
 
 
          
 YUVAMA 
 
Ya  həkk  elə  daşa  məni – 
Sən  ayaqdan  başa  məni, 
Ya  qoş  uçan  quşa  məni, 
Çatım,  qonum  boş  yuvama... 
 
Sahib  duran  aciz  oldu – 
Vətən  yaman  ucuz  oldu... 
Qarı  düşmən  quduz  oldu – 
Diş  batırdı  daş  yuvama... 
 
Birdən  itdi  təpər,  qeyrət, 
Güvə  oldu  qəlbə  hiddət, 
Qan  ağladı,  qan,  bəsirət – 
Axıb  doldu  tuş  yuvama. 
 
Büküldü  qol,  sındı  qanad, 
Yalan  oğlan,  ağ  yallı  at, 
Xəcil  ömür,  qaqçqın  həyat – 
Ar  oldu,  qardaş,  yuvama... 
 
           
 
20 
 
İBRƏT GÖTÜR 
                            
“Ay  havada  uçan  durna”, 
Səsin  niyə  qəmli  ötür?.. 
Bizdən  küskün  keçən  durna, 
Geri  qayıt,  xəbər  gətir. 
 
Yerindəmi  bizim  ellər?-- 
Şirin  canım,  gözüm  ellər, 
Necə  yazım,  yozum.  ellər?-- 
Bu  ayrılıq  haçan  bitir? 
 
Yoxsa Vətən  yönün  deyil, 
Hıçqırığım   ünün  deyil, 
Əsir  qızlar  sənin  deyil? – 
Töhmət,  damğa  harda  itir? 
 
Hökmü  verən  Vətənə  yad, 
Xeyir  görən  Vətənə  yad, 
Kefin  sürən  Vətənə  yad, 
İdrak  elə,  ibrət  götür... 
 
 
VƏTƏN, SƏNƏ QOVUŞAN GÜN  
 
Yozdun  mənə  töhmət  suçu, 
Çaşdım,  mindim  qara  qoçu, 
Ömrüm  oldu  zülmət  içi, 
Kimə  deyim  mən  də  buyam? 
 
Qəsd  elədim  sevən  cana, 
Peşkəş  verdim  ağayana, 
Gənclik  vaxtım  kaş  dayana, 
Bir  də  təkrar  sənə  qıyam. 
 
Nə  yazdınsa  yaz  apardı, 
Bir  ovsunlu  söz  apardı – 
Dəymədüşər  qız  apardı, 
Gizli  ağrı,  aşkar  hayam. 
21 
 
Qədirimi  bilmədim  özüm, 
Karıma  çatmadi  dözüm, 
Hədəfə  dəymədi  sözüm, 
Lovğalıqdan  bezəm,  doyam. 
 
Çox  erkən  mən  dilə  düşdüm, 
Leysanlara,  selə  düşdüm, 
Bir  burulğan  gölə  düşdüm, 
Nə  balığam,  nə  də  quyam. 
 
Müsibətdən  sovuşan  gün, 
Igidlərə  yovuşan  gün, 
Vətən,  sənə  qovuşan  gqn 
Çal-çağırlı  düyün,  toyam. 
 
OXQAY DEYƏK 
 
Vətən  dərdi,  torpaq  dərdi 
Iflic  edib  neçə  mərdi. 
Bu  torpağa  yad  adamlar, 
Yad  millətə  ad  adamlar 
Sahib  çıxıb  hər  sərvətə, 
Olub  zəli,  dönüb  itə. 
Qansorandır,  acgöz,  quduz – 
Gah  çalağan,  gah  da  qunduz, 
Harınlaşmış  qana  həris, 
Qurd  xislətli,  cana  həris, 
Başda  durub  baş  kəsdirir, 
Üzə  gülür,  xoş  kəsdirir. 
Qisas  günü  deyil  uzaq, 
Əvvəl  qəbri  kimə  qazaq? 
Adı  bizdən,  qansorana? 
Nəslən  düşmən  murdar  “yana”? 
Murdar  “yan” lar!  Nifrət  ona! – 
Dayısı  “yan”  olan  “yan”a, 
Hansı  cəza  kəsdirək  biz? 
Sakit  vursun  ürəyimiz. 
Dizi  bükək,  beli  əyək, 
Torpaq  öpək,  oxqay  deyək. 
22 
 
 
          YOXDUR 
 
Qabaq-qənşər  küsgün  dağlar, 
Sizi  məndən  soran  yoxdur. 
Səbrim  tükdən  asılıbdı, 
Tarım  qalıb,  qıran  yoxdur. 
 
Quruyubdu  matım-qutum, 
Kimsəsizəm  yesir,  yetim. 
Ulamır  da  tənha  itim, 
Yaylaq  yoxdur,  aran  yoxdur. 
 
Yadırğanıb  doğma  cığır,-- 
Yol  azmışı  sən  ha  çağır, 
Ayaq  qabar,  ğözlər  yağır,-- 
Nişangahlar  quran  yoxdur. 
 
Uçan  qəbri  ayırd  elə, 
Hansı  kimin,  gətir  dilə, 
Kor-koranə,  elə-belə 
Öz  yerində  duran  ypxdur. 
 
Murdarlanıb  doğma  yurdum, 
Torpaq  qaçdı,  harda  durdum... 
İrinləyib  Vətən  dərdim, 
Neştər  tapıb,  yaran  yoxdur. 
 
Üzür,  sıxır  acı  təşviş, 
Çoxdan  ölən,  itən  vərdiş, 
Doğma  yurdda  qərib  gərdiş, -- 
Haran  vardı,  haran  yoxdur. 
 
Ev  xaraba,  çöl  xaraba, 
Çal-çağırlı  el  xaraba, 
Ömrü  kəsən  il  xaraba, 
Qərinən  yox,  eran  yoxdur. 
03.03.2001. 
Sumqayıt 
23 
 
 
HARDAN BAŞLANIR VƏTƏN? 
 
Hardan  başlanırVətən? – 
Qəriblərin 
             yuxusundan, 
Əminəm 
          çoxusundan... 
Hardan başlanır  Vətən? – 
Övliyaların, 
          uluların 
           qəbrindən! 
Babamın   
            “Allaha  təvəkkül” 
                          səbrindən! 
Əmimin 
ilan  boğazından  çıxmış  kimi, 
ütülmüş, 
zoğal  yabasından, 
solğucu  ələyatımlı, 
iti  dəhrəsindən, 
Arxası  balıq  belli, 
təbcəkli, 
fındıq  saplı  belindən, 
beşbarmaqlı 
dəmir  şanasından, 
gecəli-gündüzlü 
zəhmətimdən,  çabasından, 
düyün-düyün 
qabarlı  əlindən... 
 
 
Nənəmin 
tağalaqlı  cəhrəsindən, 
palaz,  gəbə -- 
xalı,  xalça  hanasından, 
 
Bibimin 
ahəngdar  yellənən 
24 
 
bərəkətli  nehrəsindən... 
Atamın 
41-45-ci  illərin 
alovundan, vahiməsindən – 
ölüm-dirimdən  yaranmış   
təmkinindən, 
dost  itgisindən, 
torpağa  məhəbbətindən, 
düşmənə  kinindən, 
yarım  əsrlik 
sənətindən, peşəsindən – 
balanslama,  hesablama 
çötgəsindən... 
 
Anamın 
         dilindən  süzülən 
müqəddəs  laylasından, 
taxta  beşikdən  asılmış 
bölək  bağından, 
Bir  də 
ürəyində  qövr  edən 
                         şəhid 
            oğul,  qardaş  dağından. 
Hardan   başlanır  Vətən? – 
Axşam,  səhər 
          gəlinlərin,  qızların 
bulaq  başında 
atmacasından,  gülüşündən, 
Gözaltılarının 
dalınca  gəlişindən... 
 
Hardan  başlanır  Vətən? – 
Dumanlı,  çiskinli, 
ağappaq  çalmalı 
dağ  zirvəsindən, 
Ətəyində 
kəkotunun,  qantəpərin,  boyçıçəyinin 
                                                    içində  
yanını  yerə  vermiş 
25 
 
çobanın 
tütək  səsindən, 
qoyun-quzu  mələşməsindən... 
Cavanların 
papaqaldıqaçından, 
güləşməsindən... 
Hardanbaşlanır Vətən?-- 
Alatoran 
sübh çağında 
xoruz  banından, 
Bacalardan qalxan 
Tüstü burulğanından... 
  
Hardan  başlanır  Vətən? – 
İnsanın 
doğum   diyarından, 
bir  də 
qəbirlərin 
sükut  uyarından... 
 
Hardan  başlanır  Vətən? – 
Başlanğıcı  itirdik 
kürsü  hərisli  rəhbərlərin 
qeyrət  süqutunda – 
Sonu 
axtaraq 
böyük  həqiqətlərin 
böyük  sükutunda – 
D ə r b ə d ə r l ə r i n 
 
İNTİZAR                              
       
      
         O  dağlar – 
Bizim  dağlar! 
Zirvəsində  qar, 
Qıy  çəkən  qartallarıynan, 
ətəyi  yam-yaşıl, 
bar-bəhrəli,   
26 
 
gül-çiçəkli, 
meyvəli, çiyələkli, 
nübarlarıynan 
dayanıb  məğrur, 
səssiz, 
                      kimsəsiz... 
Bu  dəniz – 
bizim  dəniz! – 
Uğultulu, 
vahiməli, 
şahə  qalxmış, 
ağ  yallı  dalğalarıynan... 
...Onda – 
    o  dağlarda 
qurmaq, 
yaratmaq  həvəsi, 
ucalmaq 
qübarı, 
müdrikliklə  qocalmaq 
əsrarı, 
yaşamaq  qüdrəti.. 
Bunda – 
bu  dənizdə 
uçurmaq, 
dağıtmaq, 
vurub  sədləri  qoparmaq, 
aparmaq 
hiddəti – 
Bizə  olmazın  müsibət, 
didişmək  vəhşəti – 
dibinin  sərvəti... 
Budur, 
durmuşam 
qarşıbaxarında, 
qəfəsə  salınmış 
acıqlı  şir  kimi   
qəzəbli  dalğaların. 
Bürüyüb   vücudumu, 
sarıb 
27 
 
nəm-çisəkli 
vahimə  hay-harayı... 
Cismimdən  savayı, 
bütün  varlığım 
qoşulub  ruhuma 
idrakımla 
uçur 
ağappaq  həsrət  dumanına  bürünüb, 
doluxsunmuş,  dolmuş, 
gözləri 
yollarda  qalmış 
ağ  çalmalı 
bizim  dağlara  sarı – 
 Çataydı  barı...   
 
 
AZƏRBAYCAN ƏSKƏRİ  
HAQQINDA BALLADA 
                    
                    l 
Gəlirdim 
çöl yoluynan, 
qonşu  kənddən  xeyli  uzaq. 
Hət  tərəf  qar-qiyamat, 
əsirdi  sazaq. 
Keçmiş   
bir  döyüşçü  
əynində 
sürtülüb  sozalmış, 
köhnə 
əskər paltarı, 
Aparırdı 
belində 
kör-kötük  şələsi, 
dayanmadan  bir  hovur, 
Sol  qılçası 
qobur, 
Tək  sağ  qoluna  dolayıb, 
28 
 
yapışmışdı  çatıdan. 
Sanki 
duymurdu 
yazıqlığını, 
fağırlığını. 
Bir  də 
şələsindən  ağır 
ölmüş  arzularının 
qubar  ağırlığını. 
Bir gileyi də 
yoxuydu 
asilikdən  uzaq  dilində, 
Möhkəm  tutmuşdu   
şələyə  sarınmış çatını, 
mina  aparmış 
solunu  da 
əvəz  edən 
sağ  əlində... 
Aparırdı 
işıqsız, 
hərarətsiz, 
“konfort”suz*, 
“uyut”suz** 
uçuq-sökük, 
heç  heyvana  da 
yaraşmayan, 
yağan  yağış  dayanıb 
kəsəndə  göydən, 
ev  olmağı  bir  yana, 
çöl  də  olmayan 
ev  bilib, 
ev  dediyi 
tappatap 
damcı  döyüşünə 
məruz  qalmış, 
“abad”  olmuş 
---------------- 
*Rahatsız; 
**Səliqəsiz 
29 
 
 
xsnəsini “yarındırsın,” 
Üç  uşaq, bir  arvad 
külfətini  “barındırsın”. 
Gedirdi 
bir  zaman 
qeyrəti 
hünərindən  böyük, 
dağ  təmkinli,  çarəsiz  əskər, 
Gedirdi       
keçmiş 
könüllü  əskər, 
əlsiz,  ayaqsız, 
yararsız  əskər – 
əlil  əskər, 
belində  şələ, 
başında  vəlvələ -- 
kontuziya” 
qələbəyə  sarı... 
Ey,  ulu  Tanrı! 
Bizi  özümüzdən  qoru! 
Yeganəlikdən  qoru! 
Biganəlikdən  qoru! 
 
              2 
 
Baxdım, 
yer  yarılsa 
yerə  girərdim  xəcalətimdən, 
Utandım 
əli  yerində, 
ayağı  yerində, 
gözü  yerində 
durumumdan,  halətimdən. 
Fəqət, 
kim  eşitdi, 
kim  duydu 
içimdən  qopan 
fəryadımı, 
30 
 
hayımı. 
Tapdayardım 
bir  anda 
azadlıq  payımı, -- 
müstəqillik  payımı, -- 
Verilmiş  olsaydı, 
Özümdə  qalsaydı... 
 
VƏTƏN FƏDAİSİ RƏNGİNDƏ 
 
Girir  yuxuma 
hər gecə 
bir  rəngdə 
kəndimiz – 
Yaşıl! 
Qara! 
Sarı! 
Eyni  rəngin 
burulğanında 
boğuluram, 
baxıram  hara. 
Kiçilir  dünya  gözlərimdə, 
olub  bir  darı. 
Artır 
narahat  ürəyimin    
döyüntüsü,  qubarı... 
Ötən  gecə  də 
qaraydı  hər  yan. 
Hər  yan  görünürdü 
necə  vardısa  elə 
başdan,  binadan. 
Hündürdən  baxmaq  üçün 
çıxıramsa  hara, 
Görünür  hər  yerdən 
hər  şey 
qapqara: 
ev-eşik, 
həyət-baca, 
bağ-bostan, 
31 
 
dirrik-bağça – 
nə  görmüşəmsə  keçəmlərdə, 
dilsiz,cansız 
dərələr,  dağlar, 
qaynamalar,* 
*-------------------   
 Balaca  bulaqlar 
çağlar   
bulaqlar  da,      
doğma,yaxın  insanlar, 
on  il  qabaq 
mülayim, xoş  sifətlər, 
qəhqəhələr,  gülüşlər, 
təbəssümlü  dodaqlar  da 
qaradır – 
Qaradan  qaqra! 
Lüzum  yoxdur 
axtaram  çara... 
Kölgəm  də 
              qara, 
Göydə, 
Günəş  də  qara – 
Ruhum  çarmıxa  çəkilir, 
varlığım  dara... 
Beləcə 
ötür 
bir  gecə, 
qovuşur  sabaha. 
Gündüzüm  daha 
                dəhşət: 
tapıb  fürsət 
baş  çəkirəm 
şəhidlər  arasında 
yatan  oğluma, -- 
vaxtsız  ölümə 
şərik  dostlara. 
İgid, 
         ölümə  meydan  sulayan, 
cəsur, 
32 
 
çevik  dostlara. 
Qürur  duyuram, -- 
 Təki 
Vətən  sağ  olsun! – 
Çox!  Çox! 
Tam,  bütöv! – 
Yarımçıq,  yarıcan 
yox! 
Dolaşıram 
Xiyaban  boyu. 
Axı,  bunların 
olmalıydı 
hamısının 
bir  ildə  toyu. 
Bəs, 
qolsuz, 
ayaqsız, 
gözsüz  cavanlar? – 
Ağır  yük  olub 
doğmaların 
boynundan  asılmış, 
sükutu 
itirdiyindən  ağır 
sözsüz  cavanlar?!! 
Hamısı  bir  rəngdədir – 
İstər  şəhid  olub 
haqqa  qovuşan, 
Istərsə  əlil  olub 
yazıqlığıyla  barışan... 
Hamısı  
qara  qüvvələr  cəngində,   
Hamısı 
Vətən  fədaisi 
r ə n g i n d ə!!!         
                             02.03.2001. 
 
 
 
 
33 
 
OCAĞIM SÖNDÜ 
 
Ocağım  söndü, 
dilim-dilim  alovlanan 
kösövlər  qaraldı, 
Hərarət  paylayan, 
təmənnasız 
işıq  yayan 
ocağınsa 
acı  tüstüsü  qaldı. 
Elə 
ürəyim  də  söndü 
ocağımla, 
Nə  sevgisi  qaldı, 
nə  istisi  oldu.  
Bax,  beləcə 
dünyam  gözlərimdə 
daraldı, 
Dəyişib  rəngini 
sapsarı  saraldı, 
Nə çiçək açdı, 
nə  də  bar  aldı... 
 
 BİZƏ 
 
Elim,  köçkün  çağın  ağlar, 
Çalın-çarpaz  dağın  ağlar, 
Gələr  bir  gün  yağın  ağlar,-- 
Möhlət  verə  Tanrım  bizə. 
 
Nələr  etdi  neçə  casus, 
Vətən  çökdü --qula  məxsus. 
Qantarğalı  zaman,  əfsus! – 
Heyrət  verə  Tanrım  bizə. 
 
Üz  qarası  üzdə  duran – 
Halal  atıb,  haram  soran... 
 
34 
 
Ümid  verib,  dözüm  yoran 
Cüət verə Tanrım bizə 
 
Yurd  həsrəti  üzüb  bizi, 
Bürüb-büküb,  büzüb  bizi, 
İşimizdən  əzib  bizi – 
Hiddət  verəTanrım  bizə. 
 
Hamı  dərdli, hamı  qəmli, 
Bir  qəlibli,  bir  görkəmli, 
Kimi  coşan,  səbri  kəmli, 
Müddət  verə  Tanrım  bizə. 
 
Heç nə  sorma,  lal  olmuşam, 
Harınlara  yal  olmuşam, 
Yalandıqca   bal  olmuşam, 
Zillət  verə  Tanrım  bizə. 
                                          
Qürur,  hünər  itən  yerdə, 
Satqın,  yaltaq  bitən  yerdə, 
Qarı  düşmən  ötən  yerdə, 
Töhmət  verə  Tanrım  bizə. 
 
Kimik,  kimə  tayıq  altda, 
Tapdanırıq  oyaq,  altda, -- 
Namus,  şərəf  ayaq  altda, 
Qeyrət  verəTanrım  bizə. 
 
Niyə  susub,  niyə  millət? 
Bundan  artıq  hanı  zillət? – 
Köləlikmi?  Bu  nə  illlət? 
Qüdrət  verə  Tanrım  bizə. 
         
Elim,  köçkün  çağın  ağlar, 
Çalın-çarpaz  dağın  ğlar, 
Bir  gün  gələr  yağın  ağlar— 
Fürsət  verə  Tanrım  bizə... 
 
     
35 
 
                *** 
Vüsalın  gül  ətri – çəkiyə  gəlməz, 
Həsrətin  dünyamdan  ağırdır, Vətən!!! 
 
               ***                   (şəkil) 
                      
                  VƏTƏN 
 
         Təkəbbür,  lovğalıq –İblisdən  qaqlıb, 
          Şöhrətə,  şəhvətə  hərisdən  qalıb. 
          Hər  biri  insanı  səhvə  aparır – 
          Əvvəli,  axırı  məhvə  aparır. 
          Nə  gözəl,  nə  şirin  pəh-pəh,  sadəlik, 
          İlkinlik,  əzəllik,  paklıq,  adilik. 
          Səbir  də  yaraşır  torpaq  oğluna, 
          Qəbir  də  yaraşır  torpaq  oğluna. 
          Əl  kiri  bilibdi  babam  dövləti, 
          Aqili, adili  elin  qüdrəti. 
          Yaranan  fanidir,  rəhmət  əbədi, 
          Varlığın  əşrəfi – insan  hər  nədi. 
          Yaşasın,  yaşasın,  bir  də  yaşasın, 
           Doğulan,  böyüyən  yerdə  yaşasın. 
 
          
 
BİL Kİ GƏLMƏDİM 
 
Sevən  qəlbin  ya  sevinci,  ya  vayı, 
Məhəbbətsiz  ömür-gün  də  havayı, 
Simsarım  yox  mənim  səndən  savayı, 
Qayıt,  gülüm,  qayıt  gəı. 
                                          Əli-Ağa  Aslan. 
 
Əlvida  demirəm,  bəlkə  qayıtdım, 
Bəlkə  həsrətinə  dözə  bilmədim, 
Mürgülü  yolları  bəlkə  ayıtdım, 
Özüm  də  ayılsam,  bil  ki  gəlmədim... 
                                                 H. Ə. Hacı  Bədəlli. 
36 
 
 
 
 
 
GƏLMƏDİN Kİ, GƏLMƏDİN SƏN 
 
Gözlə  dedin,  yolda  qaldım, 
Gəlmədin  ki  gəlmədin  Sən!.. 
Dünya durdu çiynim üstə, 
Gəlmədin ki gəlmədin Sən! 
 
Qubarımı  çox  gizlədim, 
Səksəkəli  yol  gözlədim, 
İçin-için  hey  sızladım, 
Gəlmədin  ki  gəlmədin Sən! 
 
Sıxdı  məni  güman,  şübhə, 
Diri  cıxdı  gecəm  sübhə, 
Xoş  çağları  daldım  seyrə, 
Gəlmədin  ki  gəlmədin  Sən! 
 
Bülbül  qanlı  kol  içində, 
Həsrət  qaynar  dil  içində, 
Qrək  yanar “gəl” içində, 
Gəlmədib  ki  gəlməgin  Sən! 
 
Harda  durum,  hara  gedim, 
Bilmədim  ki  nələr  edim, 
Gəıən  günə  qurban  dedim – 
Gəlmədin  ki  gəlmədin  Sən! 
 
Niyə  belə  etdin, niyə? 
Vəd  almadım  döyə-döyə, 
Ruha  dönüb,  qalxdın  göyə, 
Gəlmədin  ki  gəlmədib  Sən!!! 
                                                          Mart,1969 
 
 
 
37 
 
RƏHM ELƏ MƏN YETİMƏ 
 
Nur  saçıb  nurlanmısan, 
Dür  saçıb  dürlənmisən, 
Sirr  saçıb  sirlənmisən – 
Məftunam  heyrətimə. 
 
Təzə-tər  bir  qönçəsən, 
İncələrdən  incəsən, 
Mənbəsən  sevincə  Sən, 
Ovsunsan  hiddətimə. 
 
Can  aldın –oynadasan, 
Od  yaxdın – qaynadasan, 
Gözümdə -- aynadasan, 
Şahidsən  möhnətimə. 
 
Kəpənəksən  sanırsan – 
Hər  çiçəyə  qonursan. 
Əhdi,  vədi  danırsan, 
Sədd  çəkib  qismətimə. 
 
Çarə  yoxdu  heç  nədə -- 
Yalvarmaq,  ya  bir  hədə. 
Sığınıb  tək  ümidə, 
Dözürəm  həsrətimə. 
 
Şıltaqsan,  çox  dəcəlsən – 
Bir  qəfləti  əcəlsən, 
Yaşamağa  macalsan, 
Rəhm  elə  mən  yetimə... 
                                                     Mart.1969. 
 
        MƏN 
 
Yüküm  ağır,  nasaz  ürək – 
 Hər  gün  üstə  qoyur  fələk. 
Neyıəyəcək  bilməm,  görək 
Yaxasından  tutunca  mən. 
38 
 
 
Məhəbbətin  qulu  oldum, 
İmkanımdan  qalı  oldum. 
Cox  mətləbdən  halı  oldum, 
Öz-özümdə  itincə  mən. 
 
Ölər,  qalar  sayaqdayam, 
Yetərincə  qınaqdayam... 
Yar  yanında  sınaqdayam, 
Gor  evində  yatınca  mən. 
 
Heyrətləndi  mələklər  də, 
Cövlan  edən  küləklər  də, 
Donmuş,  bumbuz  ürəklərdə 
Rişəıənib  bitincə  mən. 
 
Günahlara  çox  batmışam, 
Mən  Kəbəyə  üz  tutmuşam, 
Kor  şeytana  daş  atmışam, 
Savablara  yetincə  mən. 
                                      Məkkə,  08.04.1998. 
 
            
MƏNİM 
 
Ömür  keçdi  xoş  deyə, 
Alışdım  haya,  küyə, 
Günümü  göy  əskiyə, 
Bükdü  yaman  yar  mənim. 
 
Yar  zülmətə  büründü, 
Daha  nurlu  göründü, 
Tut  məqamı,  gör  indi, 
Böylə  halım  var  nənim. 
 
Allah  bizə  göz  verib, 
Dilləşməyə  söz  verib, 
Nə  veribsə,  düz  düz  verib, 
Tərs  bəxtimi  gör  mənim. 
39 
 
 
Bağlanmışam   Allaha, 
Ümid  verib  sabaha... 
Arzu  olub  bir  daha 
Ürəyimə  gir  mənim. 
 
Doyub,  kama  çatmışam, 
Şeytana  daş  atmışam, 
Mən  Kəbədə  yatmışam, 
Həyat  mənim,  gor  mənim. 
 
Halal  damdı  damağa, 
Haram  dadma,  ay  qağa! 
Günahları yumağa  
Tövbə  mənim,Tur  mənim.       
 
             NƏ  DEYİM 
 
İlk  dəfə  görən  gündən, 
Dolanıb  gendən-gendən, 
Qoparıb  məni  nəndən 
alan  yara  nə  deyim!?. 
 
Gülərüzdü  yadlara, 
Xoşqılıqdı  bədlərə, 
Gorun-gorun  odlara 
salan  yara  nə  detim?! 
 
 
Alıb  sehri  aləmi, 
Ofsun –sevinci,  qəmi. 
Küsəyən  uşaq  kimi 
dolan  yara  nə  deyim?! 
 
Çox  iyəşdik –“yarışdıq”, 
Zilə  çıxdıq–barışdıq. 
Röyalarda  görüşdük – 
“Yalan”  yara  nə  deyim?! 
 
40 
 
Qədirbilməz  bir  nadan, 
Ara  vursa,  heç  nədən, 
Ölüb  getsəm  dünyadan, 
qalan  yara  nə  deyim?!! 
 
 
                HEY 
 
Həsrət mənə  məhşər  günü – qiyamət! 
Sınamağın,  nazlanmağın  qəbahət. 
Səbr  etməyim,  tablaşmağım – dəyanət, 
Qopar  məni,  apar  məndən,  məndən  hey. 
 
Eşqin  seli  qanadına  alıbdı, 
Atıb-tutub,  burulğana  salıbdı. 
Öz  istəyim  öz  qəsdimə  dolubdu, 
Dar  ayaqda  xilas  səndən,  səndən  hey. 
 
Heç  bilməzəm  bol  olan  nə,  kasad  nə? 
Varım-yoxum  bircə  ürək–həsəd  nə? 
Mən  saildən  can  umarsan – məqsəd  nə? 
Al  canımı,  gülmə  gendən,  gendən  hey 
 
              İTƏNƏM 
 
Nahaq  yerdən  cığallığa  çəkmə  gəı, 
Sevən  könlü  uçurma  gəl,  sökmə  gəl, 
Dolan  gözsən, sıxıb-sıxıb tökmə  gəl, 
Bir  damclnın  gur  selində  itənəm. 
 
Bu  eşqin  nübarı  ahdı,  nalədi, 
Tanrı  rəvac  verdi,  bəndə  dilədi, 
Həsrətdə  keçinən  örür  belədi, 
Dərdin,  qəmin  dildilində*itənəm. 
---------------------------------------------- 
*Oyun havasının  ağızda-dildə 
çalınması 
 
41 
 
 
Çiçəklənən  bu  dərdinən  öyündüm, 
Cücərməyən  ümidimə  söyündüm, 
Öz-özümə  suç  axtarıb  deyindim, 
Bədxahların  nəhs  dilində  itənəm. 
 
Səni  mənə  xəyanətmi  veriblər?! 
Bu qisməti  cinayətmi  veriblər? 
Məni  sənə  əmanətmi  veriblər?!-- 
Tutiyatək  tut  əlində,  itənəm... 
                                                      
 
                 MƏNİ 
 
Sən  eşqimdən  agah  oldun, 
Zühur  oldun – bargah*oldun, 
Mənə  qismət,  ürcah  oldun, 
Etdin  xoşbəxt  bəndə  məni. 
 
Sığınasan  lal  sükuta, 
Pak  məqamda  Allah  tuta, 
Öz-özündə  itə-itə, 
Axtarasan  gündə  məni. 
 
Mən  özümdən  qaçar  olsam, 
Dərd  əlindən  naçar  olsam, 
Bu  dünyadan  köçər  olsam, 
Dəfn  elə  Sən  səndə  məni. 
 
Zülmətlərə  olub  çıraq, 
O  dünyadan  alsan  soraq, 
Özün  getsən  məndən  qabaq, 
Əmanət  qoy  məndə  məni... 
 
            NƏ  OLAR 
 
Danışdın,  səsində  mən həvəs  duydum, 
Qəlbimi  isidən  ün,  nəfəs  duydum, 
 
42 
 
Gənclik  harayından  hənir,  səs  duydum, 
Çağır  məni,  çağır,   gülüm,  nə  olar?! 
 
Tutub,  qalıb  bu  dübyanı  kim  axı? 
İtib-batıb  öz  içində  bir  çoxu. 
Dərd  əlindən  susma,  quzum,  çal,  oxu, 
Çağır  məni,  deyim,  gülüm,  nə  olar?! 
 
Dərdin  mənim  xoş  günümə  zinətdi, 
Sənsiz  keçən  ömür  deyil–minnətdi. 
Yatıb  qalsam  qucağında–cənnətdi. 
Çağır  məni,  həzzi  bilim,  nə  olar?! 
 
Səsin  mənim  ofsunumdu,  yuxumdu, 
Vəslin  üçün  güman  yeri  yoxumdu, 
Ümidlərim  cücərməyən  toxumdu, 
Çağır  məni,  həsrət  ilim,  nə  olar?! 
 
Çiçəklənən  sevgi  dərdim  qazancdı, 
Qanadlanıb  ucalmağa  yol  açdı... 
Mən  istədim,  dilim  çaşdı,  dolaşdı, 
Çağır  məni,  rəvan  dilim,  nə  olar?!                   
                                                                      Mart.196.Dəmirçilər. 
                
 
BİLMƏDİM 
 
Kor  oldu  gözlərim  gənclik  çağında, 
Mən  səni  seçmədim, görə  bilmədim. 
Ətirli  gülmüşsən  ömrün  bağında, 
Qoxlaya  bilmədim,  dərə  bilmədim  
 
...Uğursuz  istəyin  abı-havası, 
Açılmaz  düyünə  saldı  qovğası, 
Sərgərdan  eşqimin  dərman-davası, 
Töküldü,  dağıldı  hara,  bilmədim. 
 
Allahın  bəlası  düşdü  canıma, 
Şöhrət  mürgənəsi  hopdu  qanıma, 
43 
 
Vuruldum  gözucu  baxan  xanıma, 
Salındım  çıxılmaz  tora,  bilmədim... 
 
...Gileyli  gözlərin  qınayıb  məni, 
Rəftarın  naz  çəkib,  sınayıb  məni, 
Qəlbin  gizli-gizli  hey  anıb  məni, 
Çəkib  varlığını  dara,  bilmədim. 
 
Qarşıma  çıxdın  sən,  səmtin  haradır? 
Üzünə  baxmadım,  üzüm  qaradır. 
Sandım  ki,  ölmüşəm,  yönüm  goradır, 
Onunçün  dayanıb  dura  bilmədim... 
                                          Mart.1967.  Dəmirçilər. 
                   MƏN 
 
Sıx  əlimi,  təmasından  odlanım, 
Havalanım, söz  dəlisi  adlanım, 
Segah  olum, neyə  sinim, udlanhım – 
Pərdə-pərdə  öz  nəğməmi  yazım  mən. 
 
Məlhəm  cana  sözlərinin  ovsunu,   
Şirin  dilin,  sözlərinin  ofsunu. 
Bərələrdə  qovduqaçın  ov  sonu – 
Tilsimliyin  nişangahı  özüm  mən. 
 
Çoxlar  düşdü  ala  gözün  sehrinə, 
Qılıqlandı  rəftarına,  mehrinə. 
Mən  dəliyə  istəyin  nə,  meylin  nə -- 
Bilməm  necə  bu  röyamı  yozum  mən. 
 
Dilbilməzə  mail  olmaq, nə  lazım!? 
Söz  sehrinə  zail  olmaq,  nə  lazım?! 
Yesir  olub,  sail  olmaq,  nə  lazım?!  
Səməndərtək  yana-yana  dözüm  mən. 
 
Riyakara,  bədxahlara  qoşulma, 
Qədirbilməz  namərdlərə  tuş  olma, 
Məni  əyib,  sındırmağa  xoş  olma, 
Başıuca,  alnıaçıq  gəzim  mən. 
44 
 
            
           KEÇ GÖRÜM  
 
Dəli  könlüm  asudəlik  sevəndi, 
Bu  həvəsdə  qüruruna  güvəndi, 
Tutdu  məni  yar  çidarı,  kəməndi, 
Hünərin  var,  açıl  görüm,  qaç  görüm. 
 
Göz  ofsunu  varlığıma  yeridi, 
Həsrət  qəmi  yıxdı  məni,  sürüdü, 
Ümidsizlik  qaranlığa  bürüdü, 
Şəfəqlənib  zülmətlərə  saç  görüm. 
 
Həsəd  çəkər, namərd  məni  dağ  anıb, 
Oxa  tutar  yar  gözündən – ov  sanıb... 
Nə  vaxtdandı  əlim,  qolum  bağlanıb, 
Bu  düyünü,  bu  kilidi  aç  görüm. 
 
 
Oynaqlığı,  şıltaqlığı  güldürür, 
Yar  özünü  hər  məqamda  bildirir, 
Vüsalı  da,  həsrəti  də  öldürür, 
Zəhər  nədi,  dərman  nədi,  seç  görüm. 
 
Qədirbilməz  bir  gün  səni  atacaq, 
İlan  olub  lal  pusquya  yatacaq, 
Mələk  olsan  yenə  günah  tutacaq, 
Bəndə  olub  qıl  körpüdən  keç  görüm. 
 
            VERİBDİ 
 
Dilimdən  dil  çalıbdı – 
Sevinib  əl  çalıbdı, 
Yar  yaman  “ucalıbdı”, 
Rəqibə  sirr  veribdi. 
 
Vurulub  çox  özünə, 
Ağ  su  gəlib  gözünə. 
45 
 
Saxta  ləl  əvəzinə, 
Aldanıb  dürr  veribdi. 
 
Düşüb  nadan  toruna, 
Ağlı  çatmır  qoruna, 
Rəhmi  gəlmir  yarına, 
Öldürüb,  gor  veribdi. 
 
Əlac  qalıb  Allaha, 
Dərdə  dözüm  yox  daha, 
Gedib  çıxsam  sabaha, 
Yaradan  nər  veribdi. 
 
            SƏNDƏ 
 
Sevgi  heyrət  demək,  heyrət – təlatüm, 
Sevgi  möhnət  demək,  möhnətsə  yetim, 
Özümdə  dolaşım,  özümdə  itim, 
Açılım,  tapılım  yar  səndə,  səndə. 
 
Bələnə  ruhuma  zərif  duyğular, 
Bənövşə  ətirli  ilğım  uyğular, 
Yaddan  çıxa  həyat,  cılız  qayğılar, 
Duyğum,  uyğum,  qayğım  var  səndə,  səndə. 
 
Yenidən  doğulma  çıxarmı  yaddan? 
Doğuldum  Günəşdən,  boy  aldım  addan! 
Məndəki  alovdan,  məndəki  oddan 
Nolaydı,  olaydı  qor  səndə,  səndə... 
 
 
                      YANAŞDIM 
 
    Günlərin bir günü jurnalist dostlarım – Mehdi və Xanəmirlə 
Bakıda Nizami kinoteatrının tinində söhbət edirdik.Birdən Xan- 
əmir həyacanla: --Pəh, Paşa müəllim- dedi. Onlar Paşa Qəlbinura 
yanaşıb görüşdülər. Sonra hər ikisi məni də çağırıb  dünya şöhrətli 
oftalmoloq, professor və adı böyük  hərflərlə yazılası zərif, ufaq duy- 
gular şairi Paşa Qəlbinutla tanış etdilər. Çoxdan görüşünü arzuladığım 
46 
 
bir insanla tanış olmağım münasibətilə bədahətən aşağıdakı misralar 
dodağımdan süzüldü. 
 
Bu,  alın  yazısı,  Allah  rüsxəti, 
Yuxunun  çinliyi,  arzu  qisməti, 
Təsadüf,  zərurət – ömrün  fürsəti, 
Nurlu  qəlbin  nur  dağına  yanaşdim, 
Elə  bildim  Tur  dağına  yanaşdım. 
 
                           
 
              
                    SƏNİ 
                            
                            Dəniz köpüyündən, quş iliyindən, 
                             Səhra təndirindən, səhər mehindən, 
                             Bir də ki, göylərin maviliyindən 
                            Yaradıb yaradan, yaradan səni. 
                                                         Paşa Qəlbinur. 
 
 
Yaratsın saf eşqin həsrət payından, 
Pay versin xoş günün qismət payından, 
Həyanın, abırın ismət payından, 
Yaradır  yaratsın yaradan səni. 
 
Bir ömür bəxş etsin, hamıya örnək, 
Duyğusu zəriflik, dözümü kövrək 
Yalvaraq Allaha qorusun gərək, 
Ürəkdə qör edən yaradan səni. 
 
Tuş etməsin Allah kədərli ünə, 
Bir bəzək olasan toya, düyünə, 
Qənşərin saflığa, yönün ağ gübə, 
Qorusun yaradan qaradan səni. 
 
Istəyir yaratsın az tapılandan, 
Istəyir yaratsın yüz tapılandan, 
 
47 
 
Halal ana südü–düz tapılandan, 
Yaratsın ən ülvü duadan səni... 
 
 
                      YARISIN 
 
Dinmə, gülüm, təbəssümün bəs elər, 
Süzmə, gülüm, ala gözlər qəsd elər, 
Bədnəzərdən yayın,vallah, nəhs elər, 
Tanrı səni hər bəladan qorusun! 
 
Məni gördü, gözlər üzdə gül açdi, 
Xoş təbəssüm nəğmə dedi, dil açdı, 
Həsrətindən vüsalına yol açdı, 
Sevənləri yana-yaba qarısın... 
 
Gündüz cöbrün, gecə röyam çaşdırar, 
Gah zülmətə, gah işığa qoşdurar... 
Ürək yanar, ağlım qınar --xoşdular! 
Aşiq gərək hər məqamda yarısın. 
 
 
                    MƏN 
 
Məni məndən sən qopardın, sən aldın, 
Yollarıma çökən duman, çən oldun, 
Düşüb qəlbə, hopub qana, mən  oldun, 
Axtarıram hey özümdə səni mən... 
 
Öyünürəm–eşqin adlı sərvətəm, 
Qəbrə kimi qorumağa qeyrətəm! 
Əsirinəm --söyləməyə qüdrətəm! 
Yaşadıram hər  sözümdə səni mən... 
 
Daş deyiləm, lazım olam hörgüyə, 
Qıyma qəlbim qan ağlaya, hönkürə, 
Yarmalaya zaman adlı kirkirə, 
Hiss edirəm hər əzmimdə səni mən. 
48 
 
 
                   
           QALARSAN 
 
Sənə bağlandığım tək sənə bəlli, 
Yuxuma gəlmirsən tapam təsəlli. 
Dəliyəm, sərsməm, düzü, əməlli, 
Ellərə car olar, naçar qalarsan 
 
Ağlaya bilmirəm, kaş ki ağlayam! 
Səni göz yaşımla ütəm, dağlayam, 
Ocağam, kösövəm –atəş oğluyam, 
Qəlbə xoş yanğıdan qaçar qalarsan. 
 
Məndən uzaq  dolan, qarsıb yanarsan 
Külün də bilinməz, küsüb.sınarsan, 
İtərsən özündə, tapsan qınarsan, 
Qaranlıq dünyaya düçar qalarsan.         
                                                                  Mart.1969 
 
                     
                       
 ETİRAF 
 
 
Sevmisən sən necə--özün bilirsən, 
Heyif, sevilmədin dəyərin qədər!.. 
Bəlkə buna görə qeyzə gəlirsən? 
Məni göz yaşınla edib mükəddər. 
 
Sən özün həssassan həddindən artıq, 
Bəs mənə biganə olmağın nədir?.. 
Bu, rəsmi davranış səddindən artıq, 
Özünə qapanıb qalmağın nədir?.. 
 
Sildim göz yaşını, ruhum titrədi, 
Yayıldı od kimi sinəm boyunca... 
Ürək dayanardı, ömür bitərdi, 
Əlindən öpməsəm; öpdüm doyunca. 
49 
 
 
               
 İTSİN 
 
Qarşına çıxacam bir gün, 
Tanınmaz baxacam bir gün, 
Yandırıb yaxacam bir gün, 
Ümidin, gümanın itsin. 
 
Bilirəm peşmansan, peşman, 
Özünə düşmabsan, düşman, 
Utanıb yaşmansan, yaşman, 
Qəlb adlı zindanın itsin. 
 
Bəxtini sən daşa çaldın, 
Necə qıydın, haşa çaldın, 
Mənimkiynən qoşa çaldın, 
Qıyanın, umanın itsin. 
 
Gözünə kədər hopacaq, 
Qəlbin acılar tapacaq, 
Yolunda sazaq qopacaq, 
Çiskinin, dumanın itsin. 
 
Çağırsan gələ bilərəm, 
Gəlməsəm, belə bilərəm, 
Sınaqdı elə bilərəm, 
Tərsliyin, yamanın itsin. 
 
Hara qalxsan enıcəlsən, 
Nəğmə olub dinəcəksən, 
Bir gün mənə dönəcəksən – 
Tərsliyin, umanın itsin... 
 
 
   
 
 
50 
 
YUXUMA GƏLMİŞDİN 
 
Yuxuma gəlmişdin sən ötən gecə, 
Bəmbəyaz, bəzəkli libasda idin. 
Bilmirdim sevinim, şadlanım necə, 
Mənimlə çox yaxın təmasda idin... 
 
Ölüm ayağında can verir həya, 
Çarmıxa çəkilmiş gənclik isməti. 
Bir lətif xoşluğu sən duya-duya, 
Itirdi biryolluq Tanrı qisməti. 
 
Üzündə həyacan, gözündə sevinc, 
Allaşan yanaqlar közərib yanır. 
Davakar qızcığaz –o çılğın, nadinc 
Özünü yetəri bir qadın sanır... 
  
Bir də tapmayacaq itirdiyini, 
Analıq hissinə sinib uyacaq. 
Eşq ilə becərib bitirdiyini, 
Bağrından qoparıb mənə qıyacaq. 
 
Əyilib səcdəyə, ayağın altda, 
Tanrı rəhmətinə layiq olaydım. 
Ucalıb göylərə -- yeddinci qatda 
Həqiqət nuruna faiq olaydım. 
 
BÜLBÜL YUVASINA ENƏRMİSƏNMİ? 
 
Bu Çinar, bu Palıd, bu duyan İnsan, 
Hansı əzəmətli, hansı sevdalı?!. 
Şimşəklə süzülən baharda leysan, 
Paklığın rəmzidir, “Şükür”nidalı. 
 
Ey əzəli İnsan– riyadan uzaq, 
Möhnətli yollarda nələr qazandın? 
Həfsinlə bərabər yarandı duzaq, 
Mərdliklə gödəldin, kinlə uzandın. 
51 
 
 
Yüksəlib Tanrıya çatan da sənsən, 
İblisin qoynunda yatan da sənsən, 
Halalı harama qatan da sənsən, 
Adəmə, Həvvaya dönərmisənmi?... 
 
Bu, vəzir tədbirin, şah hiddətinlə, 
Bu, köşək duyumun, nər müddətinlə, 
Canavar xislətin, şir qüdrətinlə, 
Bir quzu mehrinə sinərmisənmi?.. 
 
Dayısı quzğunu saldıran qartal, 
Zəncirli kotanı qaldıran qartal, 
Özünü İnsana güldürən qartal, 
Bülbül yuvasına enərmisənmi? 
 
 
 
SEVƏN  DOYMAZ, NAŞI BİLMƏZ 
 
Bürüyüb sən suça məni, 
Endirmə, gəl, heşə məni, 
Sayma, gülüm, neçə məni, 
Belə getsə, bir də qalmaz. 
 
Qorxma namərd tənəsindən, 
Çıxan oxun dönəsindən, 
Ucalanın enəsindən 
Tufan qopar, xata gəlməz. 
 
Əl qoymasan əlim üstə, 
Tüstü hardan sevən kəsdə?.. 
Sozalaram, olub xəstə, 
Üzüldükcə üzüm gülməz. 
 
Can verənə  can demə sən, 
Kül olmuşa yan demə sən 
Canbirqəlbi tən bölməsən, 
Girər gora, fəqət ölməz. 
52 
 
 
Hamı heyran, sevən mənəm, 
Mənə tapın, güvən –Mənəm! 
Hara uçsan, yuvan mənəm, 
Məndən yaxın, yavuq olmaz! 
 
Bu əsrarda məna dərin, 
Bu, sevdadır, yox zəbərin, 
Acısı da baldan şirin, 
Sevən doymaz, naşı bilməz 
                                                              Mart.1968 
             
DÜŞDÜN 
                          
                          Bir gözəl qocalığa necə güldüsə, 
                          Az qaldı duyğularım özümdən küsə. 
                                                                 Sabir Şəfiyev. 
Gözəllik zinətin, şıltaqlıq işin, 
Cırnatmaq, incitmək özəl vərdişin, 
Yuxuma girməyin bir şux bəxşişin, 
Nazlandın, sevindin, xoş çağa düşdün. 
  
Gizli təbəssümlə dindirdin məni, 
Ətrini duymağa qandırdın məni, 
Titrək nəfəsinlə yandırdın məni – 
Solumdan başladın, sən sağa düşdün. 
 
Pərişan ömrümə yaraşıq verdin, 
Zülmətli yoluma nur, işıq verdin, 
Gündüzlər öcəşib, qarğaşa verdin, 
Gecələr şeh olub yastığa düşdün. 
 
Yox tale alçısı xar dəyən gülün, 
Açılmaz qönçəsi xar dəyən gülün, 
Bəzənməz xonçası xar dəyən gülün, 
Bədnəzər kəsdiyi növrağa düşdün. 
 
Bir səhər Günəşlə haylanacaqsan, 
Əsrin o tayından boylanacaqsan, 
53 
 
Tarix girdabına quylanacaqsan, 
Yarıtmaz yar oldun, torpağa düşdün. 
 
 
          BƏSİMDİ 
 
Röyalara sığındım, 
Xəyalınla ovundum, 
Qismətimə sevindim, 
Bu dünyalıq bəsimi. 
 
Canın qəhri candadı, 
Dürüst fəhmin – sondadı. 
Sivri nədir? –Qındadı, 
Öz ünümdü, səsimdi. 
 
Tapınmışam həsrətə, 
Haqqa təlqin qismətə, 
Şükür olsun rüsxətə, 
Könlüm əsim-əsimdi. 
 
Xeyri şəri atmağım, 
Səndə itib-batmağım. 
Əllərindən tutmağım, 
Vüsalımdı, busəmdi. 
 
Hara gəldi yoz məni, 
Ipə, sapa düz məni, 
Azca sına, qız, məni, 
Sənin falın tərsimdi. 
 
   
ÖZ- ÖXÜNƏ YAD OLSAN 
 
 
Ala gözlər düz anladı, 
Lal baxışdan söz anladı, 
Ürək gəzdi tikan üstə, 
Hər ağrıya döz, anladı. 
54 
 
 
Odlanasan od alasan, 
Öz canına yad olasan, 
Yar üstünə od yağdira, 
Namərdlikdi daldalansan. 
 
Kor-koranə getdim,gülüm, 
Öz içimdə itdim, gülüm, 
Gözlərinə əsir oldum, 
Xoş məqama yetdim, gülüm. 
 
Çox danışdım, dinləmədin, 
Harayladım, ünləmədin, 
Bəyan etdin məndə məni, 
Inanmadın, anlamadın. 
 
Gözlərindən od almışam, 
Sözlərindən dad almışam, 
Virim-virdim sən, sən oldun, 
Öz-özümə yad olmuşam. 
 
 
 
YALAN 
 
Hökmünə müntəzir, demə, qulmuşam, 
Həsrətin yükünə hambal olmuşam, 
Nə qədər ürəkdə qabar almışam, 
Az da desəm yalan, xeylı də yalan. 
 
O gün ki, qəlbimi sənə vermişəm, 
Narahat, sərgərdan ömür sürmüşəm, 
Səni də özümdən betər görmüşəm, 
Məcnun da yalanmış, Leyli də yalan. 
 
Eşqim cuşa ğəldi, coşdu qanımda,   
Ikinci bir varlıq duydum canımda,  
Kölğətək ızləndim, durdun yanımda, 
Məqsədli də yalan, səyli də yalan. 
55 
 
 
Sevənlər özündən qaça bilməyir, 
Yaxşıni yamandan seçə bilməyir, 
Ömür sınağından keçə bilməyir, 
Istəyi də yalan, meyli də yalan. 
  
 
  ÖZGƏ  YUVA İSİTMƏZ. 
  
İlmə, düyün acırsan 
Buxovundan qaçırsan, 
Özğə yuva isitməz. 
Öz yuvandan uçursan. 
  
Yüz dərənin bir tapı, 
Dəhnə uçdu, yox qobu. 
Yadırğadı yar məni. 
Tənə etdi hər o, bu. 
  
 
           
 
DUALARIM  ÇATMAZ OLDU  
 
Uzaq dolan, uzaqda ğəz, 
Isti, ilıq bucaqda ğəz, 
Özün sevə bilmədinsə, 
Sevği dolu qucaqda ğəz.   
   
Tanrı səni boş yaratdı, 
Dillə uçan quş yaratdı, 
Duyan ürək vermədisə, 
Sinən dolu daş yaratdı. 
  
Üzdə qara ğül açıbdı, 
Gül tək qıvrım tel açıbdı. 
Al yanaqda mixək xalın 
Gülə--ğülə dil açıbdı. 
56 
 
 
 
Səni yaza, ğülə qoşdum, 
Nəğmə deyən dilə qoşdum. 
Canda duydum, iraq ğördüm, 
Həsrətimə, ilə qoşdum. 
 
Səsim, ünüm yetməz oldu, 
Sinəm dağı  ğetməz oldu. 
Haqq qapısı bağlı qaldı, 
Dualarım çatmaz oldu. 
 
 
 
            AXTAR 
 
Əllərin qoynunda bükülüb qalsa, 
Nəfəsin içinə çəkilib qalsa, 
Xatirə yollara tökülüb qalsa, 
Oxşarı, xəyalı ğözündə axtar. 
 
Həsrətin oduna yanıb küsmə sən, 
Namərd tənəsindən sınıb küsmə sən, 
Keçən xoş ğünləri anıb küsmə sən, 
Ərköyün, bədqılıq nazında axtar. 
 
Gəncliyin sovuşub ğəlsə qocalıq, 
Uzaqdan halına ğülsə qocalıq, 
Nə axtardığını bilsə qocalıq, 
Ömrün qış yaşında –yüzündə axtar. 
 
Xoş röya içində yatıb ğələrsən, 
Taqəti, dözümü atıb ğələrsən, 
Gedirəm, izimi tutub ğələrsən, 
Tapmasan, sən məni özündə axtar. 
 
 
 
        
57 
 
  SƏNİ  AXTARIRAM... 
   
               ...Hər zaman haqq söyləyən dillə mayalanmışam, 
               Məni yoxdan xəlq edən Xaliqə inanmışam, 
            Özümü pay qoymuşam –qəlblərə paylanmışam, 
               Bircə bunun xətrinə toxunmayın şəstimə! 
                                             Mir Məhəmməd Ağa NUR 
 
Səni axtarıram, səni ğəzirəm, 
Itən səbrim oldun, dağılan huşum... 
Siğınıb ruhuna hələ dözürəm, 
Bilmirəm heç nələr çəkəcək başım. 
   
YOL AYRICINDA 
    
Gecıkmiş bu eşqi çoxmu gözlədik? 
Düşüb arxasınca giryan izlədik. 
Sevdik, sevgimizi nahaq gizlədik, 
Qalmışıq yolların yolayrıcında. 
 
Ümidsiz bu eşqə yasmı tutaq biz? 
Bəxtin aynasını tərsmi tutaq biz? 
Dil açan gözləri nəhsmi tutaq biz? 
Qalmışıq yolların yolayrıcında. 
 
Dilə gətirməyək – dilimiz yanar, 
Ayımız od yüklü – ilimiz yanar, 
Içimiz çaxnaşar, çölümüz yanar,      
Qalmışıq yolların yolayrıcında. 
 
Həsrətin düyünü iləmi düşdü? 
Qarğışı, bədvası*diləmi düşdü? 
Bəduğur püşkümüz beləmi düşdü? 
Qalmışıq yolların yolayrıcında. 
_________ 
*Bəd duası 
 
         
 
58 
 
YANAĞA 
 
Xına yaxıb əllərinə, 
Gül düzürsən tellərinə, 
Jalə bahar güllərinə, 
Çox yaraşar xal yanağa. 
 
Ilk görüşdə biri çaşar, 
Heyrətindən həddi aşar, 
Gözlər dolar, dil dolaşar 
Sığal çəksə əl yanağa. 
 
Qəfil öpsən, çılğın nəzər, 
Cod baxışlar canı üzər, 
Yaşa dönüb ismət süzər, 
Ləkə salar al yanağa. 
 
 
Belə əsər, belə dönər, 
Saçın olar tələ, dönər, 
Üzdə əsmər gülə dönər, 
Düşsə qıvrım tel yanağa. 
 
  
DE, ŞÜKÜR, ALLAH! 
 
Xəyaldan, niyyətdən süzüb gəlmişəm, 
Bayramda qapılar gəzib gəlmişəm, 
Bir badyaça suda üzüb gəlmişəm, 
Bəxtinə sevin sən, de, şükür, Allah! 
 
Qismətin düz yolu kəsə, hamardı, 
Tay-tuşun hamısı bunu umardı. 
Demə məhəbbətə, demə qumardı 
Bəxtinə sevin sən, de, şükür, Allah! 
 
Çoxuna rəftarın həsəd, qibtədi, 
Ilk baxış sevgisi sanma müftədi, 
59 
 
Ömürdən bahadı, ovdu, siftədi –  
Bəxtinə sevin sən, de, şükür, Allah! 
 
Fələyin qurduğu tələ qabaqda, 
Oğul, qız qayğısı – şələ, qabaqda, 
Ömrün sərt sınağı hələ qabaqda, 
Bəxtinə sevin sən, de, şükür, Allah! 
 
Anlağı, güzəşti çətindən çətin, 
Qovuşmaz xoş günə olsa da mətin. 
Qədrini uca tut ilk məhəbbətin, 
 Bəxtinə sevin sən, de, şükür, Allah! 
                                                    1999    
        
ƏLƏ- ƏLƏ TUTAQ                  
 
Dedim, gəl bölüşək qəlbin yükünü, 
Bərabər aparaq ölçü, çəkini. 
Ömür yollarinin eniş, dikini 
Qoşa addımlayaq, ələ-ələ tutaq. 
 
Mənsiz sızıldama, mənsiz gülmə sən, 
Tənha yaşamağı asan bilmə sən. 
Məndən qabaq gedib, sonra gəlmə sən,                                                                                                                           
Qoşa addımlayaq, ələ-ələ tutaq. 
 
 
Toxumu vaxtında əkənlər udar, 
Yuvanı müştərək tikənlər udar, 
Dərdi də müştərək çəkənlər udar, 
Qoşa addımlayaq, ələ-ələ tutaq. 
 
Qisməti tapdayıb çıxdın üstünə, 
Günahı atma sən baxtın üstünə -- 
 Bədqılıq zamanın, vaxtın üstünə, 
Qoşa addımlayaq, ələ-ələ tutaq. 
 
Dolaşıq düyünlə höcət taparam, 
Sənlə hər müşkülə hacət taparam, 
60 
 
Yıxılsam söykənib nicat taparam, 
Qoşa addımlayaq, ələ-ələ tutaq. 
 
                                                            1987 
                                                         Dəmirçilər 
 
           TƏRƏDDÜD 
 
Bir qərib ümidin dalınca düşüb, 
Gedirəm yollara töküb özümü. 
Çarpaz cığırlarda bir-bir ilişib, 
Apara bilmirəm çəkib özümü. 
 
Suala bürünür hər nikbin nidam, 
Niyəsi cavabsız qalır könlümün. 
Elə bil özüm də özümə yadam, 
Açmamış qönçəsi solur könlümün. 
 
Soyuq biganəlik üşüdür məni, 
Gözümə baxmağa yoxdur cürətin. 
Sözsüz də ürəyin eşidir məni, 
Etiraf etməyə çatmır qüdrətin. 
 
Nə qədər doğmadır əllərin mənə, 
Yanan ürəyimə sərinlik verir. 
Nə ola bir gün də gözlərin dinə, 
Gözlərin işini əllərin görür. 
 
Dilin də yatmadı uyarlı sözə, 
Yatımın, yanımın olmadı, axı! 
Yayın bədnəzərdən, gələrsən gözə, 
Bir istək üstündə qalmadın, axı! 
 
Qətrə duyumunda ilk məhəbbətin, 
Tufanlı dəryası dalğalanarmış. 
Çathaçat vüsaldan doğan həsrətin, 
Uyumaz mayası, çalxalanarmış. 
                                             1969 
 
61 
 
 
  GECİKMİŞ 
 
Çağırdım, eşitdin, dönüb baxmadın, 
Şahanə taxtından enib baxmadın, 
Yandın için-için, sönüb baxmadın, 
Neylərsən baxanda olsan gecikmiş? 
 
İstəyin bəxtinə yazından böyük, 
Gedirsən qürurun özündən böyük, 
Özünə vurğunluq nazından böyük, 
Ömrümə bəduğur ilsən, gecikmiş. 
 
Addımlar düz getmir, yolum titrəyir, 
Əlindən tuturam, əlim titrəyir, 
Çaşır, topuq vurur, dilim titrəyir, 
Qışımda açılmış gülsən, gecikmiş. 
 
Bir üskük meyində ilk məhəbbətin, 
Bir dərya tufanı qopar həsrətin, 
Bir qüdrət payısan bəlkə qismətin, 
Qorumu püləyən yelsən, gecikmiş. 
 
Tapınsam sükuta, sirrə sığınsam, 
Üz tutub dərgaha, səbrə sığınsam, 
Daş olub, daşlaşıb qəbrə sığınsam, 
Çatmazsan havıma, gəlsən, gecikmiş. 
 
                                                         1968 
SEVƏCƏYƏM 
 
Meh də əsmir gül tərpənə, 
Taqət çatmır əl tərpənə, 
Nitqim yoxdu dil tərpənə, 
Lal-kar, bihal sevəcəyəm. 
 
Düçar olsam fitnə-felə, 
Ömrü tamam versəm yelə, 
 
62 
 
Öz içimdə itsəm belə, 
Gülsə mahal, sevəcəyəm. 
 
Ensəm, çöksəm duracağam, 
Azsam, yollar yoracağam, 
Zülmətləri yaracağam, 
Aydın camal sevəcəyəm. 
 
Hər möhnətə gətirdim tab –  
Bəlkə günah, bəlkə savab, 
Gizli istək, sözsüz cavab, –  
Olub sual, sevəcəyəm. 
 
Daş sükutda, ündə gülsən, 
Yaxında gül, gendə gülsən. 
El güləndə sən də gülsən, 
Qəlbi məlal sevəcəyəm. 
 
 
ÜMİD QOYDUM DİL ALTINA 
 
Daş oldun, gərəyim oldun, 
Əyildim, dirəyim oldun, 
Səyriyən ürəyim oldun, 
Ümid qoydum dil altına. 
 
Daş atdın, topuğa dəydi, 
Ürəkdə çapığa dəydi, 
Urvatım lopuğa dəydi, 
Odum düşdü kül altına. 
 
Göydə vurdum, yerdə tutdum, 
Dayaz üzdüm, dərin batdım, 
Cəhd elədim, çarıq yırtdım, 
Səni gəzdim əl altinnan. 
 
Oynaq, şıltaq, nadinc oldum, 
Gözlərində sevinc oldum, 
 
63 
 
Gəzdim, azdım, girinc oldum, 
Qəfil mindim yel atına. 
 
Şirin vüsal dedikləri, 
Qoşa gəzdik gədikləri, 
Açıb tökdün hörükləri, 
Tora düşdüm – tel altına. 
 
KAŞ QAYTARA BU NEY SƏNİ 
 
Yaz nəfəsi duyan simsar, 
Lal uyğuya uyan simsar, 
Bu nə qəflət, oyan, simsar! 
Diksindirər haray səni. 
 
Sən könlümün incə gülü, 
Sevdim mən də bunca gülü, 
Bildim ömrün qönçə gülü 
Hər gün səni, hər ay səni. 
 
Için aydın, çölün aydın, 
Dibi dərin gölün aydın, 
“Tərsə” deyən dilin aydın 
Kimə tutum bəs tay səni? 
 
Göz nurundan sovdun, tutdum, 
Söz nurunda ovdun, tutdum, 
Haqq dalınca qovdun, tutdum, 
Aldım haqdan xoş pay səni. 
 
Gördüm səni kim apardı, 
Tilsimli sim-sim apardı, 
Mizrab aldı, sim apardı, 
Kaş qaytara bu ney səni. 
                                1969 
 
       
 
64 
 
  ÇƏK SƏN 
 
Açma ürəyini, demə kimsəyə, 
Birinə, beşinə -- kəmə, kimsəyə, 
Sadəlövh olma sən kimə, kimsəyə, 
Vüsala həsrəti özündə çək sən. 
 
Ələmə eşqini söz ələyində, 
Büküb saxla, gülüm, “döz” bələyində 
Məhəbbətin gücü gizliliyində, 
Intizar qəmini gözündə çək sən. 
 
Səbr elə, darıxma, bəhsə düşərsən, 
Salarsan acığa, tərsə düçərsən 
Danışma, bəd gələr, nəhsə düşərsən, 
Gözündə oxunan sözündə çək sən. 
 
Vuruldum, car çəkib özüm açıldım, 
Yayıldı ellərə sözüm, açıldım, 
İtdi, qeybə çıxdı dözüm, açıldım, 
Tablaş, topla taqət, əzmində şək sən. 
 
Vüqarın, qürurun mərd – yıxar səni, 
Namərd quyu qazar, sərt yıxar səni, 
Qorxma ki, dərd üzər, dərd yıxar səni, 
Dərdin təntənəsi, bəzmində çək sən.                    
                                                  1968.Dəmirçilər. 
 
             MƏN 
   
“Bizi qoyub qaçan durna”, 
Qaçma ğəlim dalınca mən. 
Haqq qapısı açan durna, 
Haqqa bağlı ölüncə mən. 
  
Qapım bağlı, yar açmadı, 
Fəhmi kordur, kor açmadı, 
Canda illət var, açmadı, 
Qalar illət ğəlincə mən. 
65 
 
  
Için zülmət, çölün duman, 
Andın yalan, əhdin ğüman, 
Addım- addım, zaman- zaman, 
Səndən qaçdım bilincə mən. 
 
Qapım bağlı, açan ğəlsin. 
Fərəhimlə uçan ğəlsin, 
Şəfqətini saçan ğəlsin, 
Şəfalanıb qalınca mən. 
                                  1967 
  
    ƏRİDİM MƏN GİLƏ-GİLƏ 
 
Rəftarın çox soyuq, dondurdu məni, 
O qaynar ğözlərin səmti yan hələ, 
Bu səhər tuş oldu odlu baxışlar, 
Yandırdı, əridim mən  ğilə-ğilə. 
 
Yamanca sevindim qəfil fürsətə, 
Incidən, küsdürən dəcəl qismətə! 
Sığındım vüsala çəkən həsrətə, 
Uzatdın yolları sən bilə-bilə. 
 
Ovsunun uzandı bir ömür boyu, 
Ovutdun, çatmadı vüsalın payı, 
Sarsındı sevdanın harayı,hayı, 
Içimdə sızladım, üz ğülə-ğülə. 
 
Şirindir, nə qədər olsa da acı, 
Ürəkdə qövr edən ğörüş möhtacı, 
Təbəssüm ğöndərsən bir az ğözucu, 
Namərdəm, çox umub ğətirsəm dilə. 
 
Səhərim xoş ğələ, ğecəm xoş ğedə, 
Biri bahar boylu, biri qış, ğedə, 
Gah tərəddüd edə, əliboş gedə, 
Gah ola tamarzı, ta haqdan gələ.   
                                              1967. Dəmirçilər. 
66 
 
          
 HEÇ OLMASA 
 
Tərs anladım, incik düşdüm sözündən, 
Gizli çəkdim, gen dolandım izindən, 
Bulandı da bulağımız gözündən, 
Günahkarıq!--Bütöv mənəm, yarı sən, 
Süzül görüm, durul görüm, barı sən. 
 
Dilə düşdük, yalan, gerçək söz olduq, 
Hamı sevdi, alabaydaq biz olduq. 
Yerli-yersiz suçumuza göz olduq, 
Günahkarıq!--Bütöv mənəm, yarı sən, 
Çalış gülüm, yu günahı barı sən. 
 
Tapıb səni, mən özümdə itmişəm, 
Kölgən olub, yollarında bitmişəm, 
Tapdanmışam, toza dönüb getmişəm,           
Günahkarıq!--Bütöv mənəm,yarı sən, 
Yastıq çevir, gör yuxuda yarı sən... 
 
Sən “get” dedin,”dön”-deməyə üzün yox, 
İşıq gələn pəncərəmdə gözün yox, 
Görüş yeri ormanlaşıb, izin yox, 
Günahkarıq! Yarı mənəm, yarı sən, 
Dilim gəlmir, deyəm: mənsiz yarı sən!..   
                                                1967. 
                                                             Dəmirçilər. 
                MƏNİ 
 
Özün gəldin, özün getdin, 
Nəğmə kimi tez də bitdin, 
Niyə məni məyus eydin, 
Salarsanmı yada məni? 
 
Necə varam, elə qallam, 
Bulud olub sənsiz dollam, 
Bir gün gələr lazım ollam, 
Vermə, gülüm, bada məni. 
67 
 
 
Təbəssümsən üzümdə sən, 
Bir dünyasan gözümdə sən, 
Dilimdə sən, sözümdə sən, 
Bil gözündə didə məni. 
 
Uyma şirin-şəkər sözə,-- 
Yalan, böhtan əkər sözə, 
Günahlara çəkər sözə, 
Qıyma, tutar qada məni. 
 
Məruz qalıb müşkül işə, 
Dqşər olsan dilə-dişə, 
Üzsə səni çox əndişə, 
Çağır, çatım dada məni. 
 
Umduğu çox, az apardı, 
Təkəbbürlü naz apardı, 
Bir yelbeyin qız apardı, 
Bəyəmmədi o da məni... 
                                          1967. 
                                     Dəmirçilər. 
 
 
  
 
 
MƏLƏK, YOXSA İBLİS? 
 
Dedim gəl ayrılaq, demədin niyə, 
Adını nə qoyaq soruşmadın da. 
Sən çoxdan bu işə hazırdın deyə, 
Dinmədin, susaraq qarışmadın da. 
 
Bəs indi necəsən, necədir halın? 
Darıxıb yuxular görürsənmi heç? 
Özündən özünə varmı sualın? 
Özünə hesabat verirsənmi heç? 
 
68 
 
Bilsəm ki, tutmusan rahat bir qərar, 
Sevinib gülmərəm, üzülmərəm də. 
Insanda qəribə təbəddülat var, 
Ruhumla inciyib, əzilmərəm də. 
 
Demirəm səninlə varlığım gedib, 
Həyatın gərdişi sıxıb çoxunu. 
Düşüb güvə kimi qəlbləri didib, 
Itkilər həmişə yıxıb çoxunu. 
 
Demirəm çarəsən dərdi-sərimə, 
Onsuz da çarəsiz dərdimiz bizim. 
Kim də olsa, inan, mənim yerimə, 
Allah verməliydi ona bir dözüm. 
 
Çıxılmaz hallara qatlaşıb qalsan, 
Kiməsə açmağın çətin olacaq, 
Bir kimsə tapmasan, ümidsiz olsan, 
Tablaşan iradən mətin olacaq. 
 
Mənim də halımı bilmək istəsən, 
Hər kəsin öz dərdi özünə bəsdi. 
Nə qədər “iblisi” söyüb pisləsən, 
Sanma ki, söyüşün doğru – dürüstdü. 
 
Bu sirri heç zaman kimsə biləməz, 
Bu yükün altından çıxmağın çətin. 
Iblislik, fitnəlik burda olamaz, 
Bir zaman bilinər yeri qeybətin. 
 
Insana dar gündə arxa olan kəs, 
Öz vicdan borcunu verirsə əgər, 
Xoş gündə iblisə dönməyi əbəs, 
Bir anlıq şəhvətə olarmı nökər? 
 
Sanma ki, yoxundur suçun, günahın, 
Özündə qalacaq hər kəsin payı. 
Hər şeydən xəbəri vardır Allahın, 
Ona ki agahdır kim kimin tayı. 
69 
 
Dilin necə döndü iblis deməyə? 
Kiminsə adından olsa da belə. 
Layiqli payını Allah hərəyə, 
Verəcək, verəcək, verməyib hələ. 
 
               HAÇAN ? 
 
Gedişinlə məni üzdün, 
Bilməm özün necə dözdün? 
Ayrılığı hara yozdun? 
Yönün bizə dönər haçan? 
 
Küskün getdin, giley-güzar 
Isinişən halı pozar, 
Yön azdırar, yolu azar, 
Sevgi, qayğı dinər haçan? 
 
Sənsiz yaman darıxıram, 
Gəl, görməyə qarıxıram*, 
Tökər yazda qar, qorxuram, 
Qorxu, hürkü sınar haçan? 
 
Gedib əldən səbrü-qərar, 
Həsrət sənsiz qəsdə durar, 
Yolun üstə boynun burar, 
Gəlişini anar haçan? 
 
Dolanırsan sərin-sərin, 
Bu girdabın sirri dərin, 
Əməlindən yox xəbərin, 
Adam suçun qanar haçan? 
 
Gözəllikdə çox ucasan, 
Demə, Ərşad, get, qocasan, 
Yüz də itib, sən qaçasan, 
Qayıdarsan yenə haçan? 
                                     1967  
____________ 
*Tələsirəm. 
70 
 
                      
                           
 
 
NƏTƏRMİŞƏM 
 
Quş idinmi, uçub getdin, 
Niyə hürkdün, qaçıb getdin, 
Nur ulduzu!--Saçıb getdin, 
Öz payımı götürmüşəm. 
 
Səni səndən aldım o gün, 
Məmnun, xoşhal qaldım o gün, 
Necə bihuş olgum o gün, 
Ayıldım ki, itirmişəm. 
 
İtik gəzmək can üzəndi, 
İman min bir yer gəzəndi, 
Şübhə,güman-- şər düzəndi, 
Tərəddüdlər ötürmüşəm.  
 
Tanrı verə rəvac, rüsxət, 
Tapam, alam macal, fürsət, 
Kaş ki gələ bir də qismət, 
Biləm, görəm nətərmişəm. 
 
          MƏNİ 
 
Olma dəli, quzu ceyran, 
Gizli eşqi eylə bəyan, 
Dörd yanındır sənə həyan – 
Həyanına bildir məni. 
 
Lal olan dil dinəsidir, 
Sanma qəlbim dönəsidir. 
Çağır, göydən enəsidir – 
Zülfün kəmənd – aldır məni. 
 
 
71 
 
Ölüm-itim xof arası, 
Haray, həşir qoparası, 
Xəyal, ilğım aparası, 
Səslə nəni, saldır məni. 
 
Al geyinib, ağa bürün, 
Dan sökülən çağa bürün, 
Yaz nəfəsli bağa bürün, 
Al təbəssüm, güldür məni. 
 
Incik qaş-göz atdı mənə, 
Giley, tənə etdi mənə, 
Bu gün səsi çatdı mənə, 
Çağırırmış bildir məni.    
                                    Mart.1967. Dəmirçilər. 
                                                         
 
 
GETMƏ DEDİM ÇOX QABAĞA 
 
Getmə dedim çox qabağa – 
Ləlin gözdən yağa-yağa... 
Tufan, çovğun, qar o dağa, 
Səmum yeli bu dağadı. 
 
İtsən gözdən ilim-ilim, 
Bağrım olar dilim-dilim, 
Qurban gedən ayım, ilim, 
Gülüm, sənə sadağadı. 
 
Kirpiyinin qaldırımı, 
Məhəbbətin sıldırımı, 
Gözlərinin ildırımı, 
Gözlərimdən qəm sığadı. 
 
Tufan qopdu, sındı ağac, 
Simşək çaxdı, yandı ağac, 
Gövdə ütük, kötük qaxac, 
Alovlanma budağadı. 
72 
 
 
Xançalımın gümüşü yox, 
Bir tərlanam – gəmişi yox... 
Bostan əkdim, yemişi yox,  
Şamaması qadağadı. 
 
Boğuluram, hava bürkü, 
Narın yetik, sinən sərgi, 
Heç bilmədim qorxu, hürkü, 
Uçuqlama dodağadı...                 
                                          Mart.1967.                      
 
DƏRD İÇİNDƏN SEÇ DƏRDİMİ 
 
Dərd içindən seç dərdimi, 
Şərbət bilib, iç dətdimi, 
Gizli qalıb, aç dərdimi, 
Açılmasa üzülərəm.      
 
Özüm açsam, dilim yanar, 
Yazıb versəm, əlim yanar, 
Tab etməyə halım tanar, 
Əriyərəm, nazilərəm. 
 
Dərdim xoşdur, qanan olsa, 
Bir halıma yanan olsa, 
Yar əhdini danan olsa, 
Tapdanaram, əzilərəm. 
 
Keçib həsrət qayğısından, 
Uçub möhnət ağrısından, 
İçib heyrət duyğusundan, 
Durularam, süzülərəm. 
 
Al geyindin gül əyninə, 
Heç gəlmədim bir eyninə, 
Asılmağa yar boynuna 
Ipə, sapa düzülərən.                  
                                      Mart 1967.Dəmirçilər. 
73 
 
              
 
            DÜŞDÜ 
 
Bu sevgi yarandı qaçdı-qovunan, 
Elə bil alışdı çaxmaq qovunan, 
Nə qədər dilə tut, deyil ovunan – 
Oxudu, nəğməsi dillərə düşdü. 
 
Gözəldir gülüşün yerişin qədər, 
Yerişin can alır duruşun qədər, 
Küsüşmək şirindir barışın qədər-- 
Qəhərin şəbnəmi illərə düşdü. 
 
Çiçəklər içində bənövşə sevdi, 
Rahatlıq yan keçdi, əndişə sevdi, 
Yamanca alışdı təşbişə, sevdi – 
Ofsunlu gözləri güllərə düşdü... 
 
                      NƏ 
 
Borc alıb mən səndən tabı, dözümü, 
Axtarıb tapacam itən özümü, 
Çəkib yollarından umsuq gözümü, 
Susacam,dinməyin hekayəti nə? 
 
İncidir qəlbimi oğrun baxışlar, 
Usanmış, tükənmiş yorğun baxışlar, 
Açıqca qoparır qırğın baxışlar, 
Gözlərin qəsdi nə, şikayəti nə? 
 
Tökəcəm bəxtinə hicran yağışı, 
Ümidsiz, inamsız güman yağışı, 
Tənha məzarımı zaman yağışı 
Yuyacaq, yoxluğun fəlakəti nə? 
 
Qoy yusun rəddimi yolundan qədər, 
Dodağın odunu telindən qədər, 
74 
 
Əlimin izini əlindən qədər, 
Ölən eşqimizin bəkarəti nə? 
 
SEVMƏYİ QAÇATIMBASDI 
 
Vuruldu, sevməyi qaçatımbasdı, 
O biri sevgiyə tövbə çatınca. 
Yelbeyin, a qızlar, nə basabasdı, 
Dayanın, gözləyin növbə çatınca. 
 
“Açılan” bəxtiniz gəlhagəldədir, 
Xətriniz “urvatlı”tutulsun gərək, 
Adınız əzbərdir – eldə, dildədir, 
Əvvəlki “sevilən”atılsın gərək... 
   
SEVGI BUTASI 
 
Buludlar çaxnaşıb 
toqquşan ğecə 
zülmət qaranlıqda – 
Yerlə Göyün qeylü --qalında, 
“Arx altı”*, dəyirman yolunda 
                               ğizlicə 
qapdım Səni şimşəklərin əlindən, 
sıxdım bağrıma, 
döndün 
             təmiz, seyrək, 
bumbuz dağ havasına 
axdın sinəm dolusu 
islanmış canıma, 
yayıldın vücudum boyu, 
hopdun qanıma... 
Böyləcə 
               ötdü ğecə. 
Günəş çıxdı 
bir çatı boyu 
qalxdı üfüqdən. 
Bu yaz səhəri 
laləli, çiçəkli-- 
75 
 
ətirli, mehli, 
al- əlvan muncuqlu-- 
şəbnəmli- şehli 
çölün düzündə 
saldım əlimdən 
itirdim Səni. 
Axtardım -- 
havalanmış, dəli kimi, 
seçib ayıra bilmədim 
Səni çiçəklərdən, 
çiçəkləri Səndən. 
Qaldım 
mat- məəttəl, 
ğülməli kimi... 
Sənsə nazlanıb 
elə bil qəsdən 
ğizləndin, ğizləndin məndən. 
Gələn yaza qədər 
aramsız, narahat, 
çöysü, dinclik bilmədən 
axtaracam- 
mütləq ğəzəcəm, 
Tapmasam, 
ömürüm boyu 
fəraqına dözəcəm... 
Yenə yəqin 
buludlar ğözlərini sıxacaq, 
həsrətinnən 
nəmli- nəmli, 
qəmli- qəmli 
baxacaq, 
qatı qaranlıq yaz ğecələrində-- 
sükut vahiməsində, 
qaibanə Anadil səsində 
Səni soraqlayacağam, 
Səni ğəzəcəyəm... 
Yenə bir yaz səhəri 
 çölün düzündə, 
rəng-rəng çiçəklərin arasında-- 
76 
 
al qırmızı, ağappaq, ya sarısında, 
ya da zülmətlərin içində belə, 
şimşəklərin gözüynən 
axtarıb yoxlayacağam, 
Mütləq üzəcəyəm, 
Üzüb birillik möhnətin 
dağladığı ürəyə 
məlhəm edib yaxacağam, 
Yenidən itirmək qorxusuynan, 
yenidən tapmaq sevinciynən 
sinəmə sıxacağam. 
Bu  
aşkarlıq 
ya yuxu 
İnanmayacaq çoxu-- 
And içirəm 
                   yerə, ğöyə-- 
Desən hər nəyə, 
Elə o vaxtdan-- 
o yağışlı, şimşəkli 
yaz gecələrindən, 
ətirli, şehli yaz səhərindən, 
dolaşıq salsam da 
mən  
Günəşi, Ayı, 
Tapıb  
mütləq 
tutub beş əlli 
qoruyacağam. 
mütləq saxlayacağam 
tutiya kimi-- 
ömrüm boyu 
Mövlam verən 
bu payı... 
 
KAŞ 
 
Bu gecə 
yuxuda gördüm səni: 
77 
 
kətan üzərində rəsmini- 
belində gümüşdən kəmər, 
əynində al xara, 
al qumaşlar, 
başında qızıldan tac, 
barmaqlarında bərq vururdu 
hər birində bir rəng çalan 
almazlar, daşqaşlar, 
Hədəqəsindən çıxmış, 
qapqara gözlərin ac, 
Çiyinlərin bir az qısılmış, 
Dilinə keşən qarmaqdan 
                              asılmış... 
Gözlərim böyüdü  
heyrətdən... 
İnsan əli, ya qüdrətdən 
belə canlı yaradılmış 
mələk görürdüm ilk dəfə -- 
şirin, ülvü məhəbbətlə, 
öldürücü nifrətlə 
alınmışdı hədəfə... 
Kaş belə olaydı həmişə, 
tərəddüdsüz, filansız, 
çəkmədən bir əndişə, 
asaydılar dilindən 
“sevirəm”- sözünü 
boğazdan yuxarı, ürəksiz detəni, 
Gözəl qəddi-qamətli 
                             ağıldan fərsizlərə 
                              sürüşkənliklə söyləyəni... 
 
 
   HƏYAT DAVAM EDİR 
 
Bu dəniz... 
Bu sahil... 
Fəqət, 
yoxsan sən. 
Yaşantı köhnə -- 
78 
 
Elə həmən... 
Doğma sahildə 
durur  
əvvəlki şəstində 
özəl kətil daşımız... 
Fəqət, 
üstündə oturmuş 
iki sevgili, 
Gözlərində yanan ümid – 
Gələcəyə dikili!.. 
     
BİR PARÇ SUYUN SORAĞINDA 
 
Dünyanın  
kələfi dolaşıq, 
baş-ayaq, 
qarmaqarışıq 
işindən xəbərsiz, 
qayğılardan uzaq, 
öz evində qonaq 
bir durumda, 
Əhlikefcəsinə, 
etmədən şam, 
Yatağa girdim bir axşam... 
Çox asan, çox rahat 
yuxuya getdim –  
Gecəm qəri* 
Yuxuda 
gecənin bir şəri 
gördüm ki, sən –  
qonşunun dəcəl qızı –  
gözləri ala, 
bəstəboy, 
əsmər üzlü, 
yanaqları qan qırmızı 
hardasa gizlicə pusquda durub 
qəflətən 
bir parç su atdın üstümə, 
Oyandım  
79 
 
bağrımın odundan qalxıb 
məni boğan tüstümə – 
qan-tər içində, 
Bilmədim 
          harda durmuşdun 
qaranlıqda itər içində, 
Dəniz sahilində, 
ya doğma Dəmirçilərdə –  
“Mağal bulağ”ın başında, 
yoxsa  
məhləmizdə 
bizim evlə üzbəüz –  
bir ün çatımında, 
düz 
qarşıbaxarında, 
ləm axan, 
aramızda bulanıq Araza dönmüş 
arxın qırağında, 
Gəncliyin dəliqanlı, 
vurölüm çağında... 
Elə o vaxtdan 
dolaşıram insanlar arasında 
itiyini gəzənlər kimi, 
Axtarıram gözübağlı, 
dili lal, 
səsi batmış, 
Gözləri kəhkəşanda –  
saman yolunda 
üzü Kəbəyə doğru gedib 
yola ümid düzənlər kimi –  
Gedirəm ömür yolunu, 
üstümə səpilib, 
məni yandıran 
bir parç suyun 
sorağında... 
 
________________ 
*Qarı, qəddar, kinli 
 
80 
 
 
 
SABAHA ŞATANA KİMİ 
 
Gəlirsən 
          gəl, 
yuxuma gecə, 
İstəsən necə – 
Ağ duman içində 
al geyimdə sən, 
yanımdan səssizcə 
keçməyin nədi?.. 
Bürünüb nazı-qəmzəyə 
  göz vurub, 
uçmağın nədi? 
Yuxuma gəlməyin 
ayıb ki deyil... 
Bir damcı, bir qətrə 
sevincdən göz yaşı 
hayıf ki deyil... 
Gül üzünə yaraşıq, 
hürkəcək, 
gizli təbəssümlə 
gülməyin nədi? 
Ümid işartısı 
saçıb qəlbimə, 
Qeyb olub bir anda 
özünü gözümdən 
silməyin nədi?... 
Gəlməyin  
  ürəyimcə, 
Qalmağın –  
uzanaydı anlar 
ta mənzilə –  
kamı tamaha 
qatana kimi... 
Axşamdan sabaha 
çatana kimi... 
 
81 
 
 
 OLA 
 
Sevmək nədi, qınamaq nə? 
Inam nədi, sınamaq nə? 
Həsrət nədi, sanamaq nə? –  
Bir gün ola, ya il ola. 
 
Daşdan keçər, şəksiz, sözün, 
Qəti, çəkəçəksiz sözün, 
Saf, tərtəmiz, çirksiz sözün –  
Deyən qələm, ya dil ola. 
 
Yaxın durub, gen süzürsən, 
Döz deyirsən, can üzürsən, 
Yerli-yersiz suç gəzirsən –  
Get deyirsən, kaş, qal ola. 
 
Ayaq yalın, yolun qanqal, 
Mənzil uzaq, izim – yan, qal, 
Sinəm üstə çatan tonqal –  
Kaş göz ola, ya əl ola. 
 
Eh! Həsrətin qarlı qışdı, 
Can üzücü bir təlaşdı, 
Dolansa boynuma, xoşdu, 
Ya hörüklər, ya qol ola.  
 
     GƏLDİM 
 
Seçdim, sevdim yüzdən kimi –  
Sındı şüş -- sirr tilsimi, 
Üç almanın biri kimi, 
Nağıl dedim, bizə gəldin. 
  
Yatdın bihuş, div yuxulu, 
Kim dedi ki, sev yuxulu? 
Həyat-baca, ev yuxulu –  
Düşdün köhnə izə gəldin. 
82 
 
 
Nağıldımı, dastandımı? 
Gerçəkdimi, qəsdəndimi? 
Şamamalı bostandımı? –  
Gəldin, üz-üzə gəldin. 
 
Anan taxan öz muncuğun, – 
Talismanın, gözmuncuğun, – 
Harda düşdü, qız, muncuğun? 
Bədnəzərli gözə gəldin. 
 
FÜRSƏTƏ BAX, FÜRSƏTƏ 
 
Tərəddüddən keçmişəm, 
Səndə səni seçmişəm, 
Cazibənə düşmüşəm –  
Rüsxətə bax, rüsxətə. 
 
Sən! – Gülə bax! Tərdimi? 
Heç sənsiz bitərdimi? 
Bir ömrə yetərdimi? –  
Həsrətə bax, həsrətə. 
 
Tökmə zülfü üzünə, 
Baxa bilməm gözünə, 
Pörtən yanaq özü nə? –  
Ismətə bax, ismətə. 
 
Döymə, qapım açılmaz, 
Zəmim vağam, biçilməz, 
Quyum şordu, içilməz –  
Qismətə bax, qismətə. 
 
Gəlinmisən, qarısan? –  
Od, alovsan yarı sən, 
Yarı quzey qarısan –  
Xislətə bax, xislətə. 
 
 
83 
 
Günəş doğur, üfüq qan, 
Zülmət qaçır, qovur dan, 
Oyan! Qalx, bir hovurdan –  
Fürsətə bax, fürsətə.                
                                    Mart. 1967. 
 
 
       VERMƏZ 
 
Bir də görsəm səni heyrət duymaram, 
Təzəd\ən doğulsan, sənə uymaram, 
Mən sevən, səni mən sənə qıymaram – 
Mövlam butasını hər kəsə verməz. 
 
Butalı röyamı nazında gördüm, 
Sevgili çöhrəndə, üzündə gördüm, 
”Sevirəm”sözünü gözündə gördüm, 
Gözlərin saflığı hər nəsə verməz. 
 
Gördüyüm doğrudur, yalan yozmuram, 
Yox yerdən canımı belə üzmürəm, 
Sənsiz günlərimi ömrə yazmıram, 
Insan qürurunu hər hissə v erməz. 
 
Bu sevgi damarda qanıma keçib, 
Hopub varlığıma, sanıma keçib, 
Yazılıb adıma,şanıma keçib, 
Xəcalət gətirməz, vəsvəsə verməz. 
 
                                                 1968 
            DÖNƏ 
 
Öhdəsindən gələ biləm, 
Xəyalımdan silə biləm, 
Sənli gündə ölə biləm, 
O illərim daşa dönə. 
 
Yaddaş itə, yaddan çıxa, 
Külə dönə, oddan çıxa, 
84 
 
Mən çağıran addan çıxa, 
Uça gedə, quşa dönə. 
 
Tanımayam, kimsən?- deyəm, 
Şirin, acı tamsan- deyəm, 
Ağlı başda kəmsən- deyəm, 
Gedən ağlı başa dönə. 
 
Unutmağa gücüm çata, 
Almamağa vecim çata, 
Qəzəbimə acım çata, 
Nifrət süzə, yaşa dönə. 
 
 
        MƏHƏBBƏT 
 
Məhəbbət qibtədir, səcdədir demə, 
Məhəbbət heyrətdir, heyranlıqdı da. 
Bilir bunu ancaq qismətdir kimə, 
Özündə itmədir, giryanlıqdı da. 
 
Bir idrak hökmüdür, açılmaz düstur, 
Haqqa aparan yol, sirr barigahı... 
Ömürlük var olan sevimli dostdur, 
Zamanı, məkanı Allah dərgahı. 
 
Yatmağı xoşlamır, bihuş həmişə, 
Dünya gözlərində bir çürük çeviz. 
Möhnətı bülənddir göylərə, ərşə, 
Ruhu bir mələkdir, cövhəri təmiz. 
 
Xilqəti əzəldən nuri təcəlla, 
Günəş tək qüdrəti tükənən deyil. 
Yaracaq zülməti bircə macalla, 
Ölüb qəhr olsa da çəkinən deyil. 
 
Məhəbbət təslimdir – özün özünə, 
Tapınsan özünə, özündə itsən... 
 
85 
 
Məhəbbət təsdiqdir – düş haqq izinə, 
Kəramət əhlisən məqama yetsən. 
 
          YERİNƏ 
 
Gəl, çat dedim,dala qaldın, 
“Ya qismət”li ilə qaldın, 
Yoxsa bilə- bilə qaldın 
Qəsd elədin naz yerinə. 
 
Möhnətinlə üzüb yordun, 
Qürurumu əzib qırdın, 
Sığal çəkib, bəzək vurdum, 
Astar  geydin üz yerinə. 
 
Bir yğursuz yönə gəldin, 
Nə sırıqdı mənə gəldin 
Itib batdın, yenə gəldin, 
Kimi qoydun öz yerinə? 
  
Qəhət oldu söz başına – 
Dilin bəla öz başına, 
Heş vurdunmu, qlz,başına? 
Qış istədin yaz yerinə. 
Gözəl olan sözlüolar, 
Şirin dilli, duzlu olar, 
Bibər səpməz duz yerinə. 
 
NƏ YAXŞI Kİ  SEVDİN  MƏNİ 
 
Nə taxşı ki gördün m\əni 
Nə yaxşı ki sevdin məni, 
Görmək azdır, duydun məni, 
Nə yaxşı ki sevdin məni. 
 
Atılmışı kim sevərdi, 
Olsa belə, kəm sevərdi. 
Ömrə məhkum qəm sevərdi – 
Nə yaxşı ki sevdin məni. 
86 
 
 
Ərköyünü nazladın da, 
Nazladıqca sızladın da, 
Sızıltını duzladın da – 
Nə yaxşı ki sevdin məni. 
 
 
SEVƏ BİLMƏK SƏADƏTİ 
(Xan Qazan oğlu Turala) 
 
Sevəcəksən, 
bir gün, 
Od düşəcək 
ürəyinin başına. 
Yanacaqsan 
Için-için, 
korun-korun – 
Nə tüstün çıxacaq, 
nə alovun dilimlənəcək, 
Nə külün qalacaq, 
nə qorun... 
Elə hey 
möhtaclıq duyacaqsan 
blr xoş təbəssümün, 
şirin sözün 
məlhəm umarlığına, 
Özünü 
qıymağa şad olacaqsan 
canından artığına – 
odlu, oğrun, 
lal baxışların 
şıdırğı qubarlığına – 
mübhəm duyarlığına... 
Sevəcəksən 
kol dibiniVətən bilib 
qarda, sazaqda 
boynubsükük bənövşənin 
görünmək 
eşqini 
87 
 
duya bilsən... 
Sevəcəksən, 
Aylı gecələrdə, 
qəribAnadil səsində 
unudub özünü, 
sevdiyinin xofu dolaşan 
buıaq başında, 
saman yolu boyunca 
ulduzları 
saya bilsən... 
 
      II 
Sevə bilsən, 
duyacaqsan 
gözlərin aydınlığında, 
büllur ayazlığında, 
baxışların saflığında, 
ümidlərin 
görüntü dayazlığında 
sevginin 
məşəqqət şirinliyi, 
etirafsız məhəbbətin 
dibsiz dərinliyi 
kövrək qanadına 
aldırar səni, 
Yerdən 
uzaq kəhkəşan yollarına 
qaldırar səni. 
Xan Qazanın 
Sevgiyə layiq yaranmış 
təkcə, 
bircə, 
madar oğlu, 
İsa Məsih kimi 
Tanrı nurundan 
Süzülmüş 
qəzavü-qədər oğlu,         
Sevə bilmək səadəti 
qismət olmur hər kəsə: 
88 
 
nə torpaqdan yaranmış 
hər Adəm oğlu Adəmə, 
nə də oddan yaranmış 
hət İblis oğlu İblisə... 
 
 
GÖR ÖZÜNÜ,  ÇAT HAVIMA 
 
Hayla  məni,haya çatım, 
Gecəni gündüzə qatım... 
Ürəyimə güzgü tutum, 
Gör özünü, çat habıma. 
 
Dağdan endir düzə məni, 
Apar, çıxar yaza məni, 
Qıyma, həsrət üzə məni – 
Gör özünü,çat havıma. 
 
Canım məndə əmanətin, 
Yoxla, çatar hidayətin. 
Axtar, tapar kəramətin – 
Gör özünü, çat habıma. 
 
Həsrət yeli əsər,dinməz, 
Can canından küsər,sınmaz, 
Göz yollarda susar, dönməz – 
Gör özünü, çat havıma. 
 
Qəlbin daşdı, hissi yoxdu, 
Öpdüm daşı, suyu çıxdı, 
Yanağını oda yaxdı – 
Gör özünü, çat havıma. 
 
              
  GÖZLƏRİNDİR 
 
Meydan sənin – can almağa, 
Baş piyləyən gözlərindir. 
89 
 
Yenilməzdim qul olmağa, 
Ram eyləyən gözlərindir. 
 
Bənd-bərəni kəsib duran, 
Fürsət tapıb tələ quran, 
Illət verib, taqət yoran, 
Döz!—söyləyən gözlərindir. 
 
Dərdin canda sirimsəyib,-- 
Bəd halıma gülümsəyib, 
Iradəmi mənimsəyib, 
Vaxt əyləyən gözlərindir. 
 
Bəxt düyünü açılarmı? 
Haqq qədəri – qaçılarmı? 
Məğryr, fağır seçilərmi? – 
Qürur əyən gözlərindir. 
 
 
            
KİMİ 
 
Balsan, qarsan – xarlanmısan, 
Sevgi sərvət!--Varlanmısan, 
Necə şirin barlanmısan – 
Arzulara qonan kimi... 
 
Qaynayırsan, bulaqsanmı?! 
Dolaşırsan, soraqsanmı? 
Öz-özünə iraqsanmı?-- 
Şam özgəyə yanan kimi. 
 
Dərya içi gövhərsənmi?!! 
Yetər-yetik bəhərsənmi?! 
Zülmət qovan səhərsənmi?!!-- 
Haqqa müştaq zaman kimi. 
 
Qız, belini kim qurşadı? 
Naşı tutdu, xam qurşadı – 
90 
 
Bu əndazə quruşadı, 
Təki ol sən anan kimi.              
                                        2002. 
           
            YETMİR 
 
Ağ dumana bürünürsən, 
Al qırmızı görünürsən, 
Kimə axı yarınırsan, -- 
Əlim çatmır, ünüm yetmir, 
Ömrə dayaq günüm yetmir. 
 
Dağdan aşdın, qürubsanmı? 
Yoxsa qəsdə durubsanmı? 
Özgə büsat qurubsanmı? – 
Əlim çatmır, ünüm yetmir, 
Ömrə dayaq günüm yetmir. 
 
Gecəm diri, dan sökülür, 
Dünya boyda nur tökülür, 
Ulduzlar bir-bir əkilir – 
Əlim çatmır, ünüm yetmir, 
Ömrə dayaq günüm yetmir. 
 
 
ÖZÜNDƏN ÖZÜNƏ GİLEY 
 
Dedim: 
--Qanadlanıb uçaram, 
Geniş meydan açaram – 
Gedərəm dünyanın o başına – 
Gündoğandan günbatana 
arzuya, kama çatana kimi 
Mən səninlə qoşa – 
                    verib qəlbimi 
şəksiz, tərəddüdsüz... 
Sürünərəm     
                     yollar boyu 
91 
 
usanmadan, doyunca, 
Hər addımin, hər mənzilin 
                              boyunca, 
Məzara getsən belə -- 
Yaraşmadığımı bilə-bilə 
yetkinliyə, yaşa – 
Təhriksiz, minnətsiz... 
Bir kəlmə: 
--Mən də-- demək əvəzinə, 
Sənsə 
            Soyuqqanlı, heyrətsiz, 
eşqinlə alışan 
gözlərimə baxmadan – 
Alov püskürən qaynarlığa 
Sən özünü yaxmadan, 
sakitcə 
             mənə alxış eylədin – 
Bilməzlikdən, ya qəsdən 
sarsıdıb sən məni 
“qarğış” eylədin: 
--  Çox sağ ol –dedin. 
Sanki 
yanar ocaq üstə qoyub, 
salıb dar bir tavaya: 
 --Əri, sən dağ ol – dedin, 
  təzə nehrə yağıtək... 
Elə bildim 
    ruhumu çarmıxa çəkərək 
etinasız, yad bir adam üçün 
                                təşəkkürə 
   --Qonaq ol- dedin, 
 --Çox sağ ol – dedin. 
 
 
 
 
 
 
92 
 
                        Könül yıxan suç eləsəm, 
                       Varı, qalı heç eləsəm, 
                       Bu dünyadan köç eləsəm, 
                       Yüz ömürlük qəmim qalar... 
 
                                  
                                   (Şəkil)   Tahirə və mən 
 
 
 
YENI   DOĞULMUŞ  UŞAQLARA 
 
Böyü, mənim çocuq balam! 
Atası, babası 
giryan  olmuş, 
ehtiyac ucbatından 
viran olmuş 
öz elindən, elatından— 
yad ellərə 
didərgin düşmüş. 
Onun üçün də 
az doğulmuş, azacıq balam! 
Böyü, mənim çocuq balam! 
Əsir düşən, şəhid olan 
torpaqların 
daş sükutlu kilidi 
pas atsa belə, 
bu əsrdən gələn əsrə 
naləsi, fəryadı 
qalıb çatsa belə, 
qeyrətlə böyü, 
düşmənə hiddət, nifrətlə böyü, 
mənim çocuq balam! 
Böyü, 
qisas yerdə qalmasın, 
əsir olan, 
yesir olan 
93 
 
Əliyarlar, 
 Nadirlər Vətəni 
darda  qalmasın. 
Bu günkü başıpozuq, 
Harınlaşan, zənginləşən 
Mənən yoxsul, yazıq, 
çəkəçək  salan 
siyasətbazlara 
nifrət damğası, 
qəzəb, hiddət damğası, 
lənət damğası 
                           bas! 
Böyü,  ucal! 
Qalmasın qiyamətə qisas, 
Öc  al! 
 
            
İSTƏRİK 
 
Qismət alan, qismət yazan gileyli, 
Yuxu görən, yuxu yozan gileyli, 
Rəhmət uman, qəbir qazan gileyli, 
Bəs dünyanı nədən belə istərik? 
 
Həsirət odu hər yanğıdan betərdi, 
Ürəyimcə, doyuncadı, yetərdi, 
Başqa yara sağalardı, itərdi, 
Bu sevgidə yara hələ istərik. 
 
Yaman düşdük dolaşığa, düyünə 
Rüsvay eşqin çalğısı nə, neyi nə, 
Kəfən biçdik alovlardan əyinə, 
Bürünmədik çitə, tülə-- istərik. 
 
Əzəl torpaq, axır torpaq—zəruri, 
Əzəl çılpaq, axır çılpaq—zəruri. 
Adəm- Həvva- nəfsi sarpmaq—zəruri 
Zərurəti bilə- bilə istərik. 
 
94 
 
 
 KİMƏ SÖZÜ  NƏ ? 
 
Halallığı haram görə, tərs deyə, 
Haqq qapısı açıq vaxtı nəhs deyə, 
Belə yazıq yaranışa, xəstəyə 
Qənim ola öz əməli özünə. 
 
Şər deyəni şərə düşə, dad çəkə, 
Rəbb üstünə kül ələyə, od tökə, 
Xoşnəzərdən hifz eyləyə, sədd çəkə, 
Haqdan enə, ağ su gələ gözünə. 
 
Cahillərdir bu dünyanın ləkəsi, 
Haram olub udulmayan tikəsi. 
Hatəm kimi sınıq könlü tikəsi,- 
Haqq yolunun yoxuşu nə, düzü nə. 
 
 
Xoşbəxt o kəs—mürşidindən pay ala, 
Öz vaxtında tam qəflətdən ayıla, 
Doğru yolda yaxşılardan sayıla, 
Düşən ola arxasınca izinə. 
 
Paxıllıq insanı kafir eyləyər, 
Vurub çıxar üzə, kifir eyləyər, 
Xalqdan uzaq zalar, səfil eyləyər, 
Günahkar özüdür, kimə sözü nə? 
 
  
 
DAŞ   YAĞIŞLARI 
 
“Pəncərədən daş gəlir”, 
Dəyir başa, xoş gəlir. 
Gözlərimə qan damır, 
Elə bilir yaş gəlir. 
 
95 
 
Gülə-- gülə daş atır, 
Gözübağlı  tuş atır... 
Gah can alır, öldürür, 
Gah dirildir, yaşadır. 
 
Bu  pəncərə gen ola 
Hər tərəfdə min ola. 
Daş  yağışlar tökülə 
Yar  sevinə, şən ola. 
 
 
 
ÇOXMU QALACAQ? 
 
Ürəkdə söz yanğısı, 
Bükülən diz  yanğısı, 
Fələkdə biz  yanğısı 
Hələ çoxmu  qalacaq?! 
 
Umanlar  küsüb  gedir, 
Qananlar  susub  gedir, 
Döyüşə kasıb  gedir, 
Belə  çoxmu  qalacaq?! 
 
Bəd  gəlib, yaman çöküb, 
Ümidsiz güman çöküb, 
Şər başa duman çöküb, 
Yelə  çoxmu qalacaq?! 
 
Namərdlər  seçən yolda. 
Dost dostdan qaçan yolda, 
Kişilər keçən yolda 
Tələ  çoxmu qalacaq?! 
 
Can dedik,  naz  anladıq, 
Yalvardıq, “döz” anladıq, 
Biz  dedik, biz  anladıq, 
Nalə  çoxmu  qalacaq? 
96 
 
 
           ÇƏKMİŞƏM 
 
Qismətə bax, gümanlara inandım, 
Zalımlarda  amanlara inandım, 
Haqq gələsi zamanlara inandım, 
Hər çaşanda peşmançılıq çəkmişəm. 
 
Öz yolunu çaşır naşı, düz gedir, 
Avand olmur, kamal əhli yüz gedir... 
Barışığa tikə çörək, duz gedir, 
Hədd aşanda peşmançılıq çəkmişəm. 
 
Ağlı olan bəhsə çəkməz nadanı, 
Tədbir ilə sovuşdurar qadanı. 
Görəndə mən ağır təhqir udanı, 
Qan coşanda peşmançılıq çəkmişəm. 
 
And içmişəm çox  səbirli dolanım, 
Dözəsiyəm, lap odlara qalanım. 
Qəsdə durur  canı candan alanım, 
Daşlaşanda peşmançılıq çəkmişəm. 
 
Xəlvət, aşkar çox qol- boyun gəzmişəm, 
Ulduz üzüb saçlarına düzmüşəm, 
Cavanlıqda hər  nazına dözmüşəm, 
Yaşlaşanda peşmançılıq çəkmişəm. 
 
 
 
      ÖMÜR GƏLƏ, GÜN KECƏ 
 
Çağırmısan, dinmişəm, 
Ucalıqdan enmişəm, 
Səbr atına minmişəm -- 
Mənzil uzaq, yol haça. 
 
Qismət payı tabaqda, 
Aparırlar qabaqda, 
97 
 
Naşı tale soraqda – 
Nə araya, nə seçə. 
 
Solaxayı daş atdı, 
Daş  bağrımı qanatdı. 
Mən piyada, o atlı – 
Kim yeriyə, kim qaça. 
 
Günah guya  daşdadı, 
Atan atdı, tuşdadı, 
Buta alan huşdadı – 
Kim ayılda, kim içə. 
 
Müjdə umdum--sən gəldin 
Iç dünyama tən gəldin, 
Qaibanə ün gəldin – 
Kim eşidə, kim  seçə? 
 
Dağdan endir düzə sən, 
Saxla məni yaza sən, 
Tanrı, təzdən yazasan, 
Ömür gələ, gün keçə. 
 
         MƏNİ 
 
Qurtarıbdı  sözüm- sovum, 
Çıxdı  əldən  hürkək ovum, 
Sürəkləyim yüz də qovum, 
Çaş- baş saldı bərə  məni. 
 
Çox dolandım dağı, daşı, 
Töyşümədim  addımbaşı, 
Dolaylarda oldum naşı, 
Qəfil uddu dərə  məni. 
 
Yaz ömrümə əsdi sazaq, 
Fidanları kəsdi sazaq, 
Uğur məndən  oldu uzaq, 
Fərsiz  saydı hərə məni. 
98 
 
 
Bu dünyaya düzən tapın, 
Gor evini qazan  tapın, 
Bu yuxunu yozan  tapın, 
Verməyin siz  girə məni. 
 
Dilin yansın, yazıq demə, 
Ağlı, başı pozuq demə, 
Bir çürükcə qozuq, demə-- 
Çıxartma  sən kirə məni. 
 
Alsa məndən  qalmalını, 
Batil etsə  qılmalını, 
Qeybə  çəksə olmalını, 
Daş-divara hörə məni. 
 
Inlər, sızlar  gizli bir səs, 
Sənsiz  qalmaz ömrə həvəs, 
Gülər mənə nadan, nakəs 
Vurma, gülüm, yerə məni. 
 
Səndə  tapdım mən özümü, 
Il həsrətə  bir dözümü. 
Qıyma sına  sən  əzmimi, 
Bürümə  gəl  terə* məni. 
 
             .04. 2020 
______________ 
*böyük xurcun 
 
 
  
XƏBƏRSİZ  BƏXTİMİZDƏN 
 
Qalx  dedik, yola çıxdıq, 
Sağ dedik, sola çıxdıq. 
Nə ola—ola, çıxdıq 
Xəbərsiz  bəxtimizdən. 
 
99 
 
Daş düşdü, başa dəydi, 
Tək gəldi, qoşa dəydi, 
Nə dəydi huşa dəydi, 
Xəbərsiz bəxtimizdən. 
 
Qar yağdı, qopdu boran, 
Diz çökdü haqqı soran, 
Nə çoxdu bizi vuran, 
Xəbərsiz bəxtimizdən. 
 
Quşu gəl quşunan tut, 
Dərk edən başınan tut, 
Him-cimlə, xoşunan tut, 
Xəbərsiz bəxtimizdən. 
 
        QALAR 
 
Buxarlanıb çəkilərəm, 
Dolu olub tökülərəm, 
Buğda kimi əkilərəm, 
Biçilmərəm, zəmim qalar. 
 
Könül yıxan suç eləsəm, 
Varı, qalı heç eləsəm, 
Bu dünyadan köç eləsəm, 
Yüz ömürlük qəmim qalar. 
 
Çözüldükcə çözülmüşəm, 
Süzüldükcə süzülmüşəm, 
Haqq yoluna düzəlmişəm, 
Məndən uzaq kimim qalar. 
 
Dağ əridən kinim olan, 
Söz eşidən minim olan, 
Düşmənimə qənim olan, 
Zilim yansa bəmim qalar. 
 
Arzum, yuxum çin olası, 
Bir ömrə tay gün olası, 
100 
 
Qalaqlanıb min olası 
Yenə köküm, himim qalar. 
 
Ərşad yaşar illər gəzib, 
El arxalı ellər gəzib, 
Nəsil-nəsil dillər gəzib, 
Bir şərəfli dəmim qalar. 
 
                                    28.04.2000 
       
           EL  İÇİNDƏ 
 
Babal yudun, şeytan, yenə, 
Xiffət oldu adım sənə, 
Xatircəm  ol dönə- dönə. 
Üzüm ağdır  el içində. 
 
Nəpək qarı girıb dona, 
Qara yaxdı ona buna... 
Ağzı yava hər nadana 
Fikir vermə, gül içində. 
 
Ufaq  eşqi  möhkəm qoru, 
Təşviş etmə  sən xuduru. 
Aydan  arı, sudan duru 
Görünürəm  əl içində. 
 
Qubar tutar  axşam, səhər, 
Səbrim  itər, möhnət  üzər, 
Can acısı- zəqqum, zəhər, 
Ruh  durumu bal içində. 
 
Bülbül  oxur, yazdı, nədi? 
Qışı  yaza yozdu, nədi? 
Eşq  atəşi sözdü, nədi? 
Yan  da, sön də, qal içində. 
 
Üzdə nurdu qəlbin odu, 
Zövqi-səfa eşqin  dadı... 
101 
 
Gözəllərin təmiz  adı 
Gül  qoxuyar gül içində. 
                          
                                 16.05.2000 
 
          BİLMƏDİM 
 
Açılmaz  ürəyin daş vərəqləri, 
Oxunmaz  yazılan  xoş vərəqləri, 
Dağılmış yollara huş vərəqləri 
Itirdim özümü  harda bilmədim. 
 
Doğulan  arzular sözümdə qaldı, 
Əsrarlı, pərvazlı gözümdə qaldı, 
Səpildi ömrümə, izimdə daldı 
Bəlkə də çin olan var da, bilmədim. 
 
Bağlanan qapımı sim- sim açmadı, 
Göz vurdum, dil tökdüm, him-cim açmadı, 
Yalvardım, and içdim heç kim açmadı, 
Halıma qımışıb yar da, bilmədim. 
 
 
              DÖNÜB 
 
Tanrı bizdən üz  döndərib, 
Dönüb yaman, haşa dönüb. 
Kimə deyək dərdimizi? 
Dərd anlayan daşa dönüb. 
  
Görən gözlər kor olubdu, 
Qulaqları kar olubdu, 
Ürəkləri  dar olubdu, 
Dostlar ağlı çaşa dönüb. 
 
Kimsə baxmır üzümüzə, 
Diqqət vermir sözümüzə, 
Yalan soxur gözümüzə 
Qeyri- kafi beşə dönüb. 
102 
 
 
Yanma, onsuz sönəcəksən, 
Qalxma, bir  gün enəcəksən, 
Keçmişinə dönəcəksən, 
Dönsən deyək: quşa dönüb. 
 
      
 
DÖRDLÜKLƏR 
 
Daşı daşa basdılar, 
Qısnadılar, qısdılar. 
Çoxu dedi:-- Yalandı, 
Öz qövmüdü, dostdular. 
 
Şər atıb sən üstümə, 
Yaman dəydin şəstimə, 
Qarğımağa qıymıram, 
Boğuluram  tüstümə. 
 
Ocaq  daşı ürəyim, 
Palıd taxta kürəyim, 
Mənə inam  itəndən, 
Uçdu damım, dirəyim. 
 
Yoxdu qanad uçmağa, 
Dar ağacı-- qucmağa. 
Hakim, məhkum özüməm, 
Lüzum yoxdu  qaçmağa. 
 
Çəltik quşdan xəbərsiz, 
Ağıl huşdan xəbərsiz, 
Kölgə olub sürünür, 
Ürək yaşdan  xəbərsiz. 
 
Güney düşdü qovğaya, 
Kəklik  qondu davlaya*, 
Nişan aldı, qıymadı, 
103 
 
Gözəlliyi  ovlaya. 
--------------------------- 
*Kəklik ovunda ovçuların istifadə etdiyi 
al-əlvan rəngli quramalardan düzəlmiş parça 
 
              * * * 
Haray, özü yolda qalan, 
Gedən, izi yolda qalan, 
Bilsə də ki, dönməyəcək, 
Yenə gözü yolda qalan. 
 
Qara çökdü ağ üstünə, 
Dağ çəkildi dağ üstünə, 
Dərdi gömdü, fəryad bitdi, 
Şivən saldı sağ üstünə. 
 
Güldü bizə həsəd çəkən. 
Bizi güdən, pəsənd çəkən. 
Alxış umduq, qara tökdü,  
Yolumuza nəhs sədd çəkən. 
 
Yarımasın yara deyən, 
Ağ üzünə  qara  deyən. 
Ağlı varsa inanmasın, 
Cəhənnəmə, gora deyən. 
 
Bitən zəmim biçilmədi, 
Suçum azdı, keçilmədi. 
Yağ da, şor da bir sayıldı 
Yaxşı pisdən seçilmədi. 
 
Mərdim, səni kim apardı? 
Mizrab dəydi, sim apardı. 
Harınlaşdı, həris oldu, 
Çox içində kəm apardı. 
 
Qızılgülü dərmə hələ, 
Tərdi, dərsən, sərmə hələ, 
Tərsə yozub tər sözünü, 
104 
 
Tərs üzünü görmə hələ. 
 
Yıxdı, yazıq, səni tamah, 
Aldı səndən məni tamah, 
Tamahlandın, artdı iştah, 
Tamah üstə günü tamah. 
 
Çalış yara yardan demə, 
Xəstə gülə xardan demə, 
Mərdi mərddən  seçmək üçün, 
Yoxdan istə, vardan demə. 
 
Küp qarısı küpə girdi,  
Düzəngahı təpə gördü, 
Haqq deyəni haqq yolunda, 
Əyri durdu, çəlpə gördü. 
 
 
 
 
KİM AĞLAYA, KİM DƏ SUSA 
 
Hardan doldu pak qəlbinə, 
Hardan sənin bu vəsvəsə? 
Qaldın necə yaman günə, 
Nökər oldun sən iblisə. 
 
Heç tükənməz məkrin, kinin, 
Heç bilinməz qiblən, dinin. 
Imdadına yetməz sənin 
Molla, keşiş, məscid, kilsə. 
 
Için- icin üzülərsən,  
Ipə- sapa düzülərsən, 
Ayaqlanar, əzilərsən, 
Tapdaq olub nəhsə, pisə. 
 
Kimsə sənə deməz yazıq, 
105 
 
Dolanarsan başıpozuq. 
Gorun hazır, qəbrin qazıq, 
Kim ağlaya, kim də susa. 
 
 
   YALTAQ HAQQINDA”ELEGİYA” 
 
Rəis ürəyindən keçən istəyi, 
Dodağa çatmamış sözdən almısan. 
Oyaqlıq, duyuqluq keçib qanına, 
Yüz hiylə işlədib qazdan almısan. 
 
Alıcı tərlansan müdir yanında, 
Vur desə, yumruğun kərən sındırar. 
Yarınmaq bəslənir yağlı canında, 
Iblissən, şeytansan mələk donunda. 
 
Töhmətsən, ləkəsən insan adına, 
Əcdadın  meymundan irsən qalıbdı. 
Bu mərəz keçməyə qohum, yadına – 
Əndişə canımı yaman alıbdı. 
 
Xəbislik canında iylənib yaman, 
Ətrafın burnunu tutub yaşayır. 
 Qalınlıq kök atıb, piylənib yaman, 
Namusu, qeyrəti atıb, yaşayır. 
 
Sənə meydan verən insana yazıq! 
Tarixin qarğışı tutacaq bir gun... 
Hayıf ki, meyl edib hər başı pozuq, 
Nəsillik günaha batacaq bir gün. 
 
Kaş uca tutula şərəf, ləyaqət, 
Bütün yer üzündə bəşər olana. 
Qəlbində məhəbbət, işdə sədaqət 
Insanlıq  ömrünü yaşar olana... 
 
 
               
106 
 
INŞALLAH 
 
Türkün hünəri – türkün gümanı, 
Türkün qüdrəti – türkün imanı, 
Türkün dövranı, türkün zamanı 
Yenə görsənir,gələr, inşallah! 
 
Tapın özünə, qayıt özünə, 
Sapla nizəni düşmən gözünə. 
Vurub üzbəüz, düzü-düzünə, 
Məkri, hiyləni bilər, inşallah! 
 
Batı birliyi – hiylə yuvası, 
Işdə qisasdır sivil davası, 
Dönüb zəhərə abı – havası, 
Nəmli gözünü silər, inşallah! 
 
               
 
 
BƏŞƏRİN  DƏRDİ 
 
Hardandır ögeylik, doğmalıq hardan? 
Hardandır yabanlıq, qəriblik hardan? 
Hardandır quldurluq, yağmalıq hardan? 
Hardandır xainlik, səliblik hardan? 
 
Niyə qənim olub, qan tökən olub, 
Adəm övladları biri-birinə? 
Xəbislik, məkrlik, kin əkən olub, 
Məhəbbət yerinə, sevgi yerinə... 
 
Əzəldən bəşərə bəla gətirdi, 
Şeytanın əməli, Adəmin nəfsi. 
Insanda ən böyük qüdrət itirdi, 
Idraka güc gələn bir dəmin nəfsi... 
 
                                                   04.02.2001 
107 
 
 
 
                   
 
               XOŞ AN ÜÇÜN 
                       
                       Ey An! 
                       Dayan! 
                       Həzz almaq istəyirəm mən, 
                       Səninlə xoşbəxtliyimdən. 
                                                                     Höte 
 
         Dağı yaradan apar, yan! 
Ağı qaradan qopar, qan! 
Tabı çarədən tapar can –  
Əl açmışam xoş An üçün. 
 
Böhtan işə əl basmaram, 
Qoltuqlara baş qısmaram, 
Ölüb qalsam – mən susmaram –  
Dil açmışam xoş An üçün. 
 
Kül altında qor olmuşam, 
Ölən eşqə gor olmuşam, 
Yoxdan gəlib var olmuşam –  
Yol açmışam xoş An üçün. 
 
Çox vurğunam ala, ağa, 
Boz çalmalı yaşıl dağa, 
Rövnəq verib bağça-bağa 
Gül açmışam xoş An üçün. 
 
Saytal, sağlam, sağ günləri –  
Al ömürdən yığ günləri, 
Tor-top elə ağ günləri –  
Il seçmişəm xoş An üçün. 
 
           OLMUŞAM 
 
108 
 
Çıxma yolum  üstünə, 
Bəxtim durar qəsdinə... 
Qəlbimdəki büstünə, 
Öyrəncəli olmuşam. 
 
Nə məkan gəz, nə radə, 
Yoxdur məndə iradə. 
Sirr sözünü nəbadə, 
Söyləncəli olmuşam. 
 
Dəymə mətə daşıma,  
Xələl gələr huşuma. 
Tor- top olun başıma 
əyləncəli olmuşam. 
 
Yad olmuşam, ta yadam, 
Ta alınmır bir qadam. 
Sual olub hər nidam, 
Bilməcəli olmuşam. 
                                   1969 
     
 DUYĞU TƏRANƏLƏRI 
      
Yaş tökdün gilə- gilə, 
Can aldın gülə- gülə. 
Yollara qurban olum, 
Aparsın yarım gilə. 
 
Ay qalxdı aya döndü, 
Həkətə, haya döndü. 
Ağladım qərib eldə, 
Göz yaşım çaya döndü. 
 
Dindirdin elə-belə, 
Dərdimi bilə-bilə, 
Çaşdırır səni şöhrət, 
Bəsirət kordu hələ. 
 
 Xan oldum, xan demədin, 
109 
 
 Çoruma can demədin. 
Çül əkib, gül becərdik, 
Bülbül ol, qon,-- demədin. 
 
Nə gəldi saxta yazdın, 
Yol  azdın, baxta yazdın, 
Tapındın kor şeytana, 
Zamana, vaxta yazdın. 
 
Çağırdım, hay vermədin, 
Uçurdum, huy vermədin. 
Əl açdım, çox yalvardım,  
Diləndim, pay vermədin. 
 
Hər təzə yaza qaldı, 
Geymədik təzə qaldı, 
El yaddır öz dərdinə, 
Kor olmaq bizə qaldı. 
 
 
 
Tək uçduq, qoşa qonduq, 
Demə ki, haşa qonduq. 
Sən mənə dövlət quşu, 
Mən sənə--başa qonduq. 
 
Bədnəzər göz apardı, 
Tərs baxdı, düz apardı. 
Ağlımı başdan alıb, 
Ovsunlu söz apardı. 
 
Yorğunu yol incidər, 
Bülbülü gül incidər. 
Şairi dara çəkər, 
Hərzə söz, dil incidər. 
 
Gör məni Haça yalda*, 
Qurban kəs  qoçu yolda. 
Qənimdir bəxtim mənə, 
110 
 
Qorxuram uça yol da. 
 
Bəxt quşu bəndə düşdü, 
Fürsəti fəndə düşdü. 
______________ 
*yer adıdır. 
 
 
Kələyi şeytan qurdu, 
Tələyə bəndə düşdü. 
  
 Bəxt quşu bəndə düşdü, 
Fürsəti fəndə düşdü. 
Kələyi şeytan qurdu, 
Tələyə bəndə düşdü. 
 
Səsin batıb, dilin laldır, 
Yoxsa ağlın hələ kaldır? 
Nə çağırır, nə qovursan, 
Bu nə ofsun, bu nə faldır? 
 
Yol gedirik, uzun ola, 
Xoş rəftarın,, sözün ola. 
Oda düşən qəlbə məlhəm, 
Kaş üstümdə gözün ola. 
 
Nazlanırsan, naz da yaxşı,  
Həddi aşma, az da yaxşı. 
Hər nə görsən röyalarda 
Mənli, mənsiz yoz da yaxşı. 
 
Arxalan sən el gücünə, 
Murad gəzmə dil gücünə. 
Söz yükünü duz yükü tək, 
Çəkmək olmur bel gücünə. 
 
Bax, şişəyim daşda bitib, 
Gecikibdi, qışda bitib. 
Rişələnib nəmli gözdə, 
111 
 
Sebgi gülüm yaçda bitib. 
 
Gəlmir dilə ilkin sevgi, 
Sonu ağlar gülgün sebgi. 
Gah güldürər, gah ağladar, 
Ömür boyu hər gün sevgi. 
 
Yüz yeyən xoş, bir deyəndən, 
Kərəm umma hər deyəndən. 
Gülə-gülə can alan var, 
Xata gəlməz çor deyəndən. 
 
Ov gözləmə sən bərəsiz, 
Düşər ovun gen ,bərəsiz. 
Dağın gabı – ova uğur, 
Olsa duman, çən, bərəsiz. 
 
Kitab açıb, fala baxma, 
Sağı tutub, sola baxma. 
Haqqı çğır, haqq yola düş, 
Ta nə ola-ola, baxma.    
 
Damğa çəkdim, zaman yandı, 
İnam öldü, güman yandı. 
Namərd dostdan imdad umdum, 
Kar aşmadı, aman yandı.  
 
Tamah saldın, umsuq oldun, 
Sırtıq dedim, sümsük oldun. 
Qəflət yuxu tutdu məni, 
Gözləmədin, dümsük oldun. 
 
Aldın, apar, qoru, gulüm! 
Tyt urvatlı, barı, gülüm! 
Tapmaq olmur yaxşı dostu, 
Canbirqəlbdə yarı, gülüm! 
 
Yatmamışam, oyağam mən, 
Büdrəyənə dayağam mən, 
112 
 
Əzabkeşə mürgü, yuxu, 
Yorulana ayağam mən. 
 
Cığır açdıq, haça qaldı, 
Dünya fani, heçə qaldı. 
Ha topladıq, ha yığdıqsa, 
Çılın- çılpaq köçə qaldı. 
 
 
Demə qismət hara getsin, 
Yaz dərdini yara getsin. 
Can qurtarsın birdəfəlik, 
Qoy öldürsün, gora getsin. 
 
Zinət vurma başdaşına 
Gəlmək üçün el xoşuna. 
Ər namını çəkən gəlin, 
Ərə getməz qardaşına. 
 
Uçdu komam, söndü ocaq, 
Oba dərdim qucaq- qucaq. 
Qoy bərq vursun dünya malı, 
Kim qapsıyıb, kim tutacaq? 
 
 
Mərdi qovdun, namərd oldu, 
Bu da mərdə bir dərd oldu. 
Asi düşdü, qorxu çəkdi 
Göz böyüdü, göz dörd oldu. 
 
Buxovları açın qoldan, 
Vətən darda, xilas “quldan”. 
Millət bezib, can boğazda, 
Didişmədən, qeylü- qaldan. 
 
Fənd toxuyub, fənd biçən kəs, 
Tükü tükdən tək seçən kəs, 
Bu milləti hara çəkdin? 
Mən! Mən! –deyib, and içən kəs. 
113 
 
 
Demirsənmi ölmək də var, 
Haqq divanı gəlmək də var. 
Murdarlanar sür- sümüyün— 
Yer üzündən silmək də var. 
 
Atsan itə, it də yeməz, 
Güvə dəyməz, bit də yeməz. 
Harda itdi namus, qeyrət, 
Ürək yeyən dərd də yeməz. 
 
Qeyrətsizlik haracanmış? 
Məqsəd, məram oracanmış... 
Sənə uyduq, qənim oldun, 
Günahımız buracanmış. 
 
Nəfsın odu vurdu səni, 
Pörşələdi, sardı səni. 
Yükün ağır qeyrət yükü. 
Çəkəmmədin, yordu səni. 
 
Qartal mənəm, sərçə mənəm, 
Zəif mənəm, nərçə mənəm. 
Dəmirçilər boyda sənin, 
Gözlərində bircə mənəm. 
 
Sən mənə bax, tək məni gör, 
Elə, gülüm, dərk, məni gör. 
Kətan gətir, fırça götür, 
Yarat məni, çək, məni gör. 
 
Sanma belə qalacaqsan, 
Qızılgülsən, solacaqsan. 
Ruhun qoşa mələklərlə, 
əla, əhsən alacaqsan. 
 
Sorsan məni, qəsdən soruş, 
Zildə axtar, pəstdən soruş. 
Hər yetənə uyub sorma, 
114 
 
Mərd rəqibdən, dostdan soruş. 
 
Anadil tək hərdən ötdün, 
Qeybə çıxdın, qəfil itdin. 
Aylı gecə, hər yan sükut, 
Mahnı kimi tezcə bitdin. 
 
Allah özü can atmışdır, 
Səni gözəl yaratmışdır. 
Sonra uyub camalına 
Ağıl vermək unutmuşdur. 
 
 
  
 QƏLBİMƏ DOLAN DUYĞULAR 
 
Aldıq düzü əyridən, 
Yarımadıq qeyridən. 
Həqiqəti dərk etdik,  
Haqq yolunda bir sehirdən. 
 
Gəl halımı sor mənim, 
Keşiyimdə dur mənim. 
Doğma dolan, doğma gəz, 
Bəd  zəndini qır mənim. 
 
Ağlı başda qocasan, 
Tay-tuşundan  ucasan. 
Haqqa tapın, haqqı gəz, 
Yaşamazsan bica  sən. 
 
Adəm mələkdən  uca, 
Mələk fələkdən uca. 
Qanad çalan bir sərçə 
Neçə tüləkdən uca. 
 
Xumar gözlü çox olar, 
Bircəsini yaxalar. 
Bəhsə düşər neçəsi, 
115 
 
Yalan, gerçək çoxalar. 
 
Bilmə həmdərd nadanı, 
Alsa minbir qadanı. 
Hər yetənə sirr versən, 
Onda doğma, yad hanı?.. 
 
Dil ötdü dişə düşdü, 
Qaydasız  işə düşdü. 
Göz gördü, ağıl kəsdı, 
Bəs niyə haşa düşdü?.. 
 
Qurda bax, iy axtarır, 
Zurnaçı züy  axtarır. 
“Keçi can qayğısında, 
Qəssab da piy axtarır”. 
 
Odu qoy kül  altında, 
Bülbülü gül  altında,\ 
Hərcayı gözəl  sevdim, 
Zəhəri dil  altında. 
 
Sən məni gəl az qına, 
Qalmışam yana—yana 
Dost namərd, düşmən qarı. 
Baxıram ona, buna. 
 
Hər çiçəyə gül demə. 
Can verənə öl demə. 
Çürüsən də  dərdindən, 
Özü getsə, gəl demə. 
 
Əlimiz  daraqlandı, 
Qəlbimiz  çıraqlandı. 
Həsrətlə cənnət umduq, 
Ruhumuz  Buraqlandı*. 
 
əkməlini yazda  ək,  
dağa çıxma, düzdə ək, 
116 
 
haram toxum  cücərməz, 
yüz də şumla, yüz də ək. 
 
Sən dəryadan dərinsən, 
Gülüm, necə şirinsən. 
--------------------------------------- 
*Məhəmməd(s.ə.s.)peyğəmbərin meraca 
gedərkən onu aparan atın  rəmzi adı. 
 
 
Gözlərindən od  yağır, 
Nədən belə sərinsən?.. 
 
Canımı cana qıydım, 
Hər şeyi ona qıydım. 
Özümü gölə  atdım, 
Olmadım  sona, qıydım. 
 
        
 
 
XOŞDU BİZƏ 
 
Incitsə də ürək çatı, 
Gəl açmayaq gizli qatı, 
Biz qoruyaq xoş ovqatı, 
Ruzi təzə, dilək təzə. 
 
Mənə qarşı kinin hardan? 
Alaməzhəb dinin hardan? 
Murdar, nacins genin hardan? 
Güvəsənmi  qəlbimizə? 
 
Tumurcuqlu budaq gülür, 
Qabarılmış torpaq gülür, 
Təbəssümlü dodaq gülür, 
Uçsun, qonsun üzdən üzə. 
 
Yaranışdan insan əli, 
117 
 
Bekardırsa--demək ölü. 
Hər fəsildə zəhmət gülü, 
Ətir saçar, xoşdu bizə. 
 
           BƏNÖVŞƏ 
 
Həkim qizım Nərgiz  Bakıdan bir dəstə köklü-   
köməcli bənövşə alıb  gətirmişdi... 
 
                     I 
Boyhubükük bənövşə! 
Qəlbi sökük bənövşə! 
  
 
Kol dibindən çıxmısan, 
Qərib – qərib baxmısan, 
Qismətinə qəm düşüb! 
“Bizdən sizə kim düşüb?” 
   
  Necə tərsən, təzəsən, 
Qərib evi bəzə sən. 
Gödək, qısa ömürünlə, 
Batmış yasa ömrünlə, 
Qismətinə qəm düşüb! 
“Bizdən sizə kim düşüb?” 
 
Çiçəklərin  gözəli, 
Göyçəklərin gözəli, 
Ləçəklərin zərifdi, 
Kim duyubdu, görübdü. 
Qismətinə qəm düşüb! 
“Bizdən sizə kim düşüb?” 
 
Vürğun olub şeh sənə, 
Incə, xəfif meh sənə, 
Çiçəkmisən, gülmüsən? 
Haçan deyib – gülmüsən? 
Qismətinə q1əm düşüb! 
“Bizdən sizə kim düşüb?” 
118 
 
 
Gəzdin, gəldin haranı? 
Necə tapdın buranı? 
“Arpa yeri”*bilmisən? 
“Şay bağı”ndan gəlmisən? 
“Qəyə dibi” ağlayır,   
“Qəri bağı” dağlayır. 
 “Qiblə dibi” soraqda, 
“Molla bağı” fəraqda – 
Gözlərinə nəm düşüb, 
Ta yadına kım düşüb? 
 
            II 
Yuxusuna qar yağan, 
Köksünə od , qor yağan, 
Öz içindən allanan, 
Ətirlənən, güllənən, 
Bənövşəni görmüşəm, 
Diz çökmüşəm, dərmişəm... 
 
 
            III 
Xiffət etdim, qınadım, 
Handan – hana  tanıdım: 
Bizim bağın deyil kı! 
“Kosa dağ”ın deyil ki! 
Bilməz idik çiçək də, 
Bitər, açar dibçəkdə. 
Toparlanıb tutular, 
Ehtiyaca  satılar... 
Sardı məni  əndişə: 
- Bəndə düşüb bənövşə! 
Bəndə düşüb bənövşə! 
 
                                 07.03.2001 
 
                Xoşbəxtlik 
 
Xoşbəxtlik nə çiçək, nə də gül deyil, 
119 
 
Qoxlayıb ətrində ömür yapasan. 
Xoşbəxtlik nə dəniz, nə də göl deyil, 
Baş vurub dərində gövhər tapasan. 
 
Insanı təmizlər səmimi tövbə, 
Öz böyüklüyünü biləndən sonra. 
Xoşbəxtliyə qalmır zərrəcə şübhə, 
Yaşayırsa insan öləndən sonra. 
                                     09.03.2001 
____________ 
*Dırnaq içində yazılanlar Qubadlı rayonunun Dəmirçilər  
kəndində ən çox bənövşə bitirən yer adlarıdır 
     
          
SƏPİLƏRƏM 
 
Uçub qaynaq qoru kimi, 
Bağrın üstə səpilərəm. 
Müşkül sual, yox cavab tək, 
Qayğın üstə səpilərəm. 
 
Qış itirsən yazda ara, 
Bənövşənin saçın dara, 
Qoyma nalə, şivən qura, 
Sayğın üstə səpilərəm. 
 
Gülmə mənə ahıl sində, 
Demə, azıb yazıq bəndə, 
Məlhəm olub yaman gündə, 
Ağrın üstə səpilərəm. 
 
Can verməyə heyrət qıya, 
Əzmin çata, ürək duya, 
Gündüz ilğım, gecə röya, 
Duyğun üstə səpilərəm. 
 
        
                 HEYRƏT 
                    
120 
 
                        Dünyanın sehrinə, sirrinə bir bax, 
                        Üzmə dayazlıqda, dərinə gir, bax. 
                        Bəsirət gözüynən hər şeyi gör, bax, 
                        İnsan tamam möcüzədir, möcüzə. 
                                                                
                                                                 H.Ə.Hacı Bədəlli. 
 
Çox qəribə bir məxluqdur bu insan, 
Həm təklikdir, həm çoxluqdur bu insan. 
 
Gah şir olub, meydan açır varlığa, 
Gah bayquşdur, məhkum olur korluğa. 
 
Yetim quzu – mələr qalır yiyəsiz, 
Köhlən atdır, boğulmamış, yüyənsiz. 
 
Gövhər alan, tütün satan – satıcı, 
Raket tutan, sapand atan – atıcı. 
 
Gah olur ki, susur, bezir zülmətdən, 
Gah da olur asi düşür xilqətdən. 
 
Fəza yarır, planetlərə yol açır, 
Dağ başında qar üstündə gül açır. 
 
Varlandıqca əzgin, üzgün yaşayır, 
Talan olur, doğru, düzgün yaşayır. 
 
Torpaq oğlu yüksək durur mələkdən, 
Gah da yazıq – yoluq, zılğa tüləkdən. 
 
Əyildikcə hər yetənə əl açır, 
Ucaldıqca məğrurluqdan dil açır. 
 
Həm kölədir, həm azaddır bu insan, 
Həm əsrardır, həm təzaddır bu insan... 
 
Qürurluyam, mən Adəmin oğluyam, 
Həm tamaham, nəhs bir dəmin oğluyam... 
 
121 
 
Allah! Allah! Dərgahına gələrəm! 
Vətən! Vətən! Gorgahıma gələrəm!         
 
                                                                     10.04.2001 
                AĞACI 
 
İçim  duman, çölüm zülmət, 
Beşbetərdir məndən millət, 
 
Çoxmu çəkə pozğun halət? 
Qurulmamış dar ağacı. 
 
Qurd balası qurddur elə, 
Dişı qanlı, nəfsi tələ, 
Qurd olmamış, ənik hələ, 
Al çomağı, vur ağacı. 
 
Qoysa başa qızıl tacı, 
Quduz, qızmış olsa qoçu, 
Gizlədərsə ağır suçu 
Axtar, ara, sor ağacı. 
 
Ağac var ki, it üçündür, 
Qanmaz, nadan, küt üçündür, 
Doğramağa ət üçündür, 
Çiv düzəldib yar ağaçı. 
 
Ağaç da var əsa, çəlik, 
Qızmar vaxtı sıx kölgəlik, 
Pir, müqəddəs, xəlifəlik, 
Niyyət yeri, yar ağacı. 
 
Barsızdırsa salxım söyüd, 
Onu əkib becər, böyüt, 
Babalardan qalıb öyüd: 
 - Qırma yersiz bir ağacı! 
                              
                                     14.04.2001 
         HEÇ 
122 
 
 
Əfsidikcə tozun  çıxdı, 
Arsız üzə bozun çıxdı, 
Çox suçundan azın çıxdı, 
Dünya səni tutarmı heç? 
Oxşarını atarmı heç? 
 
Sən əllərdə əyləncəsən, 
Sirrin yoxdu, söyləncəsən, 
Haqq gözündə teyləncəsən, 
Dünya səni tutarmı heç? 
Oxşarını atarmı heç? 
 
Için duman, çölün çiskin, 
Tüstülüdür yaman əskin. 
Gah mütisən, gah da kəskin, 
Dünya səni tutarmı heç? 
Oxşarını atarmı heç? 
 
Yalan, gerçək – açılası, 
Yaxşı pisdən seçiləsi, 
Əfv olunsan, keçiləsi, 
Dünya səni tutarmı heç? 
Oxşarını atarmı heç? 
 
Sən özünsən – teyxasanmı? 
Kövrək, yumşaq, yuxasanmı? 
Bir gün üzə çıxasanmı? 
Dünya  səni tutarmı heç? 
Oxşarını  atarmı heç? 
                                 15.04.2001 
 
               SƏN 
 
Dahilikdən cahilliyə bir addım,- 
Düşüncəsiz, səhv atılan hər addım, 
Qüdrətə bax, nələr edir, gör, addım, 
Yana – yana köç dünyadan gora sən. 
 
123 
 
Gözdən olar üzə durub sirtərən, 
Günahkarsan, yüz  də desən hətərən, 
Olmayacaq səni səndən qurtaran, 
Hara uçsan, hara qaçsan, hara sən. 
 
Inam itsə, iman getsə qayıtmaz, 
Haqdan gələn təmannasız pay itməz. 
Paxıl yanar, nifrət, qəzəb soyutmaz, 
Ayağından asılsan da dara sən. 
 
Saymayana hünərini bildir sən. 
Yetim olub ağlayanı güldür sən, 
Kömək durub yıxılanı qaldır sən 
Yarıyanda yararlıya yarı sən. 
 
Ömrü kəsər şişman olmaq sonradan, 
Baş töhməti, düşman olmaq sonradan, 
Fayda verməz peşman olmaq sonradan, 
Vur özünü oda, közə, qora sən. 
 
 
     BU MƏN, BU DA SƏN 
 
         Bu daş, bu tərəzi, 
        bu mən, bu da sən 
        Yazıq, at mərəzi, 
        düşmə oda sən... 
         
 
          BƏRİ BAX 
 
Oynama sözünlə sən, 
Güzgüdə özünlə sən. 
Danışma, yüz eşitsən, 
Görməsən gözünlə sən. 
 
Sənə çox heyrət çəkən 
Yaxana düymə tikən, 
Urvatsız, ucuz tutan, 
124 
 
Yalvarıb zəhlə tökən. 
 
Baxma ki, az acısan, 
Nur saçan, nur tacısan. 
Nəğməkar qızı elin, 
Al səhər turacısan. 
 
Qız, səni doğan öysün, 
Sahibin, ağan öysün. 
Böyüsün, igid olsun, 
Qoynunda çağan öysün. 
 
Qıyarsan, nə duyarsan? 
Nə bilib, nə sayarsan? 
Uyuxub kor şeytana, 
Haqsıza haqq deyərsən. 
 
          
 
 
 Millət 
 
Açıqdı millətin xəcil qapısı, 
Hər şərtə hazırdır bütün yapısı, 
Özünü yandırır piltə, lopası – 
Düşməni axtarır özündə millət. 
 
Həmişə qalibdi hissi ağlına, 
Yolunda əngəldir hirsi ağlına, 
Nədəndir güc gəlir tərsi ağlına 
Vurandı, tutandı sözündə millət. 
 
Qabağa kim getsə ayaqdan çəkər, 
Tutulan, söykənən dayaqdan çəkər, 
Çəkər qana – qana, ayıqdan çəkər, 
Qazıyar, iz qoymaz izində millət. 
 
Qoçaqdır, igiddir – köməkdir yada, 
125 
 
Yamanca əsirdir şöhrətə, ada. 
Odur ki, əksilmir başından qada, 
Yıxılır, sürünür düzündə millət. 
 
Sabaha – tarixə ya qismət – deyir, 
Yarıdan yarıya nə fürsət – deyir, 
Yoxdusa nağdısı, yox rüsxət – deyir, 
Gəzdirir tamahı gözündə millət 
 
Acları tox gəzir, toxları acdı, 
Yığdıqca harınlar vara möhtacdı –  
Nəfsi – xəzinəsi boş başa tacdı, 
Itirib taqəti dizində millət. 
                                           20.05.2001 
 
               DƏHŞƏT 
 
Həsrətin qəlbimi dağlar içimdə, 
Çəkdikcə daha çox çağlar içimdə, 
Kimsəsiz tifildir, ağlar içimdə, 
Zərrəsi ümmandır, ümmanı dəhşət. 
 
Dilim aciz oldu, tara sığındım, 
Pərişan zülfündə tora sığındım, 
Ocaq əsirgəndi, qora sığındım, 
İtən ümidlərin gümanı dəhşət. 
 
Haqqın dərgahında çoxdu günahım, 
Gözümə tuşlanan oxdu günahım, 
Yandırdı, səni də yaxdı günahım, 
Cəzası bir ömür, amanı dəhşət. 
 
Dünya başdan – başa faldır, aldadır,  
Tufanlı dəryada saldır, aldadır, 
Cavandır, qocadır, çaldır, aldadır- 
Gözəldir! Fürsətsiz zamanı dəhşət. 
 
Çoxlara nəhsdən nəhs, aza alçıdır, 
Hiyləgər mələkdir, mahir falçııdır, 
126 
 
Hayçı, harayçıdır, qalmaqalçıdır, 
Dostları iblisdir, düşmanı dəhşət. 
 
Həsrətin qəlbimi dağlar içimdə, 
Yerdən göyəcəndir, ağlar içimdə, 
Çəkdikcə daha çox çağlar içimdə, 
Zərrəsi ümmandır, ümmanı dəhşət. 
 
 
    YUXU İDİ YAXŞI Kİ ! 
 
Yuxuda gördüm: 
kişi olmusan –  
istəyin, arzun belə, 
amma kişi olmamışdan hələ 
Göründün 
                       saqqallı, bığlı 
koppuş əlli, şişman əndamlı, 
                        yağlı... 
Neynək... 
Qadınlığı yarıtdın, 
Gedər – gəlməzə atdın... 
Lazım deyilsən  
sən artıq heç kimə 
qadın kimi.  
Nə zəng gəlir qulaqlarına, 
nə yalvarış, 
nə  də gözləmirsən kimsəni, kimi... 
 Kim deyər ki, 
bu gününə acıma, 
ya bu gününlə barış... 
Amma  çəkirəm  ürəkdən 
bu sualın  xiffətin: 
sənə  xala deyənlərin, 
sənə bibi deyənlərin, 
görürəm göz böyüdən heyrətini. 
Nə deyim mən 
analıq  ülviyyətinə, 
analıq  qüdsiyyətinə 
127 
 
belə  asan, ucuz qıyanlara?.. 
Bəs nə  deyim 
səni lap  yaxından 
                       tanıyanlara?.. 
At   bala, at! 
Analığa  ləkə 
Bu  yersiz  gümanlarını, 
Kişi  olmaq olmur axı, 
qəbul  etməklə - 
transplantasiyalı 
kişi  hormonlarını... 
 
 
 
     
          QORUYUN  MƏNİ 
 
Qoruyun məni –  
Nə  çəpər çəkin, 
nə gözətçi qoyun! 
Qoruyun! 
Bütləşdirməyin, 
kiçiltməyin –  
Qəlbimə  toxunub 
ruhumu   incitməyin. 
  Axı,  lazımam  sizə -  
Ölünüzə, dirinizə -  
hər  birinizə -- 
  Hava,  su  kimi, 
  atəş  kimi, 
Zülmətlərin  qənimi, 
təmənnasız  Günəş  kimi 
Qoruyun məni –  
Haramim, halalım, 
Sevincim, məlalım... 
Qoruyun  məni –  
Hələ mən sizə gərəyəm, 
Ümüdəm, arxayam, 
bərəkətəm,  çörəyəm... 
128 
 
Qoruyun məni –  
nə  qədər  gec  deyil, 
Qoruyun, 
Doğrusu 
bu,  o  qədər  güc deyil. 
Qoruyun  məni, 
               qohumum, yadım!.. 
Qoruyun,   
balım, bəlalım!  -- 
 təsdiqim,  inkarım, sualım! 
Qoruyun  məni,      
umanım, küsənim! –  
Qoruyun, 
mənə  burun- damaq  eyləyən, 
qədrimi  bilməyən, 
hər  ağrıma can deyən 
ərköyünüm – bacım –  
şirinim, acım, 
üstümdə  yarpaq  kimi 
                     əsənim! 
Qoruyun  məni –  
sonra 
   özünüz  özünüzə  düşman  olarsız, 
Vallah, peşman  olarsız!.. 
    Qoruyun!... 
    Qoruyun!... 
     Qoruyun!.. 
 
          GÜMAN                         
 
Güman!- 
Gerçəklə yalan arasında 
monolit yox, 
sınıq-salxaq körpü, 
Gah gerçək,gah yalan 
qabarıqlarını,dür-düyünlərini 
yonan, cilalayan 
mahir usta əlində 
rəndə,törpü... 
129 
 
Oğul Yusif haqqında 
ata Yaqubun  
intizarı,həsrəti, 
muştuluq möhnəti... 
Məlikməmmədin 
quyunun dibinə qədər sallanmış 
kəsilən ipi, sicmi, 
Qaranlıq dünyadan 
çıxmaq ümidi, 
təpəri,gücəmi- 
yaşamaq tələbi 
inanmaq səbəbi... 
Şər, böhtan 
ayaq açıb yeriyəndə 
namusun,qeyrətın 
güvəsi, 
İnsan qəlbində partlaya biləcək 
anın nüvəsi... 
Hamletin 
Ölümlə olum arasındakı 
iztirabı,- 
Ataya oğul borcu,hesabı, 
Analıq qüdrəti qarşısinda 
dözümü,tabı... 
Bir üzündə 
olacağın 
bizdən uzaq 
işartısı, 
Bir üzündə  
itən ümidin 
məhzun 
yaşantısı!- 
Mənim Qarabağım!- 
Mənim doğma yurd dərdim!.. 
Ömrümü 
gümanlara verdim,  
Verməsəm 
nə edərdim ??? 
 
130 
 
 
       İNAM 
 
İnsanın 
özündə  özünü –  
qödrətini  təsdiq, 
Zülmətlər  içində 
olmayan  işığı 
            tədqiq... 
yoxluqda 
varlığı  dərk –  
faktdan  əvvəlki məntiq... 
Karın  içində  səslənən 
nitq! 
Bethovenin  iç  dünyası... 
Almanın  başa  düşməsi –  
Nyutonun 
Axtar, seç  dünyası, 
Ağ  işığın  linzadan  keçməsi –  
Göy  qurşağı  mənzərəsi –  
Yağışı  Günəşin  içməsi, 
Acının 
       Şirin  tamı, 
Cordano  Bruno, 
Nəsimi məqamı... 
Dühanın  yeddinci  qatda 
gəldiyi  qənaət, 
Füzulidə  mütləq  məhəbbət... 
Məkkənin  fəthi  üçün 
gedənlərin 
yerişi,ədası , 
“La ilahə illəllah, 
Muhəmmədən Rəsulullah” 
                    nidası. 
Mürşidlərə imanım 
                cövhəri,mayası, 
Qurani-Kərimin 
hər surəsi,hər ayəsi... 
 
131 
 
 
 ABŞ    DEMOKRATİYASI 
 
Bir zaman 
qırıb çatdı hinduları, 
özü gəlmə ola-ola... 
Qul kimi aldı, 
satdı hinduları,  
uddu hinduları – 
elə bil qızmış nər dəvə 
udurmuş navala. 
Saldı didərgin 
Allahın bəxş etdiyi 
doğma yurdundan, ocağından. 
Hirsini, hikkəsini 
soyutmaq üçün 
körpə hindu balasını  
yanar, al-qırmızı gülləyə 
tuş  etdi,  
ya da diri-diri 
atdı tonqala, 
alıb anasının qucağından. 
İndi də 
utanmadan, 
həyasız-həyasız 
insan haqlarından danışır. 
Guya  
insanlığa 
havadar, 
xilaskar olub, 
Bəşərə sinib 
sinişmir, 
gün gələr 
tiranlarda 
mərhəmət yaradar. 
907- 
Ayıq, qanan dünya önündə 
açdı 
iç üzünü, 
132 
 
Məkrli, hiyləgər, 
bic  üzünü. 
Dünyanı 
bir tükdən asıb, 
qanlı barmağını 
düymə üstə qısıb, 
basaram deyir, 
qıraram asılan tükü, 
Dünya boyda yükü 
oynadaram məhvərindən, 
Yağdıraram 
           hidrogen yağışı, 
Nazlasın 
           gərək hamı, 
Açılsın buna 
dünyanın 
isti, mehriban ağuşu, 
Bu da 
öz  qoynunda  gəzdirsin 
quyruğu  tapdanmış 
demi gürzəsi, 
Olsun  bəşərə 
ana  laylası 
hər hədəsi, hərzəsi. 
Qan-qan deyir ölkələrə, 
Birinin  başına sığal çəkir, 
qısqırır  başqasına. 
Birinin başına  od tökür, 
qusdurur  başqasını. 
Fironluq  edib 
gücünü göstərir, 
özünü  öyür ölkələrə. 
Qəsbkar  erməniyə 
                dil  verir, 
Yerini  tanıtmır, 
üstəlik  pul verir. 
Bizi  bilir 
              məğlub, yesir, 
Sümürür  neftimizi 
133 
 
acgözcəsinə, 
Hər nə var 
               udmağa  tələsir...               
Nə  demosdur, nə  xartiya. 
Qıcayıb 
            canavar  dişlərini 
              dünyaya, 
Adını da  qoyub 
demokratiya. 
 
 
         NƏ? 
 
Belə yaxın yandırırsan, 
Belə uzaq  donmağın nə? 
Dönüb şahlıq quşuna, 
Özgə başa  qonmağın nə? 
 
Dağ-daş yanar bu həsrətə, 
Məmnun qalar xoş  qismətə, 
 
 
Bürünmüsən  ar, ismətə, 
Üzəvari  danmağın nə? 
 
Gedən karvan  dayanmaz ki! –  
Qəflət içrə, oyanmaz ki! – 
Nura qərqdir, boyanmaz ki! – 
Inkarın  nə, qanmağın nə? 
 
Bu  yol  haqqın öz yoludur, 
Haqq  kəlamı, söz yoludur, 
Dərdə  sipər, döz  yoludur, 
Dünya  fani sanmağın nə? 
 
Haqq yolunun  haqqı itməz, 
Qədir-qiymət bada ğetməz, 
Namərd  əkər, biri bitməz –  
Niyə? Nəyçün?- anmağın nə? 
134 
 
 
Bilmir, axı, heç kəs nədi, 
Gəlhagəlin  gethagedi? 
Hər məqamda  saxla həddi, 
Təkəbbürün,  sınmağın nə? 
 
Kim  sevdirər  bizi  haqqa? 
Ərk edərmi  özü  haqqa? 
Xoş  gedərmi  sözü  haqqa? –  
Təsdiqin nə,  qınağın nə? 
 
       
 
 
AĞLAYIR 
 
Bu  əsrarın  adı  sükut, 
Çalçağırı  məğlub, süqut, 
Nə  dəlil  gəz, nə də sübut, 
İgidlərim qan  ağlayır. 
Çəlp  oturdun, çəlpə  düşdün,  
Düz  yolunu  sərpə  düşdün,  
Bəd – yuvası – qəlbə  düşdün 
Gizli  çəkən  can  ağlayır. 
 
Mərcə  girib  küylənənlər, 
Uddu  sənlə  əylənənlər, 
Doğru  çıxdı deyilənlər, 
Qürur,  şöhrət, şan  ağlayır. 
 
Yaman batdın, bil, töhmətə, 
Xəcil  ömrə, il töhmətə, 
Heç  uyuşmur  dil  töhmətə, 
Aylar, günlər, an  ağlayır. 
 
Yaz  nəfəsə  səmum  əsdi, 
Qönçə  yandı, bülbül küsdü, 
Bu nə  gündü, bu nə nəhsdi? 
135 
 
Sazaq, şaxta, don  ağlayır. 
 
Gecəm  oyaq, diri  qalıb, 
Zülmət  çöküb, yeri qalıb, 
Ulduzlardan  biri  qalıb, 
Sübhüm  qəmli, dan  ağlayır... 
 
         AĞLAYIR 
 
Bu  əsrarın  adı  sükut, 
Çalçağırı  məğlub, süqut, 
Nə  dəlil gəz, nə də sübut, 
Igidlərim  qan  ağlayır. 
 
Çəlp  oturdun, çəlpə  düşdün, 
Düz  yolunu  sərpə düşdün, 
Bəd  yuvası – qəlbə  düşdün, 
Gizli  çəkən  can   ağlayır. 
 
Mərcə  girib  küylənənlər, 
Uddu  sənlə  əylənənlər, 
Doğru  çıxdı deyilənlər, 
Qürur,  şöhrət, şan ağlayır. 
 
Yaman batdın, bil, töhmətə, 
Xəcil ömrə, il töhmətə, 
 
Heç uyuşmur dil töhmətə, 
Aylar,günlər, an ağlayır. 
 
Yaz  nəfəsə səmum əsdi, 
Qönçə yandı, bülbül küsdü, 
Bu nə gündü, bu nə nəhsdi? – 
Sazaq, şaxta, don ağlayır. 
 
Gecəm oyaq, diri qalıb, 
Zülmət çöküb, yeri qalıb, 
Ulduzlardan biri qalıb – 
Sübhüm  qəmli, dan ağlayır. 
136 
 
 
             
OLAYDI 
 
Yolçu oldun yola baxma, 
Sola, sağa, dala baxma, 
Get, nə ola –ola, baxma, 
Təki yolun yol olaydı. 
 
Çərtmə qurdum, quş apardı, 
Bürcüm uçdu, huş apardı, 
Qəhər tutdu, yaş apardı, 
Toxta deyən dil olaydı. 
 
Təmkin səbir  bizdən uzaq, 
Ümid yeri gözdən uzaq, 
Yolum yoxuş düzdən uzaq – 
Ömrə möhlət il olaydı. 
 
Quş yarandım, qanadım yox, 
Dağ çapıram, inadım yox, 
Türk oğluyam, öz adım yox – 
Get, təzədən gəl olaydı.           
 
Təravətli ləçəkdimi? 
Açılmamış çiçəkdimi? 
Fürsət bulan gerçəkdimi? – 
Xara uymaz gül olaydı... 
 
           HEÇ NƏ 
 
Bu ovqat – kədərin, qəmin ovqatı, 
Günahlı, savablı dəmin ovqatı, 
“segah”ın, “Zabul”un – simin ovqatı, 
Aqilə həyatdır,cahilə heç nə. 
 
Məcraya sığmayan hiddətə bir bax, 
Hayqıran, ağyallı qüdrətə  bir bax, 
137 
 
Ləms düşüb, ləhləyən müddətə bir bax – 
Dənizə dalğadır, sahilə heç nə. 
 
Qəfləti heyrətdən nalə çəkdirən, 
Qəlbləri ram edən, ruhu çökdürən, 
Yaşadan, uçuran, gah da tikdirən – 
Cavana sevgidi, ahıla heç nə. 
 
 
Buludlar gözünü vüsalda sıxar, 
Çaxnaşar, sevincdən şimşəklər çaxar, 
Pərvanə özünü atəşə yaxar, 
Mərdə yaşamaqdır, paxıla heç nə. 
 
Dərd çəkən – ahında dağlar təmkini, 
Qürurunda  girov saxlar təmkini, 
Haqqa, təvəkkülə bağlar təmkini, 
Inamı, ixlası sıxıla – heç nə!!! 
 
                
 
  DEMƏ 
 
Bütöv ol sən,para ol sən, 
İstər ağ ol,qara ol sən, 
Məna tutub,görə bilsən, 
Hər bütövə sən tam demə. 
 
Naşı bilməz sevgi nədi, 
Haqq butası,vergi nədi, 
Qoruq nədi,sərgi nədi, 
Sevən kəsə nakam demə. 
 
Sevən gözlər nura qərqdir,- 
Gecə,gündüz,-de, nə fərqdir. 
Yanar,sizlar,edər təqdir- 
Səcdəgaha ehkam demə. 
 
138 
 
 
            SƏNİN 
 
Başına daş düşsün qul doğan ana, 
Öləydin, sönəydi şəhvətin sənin. 
Gözlərin kor oldu, uydun meymuna, 
Hanı boz qurd adlı qeyrətin sənin? 
 
 
 SƏN  ELƏ  GÜLSƏN Kİ 
 
Sən elə gülsən ki, ömrün bağında, 
Yazda da, qışda da qoxlaram  səni. 
Yaşımın  bu vaxtı, ahıl çağımda 
Müqəddəs  tutya tək saxlaram səni. 
 
              
DEMƏ 
 
Iz düşməmiş hər meşəni  sevirəm, 
Şehli- şehli tər gülşəni  sevirəm, 
Üzülməmiş bənövşəni  sevirəm –  
Əldən ələ keçən gülə gül demə. 
 
Qəlbimə toxundun, küsdüm -  içimdə, 
Qovğalı, üsyankar  susdum – içimdə, 
Özümü abrıma  qısdım – içimdə, 
Get  dedin, gedirəm, bir də gəl demə. 
 
          
  OLMUŞAM 
              (qəzəl) 
 
Gecəm aylı, İsaq- Musaq təki haylı bidar olmuşam, 
Üz qoyub üzünə, xəyalınla vüsal badar olmuşam. 
 
Sidq ilə zənd etdim, mən aləmə sənin gözünlə baxdım, 
Kimsə görmədim özümdən qeyri, böylə  qərar olmuşam. 
139 
 
 
 
Baxdım özümə, tək səni gördüm, bürünmüşdün içimə, 
Dolaşıb sorağında  biqərar, sirri – qübar olmuşam 
 
 
Yandım  gecə - gündüz  necə, Allah, fərağın oduna mən, 
Gör necə həzzə mübtəlayam ki, kəm ixtiyar olmuşam. 
 
Açıb zülfünü tökübsən üzə, sübhü nihan etmisən, 
Qalmışam zülmət içində solğun, bihuş dücar olmuşam. 
 
Adını çəkmək belə qadağa, yolunda can sadağa, 
Ömrün bağı – gülüstanə dönüb, şirin nübar olmuşam.  
 
Çəkdikcə qəhrini, pəh – pəh, gülüm, artar qədrin, inşallah, 
Kəsdim aləmdən gözümü bütün, çin tox rəftar olmuşam. 
 
Ərşadam, dolannam başına, yar, gizli, röya içində, 
Boyanıb nura, eşqə sığındım, həm giriftar olmuşam. 
 
 
            TAPACAQ 
 
Saldın məni həsrətinin cənginə, 
Möhnətinin dibəyinə, dinginə, 
Düşdüm yaman hərcayının dənginə, 
Ürək ağrı, qulaq karlıq tapacaq. 
 
Ot yoldurur, ot da olub çayırlıq, 
Bu həvəsdə qıt da olub çayırlıq, 
Haldan düşüb bat da olub çayırlıq, -- 
Haqqı gəzən göz də korluq tapacaq. 
 
Insan oğlu harınlığın qəsdində, 
Dolansa da şah oğlunun şəstində, 
Otursa da qızıl sandıq  üstündə 
Bir ğün ğələr ağır korluq  tapacaq. 
 
140 
 
Qismət minib bədöv atın tərkinə, 
Bizdən küsmək, bizdən qaçmaq tərginə. 
Dahilərin hər cahanı dərki nə? –  
Gen dünyada baş da darlıq tapacaq. 
    
 
 BU DÜNYADAN  KÖÇƏSİ VAR 
 
Dartınırsan  ucaldıqca, 
Ucalıqdan  güc aldıqca, 
Enəcəksən  gec aldıqca –  
Hər gündüzün  gecəsi var. 
 
Bir gün gələn, bir gün gedər, 
Qara  torpaq doymaz, udar, 
Qızıl baxta vurar  çidar –  
Ibrət  üçün  neçəsi  var. 
 
Verən verib, ala  bilər,–  
Taxtı – tacdan  sala bilər, 
Ancaq  rəhmət qala  bilər, –  
Harda, nə cür, necəsi var. 
 
Alçı dursa bəxtin haqdan, 
Olmalıydı, – demə  çoxdan, 
Heç  öyünmə  bu  ayaqdan, 
Bütövlüyün  qıçası  var. 
 
Böyük, kiçik  yolu  saxla, 
Ehtiyatlan  acla,  toxla –  
Mərdi  ara, darda  yoxla –  
Bəd  ayaqda  qaçası  var. 
 
Dövlət  bilmə  sən daş – qaşı, 
Binə  etmə  haram  daşı –  
Ya  ev  daşı, ya  başdaşı, 
Dağılası,  uçası  var.  
 
Kökü  üstə  bitər  bitən, 
141 
 
Halal - haram – yetər  yetən, 
 Gələn  gələr, itər  itən, 
Bu  dünyadan  köçəsi  var. 
 
 
               GÖRÜNDÜ 
 
Tabımı  gözümdən çaldın  apardın, 
Qəlbimə od  saldın, tufan  qopardın, 
Bu  mehri, ülfəti  harda  tapardın!? –  
Ilahi  ovsuna  sayğım  ğöründü. 
 
Keçdiyin  yolların doğma,  tanışdı, 
Boylanıb  baxdıqca  gözüm  dirəşdi. 
Yoxluğun  möhnəti  qəlbimi  deşdi, 
Ilğımlar  içində  ilğım  göründü. 
 
Bürüyüb  qəlbimi  məzar  sükutu, 
Dünyadan,  özündən  bezar sükutu, –  
Kim  necə, haraya  yozar  sükutu, 
Özümdən  içəri  duyğum  göründü. 
 
Taybatay  qapılar  bağlı  qalıbdı, 
Sevgilı  ürəklər  dağlı  qalıbdı, 
Ümidlər  qaralı - ağlı  qalıbdı –  
Yorulmuş, tükənmiş  qayğım  göründü. 
 
Bu  sirli  düyünü  açan  tapılmaz, 
Özündən  qurtarıb  qaçan  tapılmaz, 
Ölüm  şərbətini  içən  tapılmaz, 
Yoxsa  ki, içmisən, bayğın  göründün. 
 
         QALIBDI 
 
Zirvə  sazağını  etməz  əndişə, 
Qarlı  kol dibindən  qalxar  bənövşə, 
Duyan  ürəkləri  salar  təşvişə -  
Görəsən  bahara  azmı  qalıbdı? 
 
142 
 
Haqqın  zərrəsiyəm, dünyanın  tamı, 
Yoxluğun  inkarı, varlığın  kamı, 
Eyni  cür düşünmür  yaranmış  hamı, 
Hamını  yozası  sözmü  qalıbdı? 
 
Kimisi  boz  çölü  gülüstan  görür, 
Ya  korluqdan  görür, ya  qəsdən  ğörür, 
Nəfsin  istəyinə  həvəsdən  ğörür, 
Adəmdən  bu çöllər  bozmu  qalıbdı? 
 
Yad  olub  yadlaşıb  sevən  könüllər, 
Cod  olub  codlaşıb  sevən  könüllər, 
Xoş  sözə  bədləşib  sevən  könüllər, 
Ortada  zarafat,  nazmı  qalıbdı? 
 
Sevgisi,  andı da  qoşa,  şərikli, 
Guya  paltar  geyib, torlu  köynəkli, 
Tamam  üryan,  gözlər  qara  eynəkli –  
Nurlu,  cazibəli  gözmü  qalıbdı? 
 
Məni  də  bir  gözəl  əydi, çaşdıdı, 
Ovsunlu   gözünü  qıydı,  çaşdıdı, 
Sandım  haqq  butası,paydı,  çaşdıdı, 
Utanıb  pörtməyə  üzmü  qalıbdı? 
 
   
  HANDAN- HANA 
 
Ağ  kitabı  açdın  oxu, 
Son  ilməni  sökdün, toxu, 
Ovsununa  yatdı  çoxu, 
Təşviş  çəkmə məndən  yana. 
 
Ayna  sındı  qırıq – qırıq, 
Hər  qırıqda  biz də  varıq, 
Nədi  sərgi, nədi  qoruq? –  
Qada  düşər  candan – cana. 
 
Nə  dedimsə  dil  günahkar, 
143 
 
Yazdım , verdim - əl günahkar, 
Tövbəm  yersiz,  öl  günahkar, 
Çatar, çatmaz  handan – hana. 
 
Tap  itiyi  itən  yerdə, 
Səsi,  ünü  ötən  yerdə, 
Qalmaz  keçə, çətən  yerdə, 
Yaylaq  girsə  dondan – dona. 
 
Yalan  demə  bilə - bilə, 
Qıyma  yetən  sənə  gülə, 
Tapınıb  sən  fitnə - felə, 
Söz  gəzdirmə  bundan  ona. 
 
 
Bu  dünyanı  yoran  gəlsə, 
Hər  zərbəyə  duran  gəlsə, 
Halal  ömrü  quran  gəlsə, 
Haram  qatmaz  qandan qana. 
 
Haram  tamdan  qan  çürüyər, 
Can  evində  can  çürüyər, 
Əvvəl  itər,  son  çürüyər, 
Carə  gəzmə  sondan – sona. 
 
 
             NİYƏ 
 
Nəyi  çaldın, nə  çağırdın? 
Nəyi  yapdın,  nə yoğurdun? 
Yaranışdan  sən  uğurdun, 
Məğmun, məğşuş  sonda  niyə? 
 
Yumaz  günah  yüz  bir  toban*, 
Hiylə, yalan  hər  bir  çaban... 
Mərd  olubdu  atan,  baban, 
Bəs  namərdlik  səndə  niyə? 
 
Ürəkdə  kin  üzə   güldün, 
144 
 
Hər  səmimi  sözə  güldün –  
Yanlış  yozdun, düzə  güldün, 
Gəzdin  saxta  donda  niyə? 
 
Qanın  harda  qarışıbdı? 
Cana  fitnə  daraşıbdı, 
Abır  fellə  barışıbdı –  
Durub  baxdın  yanda  niyə? 
 
Kor- koranə  uyanda  mən, –  
Qaynar  sevgi  duyanda  mən 
Canı  şəksiz  qıyanda  mən, 
Görünmədin  məndə  niyə? 
 
Sonun, önün  iblisədi, 
Yolun,  yönün  iblisədi, 
Məzhəb,  dinin  iblisədi 
Bəs  Allaha  bəndə  niyə??? 
                                             2002. 
 
 
 
 
 
QORU  TANRIM,QORU  BİZİ 
 
Bu çiçəyi necə dərdim?!- 
Dərdim,sinən üstə sərdim. 
Şəhdi canda ömür sürdüm, 
Qoru Tanrım,qoru bizi.             
 
Olduq qordan od közərdən, 
Həyat aldıq can üzərdən... 
Xain,xoflu,bədnəzərdən, 
Qoru Tanrım,qoru bizi. 
 
Gün yaşadıq yüzlə qoşa, 
Ləzzət alıb biz başbaşa, 
Zaya vermə,qıyma haşa, 
145 
 
Qoru Tanrım,qoru bizi. 
 
Neynirəm ki,qızıl teşti, 
Qan qusdura bəxtin kəşti...* 
Ömür xoşdur – yüzdü, beşdi, 
Qoru Tanrım, qoru bizi. 
 
Halal yeyib, halal içdik, 
Haqq yolunu doğru seçdik, 
Çətinlikdən qoşa keçdik, 
Qoru Tanrım, qoru bizi. 
-------------------------------- 
*Kəşti –Hərəkət, gediş, dolanma; 
 
 
 
 
 
 
 
 
ÖZÜNƏ TAPINMA 
 
Gecəm keşçib... 
Yatmışam, 
Gördüm  qəribə  bir  haldayam – 
Həm  ölü, 
Həm  diri 
                olumdayam... 
Gördüm   
                boylanıb  qəbirdən 
baxıram 
                   harasa  gedən  özümə -- 
Yaraqlanmışam  -- 
qoşalülə  tüfəng  çiynimdə, 
qundağı  dəyir  dizimə ... 
Belimdə  kəmər – 
üstündə  səf-səf, cərgə-cərgə 
146 
 
bir  boyda 
                                    dolu  gilizlər 
(Gənclikdə  beləydik  hərdən  bizlər) 
Dilimdə  bir  soru: 
 -- Harda  itirdim  yarı? 
Bir  də  təp-təzə,  cağlı, 
                                       belimə  bağlı 
ağır  balıqçı  toru – 
köynəyinə  beş-on  ilməaşırı                           
                                                düzülmüş, 
quruşun   kürəciklər. 
Gedirəm 
                 ünüm  hər  yerdən  üsülmüş. 
dörd  yanım  su, 
ayırd  edə  bilmirəm, 
                                          doğrusu, 
səhradayam,  ya  adada... 
Bir  yandan  da 
üfüq  qızarır,-- 
Günəş  oyanır, 
Səmada  nəsə  alovlanır,  nəsə  yanır – 
Bürünmüş  osa – 
Sarıb  ruhumu  məni  yandırmada, 
Açıram  toru, 
atıram  dənizə -- 
tutam  balığı, 
döndərib  kənizə, 
hökm  edəm  ona, 
başa  düşə  məni – 
Günəş hələ  qalxmamış, 
od  püskürüb,  alov  çaxmamış, 
azad  etsin 
yiyəsi  ölmüş 
şəhid  torpağı – 
VƏTƏNİ... 
Çəkirəm  toru, 
Torumdan çıxır  boz  qurd – 
Yanında  da  Sən – 
Həsrətiynən  yandığım, 
147 
 
Mən  sevən... 
Aşırıb  tüfəngi 
vurmaq  istədim  qurdu, 
qaçmaq  istədi 
qaçmadı, durdu,     
kinayəli,  qürurlu 
süzüb  məni. 
Sonra  qoşub  özünə, 
bürüyüb 
Günəşin  qızıl  şəfəqli  zərrin  tellərinə 
Apardı  Səni – 
Ağayana – 
                           salmadan  məni  saya. 
Yeridilər 
            gülümsəyən  ləpələrin  üstüncə, 
Getdilər, 
Geydilər  yenidən  gətirsinlər 
TÜRKÜ  dünyaya... 
Ayıldım – 
Lüzum qalmadı  hay-haraya... 
             
 
 
MİN İL DƏ QOCALDI DÜNYA 
 
Ağardı, min il də qocaldı dünya, 
Atomdan, nüvədən güc  aldı dünya, 
Narahat, səksəkə -- qıc oldu dünya – 
Nalələr, fəryadlar tutar  dünyanı, 
Qaranlıq  göstərir bu əsrin  sonu. 
 
Dağılan ellərin yoxmu sahibi? 
Azğının, zalımın çoxmu sahibi? 
Acların, lütlərin toxmu sahibi? 
Deyəsən yaxındır ərəsət günü, 
Qədim Pompeyədir dünyanın yönü. 
Bir quş yuvasına dözməyən fələk, 
Xaraba ellərə qızmayan fələk, 
Qiyamət hökmünü yazmayan fələk, 
148 
 
Yerlə yeksan edər göydələnləri,-- 
Nahaqqa, harama səy edənləri... 
                                                       02.01.2000. 
 
                   
              MƏNİ 
              (zarafat) 
 
Gizli sirri açdın özün – 
Daç, tikanlı yolun, izin, 
Süründürdün  dizin-dizin, 
Dizi çapıq etdin məni. 
 
Bir tutub sən yazı, qlşı, 
Çit bilirsən al qumaşı... 
Daldan atıb çaxmır daşı, 
Axsaq topuq etdin məni. 
 
Sonra mənə topal demə, 
Hərdən vurub sarı simə. 
Öyrədərək him-cimə, 
Gözüqıpıq etdin məni. 
 
Sevgi nədi, bilməz naşı,-- 
Süzən gözü, çatan qaşı. 
Sığalladın hər gün başı, 
Saçı yapıq etdin məni... 
 
 
    TƏNHA QARI 
           (Mənzumə) 
 
Kirpiyindən yaş asılıb, 
Damcı deyil, daş asılıb, 
İtən yaddaş, huş asılıb – 
Tənha qarı, tənha qarı, 
Kimsə duymaz bu qubarı! 
Sinəndəki oğul dağı, 
Ər itgisi – nağıl dağı, 
149 
 
Şər-şəbədə -- çuğul dağı – 
Tənha qarı, tənha qarı, 
Kimsə duymaz bu qubarı! 
 
Duman çöküb yola, izə, 
Ağ su gəlib nurlu gözə, 
Gir qalmayıb ayaq gəzə -- 
Tənha qarı, tənha qarı, 
Kimsə duymaz bu qubarı! 
 
Göy damarlı əlin əsir, 
Söz deyəmmir, dilin əsir, 
Bükülübdü belin əsir – 
Tənha qarı, tənha qarı, 
Kimsə duymaz bu qubarı! 
 
Bir zamanlar şux gəzərdin, 
Yola, izə naz düzərdin, 
Igidlərdən can üzərdin – 
Tənha qarı, tənha qarı, 
Kimsə duymaz bu qubarı! 
 
Ətli sinən taxta olub, 
Qaynar qabın laxta olub, 
Belə sifət qaxda olub – 
Tənha qarı, tənha qarı, 
Kimsə duymaz bu qubarı! 
 
Əldə əsa, qol bükülü, 
Çənə uzun, diş tökülü, 
Gözlərindən nur çəkili – 
Tənha qarı, tənha qarı, 
Kimsə duymaz bu qubarı 
 
Qanı qaçmış al yanağın, 
Göy ləkəsi xal, yanağın, 
Solmuş, vağam gül yanağın – 
Tənha qarı, tənha qarı, 
Kumsə duymaz bu qubarı! 
150 
 
 
Yağar yağış, daxma danar, 
Təzək yanmaz, soyuq cumar, 
Kimi görsə,küsər,umar – 
Tənha qarı, tənha qarı, 
Kimsə duymaz bu qubarı! 
 
Yuxuları naxış-naxış, 
Gah qar yağar, gah da yağış, 
Düz yolu da dimdik yoxuş – 
Tənha qarı, tənha qarı, 
Kimsə duymaz bu qubarı! 
 
Nə gələnin, gedənin var, 
Nə danlayan, didənin var, 
Nə qısqanan, güdənin var – 
Tənhq qarı, tənha qarı, 
Kimsə duymaz bu qubarı! 
 
Qulac hörük birçək olub – 
Bir qarışlıq, bur, çək olub, 
Qiyamətin gerçək olub – 
Tənha qarı, tənha qarı, 
Kimsə duymaz bu qubarı! 
Kimsə duymaz bu qubarı!            
  
 
   
 
 
 
 
 
 
 
 
 
 
 
151 
 
 
 Bu  nə  sirdir,  bu  nə  hikmət –  
                                   Maşallah! 
 Bu  nə  səcdə,  bu  nə  minnət –  
                                    Maşallah! 
Bu  nə  qüdsi,  bu nə  qüdrət –  
                                    Maşallah! 
Təşnə  qəlbim  təşnələnsin, Allahım! 
Muradımla  nəşələnsin,  Allahım!  
 
 
                ŞƏKİL 
 
 
             
 
 
 
 
 
              
       
 
 KƏMALƏ 
 
Tanrının  ecaz  xilqəti, 
Ovsunu,  sehri,  hikməti. 
Qubadlının   şan- şöhrəti, 
Dovudlu*  qızı,  Kəmalə! 
 
Mahalın  ilkidi,  təkdi, 
Xoş  arzudu,  xoş diləkdi, 
Göydən  enmiş bir  mələkdir –  
Heyrətdi,  düzü,  Kəmalə. 
 
O bir  çoşqun  buz  bulaqdı, 
Haqdan  yanmış  nur  çıraqdı. 
Toya,  düyünə  soraqdı, 
Al  bizdən  bizi, Kəmalə! 
152 
 
 
Yaraşıqlı  dağ  çiçəyi, 
Əsmər  gülün  ağ  çiçəyi, 
Gözəllərin  ən  göyçəyi, 
Şipşirin  sözü – Kəmalə. 
 
Kərəm  yanar  qucağında ,–  
Abbas,  Qurban  ocağında . 
Ərşad  deyər  gənc  çağında, 
Ustaddı  özü –  Kəmalə. 
 
NƏVƏM  FAZİLƏ 
 
Kölgən  qalın  ucalasan, 
Ucalıqdan  bac  alasan, 
Halallıqdan  güc  alasan, 
Yaşayasan  yüz  il, nəvə! 
 
 
----------------------------- 
*Qubadlı  rayonunda  kənd adı  
 
Ata,  ana – güc  qolunda, 
Xala, bibi  sağ , solunda, 
Büdrəməsin  haqq  yolunda, 
Fazil  baba,  Fazil  nəvə! 
 
Allah  versin  göz  dolusu, 
Xoş  arzulu  söz  dolusu. 
Şıx  Mir  Sədi – öz  ulusu, 
Arxa  dursun  sevə - sevə. 
 
                             12.03.1999  
 
ŞAİRLƏRDİR  ƏZABKEŞİ 
             DÜNYANIN 
       Şair dostum Əli- Ağa ASLANA 
 
Eşq  odunun  havasında  bişəndi, 
153 
 
Ovsunlanıb  öz  sehrinə  düşəndi, 
Iynəyinən  ğor  da   qazdı,   üşəndi –  
Şairlərdir  əzabkeşi  dünyanın, 
Ağrıları,  kəşməkəşi  dünyanın. 
 
Külək  əsər, ğül  üşüyər, – çağlayar, 
Yetim  görər, ürəyini  dağlayar. 
Qərib  düşər,”Vətən” – deyib ağlayar –  
Şairlərdi  əzabkeşi  dünyanın, 
Ağrıları,  kəşməkəşi  dünyanın. 
 
Halallıqda  haram  bilsə  ət tökər, 
Dost  dilindən  yalan  duysa dad  çəkər, 
Istibdada  gözlərindən  od  tökər –  
Şairlərdir  əzabkeşi  dünyanın, 
Ağrıları,  kəşməkəşi  dünyanın. 
 
Həsəd  çəkər  azad  uçan  quşlara, 
Şəhid  olub,  həkk  olunar  daşlara, 
Boyun  əyməz  işğalçıya,  dışlara –  
Şairlərdir  əzabkeşi  dünyanın, 
Ağrıları,  kəşməkəşi  dünyanın. 
Düşmənidir  pula  həris  olanlar, 
Vətən  satıb  kürsü,  şöhrət  alanlar, 
Qəlbən  kafir, üzdə  namaz  qılanlar –  
Şairlərdir  əzabkeşi  dünyanın, 
Ağrıları,  kəşməkəşi  dünyanın. 
 
Bu  dünyanı  ğah  dağıdan,  tikəndi, 
Öz  dərdini  için -için  çəkəndi 
Qüruruna,  vüqarına  söykəndi –  
Şairlərdir  əzabkeşi  dünyanın, 
Ağrıları,  kəşməkəşi  dünyanın. 
 
Haqqın  yolu  biçilibdi  boyuna, 
Heç  vaxt  ğirməz  siyasətə, oyuna, 
Divanədi  qartalların  qıyına –  
Şairlərdir  əzabkeşi  dünyanın, 
Ağrıları,  kəşməkəşi  dünyanın. 
154 
 
 
HƏR MƏQAMDA, YAŞDA BİTƏR 
 
Sən görən mənim yuxumdu, 
Çin olub, salxım-salxımdı... 
Cücərməmiş  bir toxumdu – 
Cücərdimi, daşda bitər. 
 
Səni sevdim isti-isti, 
Nə uğurdu, nə həvəsd!!! 
Haqq butası – ündü, səsdi – 
Hər   məqamda, yaşda bitər! 
 
Için-için  yanar oddur, 
Tüğyan qəlbdə həzli daddır, 
İnsanlığa ilkin  addır – 
Ərsə yetsə, qışda bitər... 
 
Duymaz hər nadan, hər naşı, 
Lağ  edər hər sözünbaşı, 
Olmaz bir sirli sirdaşı – 
Məclis  qurar, başda bitər.          
 
                   ÜZÜNTÜ 
             Həddihdən  artıq  həssas  adama 
 
Ağladın, halına  acıdım  yaman, 
Süzüldü  od  kimi  göz yaşı  qəlbə... 
Sandım ki, təsəlli  yersizdi, inan! 
Dəysə  yaralardı  söz  daşı  qəlbə... 
 
Odur ki,  oxşayıb  öpdüm  əlindən, 
Ruhuna  sakitlik  gətirmək  üçün. 
Ilk  dəfə  ömrümdə  sarpdım  yolumdan, 
Özümü  savaba  yetirmək  üçün. 
 
Mən ki, haramlığa  səni  çəkmədim, 
Haramlığın  dadı  ilan  ağısı. 
Asılıb  çənəndən  zəhlə  tökmədim, 
155 
 
Beləmi  tutulur  yanım  qayğısı?... 
 
 
          
  HÜZURDA  DUA... 
         Ulu  Mir  Məhəmməd  Ağa  Nura 
 
Bu  nə  sirdir, bu  nə  hikmət – Maşallah! 
Bu  nə  səcdə,  bu  nə  minnət – Maşallah! 
Bu  nə  qüdsi, bu  nə  qüdrət –  Maşallah! 
Təşnə  qəlbim  təşnələnsin, Allahım! 
Muradımla  nəşələnsin,  Allahım! 
 
Eşq  adında  nur  varlığa  inandım, 
Köləlikdə  hürr  varlığa  inandım, 
Tanrı  hökmü  hər  varlığa  inandım, 
Vird  eyləyib “Allah” adın  dil  açdım, 
Ali  məqam – Ol! Olana  yol  açdım. 
 
Dərvişliyin  çöl  varlığı! – Nə gözəl! 
Lal  sükutun  dil  varlığı! – Nə gözəl! 
Səcdəgahın  qul  varlığı! – Nə  gözəl! 
Asilərdən  arıt  məni,  Allahım!  
 Mütilikdən  yarıt  məni,  Allahım! 
 
Əynimizə  eşq  libası  biçənik, 
Cəhalətdə  nur  şərbəti  içənik, 
Bir  məqamdan  bir  məqama  köçənik, 
Qaldır  məni,  uçur  məni,  Allahım! 
Günahlardan  qaçır  məni,  Allahım! 
 
Nurlu  qəlbin  nur  payını  verən  var, 
Nurlanaraq  haqq  məqama  girən  var, 
Haqq  məqamda  eşq  nübarı  dərən  var, 
Bu  nübarla  yarıt  məni,  Allahım! 
Süzdür  məni,  arıt  məni, Allahım! 
 
Gecə - gündüz  oldun  virdim – anladım, 
Ram  elədin , sənə  vardım – anladım, 
156 
 
Dər  etdikcə  artdı  dərdim – anladım, 
Nadanlardan  arıt  məni, Allahım! 
Ixlasımla  yarıt  məni,  Allahım! 
                                           03.04.1998 
                                                 Məkkə 
 
                  SEVGİM 
              
                    Ustadım Mir Məhəmməd Ağa Nura 
 
Qızılgülün  ətri, bənövşə  iyi, 
Təkəbbür  ovsunu, ürəyin  səyi, 
Ram  etdi  qüdrəti  əsrarı, göyü 
Ötəri  bir  həvəs  olmayan  sevgim. 
 
Itən  səbrim  oldu, coşan  qübarım,  
Ilkin  ömür  yazım, gənclik  nübarım, 
Mənəvi  sərvətim, tükənməz  varım,  
Cənnət  çiçəyi  tək  solmayan  sevgim. 
 
Yolumda  məşəldir,  gözlərimdə  nur, 
Insanlıq  cövhəri, yenilməz  qürur, 
Çaşqınlıq  anında  büdrəməz  qürur, 
Tərəddüd  əzabı  bilməyən  sevgim. 
 
Xəyala  qanaddır,  vüsala  dözüm, 
Öyünən  də  özüm, öyən  də  özüm... 
Dillərdə  dastanım,  tarixdə  izim, 
Sığıb  bir  ürəkdə  qalmayan  sevgim. 
 
Saflığa  bəzəkdir,  paklığa  naxış, 
Qoruyan,  yaşadan  insana  alqış!... 
Axtarsa  dünyanı  kim  qarış- qarış –  
Ölçüyə,  çəkiyə  gəlməyən  sevgim. 
                                             03.03.2000 
              
 
              QURBANAM 
157 
 
“Sən heç vaxt məni  başa düşmədin” – deyənə 
 
Cilvələnib  təkəbbürlü  durmusan, 
Yan  darayıb  tellərini  burmusan, 
Bu  nə  yasdı, bu  nə  toydu  qurmusan? 
Yeri, yeri, gəlişinə  qurbanam, 
Qəm  içində  gülüşünə  qurbanam. 
 
Gözün  məndə,  danışırsan  yadınan, 
Elə  bil  ki,  oynayırsan  odunan, 
Axtar  məni  tamam  başqa  adınan, 
Yeri, yeri,  gəlişinə  qurbanam, 
Qəm  içində  gülüşünə  qurbanam. 
 
Gizli  kədər  gözlərinə  hopubdu, 
Zarafata, nazlarına  hopubdu, 
Şirin,  duzlu  sözlərinə  hopubdu, 
Yeri,  yeri,  gəlişinə  qurbanam, 
Qəm  içində  gülüşünə  qurbanam. 
 
 
 
             
BƏS  NƏDİ? 
             Dostum  Əbdüləli İmanova 
 
Zərbi  kərəm  sındıran, 
Həqiqəti  donduran, 
Haqqı  nahaq  qandıran 
Fələk  deyil,  bəs  nədi? 
 
Qaş  düzəldib, göz  tökən, 
Xeyir  biçib,  şər  əkən, 
Yalan  deyib,  söz  çəkən 
Kələk  deyil,  bəs  nədi? 
 
Öz  içində  qaxsıyan*, 
Bu  dünyanı  qafsıyan,** 
Canı  üstə  çafsıyan,*** 
158 
 
Hələk  deyil,  bəs  nədi? 
 
_____________ 
*Ağırlaşmaq. 
**Qəsb edən, acgözlük. 
***Çabalayan. 
 
 
 
Bir  məsləki  olmayan, 
Məcrasına  dolmayan, 
Bir  tük  üstə  qalmayan 
Külək  deyil,  bəs  nədi? 
 
Mərifətə  sin   deyən, 
Bir  yaxşıya   min  deyən, 
Çor  deyənə  can  deyən, 
Mələk  deyil,  bəs  nədi? 
 
                          21.05.2000 
 
 
            
  GÜLÜM 
 
Həssas qəlbli, incə duyumlu, ədəbiyyatı tədqiq 
və  təbliğ  edən dostum  Əbdüləli  müəllimə 
 
 
Sıx  əlimi  təmasından  odlanım, 
Hər  əzaba, hər  möhnətə  qatlanım, 
Havalanım, eşq  dəlisi  adlanım, 
Sıx  əlimi,   sıx,  gülüm! 
 
Şübhələrdən  donan  qəlbim  isinsin, 
Küsüb  səndən, sınan  qəlbim isinsin, 
Yanıb, yanıb  sönən  qəlbim  isinsin, 
Yax  atəşə,  yax,  gülüm! 
 
159 
 
Dünən  ümid,  bu  gün  güman, sabah nə?.. 
Cəza  mənim, fərman  sənin, günah  nə?.. 
Qismət  verən  ulu  Tanrı,  tamah  nə?.. –  
Bax  gedişə,  bax,  gülüm! 
 
Gedişinlə  dözüm,  taqət  əridi, 
Inam  itdi,  yalan,  böhtan  yeridi, 
Həsrət  məni  qaranlığa  bürüdü, 
Çıx   yoluma,  çıx,  ğülüm! 
 
Görüşməyə  fürsət,  vaxtım  olacaq, 
Dürüst  fəhmim,  iti  baxtım  olacaq, 
Həsrət   adlı  qızıl  taxtım  olacaq, 
Yıx  bu  taxtı,  yıx,  gülüm! 
 
 
Sevən  kəsə  qədir- qiymət  vermədin, 
Bir  bağ  saldım, oyuq  etdin,  girmədin, 
Səfa  çəkib  qoşa  ömür  sürmədin, 
Ax,  nə  deyim,  ax,  gülüm! 
 
 
 
               MƏNİ 
 
                              TAHİRƏYƏ 
  
Bu  eşqin  qovğası  artar,  azalmaz, 
Bir  az  rüsvaylığa  dartar,  azalmaz, 
Həya  pərdəsini  yırtar,  azalmaz, 
Ümid  qanadında  uçurar  məni. 
 
Hər  işim, hər  sözüm  nəhsə  düşubdü, 
Ürəyin  istəyi  tərsə  düşübdü, 
Bəxtə  bax:  sevgim də  bəhsə  düşübdü, 
Qalmaqal  sınaqdan  keçirər  məni. 
 
Düşüb  çaşbaşlığa  izimdə  itsəm, 
Bürünüb  heçliyə, gözümdə  itsəm, 
160 
 
Tapınsam  mən  səndə,  özümdə  itsəm, 
Kim  görər,  kim  tapar,  qaçırar  məni. 
 
Həsrətin  yamacı, düzü,  diki  nə? 
Girmədim  boşuna  sevgi  yükünə, 
Yoruldum,  almadı  ümid  tərkinə, 
Şivənlə  məzara  köürər  məni.   
                             1969. Dəmirçilər. 
             
 
 
 QÜRUR 
 
      Türk  dünyası  qadınlarının  qəhrəman- 
lıq sımvolu  Həcər  xanıma  qara  yaxan 
              AKİF  SƏMƏDƏ 
 
Dağ  qaşında  kəl  izi  var, 
Daşlarinda  nal  izi  var, 
Sıldirımda  yol  izi  var, 
Bu  cığırdan  Həcər  keçib. 
 
 
At  belində  açıb  savaş, 
Qoç  Nəbiyə  kömək, sirdaş, 
Igidlərə  gəlin  qardaş, 
Çal- çağirdan  Nəcər  keçib. 
 
“Qanlı  zəmi”*dan  içində, 
Düşmən  çaşbaş, don  içində, 
Qürur  doğub  qan  içində, 
Bu  uğurdan  Həcər  keçib. 
 
Dikbaşlara  dəliqanlı, 
Qeyrətsizə  əliqanlı, 
El  içində  adlı- sanlı 
Düz  fağırdan**Həcər  keçib. 
 
161 
 
Şair***  olan  böhtan  deməz, 
Geri  alıb  sözü  yeməz, 
Diz  çökənə  cəza  əbəs, 
Bu  ağrıdan  Həcər  keçib. 
 
---------------------------------------- 
*Dan üzü ermənilərin qaçaqlarla  döyüşdə çox böyük 
Itki verərək məğlub olduqları yer, indiki Ermənistan ərazisinə 
Aiddir.Həmin döyüşdə Həcər Xanım  yaralanıb 
**Nəbidən sonra Həcər Xanəma çox elçi düşən olub 
Hamısını qəzəblə rədd edib. Sonradan el ağsaqqallarının 
Məsləhəti ilə fağır, doğruçul şair təbli, həmkəndlisi  
Həmzətə ərə gedib. 
***Drdiyi böhtana görə üzr istəyib, səhvini etiraf edən 
Akif Səmədə işarədir 
 
 
 
 
 
 
 
 
 
USTADIM 
 
       Mir Məhəmməd  Ağa  NURA 
 
Uşaqlıqdan  qoca  oldun, 
Kim  deyər  ki,   bica  oldun, 
Mərifətlə  uca  oldun, 
Haqq  məkanda  dur, ustadım! 
 
Haqqa  uçan  diləklərlə, 
Bəxtə  məruz  tüləklərlə, 
Küştü* tutub mələklərlə 
Meydan açan Nur,ustadım.. 
 
Batan  ğünəş  sönərinlə, 
Məhşər  günü  dönərinlə, 
162 
 
Həzrət  Əli  hünərinlə, 
Zülfüqarı  vur,  ustadım! 
 
Peyğəmbərlə  oldun  adaş, 
Hər  əməldə  bağrıbadaş, 
Zirvələndin  yavaş- yavaş, 
Merac  öndə,  gir,  ustadım! 
 
---------------------------------- 
*Küştü tutmaq – Cəngə girşək             
 
 
 
 
 
 
 
 
 
 
 
 
 
 GÖZLƏRİN 
                     T...yə 
 
Qayğısız  gedirdim  ömür  yolunu, 
Ram  etdi  qəlbimi  qara  gözlərin. 
Itirdim  özümü,  tapındım  sənə, 
Istədi  apardı  hara  gözlərin? 
 
Mənə  bayram  oldu  görəndə  səni, 
Alıb  gül  nəfəsindən  dərəndə  səni, 
Munis  duyğulara  verəndə  səni 
Həsrət  zəncirini  qıra  gözlərin. 
 
Tutub  aldım  səni  şimşək  əlindən, 
Rəngbərəng, al- əlvan  fişəng  əlindən, 
Sevən  ürəyinnən,  qəşəng  əlinnən 
163 
 
Çəkməsin  qoy  məni  qara  ğözlərin. 
 
Çökəndə  gözümə  qatı  dumanlıq, 
Çaşanda  nur  çilər – qaçar  qaranlıq, 
Alıb  qanadına  uçar  bir  anlıq 
Yetirər  sən  adlı  yara  gözlərin. 
 
Bülbül  qələməli  gülündən  çəkər, 
Iblis  fitnəsindən, felindən  çəkər, 
Şairlər  nə  çəkər, dilindən  çəkər, 
Uymasın  şöhrətə,  vara  gözlərin. 
 
.                            
  
             OĞLUM 
                                                      
                                          Oğlum Loğmana 
 
 
Dostluq elə nəfsi toxla, 
Gendə izlə, darda yoxla, 
Ümid üzmə, inam saxla, 
Sən bədgüman olma, oğlum! 
 
Namərd dostu heç nə bil sən! 
Mərd arxadır seçə bilsən, 
Suçu əfv et,keçə bilsən 
Heç vecinə alma,oğlum! 
 
Enmək, qalxmaq – ömür yolu, 
Qismət verən qadir,ulu, 
Kimə qalıb dünya malı? –  
Çox nigaran qalma oğlum! 
 
Nəslin tacı – namus, qeyrət, –  
Sevən qadın,saf məhəbbət, 
Halal çörək,halal zəhmət, 
Özgə heç nə bulma, oğlum! 
 
164 
 
 
GÜLÜM, SƏNİ SEVDİYİMİ 
                                LOĞMANA 
 
Sındım  çilik- çilik  sındım, 
Yandım, korun- korun  yandım, 
Dandım, yazıq- yazıq  dandım, 
Gülüm, səni  sevdiyimi... 
 
Büründün  oda,  atəşə, 
Yandırdın  ayaqdan  başa... 
Pıçıldadım  dağa,  daşa 
Gülüm, səni  sevdiyimi... 
 
Sitəmin  köçün  çəkdim, 
Heyrətin  suçun  çəkdim, 
Çəkdim, için- için  çəkdim –  
Gülüm,  səni  sevdiyimi... 
 
Cövrün  çoxdur,  rəhmin  azdır, 
Insaf  adlı  fəhmin  azdır, 
Bizi  duyan  qövmin  azdır, 
Açam , səni  sevdiyimi. 
 
 
GÖZÜNDƏN 
     
                         Sevimli şagirdim, səmimi dostum 
                        “Mənim düşmənim” hekayəsinin müəl- 
                          lifi  Zahid Şahsuvarlıya.  
 
 
Misalları  həll  eyləyib  düzünə, 
Gizlədərdim  örtük  çəkib  yazıma. 
Odlu-odlu  sən  baxanda  üzümə, 
Sevgi  dərsi  köçürərdim  gözündən. 
 
Nənəm  sənsiz  inəkləri  sağmazdı, 
Sənsiz  mənə  ğöydə  Günəş  doğmazdı. 
165 
 
Cığallığım  yerə , göyə  sığmazdı, 
Tay-stuşları  qaçırardım  gözündən. 
 
Qar  uçqunu  qovğa  salar  dərəyə, 
Hürkən  əlik  yaxın  gəlməz  bərəyə, 
Oda  düşmüş, yanğı  tutmuş  ürəyə, 
Nur  selini  içirərdim  gözündən. 
 
Qonşu  qızı , yadındamı  o  illər? 
Son  zəngimiz, qəhər  dolu  könüllər, 
Qızılgülü  dəstə  tutan  ağ  əllər ,–  
Bülbül  qonsa  uçurardım  gözündən. 
 
Misalları  həll  eləyib  düzünə 
Gizlədərdim,  örtük  çəkib  yazıma. 
Odlu – odlu  sən  baxanda  üzümə, 
Sevgi  dərsi  köçürərdim  gözündən. 
 
 
 
 
 
 
 
 
USTADIM  MİR  MƏHƏMMƏD  AĞA   NUR 
 
 Məkkədə qaldığımız 10 gün müddətində hər gün dəfələrlə Kəbəni təvaf 
(dolanmaq) etməyimizə baxmayaraq heç cürə əlimi Həcərül-Əsvədə 
 toxundura bilmirdim. İnsan nəhri məni alıb axının aparırdı. Son vida 
təvafında, üçüncü dövrədə özümdən asılı olmayaraq, qeyri- ixtiyari 
ürəyimdə Mir Mıməhəmməd Ağa Nuru köməyə çağırdım. Həcərül-
Əsvədin bərabərliyinə çatanda büdrədim. Yıxılsaydım, Allah bilir, nələr 
olacaqdı.Qəfildən, qaibanə bir səs: Ərşad!- dedi. Mənə elə gəldi ki, bu 
səs Mir Məhəmməd Ağa Nurun səsi idi.Özümü düzəldib  qalxdım. 
Sağ  əlim düz  Həcərül-Əsvədin  üstündə  idi. Allah! Allah! Təzada 
bir bax! Sənin  qarşında  Sənin  yaratdığından  kömək dilədim... 
Sənıdəmi xoş gəldi, İlahi? Sənə  böyüklüyün  qədər  şükür, Allahım! 
Amin!!!s  
166 
 
                            
...illər ötüb  keçir, dönüb  tarixə, 
Mürşidlər  fövqünə  qalxan, ustadım! 
Kök salıb, yovuşub, sinib tarixə, 
Peyğəmbər nuruynan  çalxan, ustadım! 
 
Şəfəqlər içində seçilən Nurum, 
Çalkeçir yollarda  aydındır  izin. 
Hər iki cahanda fəxrim qürurum, 
Ustadlar yanında  öötgündür  sözün... 
 
Arxasan sən mənə çətində, darda, 
Hünərim, uğurum  Sənə  bağlıdır. 
Yatıram, dururam – oluram  harda, 
Deyirlər  bəxtəvər xoşbəxt çağlıdır. 
 
Üstümdə  dolaşır qayğın, nəzərin, 
Əlin  kürəyimdə, adın dilimdə. 
Kimsədə tapılmaz sayğı bənzərin, 
Səninlə  sayırlar məni elimdə. 
 
Sənin  hünərini gördüm Kəbədə, 
Dadıma yetişdin Allah evində. 
Həcərül-Əsvədə varıb Kəbədə, 
Əlimdən yapışdın Allah evində...           
                                                                             10.o4.1998. 
                                                                                     Məkkə. 
                 MƏQAMIN 
 
Ustadımın ustad oğlu, salamlar! – 
Qazandığın mübarəkdir məqamın. 
Yanrı bizi heç duandan salmasın, 
Bizə çoxdan xoş diləkdir məqamın. 
 
Səndən uzaq cənnət ola, neynirəm! 
Tüküm  sanı sərvət ola, neynirəm! 
Şah tacına minnət ola, neynirəm! – 
Hər cahanda çox gərəkdir məqamın. 
 
167 
 
Əzəl  bizi Allah xoşbəxt yaratdı, 
Neyləyək ki, fələk bəxtə tor atdı, 
İniltimiz qəlbimizdə zor artdı, 
Xilas üçün güc köməkdir məqamın. 
 
Çox da bizi vurub döymə, sən Allah! 
Gəldi yeri, datan, söymə, sən Allah! 
İtirərsən, vallah, qıyma,sən Allah! 
Bizə dataq, ləl dirəkdir məqamın. 
 
Məuşərdi,sınaqdı, billah, ta bəsdi, 
Cəzadı, islahdı, billah, ta bəsdi, 
Sebgidi, istəkdi, illah, ta bəsdi, 
Sərt qayada gül, çiçəkdi məqamın. 
                                            20.12.2000. 
 
 
UÇURSAN DA BƏXT QUŞU SƏN 
                                    S...-ə 
 
Gəlmə dedin, gəlmədim mən, 
Niyə dedin, bilmədim mən, 
Necə dözdüm, ölmədim mən, 
Lal olasan, lal qalasan, 
Belə gömgöy, kal qalasan! 
 
Yollarında görünmədim, 
Kölgən olub, sürünmədim, 
Saxta dona bürünmədim, 
Öz vədimdə gerçəyəm mən, 
Əhdə sadiq göyçəyəm mən. 
 
Həsrətinnən ilim yanar, 
Əlim çatmaz, əlim yanar, 
Gileyimdən dilim yanar, 
Fəğanımdan od alaram, 
Alzışımdan dad alaram. 
 
Bir qulunam – eşq elindən, 
168 
 
Köz almışam od dilindən, 
Dad yarımçıq, dad əlindən – 
Matım-qutum quruyubdu, 
Kim gahgirdən yarıyıbdı??? 
 
Peşman olsan son başı sən, 
Qədirbilməz, ay naşı sən! 
Uçursan da bəxt quşu sən, 
Dövrə vurar, başa qonmaz, 
Perik düşər, haşa qonmaz...   
 
       
ƏSMƏRİM 
                          Tahirəyə 
 
Bu yaşın sevgisi yandırıb yaxar, 
Bu yaşın qadası sındırıb sıxar, 
Bu yaşın qayğısı qandırıb baxar, 
Gizləmə eşqini, danma, əsmərim! 
 
Gizlicə baxırsan, gizli yanırsan, 
Deməyə tapmırsan, sözlü yanırsan, 
Yolunu çaşırsan, izli yanırsan, 
 Gizləmə eşqini, danma, əsmərim! 
 
Mənalı gözlərin deyir, hər nə var, 
Çırpınan ürəyin sayır, hər nə var, 
Onsuz da görənlər duyur, hər nə var,                                                                                                          
Gizləmə eşqini, danma, əsmərim! 
 
Zülmət pərdəsini açıb gəlmisən, 
Röyadan ayılıb, qaçıb gəlmisən, 
Mövlam buta verib, içib gəlmisən, 
Bu Allah hökmüdür, danma, əsmərim! 
Çaşıb yad yuvaya qonma, əsmərim! 
 
                HAÇAN 
Xalq şairi BƏXTİYAR VAHABZADƏYƏ 
169 
 
    
İncidir qəlbimi el, oba dərdi, 
Kəsilmiş tüstülər, kor soba dərdi, 
Ağ yalan, xoş vədlər, “and”, “toba” dərdi, 
Ədalət divanı qurular haçan? 
 
Alqışlar, təriflər yarışdırıldı, 
Əjdaha mələyə sarmaşdırıldı, 
Dünya başdan-başa qarışdırıldı, 
Bulanan arzular durular haçan? 
 
Nəfsinə qul olan acgöz zəlillər, 
Qeyrətsiz, şərəfsiz, qəlbən əlillər, 
Bu xalqın qanını soran zəlilər – 
Şişərək partlayar, qırılar haçan?! 
 
Baş altda yastıqdır yağlı yalanlar, 
Doymadı yığdıqca həris klanlar, 
Atası, anası filan, filanlar – 
Zina balasına darılar haçan!? 
 
Müstıbid  qandalı qolda, biləkdə, 
Bəsirət qan  qusur kələk-küləkdə, 
Kafirə işləyir çərxi-fələk də 
Haqqın dərgahına burular haçan?!! 
 
Azadlıq payımız yaraşıq sözə, 
“Gülüstan”* dərdimiz muştuluq bizə, 
Qanımız fışqırır kip brynimizə, -- 
Beyinə sızan qan sorular haçan?!!     
 
---------------------------------------------------- 
*1813-cü  il “Gülüstan” sülh müqaviləsi 
             
              KÖNLÜMÜ 
                                      Həddindən  artıq  həssas  adama 
 
Hərdənbir dursaq da nəfəs-nəfəsə    
Təkbətək  “düşürük” dəmir qəfəsə, 
170 
 
Utanmaq zinətdir abırlı kəsə, 
Bu ismət, yar, sənə bağlar könlümü.  
 
Qoşayıq, aramız yerlə  göy qədər, 
Söykənən çiynimiz isinər *hədər*, 
Titrədir ürəyi umsuq bir kədər, 
Çathaçat bu vüsal dağlar könlümü. 
 
Əlindən tutmağım mənə təsılli, 
Bir vaxt qovuşası günə təsəlli, 
Ovudar qəlbimi yenə  təsəlli – 
Nə olar kiritsən ağlar könlümü... 
 
 
TAHİRƏYƏ 
                    (Zarafat) 
Evlənməyimizin  otuzilliyi  münasibətilə 
 
Nifrət edib əyriyə, 
Qoydun  məni  yüyrüyə. 
Yüyrük  məni incidər, 
Ümid  olsan  qeyriyə. 
 
Qeyri  ola  doğma,  yad, 
Sənsiz  sınıq  qol, qanad. 
Qayğı  başdan  aşsa  da, 
Sənsiz  zindan  bu  həyat. 
 
Getmə, gülüm, gözümdən, 
Söhbət  açma  dözümdən. 
Dözüm  ucuz  ölümdən, 
Ölüm  baha  özümdən. 
 
Otuz  illik  yol  keçib, 
Dərə, təpə,  yal  keçib 
Şirin  tama  qovuşduq – 
Candan  cana  bal  keçib...   
                                       07.02.2001. 
 
171 
 
MƏNDƏN KÜSƏNİM 
 
“Sən məni bir dəfə başa düşmədin” – 
Söyləyib köksünü ötürdün dərin. 
Gözlədim, durduğum yoldan keçmədin, 
Bilinmir əsrarın, bilinmir yerin. 
 
Nə deyim, bəlkə də  haqlısan, gülüm, 
Ürəkdən ürəyə yollar bağlıdır. 
Gözüm gözlərinə, əlinə əlim, 
Sevinclə  aşılan qollar bağlıdır. 
 
Sevgini, həsrəti duymağa nə var, 
Gözündən  süzülsə ürəyin odu. 
Atalar deyib ki, axtaran  tapar, 
Özü tək ötəri röyanın  dadı. 
 
Sevgini, nifrəti anlamaq asan, 
Anlamaq çətindi fitnəni, feli. 
Artıq  başa düşdüm, demək sən busan, 
Boğazdan yuxarı danışan dili. 
 
DAD_BİDAD OLSUN 
                                   C.T. üçün 
 
İncilər, gövhərlər dərya dibində, 
Namus  da,  qeyrət də qandadır, qanda. 
Doğulan  hər uşaq nəslin davamı, 
Paxıllıq, xəbislik  candadır canda. 
 
Quyunun  özündə  su olsun  gərək, 
Daşıyıb tökməklə  su qalmaz  onda. 
İnsana kökündən ad qalsın gərək, 
Rəmzi adlardan da ad olmaz onda. 
 
Elə baş qaxıncı, töhmət olan kəs, 
Utanıb ölməzmi, elim var desə?! 
Udduğu hava da, nəfəs də əbəs, 
172 
 
Haqqı yox kiməsə: dilim var – desə.  
 
Görünməz  heç  kəsin  xeyir, şərində, 
Sığınar  qoltuğa, qoltuqda  gəzər... 
Soy-kökü  naqisdir, axtar  dərində, 
Uyumuş  mayadır, qıcqırar,  azar. 
 
Özübdən  razıdır, danışar  lovğa, 
Dediyi  yalana  inanar  özü, 
Tale  ümidində -- baxmaz  uşağa, 
Doğması  yanında  qınanar  özü. 
 
Şər  deyər  hamıya,  şəbədə  qoşar, 
Istər  yaxın  olsun,  istər  yad  olsun. 
Sıxılmaz  usanmaz,  həddini  aşar, 
Uzaq  beləsindən,  dad-bidad  olsun... 
 
 
 
 
 
TANRI BİZİ ÖZÜMÜZDIN QORU SƏN 
                                                Şaid dosyum  Məmməd Aslana 
 
Çox da gəzmə şərik dərdə çarə sən, 
Çəkilərsən öz içində dara sən, 
Rəzil “bizik”,  yoz istəsən hara sən, 
Günahkarıq! Yarı “mənəm”, yarı “sən, 
Tanrı, bizi özümüzdən qoru sən!  
 
Küstü  tutub  bizi  yıxan  özgədi? 
Içimizdə  özümüzlə  birgədi, 
Harınlardır, sürü- sürü, cərgədi, 
Günahkarıq! Yarı” mənəm”, yarı “sən”, 
Tanrı,  bizi  özümüzdən  qoru  Sən! 
 
Kimə  desən hər nə  varsa  sayanıq, 
Son  ümidi  hərisə  də  qıyanıq, 
173 
 
Unutqanıq, şirin  sözə  uyanıq, 
Günahkarıq! Yarı “mənəm,”yarı”sən”, 
Tanrı, bizi  özümüzdən  qoru Sən! 
 
Kişi  yıxar, amma  kəsməz- xülyası, 
Yıxılanın  gürzə  ilan  balası 
Olduğunu  yaddan silmək  bəlası!— 
Gunahkarıq! Yarı “mənəm”, yarı “sən”, 
Tanrı, bizi  özümüzdən  qoru Sən! 
 
Şöhrət  üçün  oda, közə  qalannıq, 
Başçı  olub, qardaş  atdan  salanıq, 
Qatilə  dost, dostdan  qisas  alanıq, 
Günahkarıq! Yarı “mənəm”, yarı”sən”, 
Tanrı, bizi  özümüzdən  qoru  Sən! 
 
Bu  dərd  deyil, qəlbə  düşən  güvədir, 
Ruhu  əzən  kirkirədir,  həvədir. 
Xərçəngmidir, atommudur, nüvədir? 
Bu  girdabda  yarı  görüm, yarı  sən, 
Tanrı, bizi  özümüzdən  qoru  Sən! 
                                                 02.04.2001 
 ALLAH 
                             T...ə 
 
 
Böhtan  deyib  şəbeh  qurdu, 
Dost  qəsdinə  dolub  durdu, 
Beləsində  haqqım  vardı, 
Kaş  burnundan  gələ, Allah! 
 
Paxıl, xəbis olan  kəsdi, 
Xain,  murdar qalan kəsdi, 
Andı, vədi  yalan  kəsdi, 
Eldə  rüsvay  elə, Allah! 
 
Ürəyində  ilan  yatıb,  
Kin- küdurət  kalan  yatıb, 
Tamahında  ölən  yatıb, 
174 
 
Gözü  diri  ölə,  Allah! 
 
Allah  xofu  yoxdu  canda, 
Şeytan  sövqü  çoxdu canda, 
Insanlığı  yaxdı  canda, 
Qanmır, bilmir  hələ, Allah! 
 
Didir  səni  için- için, 
Kinli  nifrin,  bilməm nəyçün, 
Sürüklənər  bir gün  köçün,-- 
Qurar  layiq  tələ  Allah! 
 
Adım  ağır  bir  daş oldu, 
Düşdü, hədəf  ağ baş  oldu, 
Bilənlərə  çox xoş  oldu, 
Bilməyən  də  bilə, Allah! 
 
Qənim  mənə  ana, bala, 
Heç  bilmirəm nədən  ola,  
Niyə  kafir, müşrik  qala,-- 
Iman  kini  silə,  Allah! 
 
            QURDLU BULAQ 
(İddiası  özündənböyük  uydurmaçıya) 
 
Lehməli, otlu bulaq, 
Qurumuş, qurdlu  bulaq, 
Özündən  çox razısan, 
Gözü kor, “mutlu” bulaq. 
  
Paxılı  gözdən ola, 
Taqətdən,  dizdən ola. 
Gor ola, dərin yata, 
Tabutu  bizdən ola. 
 
Yer ola barı oban, 
Yandırmaz zərrə çaban. 
De, bəlkə mürşid olub, 
Noxudbaş,  keçəl baban. 
175 
 
 
Uydurub  uyma şair, 
Düz  bilib sayma, şair. 
Yalan var düzə oxşar, 
Oxşamır yayma, şair. 
 
      BƏSTİ XANIM         
(Jurnalistin şəxsi albomu üçün) 
 
Qızılgülün əsmərisən, 
Yaz mehisən, əs bəri sən, 
Uğur elə nəhsləri sən – 
Hidayətsən, Bəsti xanım! 
 
Bir görənə  ömür boyu, 
Haqq butası, sevgi payı, 
Ömrə zinət – sən bal ayı – 
Məlahətsən, Bəsti xanım! 
 
Dərya  içi gövhər, dürsən, 
Həm küllisən,həm də birsən, 
 
Kim  bilir ki, sən nə sirsən,ım, 
Nə  heyrətsən, Bəsti xanım! 
 
Dinər, səni lal da görsə, 
Sevər, cavan, çal da görsə,-- 
Qalxar, ölü halda görsə, 
Nə  qüdrətsən, Bəsti xanım! 
 
Qəlbə nəğmə səsin, sözün, 
Cana  məlhəm nurlu gözün, 
Bilirsənmi heç sən özün? – 
Ülviyyətsən,Bəsti xanım!     
 
Səni  billəm  balam, bacım, 
Mehribanım, məhrəm tacım, 
Vəsvə  çatmır şair gücüm, 
Nə  xilqətsən, Bəsti xanım! 
176 
 
                                               25.05.2001. 
 
              FƏDAKARIM  
                                 (Ömür gün yoldaşıma) 
 
Çal-çağırlı ad günümə, 
Məğmun, məğşuş bəd günümə, 
Doğmalara yad günümə -- 
Fədakarım, fədakarım... 
 
Şərik çıxdın hər qaqyğıma, 
Ilk duyğuma, son duyğuma, 
Haqqın  çatır pak sayğıma, 
Fədakarım, fədakarım... 
 
Hamı məndən keçər olub, 
Gen dolanıb, qaçar olub, 
Hər dözümə düçar olub, 
Fədakarım, fədakarım... 
 
Həyat yolum  sərt olubdu, 
Örnək ömrüm mərd olubdu, 
Dərdə məlhəm dərd olubdu, 
 Fədakarım, fədakarım... 
 
Sevgim, eşqim – naz-nemətim, 
Tükənməyən bol sərvətim, 
Saf xilqətim, şux qeyrətim – 
Fədakarım, fədakarım... 
 
 
İTƏN ARI GƏZ ŞUŞADA  
                                              Vətən oğluna 
 
Şərəf gedib Qarabağla, 
Al üstündən qara bağla. 
Vətən məğşuş, keç qanından, 
Məlhəm elə, çarə bağla. 
 
İtən arı gəz Şuşada, 
177 
 
Hünərini yaz Şuşada. 
Cıdır düzü, Xarıbülbül – 
Məzar yerin – qaz Şuşada. 
 
Ərimgəldi* sehrəngahın, 
Heykəl yerin – barigahın.** 
Vətən oğlu, qalx ayağa! – 
Qürur yaysın qoy gorgahın. 
 
Tarix keçən qala bürcün – 
Sınıb  uçan qala bürcün. 
Bayraqlansın üç rəng ilə 
Qeyrət saçan qala bürcün. 
 
Ağabəyim***yad düşübdü, 
İsmətinə od düşübdü. 
Yaddan çıxıb  Qarabağı, 
Qismətinə bəd süşübdü... 
 
Pənah xanın**** ahı ağlar, 
Perik düşən ruhu ağlar. 
Çatlayıbdı goru bütün, 
Viran Xanəgahı ağlar. 
 
Xarıbülbül – Əsir olan! – 
Yağışla yox, qanla sulan. 
Qatışıq qan sənə haram 
Cücərtsə də  yalan, yalan!!! 
 
Hər nə əkdik – yalan bitdi, 
Qayğı çəkdik – kalan bitsi. 
Namus, qeyrət itən yerdə 
Dünya boyda filan bitdi... 
 
Bu nə sirdir, açılarmı? – 
Qədər, qismət! – Qaçılarmı??? 
Günahkarı  asammadıq, 
Bu günahdan keçilərmi??? 
 
178 
 
 
             FLORA OXUDU 
 
Bütün  təqdimatların,  epitetlərin fövqində 
duran Flora  xanım  Kərimovanı  31dekabr 
2000-ci  ilin  son  gecəsi  “Spase”  teleka- 
nalında, nəhayət, dinləmək  səadətinə qovuşduq... 
                            
Oxu! 
Darıxmışıq 
Nə  vaxtdan  bəri  səsinə, 
Qarabağ  kimi – 
Şuşa, 
Laçın, 
Kəlbəcər  kimi. 
Qubadlım – 
Dəmirçilər, 
Mollu – 
Qəhrəmanlıq   simvolu 
Nəbi  kimi, 
Həcər  kimi... 
Oxu! 
Sənin  səsin 
Adi  səs  deyil, axı! 
Xaribülbül  ətri, 
Cıdır  düzünün 
torpaq  dadı  var  səsində, 
Şuşa  havasının  saflığı, 
İsa  bulağının  şirinliyi, 
Topxana  meşəsi – 
Yaşıl  yarpaq  dadı  var  səsində... 
Heyrət, 
Əzəmət, 
Vüqar , 
Qübar  səsinlə, 
Xanımlar  xanımı 
 kübar  səsinlə 
deşib  qayaları 
Günəşə  boylanan 
179 
 
zərif  çiçək  bildim səni – 
Daş  üzərində  çiçək!!! 
Xəcalətdən 
üz  çevirdi  yana, 
əydi  boş  qazan  başını, 
içindən  yana-yana 
sənə  dəyənək  qaldıran 
səsini eşitcək... 
Bu  gün – 
Sənə  diqqət  kəsilmişdi 
Eşidən, 
Duyan, 
Qanan, 
Dinləyən 
bütün  AZƏRBAYCAN!!! 
Səsində  canlandı 
böyük  həqiqətin 
böyük  sükutunda 
yatmış  HƏYACAN!!! 
Bu  həyacan – 
25  noyabr 
Xəzərin  dibində  mürgüləyən 
Qəfləti  qəzəb  təkanı – 
Səsinin  əllərində 
möhkəm  tutulmuş 
gördüm      
möhtəşəm  Elşibəy  sükanı... 
 Səsin 
dilindən  qapıb  Şəhriyarın 
“Oyan!  Oyan!  Qalx!  AZƏRBAYCAN” 
kəlmələrini   
səpirdi   
həmrəykik  günü 
bütün  dünyata... 
Mat  qalmışdım 
heyrətdən 
 ovsunlanmış  qəlbimlə, 
səsindəki  çağırışa – 
Havalanmış 
180 
 
hay-hataya ...       
                    31.12.2000. 
 
 
 
 
 
İSRAR  
                                      
                       Loğmana 
Yağışlı   
yağmurlu 
gecələrin 
vahiməli  zülmətinə  bürünüb 
itəcək  olsan, 
Gözlərinin  heç  vaxt 
görə  bilməyəcəyi  dibində 
dənizin  
bitəcək  olsan 
mirvarilərtək 
çaxacağam, 
Qvub  qaranlıqları 
sönməyəcəyəm 
ta  səni tapanacan... 
Özünə  inamın 
bəsirət  gözləriylə 
axtarıb,  arayıb  baxacağam, 
Səni 
görünməzlikdən, 
yenilməzlikdən  qapanacan... 
heykəl  olub  duracağam 
ümidin  məhvərində -- 
Səni  duyduğum  yerdə, 
Sənə  tapınıb, 
Sənəu  yduğum  yerdə... 
Gecəli-gündüzlü 
gəzəcəyəm  eli,  obanı – 
Sənli  dünyanı 
181 
 
başdan-ayağa. 
Vuracağam  özümü 
oda,  közə. 
Dolmuş  qara  bulud  kimi 
çalxanıb,  çaxnaşacağam, 
sıxacağam 
doluxsunmuş  gözlərimi 
dağa,  daşa, -- 
Yaşıl  məxmər  səriləcək 
şəmənə,  düzə, 
Dvamlı  olacağam 
can  atmada, 
sənə  çatmada – 
Dab  üzü   
göl  üzərinə  çökən 
ağappaq  tül  duman  içində 
al-qırmızı  duvağa  bürünmüş 
Tanrı  butasını 
gətirənəcən 
evimizə...  
 
 
 
 
 
GƏRƏKLİK 
 
                                      Özünü  özündə  itirmiş  dostum 
                                      Arif  yaquboğluna. 
Qu  deyəndə 
        qulaq  tutulan 
gecələr 
tənhalıqda 
pərqu  yorğan-döşək 
yaladıqca 
ilbizlər  kimi 
yeyər  səni – 
yağır-yalaq  olarsan... 
Qurdla  qiyamətə  qalmış 
qarı  kimi 
kimsəsizlik 
182 
 
əyər  səni – 
Təkəbbür  ötküsü, 
Övlad,nəvə  nəvə  itkisi – 
Ömür  biykisi – 
Vahimələr  içində 
bağlrdalaq  olarsan... 
Gündüzlər – 
ha  çabalasan  da 
baş  aça  bilməzsən 
bir-birindən  ötkün 
ailə, 
uşaq  qayğısından, 
havalanmış, 
fağır olarsan... 
Əriyərsən 
Için-için, 
yanıb  öz  odunda 
şam  kimi, 
kənar  qaldıqca 
doğmaların 
sayğısından,-- 
kövrəlmiş, 
qəhərli, 
hər  yetənə  sığınıb 
ağlağan, 
fağır  olarsan... 
Hamı – 
Doğmalar 
səndən  umar 
yanım, 
ülfət, 
mehri-məhəbbət, 
Fəqət, 
düşməzsən  kimsənin yadına, 
Göy  yerə  qapansa, 
qopsa  qiyamət... 
Büdrəyib  yıxılsan, 
azar adlı  mələyin  qoynuna, 
Düçar  olduğun  tənhalıqda 
183 
 
kimsə   
çatmaz dadına, 
Elə  hey 
yanacaqsan 
için-için 
bu  kimsəsizlikdə 
özün  öz  oduna... 
Doğrudur, 
deyilsə  də  insan 
yük  düzəldib 
qərib  düşən 
çöl  daşı – 
Ocaq  daşı, 
el  daşı, 
Amma  gərəkdir 
bir-birini  tamamlayan, 
hər  “para” ya – 
Hər  kəsə 
hava  kimi, 
su  kimi 
qolboyundaş, 
qucaqdaş, 
sədaqəti  şərik 
önür,  gün  yoldaşı!!! 
Olub-olan  oldunu?!. 
Olub-qalan  oldumu?!. 
                                      28.01.2001.    
 
            İBRƏT – ÖRNƏK 
 
                            Şair  Rüstəm  Behrudiyə 
 
Cəhənnəmin 
pıqhapıqla 
qaynayan 
qır  qazanı  içində, 
“Niyə?”,”Nəyçün?” 
                      suçunda 
hiddətindən 
184 
 
donub, 
Əsim-əsim  əsirdi, 
Buz  heykəıə  dönüb 
                       susurdu 
              bir  mələk, 
Ac, 
yalavac 
canavarlar  kimi 
uladıqca, 
vıyıldadıqca 
qara 
səmum  külək... 
 
                    11 
Kimdir  
“Niyə”lər, “Nəyçün”lər – 
Kəşməkəşlər  yaradan 
bilərəkdən  
fitnəkar? 
Təkcə 
      siyasi fahişələrmi 
günarkar??? 
Bəs 
görüb,  duyub 
susanlar??? 
Başını  qoltuğa  soxub 
quyruğunu  qısanlar? 
                                       28.04.2001.  
 
          ÖRÜN ORTASINDA 
 
                       1 
  
Qoşa  gedərdik 
yekəxana,  ağayana 
insan  dənizində, 
ali 
canjılar  axınında 
çiyin-çiyinə, 
185 
 
yan-yana... 
Nə  səs  eşidərdik, 
nə  təbəssüm  grərdik 
bizə 
heyrətlənən 
bir  kimsə  bənizində... 
Gedərdik   
yol  gödəkliyinin, 
zaman  darmacallığının 
qorxusu  canımızda, 
dəruni  bir  arzumuz; 
uzanaydı  yollarımız 
kaş, 
Dünyanın  o  başınacan, 
Gedəydik  yavaş-yavaş. 
Gedəydik  vaxt-bivaxt – 
Nə  mənzilimiz  məlum, 
nə  məhdud  zamanımız, 
təkcə  yollaraydı 
güvəncimiz,  gümanımız... 
...Allah  əsirgəməsin, 
  Uzatsın 
 ömür  yollarnı, 
  versin  başacan. 
Heykələ  dönmüş, 
qoşa  dayanmış 
əbədiyyət  ünvanlı 
məzar  üstü  daşacan... 
  
                 11    
 
Belə  düşünərdik 
Bir  vaxt,  bir  zaman – 
Irəliyə,  geriyə  baxmadan, 
Nə  uşaq  vardı, 
nə  ev, nə eşik, 
Çox  keçmədi 
gödəldi  yollar, 
artdı  qayğılar 
186 
 
                   yaman, 
Yarandı  ilk  beşik – 
Gödələn  yolların  davamı, 
Qələbəyə  aparası 
mənim  taleyimlə 
atəşkəsdə  olan 
şərəfli  davamı... 
 
         ŞÜKRANLIQ 
 
Beş  ildən  artıq  idi  ki,  gözəl 
Həvvanın  diri  gözləri  iflicdən 
ölü,  daşlaşmış  qılçalarına  baxırdı... 
 
Gedir, 
Yeriyirı 
on  səkkiz  yaşlı 
yazıq  qızcığaz, 
Hər  ikiqılçaları – 
addımları, 
 
dolaşıq, 
pozuq  qızcığaz. 
Yeriyir   
səksəkəli,  sürüncəkli, 
Əyninə 
al  qırmızı  geyinmiş, 
Başı  yaşıl  bürüncəkli. 
Gedir, 
hara  gedir? – 
Məramsız, məqsədsiz   
təki  yerisin. 
Gedir, 
Bəlkə  də  qayıdır 
mənzilbaşından  evinə. 
Gedir, 
ya  da  gəlir 
danışa-danışa, 
gülə-gülə, 
187 
 
sevinə-sevinə... 
Mən  də 
yeriyən  gördüm  Həvvanı, 
Qabağa  verib  heyrətli  sinəsini 
özünə  heyranlıqla, 
yerişindən  xəbərsiz, 
yanını  basa-basa 
gedirdi, 
ya  gəlirdi 
ördək  kimi,  qaz kimi – 
Yarırdı  havanı, 
Zirvədən  zirvəyə 
uçurmuş  kimi, 
Xilasını  görüb, 
qismətinə  qaçırmış  kimi. 
Neçə  illərdir 
dünyadan  xəbərsiz 
qapılıb  otağına, 
Zəncirlənmişdi 
                     Yatağına. 
İflicdən  daşlaşmış 
“qobur”qılçalarına  baxıb 
                                ağlayırdı... 
Görən, 
duyan 
doğmaları,  yadları 
qənirsiz  gözəlliyini, 
məlahətli  səsini, 
ümidsiz  baxışlarını, 
məlul, miskin  durumuyla 
odsuz,  ocaqsız 
yandırırdı,  dağlayırdi... 
Bu  gün – 
Allahın  qüdrətiynən, 
rəhmiynən,  kəramətiynən 
diksinib  çığırdı, 
ayıldı  yuxudan, 
sışrayıb  bağırdı, 
qalxıb 
188 
 
yıxıldı 
qorxudan – 
Oda,  alova  atırmışlar  kimi, 
Diri-diri  ocağa  çatırmışlar  kimi... 
İndi  isə 
gedir 
danışa-danışa, 
sevinə-sevinə, 
Sığmırdı  can  evinə, 
Alıb  sinəsinə, 
Basıb  bağrına 
dünyanı  doldurmuş  səadətini, 
Yeriməyi  bacaran 
insan  olduğunu  bilə-bilə. 
Gedir, 
Sanki 
uça-uça, 
qaça-qaça 
həyata  heyranlıqla, 
Ürəyi  dolu 
Allaha  şükranlıqla, 
Yeriməyə  haqqı  olan 
yeriməyə  qadir 
xoşbəxt  insanlardan  biri  kimi... 
Gedəcək  
bundan  sonra 
daha  sərbəst, 
dəstələyə-dəstələyə 
ömrün 
günlərini,  aylarını, illərini 
gözü,  könlü  tox, 
Həyatını 
yerbəyer  etmək  qayğısı 
çəkə-çəkə... 
Kəşməkəşlərdən  çıxıb, 
düşərək  bərkə, boşa   
yaşayacaq 
bir  ömür  baş-başa, 
Ürəyinə  yatan 
Tanrı  qismətiynən  qoşa... 
189 
 
 
OĞLUM LOÖMANA 
 
                          Tələbəlik  illərinin bitməsinə 
                        təəssüflənirdi. 
 
Getdi 
qayğısız, 
ərköyün  illər, 
Ömrün  xatirə  güzgüsündə 
sayrışan, 
parlaq,  löyün  illər. 
Tələbə  idin – 
sultan  idin, 
xan  idin, 
Gözəllərə  seçim idin, 
güman  idin, 
Ümidlərə 
şəfəqlənən 
dan  idin... 
Dünya  dedikləri 
Qartımış  mələk – 
Tərsinə  fırlanan 
bu  şətxi-fələk 
birini  ucaldar 
zirvədən  zirvəyə, 
Birini  yumalar 
tələli,  torlu  bərəyə. 
Ağladar  birini 
gülən  çağında, 
Qaldırar  birini 
ğlən  çağında... 
Nə  qədər 
olsa  da  ömrün 
burulğan, 
kəşməkəş, 
Vermə  özünü  sən 
nəfsinə  peşkəş. 
Büdrəmək,  dolaşmaq 
190 
 
ayıb  ki  deyil, 
Məsləki  yolunda 
a sılan, 
soyulan 
hayıf  ki  deyil. 
Salıb  itirməsən 
səbri,  təmkini, 
Ağılla  dərk  etsən 
Allah  hökmünü, 
Çarəsi  tapılar 
hər  müşkülatın, 
Olar 
atana,  babana  layiq, 
(yarıtsın  Xaliq) 
hamıya  örnək, 
hamıya  lazım, 
mənalı  həyatın... 
İstəsə  də 
bacarmaz  çoxu, 
Sən 
həkimsən  axı!!!     
 
  NAŞI NADAN DİNƏN YERDƏ 
                  
 
Bəxt  ulduzu  sönən  yerdə, 
Aqil  taxtdan  enən  yerdə, 
Naşı,  nadan  dinən  yerdə -- 
Haqqa  şərik  çıxacaqdır. 
 
Kimdi  seçən  tərs,  avandı, 
Talismanın  nəhs  qovandı. 
Ümidsizlik  sərt  divandı! – 
Vardan  yoxa  axacaqdır. 
 
Damcıya  bax,  daşı  dəlir, 
Göydən  qopur,  başı  dəlir, 
Yanaq  yanır,  huşu  dəlir, 
Kim  bu  seyrə  baxacaqdır?  
191 
 
 
Cağdan-cağa  ilmə  düzdün,   
Qədimlərdən  gəlmə  dqzdün. 
Şah  əsərə  kəlmə  düzdün, - 
Qərinələr  yıxacaqdır – 
Milli  möhür  sıxacaqdır... 
 
                     
BİLMƏM 
 
                                          Loğmana 
 
Oğrun-oğrun  baxdın,  gülüm! 
Məni  oda  yaxdın,  gülüm! 
Sudan  quru  çıxdın,  gülüm – 
Kimə  nəyi  deyə  billəm. 
 
Mövlam  verən  butanı  sən – 
İlkin  duyub  tutanı  sən, 
Üzə  düşüb  atanı  sən – 
Haqq  aşiqi  saya  billəm. 
 
Kövrək  ürək  çabalardı, 
Baxışların  yalvarardı, -- 
Gözlərin  çox  dilavardı, 
Lallığını  həya  billəm. 
 
Çıxdaş  olub  ələnmərəm, 
Vüsal  üçün  dilənmərəm, 
Müdam  sevər,  öləmmərəm – 
Belə  sevgi  duya  billəm. 
 
Bu  sellənən  ay  nurudu, 
Haqdan  gələn pay  nurudu, 
Nurlu  qəlbin  soy  nurudu, 
Layiq  ollam  soya,  billəm.  
 
Uçar  ömrün  taxtı,  tacı, 
Dada  çatmaz  qardaş,  bacı, 
192 
 
Yəqin  bir  gün  acı-acı 
Sənsiz  ömrü  söyə  billəm. 
 
                       
                    NADİR 
 
               (Proloq) 
                 
                1     
Sənə bənzər kimsə yoxdur, a bala, 
Ovuda qəlbimi, təsəlli ola... 
                      11 
Almaq  olmur qeyrəti 
nağıldan,  dastandan, 
Xoş  meyvəcat, 
şirin  yemiş  deyil  ki, 
yığasan  bağ-bağatdan,  bostandan. 
Bal  da  deyil, 
min  bir  növlü  çiçəkdən 
minlərlə  arı  ailəsi – 
çəkmiş   ola 
zərif,  ufaq  ləçəkdən.    
Qeyrət  insan  qanına 
düşər  ilkin  mayadan... 
Namus,  şərəf  daşıyan 
Hər  insanda  genidir – 
nə  məzhəbi,  nə  dinidir, 
Gendə  saflıq  yaranar 
Halallıqdan  həyatda... 
İgidlik  qeyrətin 
bariz  əməlidir, 
Minbir  çək-çeviri 
olsa  da  ömürdə-gündə, 
Saxlar  özünü 
hər  təbəddülatda... 
193 
 
 
                       111 
 
Göz  açdı  dünyaya 
qızmar  günəşli  gündə -- 
18  iyun  1967  sənədə, 
 Bilmədi  ki, 
iyirmi  altı  il 
davamlı, 
şərəfli  bir  ölüm 
sevə-sevə  yol  gözləyər, 
pusqu  çəkər  öndə. 
Dolduqca   o,  yaşa, 
böyüdükcə   ilbəil, 
Dili  söz  tutanda 
bilmədi  ki,   
nə  ata  deyəcək,  nə  ana, 
Hər  biri  çox  özgə, 
çox  yad  olacaq  ona. 
Hərə  öz  işində, 
hərə   öz  kefində, 
Bir  dəfə  açılmayan, 
bircə  dəfə  gülməyən, 
Ata,  ana  qoynunda 
nazlanıb  uyumayan, 
pərvaz  nədi  bilməyən 
Nadir 
elə  o  vaxtdan – 
iyirmi  altı  il  öncə 
hüznə  durmuşdu 
sanki 
öz  məzarı  önündə -- 
öz-özünün  dəfnində. 
Böyüdü, 
orta  məktəb  bitirdi, 
Mərkəzdən  uzaq  bir  kənddən 
”alçı”  duran  taleyi 
onu  Bakıya – 
ali  məktəbə  gətirdi. 
194 
 
Doğma 
nəvazişə,  qayğıya 
tamam  möhtac  içində -- 
Bər-bəzəkli, 
şux  geyməyə, 
Səhər,  axşam 
naz  edib, 
ləziz  xörək  yeməyə 
yerli-dibli 
ehtiyac  içində... 
İmtahan  verdi 
               tələbə  oldu, 
Özünü  yeni-yeni  qayğıya, 
Ağır-ağır  yükə, 
bir  girdaba 
                     saldı – 
Öz  xoşuna  çəkə-çəkə! 
Çox  arxasız,  köməksiz, 
sanki 
yetim, 
yiyəsiz, 
“valideynsiz”, 
dayəsiz – 
Qol-qanadsız, gərəksiz! 
Can-can  deyən  çox  idi, 
Qayğı  çəkən  yox  idi... 
 
               4 
 
Kim  idi  gwnahkar – 
Işıqlı  arzuları  üstə 
qara  pərdə  çəkənmi? 
Onu 
qarabaqara  izləyən, 
hər  addımda,  hər  anda 
pusqu  çəkib  gözləyən 
aza  qane  olmağlmı? – 
Ruhu  əzib,  zəhlə  tökənmi? 
Atalı,  analı 
195 
 
kimsəsiz, 
yetim  qalmağımı? 
Yoxsa, 
təkəbbürlə 
dik  tutaraq  başını, 
yanlış  deyib 
ata,  ana, 
qohum-əqrəba  öyüdünə 
soyuqqanlı,  
qulaq  asmayan  yar-yojsaşına: 
--Tüpürdüyünü   yalamaz, 
Kişi  olan  bir  kimsə -- 
Dediyindən  dönərsə 
ondan  kişi  olamaz – 
deyən, 
tərs,  inadkar, -- 
guya  xotkar, 
özündən  müştəbeh, 
oxlov  udmuş  kimi, 
oğul  adlı  varlığa 
tapınmamış,  yanmanış, 
qart  bir  atamı??? 
Yoxsa, 
nə  etdiyini  bilməyən, 
öz  fikri,  düşüncəsi, 
son  qərarı  olmayan, 
xoş  günlər  üçün 
tutulmayan,  dolmayan, 
yalnız 
yeyib-içməyi, 
yayıb-durmağı  qanan, 
içi  zülmət, 
çölü   heyrət, -- 
Dözüb  tablaşmaq, 
Dinləmək 
məşəqqət, 
cavabı  zillət, 
savadsız,  naşı, 
çaxnaşan, 
196 
 
toqquşan, 
təzadlar  içində 
buz  heykəl – 
                anamı??? 
Kim   dayansın 
ətil  üstündə, 
boğazında 
həlqələnmiş  kəndir, 
Kim  özünü 
suçlu,  günahkar  bilib 
                    dinəndir!?. 
Yazıqlar  onamı!!! 
   
                     4 
 
Mabat  deyil, 
qəpiklə  ölçülürdü 
Nadirin 
gündəlik   
haqq-hesabı, 
alışmışdı  illərin 
yoxa  dönmüş  hökmübə. 
Fəqət, 
anlaya  bilmirdi 
bu  gedişlə  ömrünün 
sonu  nə, 
qisməti  nə,  hökmü  nə? 
İxtilaflı,  dolaşıq  suallar 
güvə  olub  yeyirdi 
için-için 
saf,  ləkəsiz  qəlbini, 
Atam  gəlmişdi  dünən, 
anam  sovqat  göndərmişdi  dünən 
otaq,  çarpayı, 
qrup,  patok 
yoldaşlarının 
qürurlu, 
şad,  xoçbəxt  anını 
duyduqca  yandırırdı 
197 
 
həsədsiz,  qəzəzsiz 
dərd  çəkəsi 
           5                  
 
Gündəliyindən 
 
Bir  gün 
2-ci  saat 
qrup  məşğələsinə 
gəldi 
ağayana  
gözəl-göyçək 
bir  xanım... 
Öz-özünə  düşsnər, 
Özü  danışar, 
özü  dinləyərdi  Nadir  
hərdən  bir-bir: 
rus  dili  dərsi  keçəcəkdi bizə, 
dərsin  sonunda  hər  birimizə 
Puşkinin”Qiş  axşamı” şerini 
tapşırdı  əzbər  öyrənək. 
Nadir  əl  qaldırıb 
Utancaqcasına  dedi: 
--Olarmı elə  indi  deyək? 
--Olar! Olar!  Əlbətdə! 
Söylədi  şeiri  Nadir... 
Dinlədi  hamı. 
Puşkinin  ecazkar 
“Qış  axşamı” – 
Necə  təmiz, 
aksentsiz 
səsləndi  
kənd  uşağının  dilində. 
Elə  bil  ki, 
Bu  axşamın 
sazağı, tufanı 
kədərə  dönüb, 
hopub 
əbədi  qalmışdı 
198 
 
bu  gəncin 
qəlbində,  könlündə -- 
Belə  düşündü  müəllim, 
Sağ  ol!- dedi  Nadirə. 
Soruşdu: -- Kim  olub  sənin 
Bu  şeiri  öyrədənin? 
İlk  dəfə 
çox  titrək, 
bir  az  qəzəbli, 
bir  az  kövrək 
dilində  səsləndi 
adı  atasının. 
O dərsdən  sonra, 
tamam  bir  il  boyaboy 
danışdı  müəllim  elə  hey 
Nadirin  atasından – 
Bilmədən 
atası 
olduğunu... 
Beş  illik  tələbəlik  illərindən 
yadına  saldığını.  
Danşardı  ağız  dolusu – 
Fəxrlə,  qürurla, 
danışardı 
vurğunluqla,  heyrətlə, 
danışardı 
inamla, qətiyyətlə, 
damışardı 
elmindən,  savadından, 
danışardı 
qeyrətindən, 
təmiz,  pak  saxladığı, 
üşənərək  qoruduğu  adından, 
danışardı, 
bir  az  da  təəssüflə, 
tərsliyindən,  inadından: 
  --Niyə  getdi,  bilmirəm, 
nə   itirmişdi,  o,  kənddə? 
Vətənpərvərlik 
199 
 
burda  da 
göstərə  bilərdi. 
Yəqin  ki, 
yox,  deyirəm  qətiyyətlə, 
elmdə 
ən  uca  zirvələrə 
yüksələrdi. 
  
6 
 
Hara  getsə, 
harda  olsa, 
Nadirin  soyadı – 
Babasının  şərəfli 
Hacı  Bədəl  adı 
hörmətlə  xatırlanardı. 
İndi  də  Bakıda, 
institut  auditoriyasında 
hərəsi  bir  bölgədən  gəlmiş 
gənc  tələbələr  arasında 
atasından  dedilər – 
Bunlar,  axı,  kimdi, 
Necə  nəxluqdular?.. 
Ancaq,  bizimkilər, 
Evdəkilər – 
Mənə  deyiblər, 
nələr...    
   
              7 
 
Səksən  altıncı  ilin 
mayın  səkkizi  günü 
Politexnik  institutunun 
Idman  salında 
yarış  gedirdi    
institutlar  arası, 
Hünər,  əzm  istəyirdi 
200 
 
bütün   döyüşlərdə 
gərginliyə  durası... 
Finala  doğru 
azalırdı 
iddiaçıların 
ümid  verən  adları. 
Döyüşlər  gərgin  keçirdi, 
olduqca  gərgin... 
Kimisi  uduzub  çıxırdı, 
Kimisi  yorulub 
əldən  düşmüş, 
kimisi  əzgin...  
Sanki 
ağırlaşmışdı 
 əlcəklər  əldə, 
Tez-tez  baş  verirdi 
qıcolmalar 
 baldırda,  beldə.   
Nakautla  uddu 
yarışı 
        Nadir 
yarımfinalda. 
Düşünürdü: 
--Çatacaqmı  udmağa 
hünərim,  əzmim, 
karım 
        finalda?.. 
Final  sabaha  qalacaqdı, 
Görəsən  rəqibi  kim  olacaqdı? 
Hələ  bəlli  deyildi 
Ikinci 
finalçı, 
Dayanıb  gözləyirdi, 
Rəqibini  izləyirdi... 
Döyüşən  cütün 
hansı  olacaqdı, 
öncə  bilmək  çətindi. 
Canlı  aparılırdı 
televiziyada 
201 
 
yarışların  gedişi, 
Çox  gözəl, 
boylu-buxunlu, 
incə  bir  xanım 
aparırdı  çəkilişi. 
İlkin  finalçı  kimi 
yaxınlaşdı  ,Nadirə, 
Soruşdu   
adını, 
soyadını. 
Söylədi  Nadir. 
Aparıcı  gözəl  xanım: 
--Atanın  adı  nəgir? 
Ani  sükut  içində, 
çətinliklə  olsa  da, 
Nadir- dedi 
atasının  adını – 
Büruzə  versə  də 
alışıb- yanan 
üzündəki 
atəşini, odunu... 
Aparıcı  gözəl  xanım 
qucaqladı  Nadiri,   
 öpdü  onun  alnından. 
Sonra 
dövrə  vurub 
keçdi  yanından, 
süzdü  Nadiri 
ayaqdan  başa: 
Maşallah! 
Əhsən  bala! 
Görüm  səni yüz  yaşa!!! 
Demək, Ərşadın  oğlusan, 
Necə  oxşayırsan 
fərasətinlə,  əzminlə, 
rinqdəki  duruşunla, 
əlbəyaxa  vuruşunla 
elə   
özüsən, 
202 
 
ona  bağlısan. 
Tü,  tü,  gözüm  dəyməsin, 
qorusunAllah!!! 
Bir  də  maşallah! 
Sabahkı  finalı 
udacaqsan,inşallah!!!  
Bilirsən,  oğlum,  atanla 
tələbə  yoldaşıyıq, 
O gözəl, qayğısız, 
ərköyün   illərin 
sirdaşıyıq... 
Nə  işin  olsa, 
bir  bibi  kimi, 
bil  ki,  burdayam – 
teleşirkətin  qınında, 
tükü-tükə   tutarsan, 
mən  olaram  yanında... 
Fikir  apardı 
Nadiri: 
--Kimdi, axı, bu  ata, 
niyə  məndən  qaçaqdır? 
Hamı  ondan  danışır, 
yoxsa,  bunlar  qurğudur? 
Bəlkə,  elə  layiqdir 
hörmətə, 
rəğbətə, 
Bəlkə,  elə  ötkəmdir, 
bəlkə,  elə  kamallı, 
bəlkə  elə  qoçaqdır, 
deyilənlər  doğrudur? 
Sanki,   
yatmışdı  Nadir, 
birdən-birə  oyandı, 
haqlı-haqsız  xatasıyla, 
Evdəkilər  tərəfindən 
hər  sözbaşı  söyülən, 
lənətlənən  atasıyla 
üz-üzə  dayandı: 
Gözlərindən  yaş  gilələndi, 
203 
 
ağır  tərəddüdlər   içində 
üstünə   od,  qor  ələndi. 
Öz-özünə  düşünüb 
bir-bir 
xatırlayırdı  Nadir, 
yaxşını  pisdən 
yavaş-yavaş 
artıq  ayırırdı   Nadir.    
    
               8 
 
Yenə  gündəliyindən 
 
Ora  mənə 
belə  doğma, 
belə  əziz  Vətən 
heç  olardımı,  ata!?? 
Belə  şirin, 
Belə  əbədi  
Heç  qalardımı,  ata!? – 
Sən  olnasaydın... 
Sənə  daha  çox 
yaxınlaşıram, 
Səndən  uzaqlaşdıqca,  ata!!! 
Xəyalən 
öpüb 
əllərindən, 
Səninlə  qucaqlaşdıqca,  ata!!! 
Nə  mən  vardım, 
nə 
gündən-günə 
gözlərimdə 
gözəlləşən, 
şirinləşən, 
əzəlləşən 
bu  dünya – 
Sən, 
Sən  olmasaydın... 
Niyə,  axı,  duydum, 
204 
 
Niyə,  axı,  sevdim 
Səni, 
Səni  mən?!! 
Nəyə  uydum, 
Nəyi  qıydım, 
Niyə, 
Niyə  tapdım, 
Niyə -- 
Məni  mən??! 
 
         9 
 
Tablaşmadı,  nəhayət, 
çəkildi  içindən  dara. 
Kimə  açsın  dərdini, 
kimi  çağırsın  kara? 
Axır  ki,  bir  axşam 
 o  gəldi  qərara. 
Birinci  kursun  sonunda 
ərizə  yazdı, 
könüllü 
əsgəri  xidmətə  getdi. 
Neçə  müddət  yol  keçib 
uzaq 
Almaniya  torpağına  yetdi... 
Gündüzlər  təpik  döyər, 
qaçar, 
torba  dolu 
yük  daşıyardı. 
Gecələr, 
uşaqlıqdan   vərdişi – 
tənhalıq   gərdişi 
ağır  yorucu  düşüncəsi, 
atalı-analı 
olmayan 
dünyasıynan 
yaşayardı...   
