1 
 
FİKRƏT SADIQ 
 
 
GÖYDƏN ALMA DÜŞMƏDİ 
 
 
 
 
 
 
 
 
 
 
GƏNCLİK  
BAKI-1982 
 
2 
 
TORPAQ NAĞILI 
 
 
TORPAQ NAĞILI 
 
Torpaq, topraq, toparaq.  
Top kimidi  yuvarlaq. 
Bu topun üstündҽ biz  
Möһkҽm durmuşuq , ancaq. 
Bu topun һҽr yerindҽ;  
Sҽfalı kҽndlҽrindҽ,  
Abad şҽһҽrlҽrindҽ  
Yuva qurmuşuq , ancaq.  
Nҽ yuxarı var onda  
Nҽ aşağı var onda  
Top boyunca toplaşan   
Gün işığı var onda. 
Torpaq, topraq, toparaq.  
Görҽn yaranıb һaçaq?!  
Bҽlkҽ milyon il qabaq,  
Bҽlkҽ milyard il qabaq;  
Böyük tufan qopubmuş—  
Sarı ulduz tufanı.  
Ucsuz-bucaqsız göyün  
Qara lağımlarını  
Bürüyübmüş ağ duman.  
Fikirliymiş kainat,  
Qarışıbmış kҽһkaşan.  
3 
 
Cazibҽyҽ qalıbmış  
Son ümid, axır güman. 
Torpaq, topraq, toparaq  
Tufan çҽkib göyҽ dağ.  
Ulduzların  çoxusu  
Düşüblҽr pҽrҽn-pҽrҽn  
Yorulublar, küsüblҽr  
Mavi göyün üzünҽ  
Sҽpҽlҽniblҽr dҽn-dҽn. 
Torpaq, topraq, toparaq  
Ulduzlar düşüb qaçaq.  
Ana günҽş qorxudan  
Top kimi toppuş, şıltaq  
Doqquz süd körpҽsiylҽ 
Ulduzlardan ayrılıb-...  
Süd yolunun üstündҽ  
Özünҽ mҽskҽn salıb...  
Torpaq, topraq, toparaq  
Topa buludları ağ  
Cazibҽnin  qurduğu  
Tora düşüb o çağdan  
Asılıb saçaq-saçaq.  
Günҽşin tellҽrindҽn  
Torpaq, nur ҽmҽ-ҽmҽ 
Böyüyüb yaşa dolub.  
Dünyanı ҽllҽrindҽ  
Saxlayacaq dev olub!  
Dҽnizlҽrҽ, çaylara 
Heyvanlara, quşlara  
4 
 
İnsanlara ev olub..-  
İndi göyҽ nur yağır,  
Yerin ҽmҽllҽrindҽn  
Meyvҽli bağlarından  
Çörҽkli çöllҽrindҽn. 
Torpaq, topraq, toparaq 
Sҽn bunun boyuna bax! 
Gecҽ-gündüz fırlanır 
Anasının başına  
Yoruldum demir һeç vaxt. 
Günҽşҽ yaxın dursa, 
Od tutub yana bilҽr.  
Günҽşdҽn uzaqlaşsa  
Buz tutub dona bilҽr.  
Bilir yerini qoçaq.-.  
Tapıb yerini qoçaq... 
Torpaq, topraq, toparaq, 
Qaçma belҽ çaparaq.  
Günҽşin qızıl topu— 
Bizim Yerimiz Topraq. 
Eşit, sҽnin üstündҽ 
Sҽni qorumaq üçün 
Ҽsirik yarpaq-yarpaq. 
Torpaq,topraq, toparaq 
Gҽlin һaray qoparaq, 
Topdan, top güllҽsi yox 
Göyҽrçin uçsun göyҽ 
5 
 
Göyҽrçin uçsun, ancaq 
Ağca,ağşın, ağappaq. 
Torpaq, topraq, toparaq 
Duman keyinmiş yumaq. 
Yumru, yumru, yumruca! 
Ucalır uça-uça 
Ucaldıqca kerünür 
Uzaqlardan yumruqca. 
Bu yumruqca dünyanı  
İnsan qaldırıb indi 
Göyün özündҽn uca. 
 
 
BAL DADAN BALIŞ 
Allı-güllü nağıldır,  
Mҽnim ipҽk balışım.  
Balışım bal dadır ki,  
Yuxuma bal qarışıb.  
Qu tüküdür yupyumşaq,  
Yünküldür suda batmaz- 
Astarı tük keçirtmҽz, 
Üzü sumağı atlas. 
Ana-bala butalı  
Balış üzünҽ bir bax! 
Qırçın-qırçın kҽmҽri 
Qardan tҽmiz, süddҽn ağ.  
Balışımı kҽsibdir. 
Kҽnddҽki bibim mҽnim. 
6 
 
Sevincimdҽn uçuram,  
Quş olub qҽlbim mҽnim. 
Gül—bibimin payıdır,  
Mҽnim ipҽk balışım 
İndi bildim ki, niyҽ 
Yuxuma bal qarışıb.  
 
AYDAN 
Aydan dedi: 
Mҽn Aydanam 
Mҽni Aydan 
Alıb anam. 
Mҽn baxanda 
Ay top olur. 
Dolu olur. 
Yumru olur 
Baxmayanda 
Ay saralır,  
Para olur, 
Yarı odur. 
Hamı ona 
İnandı;  
Aydan, axı  
Aydandı. 
 
 
 
7 
 
ƏLİFBA  DƏRSİNDƏ  
Baş açmıram bu işdҽn 
Çaşıb qalmışam düzü. 
Anama oxşayır lap. 
Yazdığım «ana» sözü.  
Bu bir «a», bu da bir «a» 
Anamın iki gözü- 
İki «a» arasında.  
«N» da anamın üzü. 
 
RİYAZİYYAT DƏRSİNDƏ  
—Uşaqlar, bu çevrҽni 
Bütün vҽtҽrlҽriylҽ  
Kim köçürҽr lövһҽyҽ  
Elҽ-belҽcҽ düzgün? 
—Müҽllim, 
Mҽn deyim. 
—De! 
—Güzgü! 
 
Kilimçi 
Kilimçiyҽm, kilimçi  
Biliciyҽm, bilici 
Gecҽlҽr yatmıram 
Oyaq qalıram.  
Daşdan,  
Otdan, 
Kökdҽn, 
8 
 
Boyaq alıram.  
Gildҽn, 
Misdҽn, 
һҽtta 
һisdҽn 
Boyaq alıram,  
Ağ,  
Qara, 
Yaşıl,  
Al 
Böcҽkdҽn 
Boyaq alıram.  
Ağacdan, 
Yarpaqdan, 
Çiçҽkdҽn 
Boyaq alıram.  
Görҽsҽn 
Bunlarda, 
Bu qҽdҽr 
Boyaq һardan?! 
Bunlar, demҽ,  
Zҽrrҽ-zҽrrҽ,  
İynҽ-iynҽ 
Yığılmış  
Günҽş nurudur- 
Torpağa, 
Yarpağa, 
һopub durur. 
Bir bҽri gҽl,  
Cıqqılı! 
9 
 
Gҽl, gör sҽnin 
Köһnҽ-köşkül  
Yumaq topun 
Bir dҽ 
Tҽzҽdҽn 
Toxunub, 
Közҽnib, 
Bҽzҽnib 
Düzҽnib 
Gör nҽ gözҽl  
һeybҽ olub. 
Bir ömür boyunca 
Top-top oynamaq olmaz. 
İndi dҽ 
Çiynindҽ 
һeybҽ gҽzdir bir az! 
Top nҽdir 
Bir ҽylҽncҽ! 
Top nҽdir.  
bir oyuncaq! 
Bҽsdir oynadın, qoçaq! 
Narıncı olsun!  
Al, bu da ҽmҽkömҽci,.  
Civcilim,  
Yemlik,  
Turşҽng  
Qoy һeybҽnҽ—  
Yaşıl olsun!  
Al bu da 
Bir qismҽt çörҽk  
10 
 
Qoy һeybҽnҽ—  
Sarı olsun!  
Al bu da 
Bir dҽstҽ çiçҽk  
Qoy һeybҽnҽ—  
Sҽnin olsun!  
Al bu da 
Bir sovça bulaq suyu  
Qoy һeybҽnҽ—  
Sҽrin olsun! 
Bunları  
Çiynindҽ  
Gҽzdirҽn  
Doğrudan da  
Xoşbҽxtdir ki!  
Dayan, dayan  
һeybҽnin  
Bir gözü  
Boş qaldı ki?  
Bu gözҽ dҽ 
Kitab, yığılsın gҽrҽk,  
Kitab, kitab!  
Bu Ana dili,  
Bu Һesab- Bu da ulu,  
Babaların  ruһu—  
Alp ҽrlҽrin uğuru  
Dҽdҽ Qorqud,  
Koroğlu.  
Bunları da 
Qoy һeybҽnҽ,  
11 
 
Bir ömür boyu  
Yoldaş olsunlar sҽnҽ!  
Ömrün boyunca,  
Gör-götür, 
Oxu, ucal!  
"Mҽni dҽ unutma  
һҽrdҽn-һҽrdҽn yada sal.  
Kilimçi babayam.  
Kilimçiyҽm, kilimçi  
Biliciyҽm, bilici.  
 
ÜÇ QARDAŞIN BİR BACISI 
 
Tҽk bacıyam,  
Üç qardaşım var mҽnim;  
Mҽlik Mҽmmҽd,  
Mҽlik Ҽһmҽd  
Mҽlik Cümşüd. 
Nar ağacıyam 
Üç sirdaşım var mҽnim; 
Çinar, 
Palad,- 
Şaһtut. 
 
BALACA ANA 
Qardaşları  
ona,  
«Balaca ana» 
12 
 
deyir.  
«Balaca ana 
su ver!»  
«Balaca ana 
çay ver»-  
İndi ki anasan  
һay ver 
Sҽni çağırana.  
Gҽrҽk ananın 
Övlada  
Canı yana. 
Hҽr sҽһҽr  
Qardaşlarını  
Gülҽ-gülҽ  
Mҽktҽbҽ  
Yola salır.  
Evdҽ tҽk qalır.  
Yuyur qab-qacağı,  
Çҽnkҽl-bıçağı.  
Üç göy nҽlbҽkini,  
Üç güllü fincanı.  
Yorulsa da 
Almır dincini.  
«Axı «qaqaş»larım  
Gҽlib, inciyҽr!»  
Axşam һҽrҽ 
Gedir bir yana,  
Evdҽ darıxır  
Balaca ana- 
—«Mҽn kinoya gedirҽm!» —  
13 
 
«Mҽn futbola!» —  
«Mҽn üzmҽyҽ!»  
Heç biri  
aparmır  
Onu gҽzmҽyҽ.  
Deyirlҽr,  
«Balacasan һҽlҽ». —  
Daa, balaca ana 
deyilҽm?  
—Yox, balaca anasan, 
amma, sҽһҽrlҽr! 
 
Sabaһ sҽһҽr  
Gün tҽzҽlҽnir, 
Yada salmır,  
Heç kҽs dünҽni 
Balaca Ana  
çoxdan  
unudub  
olub kecҽni.  
Yatmayıb,  
Oyaq qalıb  
Bütün gecҽni  
«Qaqaş»larının  
Üstünü örtüb.  
Anaları  
Dünyada  
Hҽr zaman 
14 
 
belҽ gördüm. 
 
BİR QUTU NOĞUL 
Mҽni uşaq 
Bağçasına  
Çağırdılar.  
Şe 'r deyҽm- 
Bir dҽ gördüm 
Doğrudan 
Gül içindҽyҽm. 
Bağça canlı  
Bağça imiş...  
Bu kҽlmҽni 
İlkin-ҽvvҽl  
Kim deyibsҽ 
Doğru demiş...  
Canlı güllҽr 
Gül ҽllҽrdҽ 
Gül tutmuşdu. 
Mҽn dҽ insan 
Olduğumu 
Unutmuşdum.  
Bu güllҽrin 
Arasında  
Elҽ bildim. 
Mҽn dҽ gülҽm. 
Dinib-danışmaq  
istҽdim 
Susdu şerim,  
Sındı kҽlmҽm. 
15 
 
Düzü dedim, 
Yalnız bircҽ 
Misrasını  
Gözlҽmҽyib, 
Sonrasını  
Bağçadan  
Ayrıldı  
Üç gül;  
Aytҽn; 
Aysel, 
Aygün— 
Üç ay üzlü qız 
Üç dҽstҽ nҽrgiz 
Bağışladılar  
Bir misrama. 
Mҽn dҽ durub 
Qızların 
Birinҽ, 
Deyҽsҽn, 
Ҽn kiçiyinҽ—  
Ayselҽ,  
Bir qutu 
Noğul verdim, 
Tҽzҽtҽr 
Nҽrgizlҽrҽ  
Ҽvҽz saatca  
Peşman oldum.  
Ürҽyimdҽ  
pıçıldadım  
«Birdҽn Aysel  
16 
 
Qızlara Pay vermҽz?» 
Dҽrd oldu.  
Mҽnҽ noğul-  
İndi, oğul 
İstҽyirҽm oğul. 
Yuya bir şirin  
Günaһı  
Böyük bir – 
Sınağa  
Çҽkdim uşağı.  
Qopdu dodağımdan 
İkinci misra.  
Sonra 
Gözüm sataşdı  
Yenҽ noğul Qutusuna. 
Yenҽ qırıldı şe 'r .  
Aysel,  
Ҽvvҽlcҽ bir-bir 
Noğulları saydı  
Gözüm onda idi- 
Sonra saydı  
Uşaqları ;  
Aytҽn, 
Aygün 
Sevҽr,  
Toğrul,  
Hҽrҽyҽ beş noğul! 
Elçin, 
Gülçin  
17 
 
Aydın,. 
Günay, 
Hҽrҽyҽ bir pay! 
Böldü 
Ata malı kimi, 
Uşaqların  
Sayı qҽdҽr.  
Mҽn dҽ birtҽһҽr 
Üçüncü, 
Dördüncü, 
Beşinci,  
Misranı  
Deyirdim. 
Uşaqlar  
Qulaq asmırdı, 
Noğul yeyirdi.  
Noğul şe 'rdҽn 
Dadlı idi. 
Kҽsib şe 'rimi 
Ayselҽ «oğul»—dedim. 
Gül balalara 
«Sağ ol»—dedim. 
«Sizi mҽnҽ 
Yaxşıcana 
Tanıtdı  
Bir qutu 
Noğul»,—dedim. 
 
 
18 
 
AYSEL  KƏNDDƏ  
 
Ay uşaq  
Elçin 
Gülçin, 
Aysel 
Bura gҽlin, 
Çırpı yığın,  
Daş gҽtirin, 
Saç asaq!»  
«Ay uşaq;.  
Hanı oxlov, 
Hanı dördayaq 
Hanı göy nimdҽr 
Hanı tabaq, 
Hanı sini, 
Güllüsünü. 
Tap göndҽr».  
«Aaz, Nisҽbҽyim 
Xҽmir acıyıb,  
Uşaqlar acıb,  
Gҽtir sacı».  
Elçin, 
Gülçin,  
Bir dҽ 
Nisҽbҽyim, 
Deyҽ-gülҽ 
Yeyin-yeyin, 
Qaça-qaça 
19 
 
Daşıdılar;  
Oxlovu, 
Dördayağı,  
Sacı,  
Qabağı  
Gҽtirildi  
Güllü sini,  
Sinilҽrin 
Ҽn güllüsü. 
Süpürüldü 
Sacın yeri 
Göy çҽmҽnҽ 
Salındı, 
Nҽnҽnin 
Göy nimdҽri- 
Üst-üstҽ 
Yığıldı  
Üç qalaq 
Çırpı.  
Aysel dҽ 
Gҽzib һҽyҽti,  
Üçcҽ daş 
Tapıb ,  
Gҽtirdi.  
«Bu daş 
Burda dursun 
Baxaq, 
Bu daşı 
Bu küncҽ 
Qoyaq, 
20 
 
Bu daşı da bura 
Olsun sacayaq!» 
Nҽnҽnin 
Ҽlindҽ 
Ҽrsin, 
Ҽyildi 
Tabağa 
Xҽmir kҽsdi. 
Kündҽlҽdi, 
Sillҽlҽdi 
Atdı dördayağa. 
Sonra kündҽni. 
Oxlovnan yaydı  
Bir ҽlcҽ kündҽ 
Göz önündҽ 
Böyüdü-böyüdü  
Oldu 
Dördayaq boyda 
Elҽ ağdı ki,  
Elҽ yumrudu ki,  
Elҽ bil Aydı,  
Bapbalaca Ay. 
«Ay, 
Nisҽbҽyim, 
Sacın 
Altını qala. 
Elçin, 
Gülçin  
Siz bu yana 
21 
 
Keçin.  
Sҽn dҽ 
Çҽkil dala 
Ay  mҽnim 
Aysel balam».  
Çırpı  
Od aldı 
Çaqqaçaqla  
Çatırdadı.  
Od, 
Dil  çıxarıb 
Qalxdı yuxarı- 
Alov dillҽri 
Yaladı  
Daşları.  
Birdҽn 
Laş  qaçdı,  
Sac  aşdı. 
«Bıy, başıma xeyr, 
Aaz daş yeriyir!»  
Hamı baxıb  
Gördü ki,  
Doğrudan da  
Daşın biri  
Yavaş-yavaş yeriyir.  
«Bu daş deyil  
Bağadı».  
«Yoxsa Aysel  
Çağadı.  
22 
 
Ayırmır  
Daşı bağadan?»  
«Bilmҽyҽnҽ  
Gülmҽz adam» 
Bura Şirvan 
Düzüdür. 
Aysel şҽһҽr 
Qızıdır,  
һarda görüb 
Bağanı 
Şҽһҽrdҽ 
Bağa  һanı? 
Soruşdu 
Yer-yerdҽn, 
Elçin, 
Gülçin  
Bir dҽ 
Nisҽbҽyim. 
«Aysel 
Bağa 
görmҽyib, 
Bҽyҽm?» 
Görmҽyib, 
Ҽlbҽttҽ.  
Aysel 
Haçaq 
Olub  kҽnddҽ. 
Bağa  
Uzaqdan 
Qanrılıb 
23 
 
Geri baxdı. 
Aysel qorxdu- 
Toppuş  
Ҽllҽriylҽ 
Örtdü üzünü. 
Danladı  
Öz-özünü. 
Belҽcҽ 
Donub qaldı  
Bir һovur 
Peşman 
olanlar, 
Belҽ olur.  
Elҽ ki,  
Açdı gözünü 
Dürmҽc 
Verdilҽr ona. 
İş yoluna 
Düşmüşdü 
Daş da 
Tapılmışdı,  
Yuxa da 
Bişmişdi.  
İsti dürmҽcdҽn 
Neһrҽ yağı  
Axa-axa 
Aysel qaldı  
Baxa-baxa 
«Görҽn yuxa 
Yeyirmi bağa, 
24 
 
Qayıtsın  
Yanıma,  
Dürmҽç 
Payımı  
Verim ona».  
Aysel 
Qaldı bağadan 
Nigaran 
Getmҽdi 
Sacın 
Yanından. 
Baxdı  
Bir göz 
Qırpımında 
Xal-xal olan, 
Sac ҽppҽyinҽ.  
Baxdı  
Nҽnҽnin 
Cod ҽllҽrinҽ.  
«Gör necҽ 
Sallanır  
Oxlovdan  
Aypara—yuxa.  
Gözbağlıça  
İdi sanki  
Görҽsҽn  
Yanmadı ki,  
Bağa?» 
25 
 
Nҽnҽ yuxa  
Bişirmҽkdҽ  
Aysel fikirdҽ 
Elçin,  
Gülçin,  
Bir dҽ  
Nisҽbҽyim  
Yuxaları  
Güllü siniyҽ  
Yığmaqda  
Olsunlar-..  
Biz keçҽk  
Qonşu bağa 
Görҽk orda  
Nҽ var.  
Demҽ 
Bizdҽn ҽvvҽl  
Yarıb çҽpҽri  
Gҽlib 
Anasından   
Soruşub bağa.  
«Ana, mҽn һeç 
Daşa oxşayıram?  
Ana bağa Belҽ deyib,  
Çağa bağaya.  
«Ҽziz balam,  
Bil, agaһ ol! 
Tҽbiҽt özü  
Qҽsdҽn bizi  
Oxşadıb  
26 
 
Daşa,  
Bҽlkҽ düşmҽn  
Görüb çaşa  
Yan keçҽ. « 
Belҽ de! 
Bҽs, onda  
Niyҽ mҽn  
Küsüm  
Ayseldҽn».  
«Di, 
Durma gedib 
Ayselҽ de, 
Tҽsҽlli üçün 
Sҽn dҽ— 
Bu sözü»- 
Sözün düzü 
İndҽn belҽ 
Aysel 
Tez-tez 
Gҽlҽcҽk 
Kҽndҽ- 
Barışacaq 
Daş bildiyi 
Bağa ilҽ 
Bağanın 
Acığı һa 
Tutmur Ayselҽ.  
 
 
27 
 
GÖYDƏN ALMA DÜŞMƏDİ 
(Müasir nağıl) 
 
I 
Biri vardı, biri yoxdu, 
Danışılası sözüm çoxdu. 
Qışdan yaya keçһakeçdҽ:  
Bu il bağa köçһaköçdҽ 
Türkana bir uşaq kҽlib. 
Türkana bnr qonaq kҽlib. 
Bҽlkҽ seһrlidir o da 
Bҽlkҽ o da nağıldandır.  
Lovqalanır orda-burda. 
Soyadını demir, danır  
—Öz adını söylҽ barı! 
—Öz adım Özüm!  
—Heç Özüm dҽ ad olar?  
—Var! 
—Elҽ mҽn özümҽm Özüm!  
—Ta sҽnҽ qalmayıb sözüm  
—Tanış olaq!  
—Gülçin  
—Aysel.  
 —Bax! 
Bu da Ala-bula keçi,  
Bu da ki, bığlı pişik.  
—Mҽn dҽ Dünyaqayğıyam.  
—Sҽni çoxdan tanıyıram.  
Nağılda görüşmüşük.  
Yadımdadır o çağdan.  
28 
 
Dünyanı bölüşmüşük.  
Qayğısı sҽnin olub. ,  
Özü dҽ mҽnim.  
—Qoy olsun!  
—Dünyaqayğıya bax bir  
Dünya qayğısı çҽkir.  
Bu dünya özümündür,  
Mҽnim yolumdan çҽkil.  
—Dünyanı istҽyirsҽn?  
Özüm, eşit,  
Özüm, bil, 
Dünya һeç kimin deyil.  
Bilmirsҽnsҽ özün bil!  
Mҽnim üçün daһa yaxşı,  
Nağıl adım—Dünyaqayğı —  
Yerdҽ adım—Qayğı olsun. 
Nҽ adımı uzun görüb.  
Uşaq çaşsın,  
Nҽ dҽ ki, dil yorulsun.  
Gülçin, indҽn belҽ  
Mҽnҽ Qayğı de! 
Aysel, indҽn belҽ 
Mҽnҽ Qayğı de! 
Ala-bula, sҽn dҽ eşit,  
Bığlı pişik, sҽn dҽ eşit,  
Siz dҽ mҽnҽ 
İndҽn belҽ 
Qayğı deyin,  
Dünyanı verҽk Özümҽ,  
29 
 
Görҽk o dünyanı neynir,  
Görҽk dünya onu neynir.  
               2 
Gülçin,  
Aysel,  
Ala-bula keçi,  
Bığlı pişik  
Qayğı,  
Özüm 
Belҽcҽ 
tanış oldular.  
Hҽr sҽһҽr obaşdan;  
O bu başdan,  
Bu o başdan  
Oynamaqçın  
Çimҽrliyҽ yığıldılar. 
Özüm elҽ o gündҽn 
Çimҽrlikdҽ ad çıxarqdı. 
Yetҽnҽ yetdi özü, 
Yetmҽyҽnҽ daş atdı,  
Bığlı pişiyin tutub 
Quyruğunu dartdı,  
Gözlҽrini yaşartdı.  
Ala-bula keçinin  
Qulağını dişlҽdi  
Lovğa-lovğa yeridi.  
Ҽllҽri belindҽ  
Belҽdҽn-belҽ getdi.  
Nҽ bildisҽ elҽdi.  
30 
 
Soruşdular dedi ki,  
«Xasiyyҽtim belҽdi!» 
Aysel qumdan saray qurdu  
Özüm gҽlib  
Tҽpik vurub uçurdu-  
Çimҽrliyҽ yayıldı  
Ayselin һay-һarayı —  
Kim ağlatdı Ayseli? —  
Kim uçurtdu sarayı? —  
Özüm! 
—Nҽ?  
                                                 —Kim?  
—Özüm! 
—Onda ağlama, qızım!  
Özün qurub uçurursan, 
Bҽs, bizi niyҽ yorursan? 
3 
Çox adam tanımırdı –  
Özüm kimdi, nҽçidi  
Özümü tanıyan  
Gülçindi.  
Ayseldi, 
Ala-bula keçidi,  
Bığlı pişik  
Bir dҽ Qayğı. 
(Gülçin һҽlҽ gҽlmҽmişdi)  
Qayğı gördü 
Aysel dönüb ona baxır,  
Qayğı işҽ qarışdı 
Qayğını görüb, 
31 
 
Özüm daban alıb qaçdı. 
Özüm belҽ Özüm idi, 
Onun işi uzun idi . 
4 
Nҽ yaxşı ki, 
ҽvvҽlki nağılda 
olmayıb Özüm, 
Nҽ yaxşı ki, 
O kağız qayıqda 
Olmayıb Özüm 
Yoxsa Xҽzҽrdҽ 
batardı düzü; 
İlkin, 
Gülçin,  
Aysel,  
Ala-bula boz keçi,  
Bığlı pişik,  
Bir dҽ Dünyaqayğı- 
Amma, yox 
Necҽ dҽ gҽlir dilim, 
O yerdҽ ki, Qayğı var 
Zaval yoxdur bir kҽsҽ,  
Yaxın düşmҽz ora ölüm. 
Yҽqin, uşaqlar bilir 
Qayğının ҽli  
seһrlidir.  
Hara çҽksҽ ҽlini 
Orda yaxşılıq bitirir. 
Bığı yanan pişiyҽ 
32 
 
Tҽptҽzҽ «bığ» bitirir.  
Gҽmiyҽ çevirir  
Kağız qayığı.  
Bir sığalla sağalır  
Ala-bula keçinin  
Burxulmuş ayağı  
Yelkҽn olur gҽmiyҽ  
Gülçinin güllü yaylığı.  
һҽlҽ nҽlҽr, nҽlҽr olur...  
Qayğının seһrindҽn  
Ҽriyir dҽnizin  
«yağ» lҽkҽsi.  
Di, gҽl burda  
Seһr dҽ kara gҽlmir, 
Özümlҽ bacara bilmir-.  
Sözlҽ dҽyişmir belҽsi.  
Odur ki,  
Özüm dünyada bir kҽsi 
Görmür özündҽn savayı.  
Bu işdҽ Qayğı da,  
Seһr dҽ һavayı!  
Körpҽ-körpҽ  
Balıqlara  
Çҽngҽl-qarmaq atır o,  
Qovuqlara 
İynҽ-sancaq batırır.  
Qağayılar  
Tҽngҽ gҽlib ҽlindҽn,  
İndiyҽdҽk bir yaxşı söz  
Düşmҽyibdir dilindҽn.  
33 
 
Özüm dҽcҽl,  
Özüm paxıl,  
Özüm yaman  
Özümcüldü.  
Özüm deyir 
Bu dünyada  
Hҽr nҽ varsa  
Özümçündü.  
«Keçi-meçi,  
Pişik-mişik nҽdir ki,  
Aysel nҽkaradı ki,  
Mҽnim bir sözümü, 
Elҽyҽ IKI.  
Bircҽ bu  
Qayğı  
Kҽsib yolumu 
Onu kҽnddҽn qaçırtsam 
Kimsҽ tutmaz qolumu!»  
5 
Gülçin һardadır, görҽn  
Gözümҽ dҽymir sҽһҽrdҽn  
Elҽ adını çҽk,  
Qulağını bur.  
Gülçin gҽlir, odur.  
Qırçın donu ҽynindҽ.  
Güllü yaylıq çiynindҽ.  
Gҽlir uşaqlara sarı  
Uzaqdan lap uzaqdan  
Salamlayır uşaqları.  
Özüm birdҽn  
34 
 
Qopub yerdҽn  
Bir alıçı quş kimi  
Qapır çiynindҽn  
Gülçinin  
Güllü yaylığını...  
Qayqı da görür bunu. 
Özüm qaçır,  
Gülçin qaçır.  
Özüm qaçır qayalığa.  
Gülçin durub bir anlıqa,  
Nҽfҽsini dҽrmҽk üçün-. 
Yenҽ  
Qayğı çatır dada  
һamı görür  
Seһrin gücünü.  
Yaylıq özü burula-burula, 
İlan kimi qıvrıla-qıvrıla.  
Çıxır ҽlindҽn  
Özümün. 
Özüm döyür özünü. 
Güllü yaylıq  
Devrҽ vurur başı üstҽ  
Sanki açıq verir ona.  
Uçur göyҽrçin kimi 
Düz Gülçinin yanına.  
Özüm yaman acıqlıdır-  
Özüm yaman yanıqlıdır  
Qayğının ҽlindҽn.  
Demҽ, ötҽn ömründҽ  
Bir gündҽ  
35 
 
Yeddi yerdҽ uçurub,  
Qaranquş yuvasını.  
Göyҽ qaldırıb  
Ҽtcҽbala quşların   
Aһ-nalҽsini.  
Nağıl—ana,  
                                                 vaxtdan 
Onun seһrini qırıb,  
Sındırıb qanadını.  
Sındıra bilmҽyib, amma  
İnadını.  
Yeddi ildir ki,  
Özüm Çҽkir öz cҽzasını-  
Yeddi il dҽ  sҽrasҽr.  
Qayğıdan görür bunu. 
Dönüb  
Qayğıya baxır  
Yenҽ dҽ peşman-peşman. — 
Yaxşı, Qayğı,  
Qalsın qulluğunda  
Onsuz da düşmҽn idik,  
Olduq bir daһa düşmҽn. 
Mҽnim nağılım mҽnҽ.  
Qıymayıb seһr-meһr.  
Mҽnim gücüm,  
Mҽnim özüm,  
Mҽnim seһrim һiylҽdir- 
 
 
36 
 
6 
—İndi ki, belҽdir! 
Yığışın, ay uşaqlar  
Dҽrs verҽk ona. «һava gҽmisi» quraq  
Uçub qalxaq һavaya  
Özümün acığına.  
                                                 һava «gҽmisi» һanı? —  
Gülçin, ver yaylığını  
Ҽldҽn-ҽlҽ gҽzdi  
Gülçinin yaylığı  
Baxan dönüb, 
Bir dҽ baxır.  
İndi bu yaylıq 
«Gҽmi» olacaq, axı ! 
Qayğı,  
Ҽvvҽl yaylığın  
Uclarını düyünlҽdi.  
Bir ucuna Gündoğan 
Bir ucuna Günbatan,  
Birinҽ Güney dedi,  
Birinҽ Quzey dedi.  
Yaylığın uclarıyla 
Danışdı pıçıltıyla-. 
 
Sonra  
saçaqlarını  
Tumarladı,  
Sığalladı o ki var. 
Külҽklҽri çağırdı,  
Gҽlib durdu sağda  
37 
 
Xҽzri,  
Solda durdu 
Gilavar. 
Sonra  
Qayğı  
Elҽ göz önündҽcҽ  
Yaylığın qulağına  
Zҽrif, incҽ 
Yeddi kҽlmҽ söz deyincҽ,  
Güllü yaylıq  
Şişdi-şişdi  
İrilҽşdi  
Top oldu, 
Bir adama danışsam,  
Deyҽr ki, ağ elҽmҽ  
Bu ki, yekҽ top oldu. 
Görmҽsҽydim inanmazdım.  
Mҽn inandım, sҽn dҽ inan  
Bundan böyük möcüzҽ  
Gözlҽyirҽm Qayğıdan.  
Yaylıq dönüb top oldu. 
Elҽ öz-özünҽ 
Yerdҽn qalxıb  
Havadanca asıldı, 
Yaylıq—һava «gҽmi»si 
«Ura» qışqırdı birdҽn 
Uşaqların  һamısı.  
Yaylığın yeri döşҽmҽ.  
Saçaqları tavan oldu. 
Uclarını düyüm yeri 
38 
 
Dörd dҽstҽlik sükan oddu. 
Dҽstҽklҽrҽ yazıldı;  
«Gündoğan.» 
«Günbatan.» 
«Güney» 
«Quzey».  
 
Qayğı ,çҽkdi ҽlini 
Güllü yaylığın  
Üstündҽki güllҽrҽ.  
Lҽçҽk-lҽçҽk 
Kҽsildi һҽr gül. 
Güllҽr yumuldu bir-bir 
Güllҽrin yerindҽcҽ 
Bircҽ qapı açıldı,  
Dörd dҽ yumru pҽncҽrҽ.  
Sonra bir anda 
Kҽrpic kҽsildi qumdan 
Qapının ağzınadҽk 
Hörüldü qum-pilҽkan- 
—Uşaqlar, gҽlin görҽk! 
Ҽvvҽl Gülçin, 
Sonra Aysel. 
Ala-bula keçi,  
Bığlı pişik.  
Ҽn axırda Qayğı  
«Gҽmiyҽ» qalxdı. 
             7 
Bu il dҽnizçi İlkin  
39 
 
Türkana gҽlmҽmişdi.  
Bu il Xҽzҽrdҽ yoxdu  
Onun kağız qayığı.  
Uşaqlar indi daddı,  
Bu acı ayrılığı—  
Bҽs, kapitan kim olsun?  
Gülçin kapitan oldu. 
Güllü yaylıq onundu. 
Ala-bula boz keçi.  
Sükan dalına keçdi.  
Ondan maһir sükançı  
Yoxdur dünyanı gҽzsҽn. 
Keşkҽ ötҽn sҽfҽrdҽ 
Gҽmidҽ olaydın sҽn. 
 
Aysel yenҽ dҽ aşpaz?  
Yox, yox һҽkim olacaq! 
Hava gҽmisindҽ dҽ,  
Hҽkimsiz һeç iş aşmaz! 
Ötҽn sҽfҽr bişirmişdi;  
Şaһa layiq,  
Südlüsıyıq.   
Yeyҽn olmadı,  
Tökülüb qaldı.  
Hҽrҽ daddı bir qaşıq,  
Bığlı pişik yenҽ dҽ  
Oldu yanğınsöndürҽn.  
Qayğı yenҽ sҽrnişin!  
Sözdür elҽ sҽrnişin;  
Onsuz da bacarır o,  
40 
 
Gҽmidҽki һҽr işi.  
           8 
Sükançı Ala-bula 
Dҽstҽyi sağa burdu 
Yaylıq—«һava gҽmisi» 
Uçuşa һazır durdu. 
—Qalx! 
—Oldu! 
Hava gҽmisi 
Havaya qalxdı. 
Gülçin gҽmidҽn 
Aşağı baxdı. 
Çimҽrlikdҽ onları.  
Yola salan çox idi.  
һa baxdı, һa axtardı,  
Özüm Yerdҽ yox idi. 
Gҽmi qalxdı, qalxdı, qalxdı  
Yüngüllҽşdi  ucaldıqca 
Qalxıb göydҽ dayandı.  
Kҽnddҽki ҽn uca, 
Çinardan uca. 
Birdҽn, yer-yerdҽn 
Qışqırışdı adamlar. 
«Ay aman, ay camaat 
Ora baxın 
Gҽminin 
Altında adam var».  
41 
 
Gülçin dedi:—Özümdü! 
Aysel dedi:—Özümdü! 
Qayğı dedi: 
«Özü uçan ağlamaz 
Dözҽ bilsҽn, döz indi».  
              9 
«Gҽmi»ni sağa-sola 
Yellҽdir şıltaq külҽk- 
Özüm qamarlayıbdır  
«Gҽmi»ni bҽrk-bҽrk. 
Qarış-qarış sürünüb, 
Dırmaşır pҽncҽrҽyҽ.  
«Ҽli keyisҽ ҽgҽr !» 
Gülçin,  
Aysel,  
Ala-bula keçi,  
Bığlı pişik 
Yığışıb 
Qayğıya dedilҽr: 
«Ҽli keyisҽ ҽkҽr,  
Külҽk atar yazığı!» 
Açıq pҽncҽrҽdҽn 
Özümü, gҽmiyҽ 
Qaldırdı Qayğı.  
—Bir küncdҽ otur! 
—Amma, dinc dur! 
—Biz sҽndҽn qaçırdıq ! 
—Sҽkp dҽ qaçırtdıq ! 
—Yanğın söndürҽn һanı? 
Yaxşı, yaxşı bax tanı  
42 
 
Bu yanğını! 
Yanğındır bu dҽcҽl  
Gҽl,  
Ondan göz-qulaq ol! 
Özüm indi-indi 
Özünҽ gҽldi 
Özünҽ gҽlҽn kimi 
Acı-acı dillҽndi 
Dedi: Qayğı,  
Sҽnҽ borc olsun, sağ ol! 
10 
Uçdular uzaqlara  
Buludların  üstü ilҽ..-  
Gözdҽn itdi  
uça-uça ağaclar,  
Uzun-uzun tüstülҽr.  
Qaldı aşağıda  
Kҽndlҽr, şҽһҽrlҽr  
Gülçin tez-tez  
Ҽmr verir: 
—Sağa sür! 
—Sola sür!  
—Qalx! —En! 
—O görünҽn,  
Nҽdir görҽn?  
Ora sür.  
Sükançı  
Ala-bula  
Diqqҽtlҽ baxır yola.  
43 
 
Yanğın söndürҽn pişik,  
Ҽsgҽr tҽk çҽkir keşik,  
Qaralayıb 
Özümü  
Çҽkmir ondan gözünü- 
Bir bucağa qısılmış  
Özüm dҽ ona baxır:  
«Ҽlimҽ düşҽcҽksҽn  
Haçansa ҽvvҽl-axır»  
Pıçıldayır ürҽyindҽ.  
Qayğı, Özüm.-. 
Ҽziz övladlarını  
Quçaqladı Şirvan düzü. 
Qonaqların  ayağı altda 
             yaşıl xalı döşҽdi.  
Gҽzdiklҽri һҽr yeri  
Gül-çiçҽklҽ naxışladı.  
Uşaqlara yemlik, turşҽng  
Keçiyҽ yarpaq,  
Pişiyҽ qaymaq çiçҽyi 
bağışladı.  
Pişik küsdü:  
«Çiçҽyi neynirҽm mҽn  
Ҽsil qaymaq istҽyirҽm».  
Uşaqlar yaxşı bilir ki,  
Bığlı pişik  
Ayselindi.  
Bığlı pişik  
Yazıq-yazıq 
Gҽlib sığındı  
44 
 
Ayselҽ.  
Aysel dedi: 
«Sҽbir elҽ,  
Bu çölün düzündҽ,  
sҽnҽ һardan tapım qaymağı».  
Kömҽyҽ çatdı  
Qayğı Bağa yarpağı tapıb  
Qopartdı bir yarpağını.  
Dedi:—Bu nimçҽ!..  
Ovcuna yığıb sıxdı.  
Yemliklҽrin saplağını  
Dedi:—Bu südcҽ! 
Qaymaqdan da dadlıdır.  
Yemliyin südüdür, bu! 
Ha yığdılar 
             doymadılar. 
Hҽrҽ bir yana, 
Sҽpҽlҽndilҽr yenҽ 
Yemlik yığmağa. 
Özüm yemlik yemҽdi, 
«Keçi deyilҽm» dedi. 
Vaxtını sҽrf  elҽdi, 
Xanım böçҽyi yığıb 
Havaya uçurmağa. 
«Nҽnҽm uç, 
Nҽnҽm uç 
Uç, arxanca 
Mҽn dҽ uçum.  
Qoy һamı bilsin. 
45 
 
Yoxdur mҽnim 
Özümlükdҽn başqa~suçum:  
12 
Yolçu yolda gҽrҽk! 
«Gҽmi ҽһli,  
               elҽ yemlik yeyҽ-yeyҽ 
Qayıtdı «gҽmi»yҽ.  
Yığıldı asma pillҽkan 
Sükanı çevirdilҽr,  
İndi başqa güneyҽ;  
Günbatandan quzeyҽ.  
Gҽmi az qala 
Qalxmışdı göyҽ- 
Aysel, baxdı pҽncҽrҽdҽn 
Gördü uzaqda 
Bir çanaqlı bağa 
Çevrilib arxası üstҽ.  
Çapalayır, ҽl-qol atır  
Ҽgҽr,  
             uçub getsҽlҽr 
             bu düzdҽ 
Kim onun dadına çatar?! 
Otlarmı? 
Çiçҽklҽrmi? 
Zҽrif kҽpҽnҽklҽrmi? 
—Özümün işidir bu! 
—Sҽnҽ demҽdim, dinc dur! 
—Ataq bura Özümü,  
Azdıraq küdrüdҽ 
46 
 
İtirҽk izini.  
Qayğı dedi: 
—Bҽsdir daһa, 
Bir dҽ belҽ iş tutsan 
Kimsҽsiz bir cҽzirҽdҽ 
Qalacaqsan tҽk-tҽnһa. 
Aysel qaçıb qaldırdı  
Çanaqlı bağanı, 
Basdı bağrına.  
Öpdü çanağının 
Qara xalından. 
«Bҽlkҽ, bu yaz daş bildiyim, 
һҽmin o çağa bağasan. 
Mҽnim ҽziz bağacığım—  
Qara danış- 
Mҽnim kiçik qardaşım.  
һarda olsam 
Yadımdasan .  
Bu dҽfҽ gҽl,  
Özümü dҽ bağışla,  
Bizimlҽ çıxıb yola».  
13 
Aşağıda qaldı  
Bir parça küdrü, 
Bir ovuc torpaq, 
Allı-küllü irҽmҽ.  
Bayaq—  
             durduqları yer. 
Daһa da lalҽzar 
47 
 
Göründü göydҽn. 
Çiçҽklҽr topa-topa, 
Kollar dҽn-dҽn. 
Demҽ, uzaqdan. 
            daһa yaxşı görünürmüş 
            bütöv Şirvan.  
Uzaqdan baxmaq üçün, 
Gҽrҽk göyҽ ucalasan. 
Yalnız ucalmaq üçün. 
Gҽlib dünyaya insan. 
O kanallar qazılıb ki,  
Torpaq şorakҽt olmasın.  
O dirҽklҽr düzülüb ki,  
Qaranlıq bir kҽnd qalmasın.  
Çҽmҽnlҽr gül açıb ki,  
Dҽrҽsҽn bҽnövşҽni sҽn. 
O yanarqaz tapılıb ki,  
Qırmayasan meşҽni sҽn. 
O körpülҽr salınıb ki, 
Sҽni sellҽr aparmasın 
Ҽsa götür, çarıq geyin, dünyanı gҽz 
Belҽ bir yer taparmısan?! 
Çörҽyi bol,  
Pambığı bol,  
Meyvҽsi bol, qoca  
Şirvan.  
Daһa gözҽl görünürmüş 
ucalıqdan.  
48 
 
Sҽrin meһ ҽsir yerdҽ.  
Yarpaqlar xışıldaşır.  
Aynaüzlü göllҽrdҽ  
Sonalar qaqqıldaşır.  
Ora bax, o dağın qaşı  
Sanki qaşdır çatılıb.  
O şҽrid nҽdir orda  
Göyҽ kҽmҽnd atılıb? 
—Kҽmҽnd deyil,  
Ağsu dolaylarıdır—  
Dağa dolanıb,  
Donub qalıb.  
Torpaq—dama taxtası  
Dama-dama,  
Yaşıl dama,  
Qara dama. 
Tarla meşҽ, bağ,  
Şum yeri—  
                                                 Ҽllҽ çҽkilib elҽ bil.  
Şҽkil görünür adama. 
İrҽmҽdҽn qalxdığımız 
                      bir saatdı.  
O görünҽn Pirsaatdı. 
Babadağın tҽmiz qarı  
Ҽriyib qovuşur ona. 
Babadağın dişüşüdҽn 
bulaqları  
Axır onun mҽcrasına.  
Amma, nҽ fayda, 
Quruyur yayda. 
49 
 
Bir içim su tapılmır,  
Bu boyda çayda. 
һardasa batır.. 
Çatmır dҽnizҽ...  
Qayğı gҽrҽkdir 
O şirin çayı,  
O sҽrin çayı, 
O itkin çayı  
Yerin altından  
Çıxartsın  üzҽ.  
Özüm durdu ayağa 
—Ay qoydum, һa! 
—Sҽnҽ nҽ düşüb- 
Yoxsa, 
Çaydan xҽbҽrin var? 
—Yox/ 
—Bҽs bu tҽzҽ köllҽr,  
dҽryaçalar,  
Kimin zҽһmҽtidir, de! 
—Bilmirҽm! 
—Onda, bil! 
Torpağa qayğı gҽrҽkdir.  
Qayğı,  
һavadır,  
sudur, 
çörҽkdir.  
Qayğı çoxaldıqca, 
torpaq ucalar! 
—Mҽnҽ nҽ var. 
—Dҽrҽlҽri, dağları  
50 
 
Zolaq-zolaq bürüyҽn 
Abad üzüm bağları  
O bağların şirin barı  
Kimin zҽһmҽtidir, de! 
—Bilmirҽm. 
—Qayğının! 
—Bunun? 
Özüm һirsindҽn sıxdı 
Ovcundakı böcҽklҽri.  
«—Mҽn Qayğıdan qaçıram һey 
Qayğı mҽndҽn ҽl çҽkmҽyir».  
«Gҽmi» yerҽ enҽndҽ,  
Bayaqkı irҽmҽdҽ,  
Demҽ, Özüm yığıbmış  
Xeyli Xanım böcҽyi. 
«Hey sıxıram, sıxıram 
Çıxmır bunun cecҽyi».  
Bilmirҽm o kim idi,  
«Nҽnҽm uç»a inҽk dedi. 
Ҽgҽr inҽkdirsҽ bu 
Hey sağıram, sağıram,  
Hanı bҽs, bunun südü? 
—Böcҽklҽri,ver bura! 
—Vermirҽm! 
—Sҽnҽ neylҽyib, axı  
Uşaqların  «Nҽnҽm uç»u, 
51 
 
Gözҽlliyi qoruyur o, 
Mҽnim üçün, sҽnin üçün, 
Yarpaq yeyҽn 
Cücülҽrin qҽnimidir «Nҽnҽm uç».  
Torpaq yeyҽn dҽrmanların  
Acıların qҽnimidir «Nҽnҽm uç».  
Sҽninmidir «Nҽnҽm uç?» 
Mҽnimmidir «Nҽnҽm uç?» 
Bҽlli bil ki,  
Dünyanındır, ver bura! 
—Zҽһlҽm gedir dünyadan...  
Zҽһlҽm gedir dünyada 
Hҽr cür cücü-mücüdҽn 
Gücüm çatsa  
Qıraram һamısını mҽn. 
Zҽһlҽm gedir 
Gülçindҽn dҽ,  
Ayseldҽn dҽ,  
Ala-bula keçidҽn dҽ- 
Bığlı Pişikdҽn dҽ,  
Lap sҽndҽn dҽ—  
Zҽһlҽm gedir Qayğı! 
Siz çox, mҽn tҽk! 
Nola! 
Yırğalanmaya gҽmi, 
Aman verҽ külҽk. 
Sizi bir-bir atam yerҽ 
Pҽncҽrҽdҽn bax belҽcҽ! 
Deyib, 
52 
 
Pişiyҽ bir tҽpik, 
Keçiyҽ bir yumruq, 
Atdı özünü 
Pҽncҽrҽnin ağzına.  
Böcҽklҽri verdi yelҽ.  
Böcҽklҽrin göz yaşı.  
Baһa başa gҽldi ona. 
Pҽncҽrҽdҽn  
Ҽyilҽndҽ 
Yuvarlandı özü dҽ. 
Böcҽklҽrin dalınca-  
Uşaqlar һandan-һana 
Özlҽrinҽ gҽlincҽ.  
Gec idi... Vay-vay.. 
Gülçin dedi: Ay һaray  
Aysel dedi:  
Ay һaray  
Keçinin dҽ,  
Pişiyin dҽ ürҽyi yandı.  
Qayğı ҽmr elҽdi,  
«Gҽmi» dayandı. 
15 
Özüm göldҽ neçҽ dҽfҽ  
Kҽllҽmayallaq  aşdı.  
Axırda başı üstҽ  
Bir gölmҽçҽyҽ düşdü.  
Gölmҽçҽ aşdı-daşdı  
Qurbağalar  
Quruldaşdı.  
«Bizҽ Özüm lazım deyil,  
53 
 
Biz elliklҽ yaşayırıq.  
Biz gölmҽçҽ sakinlҽri—  
Qur-quruq!  
Qur-quruq! 
«Çıx, çölҽ!»  
«Çıx, çölҽ!»  
«Çıx, çölҽ!»  
Pişik baxdı Ayselҽ,  
Keçi baxdı Gülçinҽ,  
Gülçin baxdı Qayğıya  
gҽmi ҽһli az qaldı,  
Sevincindҽn ağlaya. 
—Nҽ yaxşı qorxu keçdi,  
—Nҽ yaxşı suya düşdü. 
 
Hava «gҽmisi»  
Türkana yön aldı.  
Gölmҽçҽli dҽrҽdҽ  
Özüm tҽk qaldı.  
 Özüm çıxıb, gölmҽçҽdҽn  
Hҽlҽ qurutsun özünü.  
Mҽn dҽ kҽsim nağılımı,  
Burda saxlayım sözümü.  
Gün Gҽlҽr,  
Görüşҽrik bir dҽ!  
Başlayarıq nağılı  
Qırıldığı yerdҽn.  
Uşaqlar, bu dҽfҽ  
Göydҽn alma düşmҽdi.  
Göydҽn yerҽ  
54 
 
Özüm düşdü  
Üzü-gözü lığa batdi  
Qurbağalar gülüşdü 
55 
 
 
KİTABIN İÇİNDƏKİLƏR 
Torpaq nağılı 
Torpaq nağılı …………………….. 3 
Bal dadan balış  ...................... 6 
Aydan………………………………6 
Ҽlifba dҽrsindҽ  ......................... 7 
Riyaziyyat dҽrsindҽ .................... 7 
Kilimçi  ...................................  8 
 
Üç qardaşın bir bacısı 
 
Üç qardaşın bir bacısı……………………………..12 
Balaca ana ………………………………………12 
Bir qutu noğul ................................... ............................14 
Aysel kҽnddҽ ………………………………………17 
Göydҽn alma düşmҽdi (müasir nağıl)…………..........25 
 
 
KİÇİKYAŞLI MӘKTӘBLİLӘR ÜÇÜN 
Fakrҽt Sadıq (Sadıqov Fikrҽt Abbas oğlu) 
 
Rҽyçi filologiya elmlҽri namizҽdi  
Zaһid Xәlil 
Redaktoru Musa Әlәkbәrli. Rҽssamı S. Şatikov.  
Bҽdii redaktoru N. Rәhimov. Texniki redaktoru X. Sәfәrova.  
Korrektoru V. Hәsәnov. 
İB № 1037 
56 
 
Yığılmağa verilmiş 04. 06. 82. Çapa imzalanmış 29. 09. 82, FQ 19020. Kağız 
formatı 70X90. Mҽtbҽҽ kağızı № 3. Yüksҽk çap üsulu. Qarnitur literaturnıy. 
Şҽrti ç/v 1,90. Rҽngli şҽrti ç/v 2,19. Uçot nҽşr. v. 2,0. Tirajı 7000. Sifariş № 
2123. Qiymҽti 15 qҽp. 
Azҽrbayçan SSR Dövlҽt Nҽşriyyat, Poliqrafiya vҽ Kitab Ticarҽti İşlҽri 
Komitҽsi. 
«Gҽnçlik» nҽşriyyatı, Bakı, Hüsü Hacıyev küçҽsi, 4, 
«Yeni kitab» mҽtbҽҽsi, Bakı, Ҽ. Tağızadҽ küçҽsi, 4. 
 
