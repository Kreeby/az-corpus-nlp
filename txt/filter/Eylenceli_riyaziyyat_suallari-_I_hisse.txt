 
 
 
 
Əyləncəli Riyaziyyat 
Sualları 
1-ci hissə 
 
 
 
2013 
Tərlan Nəzərov  
 
 
 
 
 
 
 
Əyləncəli Riyaziyyat Sualları 
1-ci hissə 
 
Müəllif: 
Tərlan Nəzərov 
Hazırlanma tarixi: 
Oktyabr 2013 
 
Web-səhifə: 
diqqetriyaziyyat.wordpress.com 
 
https://www.facebook.com/DiqqetRiyaziyyat  
 
Əyləncəli Riyaziyyat Sualları – Tərlan Nəzərov  - 4 - 
 
1. Ardıcıl Rəqəmlər 
                       
Xanalardakı  rəqəmlərin yerlərini elə dəyişdirin ki, heç bir iki ardıcıl ədəd bir-
birinə qonşu xanalarda  olmasın (yəni, ardıcıl rəqəmlər nə vertikal, nə horizontal, 
nə də ki diaqonal istiqamətdə qonşu olmasınlar). 
 
 
 
2. Spiral 
 
35 sayda karandaş şəkildə təsvir olunduğu kimi spiral şəklində düzülmüşdür. Dörd 
karandaşın yerini elə dəyişdirin ki, 3 ədəd kvadrat alınsın. 
 
 
 
 
Əyləncəli Riyaziyyat Sualları – Tərlan Nəzərov  - 5 - 
 
3. Səyyar Tacir 
 
Şəkildə hər 64 kvadrat bir şəhəri, kvadratları birləşdirən xəttlər isə şəhərlər 
arasındakı yolları təsvir edir(Xəttin olmaması yolun olmadığını bildirir).Səyyar 
tacir qara xana ilə işarə olunmuş şəhərdən başlayaraq 64 şəhərin hamısına səyahət 
edib alqı-satqı etməlidir.Amma bir şərt var: Tacir hər şəhərdən yalnız və yalnız bir 
dəfə keçə bilər və cəmi 14 dəfə sağa və ya sola dönə bilər.Səyahəti istənilən 
şəhərdə bitirmək olar, yəni tacir səyahətin axırında, başladığı şəhərə dönmək 
məcburiyyətində deyil. Tacir bu səyahəti necə edə bilər? 
 
 
4. Toy məclisi 
 
Toydakı masaların birində 6 adam oturmuşdur. Sübut edin ki, ya bu 6 adamdan ən 
azı üçü bir-birini tanıyır, ya da ki ən azı üçü bir-birlərini tanımır. 
 
 
 
 
Əyləncəli Riyaziyyat Sualları – Tərlan Nəzərov  - 6 - 
 
5. Bərabərlik 
 
Yalnız bir kibrit çöpünün yerini dəyişməklə, doğru bərabərlik əldə edə 
bilərsinizmi? 
 
 
 
6. Sirli Saat 
 
Şəkildəki 6-bucaqlı formasındakı saata diqqət yetirin.Saatdakı rəqəmlərin yerini elə 
dəyişə bilərsinizmi ki, istənilən 6 tərəfdəki  rəqəmlərin cəmi 17-yə bərabər olsun? 
(Hal-hazırda bu belə deyil, çünki 1+2+3<17, 3+4+5<17,9+10+11>17 və s.) 
 
 
 
Əyləncəli Riyaziyyat Sualları – Tərlan Nəzərov  - 7 - 
 
 
7. Təbaşir çubuqları 
 
Təsəvvür edin ki, sizə şəkildə təsvir olunan 7 silindr formalı təbaşir çubuğu verilib. 
Bu çubuqları elə yerləşdirə bilərsinizmi ki, çubuqların hər biri digərlərinin 
hamısına toxunsun? 
 
 
 
8. Bərabərliklər 
 
Xanaları 1-dən 9-a qədər rəqəmlərin hər birindən yalnız bir dəfə istifadə etməklə 
elə doldurun ki, hər iki bərabərlik doğru olsun. 
 
 
 
Əyləncəli Riyaziyyat Sualları – Tərlan Nəzərov  - 8 - 
 
9. Zəif Bənd 
 
Sual işarəsinin yerində hansı ədəd olmalıdır? 
 
 
 
 
 
10. Tanış adamlar 
Zalda bir neçə(azı 2) adam var. Bu adamlardan bəziləri tanışdır, bəziləri isə tanış 
deyil.Sübut edin ki, zaldakı adamlardan hansısa ikisinin həmin zalda eyni sayda 
tanışı var. 
 
 
 
 
 
 
 
 
Əyləncəli Riyaziyyat Sualları – Tərlan Nəzərov  - 9 - 
 
11. Üç kəsrin cəmi 
 
Tənlikdəki xanaları 1-dən 9-a qədər rəqəmlərin hər birindən yalnız bir dəfə istifadə 
etməklə elə doldurun ki, kəsrlərin cəmi vahidə bərabər olsun. (Yanaşı xanalar iki 
rəqəmli ədədi təsvir edir.) 
 
 
 
 
12. Lövhədəki Rəqəmlər 
 
Lövhədə 1-dən 2013-ə kimi bütün ədədlər yazılmışdır. Hər gedişdə bu ədədlərdən 
ikisini lövhədən silib, yerinə onların fərqini yazmağa icazə var. Göstərin ki, bu 
gedişdən nə qədər istifadə etsək də, lövhədə yalnız sıfırların qalmasına nail ola 
bilmərik. 
 
 
 
 
 
 
 
Əyləncəli Riyaziyyat Sualları – Tərlan Nəzərov  - 10 - 
 
13. Bilyard Kürələri 
 
15 kürəli bilyard oyunu ilə yəqin ki, tanışsınız. Üzərində 1-dən 15-ə qədər rəqəmlər 
yazılmış bu kürələri üçbucaq şəklində elə yerləşdirin ki, iki qonşu daşdakı 
rəqəmlərin müsbət fərqi(yəni fərqin modulu) onların aşağısında olan və ikisinə də 
toxunan daşdakı rəqəmə bərabər olsun. Nümunə üçün ilk üç düzülüşə diqqət edin. 
 
14. Qarışqa yuvası 
 
Şəkildə təsvir olunmuş qarışqa yuvanın daxilindədir, yoxsa xaricində? Bunu asan 
yolla necə tapmaq olar? 
 
 
Əyləncəli Riyaziyyat Sualları – Tərlan Nəzərov  - 11 - 
 
15. Dörd velosipedçi 
 
Şəkildə təsvir olunmuş velosipedçilərdən hər biri, mərkəzdən eyni anda başlayıb 
çevrə üzrə hərəkət edir. Onlardan biri saatda 6km, biri saatda 9 km, biri saatda 12 
km və sonuncusu isə saatda 15 km sürətlə hərəkət edirlər. Onlar mərkəzdən eyni 
vaxtda sürməyə başlamamış razılaşırlar ki, 4-ü də eyni anda mərkəzdə görüşənə 
kimi sürsünlər.Çevrələrin dördünün də uzunluğu 1/3 km-dirsə, bu hadisə neçə 
dəqiqəyə baş verəcək? 
 
 
16. Pul hədiyyəsi 
 
Bir ata öz oğluna 150 manat hədiyyə verdi,  digər bir ata isə öz oğluna 100 manat 
hədiyyə verdi. Ancaq məlum oldu ki, iki oğlun pullarının cəmi yalnız 150 manat 
artıb.Bunu necə izah etmək olar? 
 
 
Əyləncəli Riyaziyyat Sualları – Tərlan Nəzərov  - 12 - 
 
17. Altı Çevrə 
 
Təsvir olunan 6 çevrədən hər biri 8 qara nöqtələrin dördündən keçirlər.1-dən 8-ə 
qədər rəqəmləri qara nöqtələrdə elə yerləşdirin ki, hər bir çevrədəki dörd rəqəmin 
cəmi bərabər olsun. 
 
 
18. At nalı 
 
Şəkildə təsvir olunmuş at nalını yalnız iki düz xəttin köməyi ilə 6 hissəyə bölə 
bilərsinizmi? 
 
 
 
Əyləncəli Riyaziyyat Sualları – Tərlan Nəzərov  - 13 - 
 
19. Musiqi Notları 
 
Bu sualda, rəqəmlər hərflər ilə (yəni ədədlər notlar ilə) əvəz olunub. Eyni hərflər 
bərabər rəqəmləri göstərir. Notlar  hansı ədədlərə bərabər olmalıdır ki, hər üç 
bərabərlik doğru olsun?   
 
 
 
20. Məhkum qaçışda 
 
Təqdim olunan diaqramda P-polisi, M isə məhkumu təsvir edir. Onların hər ikisi 
bir gedişə qonşu dairəyə keçə bilərlər. İlk gedişi polis edir. Məhkum da həmişə 
polisdən qaçmaq məqsədilə elə dairəyə gedir ki, tutulmasın. Polis ən azı neçə gediş 
etməlidir ki,  məhkumu yaxalasın ? 
 
 
 
Əyləncəli Riyaziyyat Sualları – Tərlan Nəzərov  - 14 - 
 
21. Üçbucaqların sayı 
 
 
Şəkildə təsvir olunmuş fiqurda neçə fərqli üçbucaq var? 
 
22. Pərdədəki milçəklər 
 
Şəkildə təsvir olunduğu kimi, pərdəyə 9 milçək qonub. Onlar təsadüfən elə 
yerləşiblər ki, hər hansı iki milçək eyni sətir və ya sütunda deyil. Bir dəqiqədən 
sonra 9 milçəkdən 3-ü yerlərini dəyişərək qonşu boş xanalara keçirlər, digər 6-sı 
isə olduqları xanada qalırlar. Lakin məlum olur ki, 3 milçək yerini dəyişsə də, 
yenidən heç bir iki milçək eyni sətir və sütunda deyil. Bunu bilərək tapa 
bilərsinizmi ki, hansı 3 milçək yerini dəyişib və onlar hansı xanaya keçiblər?    
 
 
 
Əyləncəli Riyaziyyat Sualları – Tərlan Nəzərov  - 15 - 
 
23. Konsentrik çevrələr 
 
1-dən 33-ə qədər ədədləri kiçik dairəciklərə elə yerləşdirin ki, diametrlərdəki və 
çevrələrdəki(mərkəzi də daxil olmaqla) ədədlərin cəmi, eyni olsun. 
 
 
24. Bərabərsizliklər 
 
Xanalara 1-dən 9-a qədər rəqəmləri elə yerləşdirin ki, bütün bərabərsizliklər 
qorunsun. 
 
 
 
 
Əyləncəli Riyaziyyat Sualları – Tərlan Nəzərov  - 16 - 
 
25. Səkkiz dama daşı 
 
Şaşki daşlarını rəsmdəki xətlərin üzərində elə yerləşdirin ki, 4 çevrənin və 4 düz 
xəttin hər birində yalnız 2 dama daşı olsun.   
 
 
26. Atom 
 
Şəkildəki nəticənin doğru olması üçün ATOM nəyə bərabər olmalıdır? Hər bir hərf 
fərqli bir rəqəmi işarə edir. 
 
 
 
 
 
Əyləncəli Riyaziyyat Sualları – Tərlan Nəzərov  - 17 - 
 
27. Arı pətəyi 
 
 
Şəkildəki ədədlərin yerini elə dəyişdirin ki, heç bir iki ardıcıl ədəd və heç bir rəqəm 
öz iki qatı ilə(1 xaric olmaqla), qonşu xanalarda olmasınlar.(Məsələn şəkildə 4 ilə 
8, 1 ilə 2 qonşu xanalardadırlar) 
 
28. Qəribə kvadrat 
 
Şəkildə 1 vahidlik xanası çatışmayan 3×3 xanalı kvadrat təsvir olunub.Bu fiquru 3 
hissəyə bölüb, əldə olunan hissələri necə yerləşdirmək olar ki, tam(bütöv) bir 
kvadrat alınsın? 
 
 
 
Əyləncəli Riyaziyyat Sualları – Tərlan Nəzərov  - 18 - 
 
29. Klas-klas 
 
Klas oyunu ilə çoxumuz tanışıq. Qələmi vərəqdən götürmədən və eyni xətt üzrə iki 
dəfə getmədən, şəkildəki klas rəsmini bir dəfəyə çəkə bilərsinizmi? Yəni hansısa 
nöqtədən başlayıb qələmi vərəqdən ayırmadan bütün rəsmi çəkə bilərsinizmi? 
 
 
 
30. Qladiator və şir 
 
Qladiator və şir dairəvi bir meydandadırlar. Aydın məsələdir ki, qladiator nəyin 
bahasına olur olsun şirə yem olmaq istəmir. Əgər qladiator və şirin ikisinin də 
maksimum sürəti eynidirsə, qladiator meydan daxilində qaça-qaça şirə yem 
olmaqdan həmişə qurtula bilərmi ? 
 
 
 
 
 
 
Əyləncəli Riyaziyyat Sualları – Tərlan Nəzərov  - 19 - 
 
31. Çatışmayan iki cəm 
 
Təqdim olunan 4×4-lük cədvəldə hər simvol fərqli bir rəqəmi göstərir . 3 sətir və 3 
sütun üçün, simvolların cəmi verilmişdir. Çatışmayan iki cəm nəyə bərabərdir? 
 
 
32. Dəyirman 
 
1-dən 19-a qədər ədədləri dairələrə elə yerləşdirin ki, hər bir düz xətdə yerləşən 3 
ədədin cəmi 30 olsun. 
 
 
 
 
Əyləncəli Riyaziyyat Sualları – Tərlan Nəzərov  - 20 - 
 
33. Xüsusi üçbucaq 
 
Üç tərəfi və hündürlüyünün uzunluğu 4 ardıcıl tam ədədə bərabər olan bir 
üçbucağın sahəsi nəyə bərabərdir? 
 
 
 
34. Yolların sayı 
 
 
Yalnız yuxarı və sağa gedəbilmək şərtiylə, A nöqtəsindən C nöqtəsinə neçə fərqli 
yolla getmək olar? 
 
 
 
 
Əyləncəli Riyaziyyat Sualları – Tərlan Nəzərov  - 21 - 
 
35. Ulduz 
 
1-dən 12-yə kimi ədədləri ulduzdakı dairəciklərə elə yerləşdirin ki, (dörd 
dairəcikli) 6 düz xəttin hamısında, ədədlərin cəmi 26-ya bərabər olsun. 
 
 
36. Optimal yol 
 
S nöqtəsində dayanan bir adam dənizin düz yanına gəlib oradan da T nöqtəsinə 
getmək fikrindədir. Bu adam dənizdə hansı nöqtəyə(X) yaxınlaşmalıdır ki, ümumi 
getdiyi yol ən qısa yol olsun? (SX+XT cəmi ən kiçik olsun) 
 
 
 
 
 
Əyləncəli Riyaziyyat Sualları – Tərlan Nəzərov  - 22 - 
 
37. Sirli rebus 
 
2 , 3 , 5 , 7 rəqəmlərini ulduzların yerinə elə yerləşdirin ki, vurma əməliyyatı doğru 
olsun. 
 
 
 
38. Rəngarəng toplar 
 
Sizə 5 qırmızı, 5 sarı, və 5 yaşıl top verilmişdir. Bu topları üçbucaq formasındakı 
çərçivənin daxilinə elə yerləşdirin ki, eyni rəngli toplar bir-birinə 
toxunmasınlar(yanaşı olmasınlar). 
 
 
 
 
 
Əyləncəli Riyaziyyat Sualları – Tərlan Nəzərov  - 23 - 
 
39. Yeddi Hərf 
 
Yuxarıdakı vurma əməliyyatında hər bir hərf fərqli bir rəqəmi(0,1,2,3,4,5,6,7,8,9) 
göstərir. G hərfi hansı rəqəmi göstərir? 
 
 
40. Maraqlı bölgü 
 
Şəkildəki lövhəni dörd təmamilə eyni hissəyə elə bölün ki, hər hissədə üç ədəd 
dairə olsun (kəsilməmiş, bütöv şəkildə). 
 
 
 
 
 
Əyləncəli Riyaziyyat Sualları – Tərlan Nəzərov  - 24 - 
 
41. Yeddi körpü 
 
Şəkildə bir şəhərin planı təsvir olunmuşdur. Yeddi körpünün hər birindən yalnız bir 
dəfə keçmək şərtilə şəhəri gəzmək mümkündürmü? (bütün körpülərdən keçərək, 
lakin yalnız və yalnız bir dəfə) Gəzintiyə istənilən yerdən başlamaq olar. 
 
 
 
42. Olimpiada bayrağı 
 
1-dən 9-a qədər rəqəmlər şəkildə gördüyünüz kimi düzülmüşdür. Çevrələrdəki 
rəqəmləri toplasaq görərik ki, onların hamısında rəqəmlərin cəmi 11-ə bərabərdir. 
Rəqəmlərin yerini elə dəyişdirin ki, çevrələrin hər birində rəqəmlərin cəmi 14-ə 
bərabər olsun. 
 
 
 
 
 
Əyləncəli Riyaziyyat Sualları – Tərlan Nəzərov  - 25 - 
 
43. Dedi-qodu 
 
6  bacı hər bazar günü telefonla zəngləşib son xəbərləri bölüşürlər.Hansısa iki bacı 
zəngləşəndə bir-birləri haqda bütün son xəbərləri, eləcə də həmin gün olan əvvəlki 
zənglərdən digər bacıları haqda əldə etdikləri bütün məlumatları bölüşürlər. Ən azı 
neçə telefon zəngi baş verməlidir ki, 6 bacının hamısı bir-birləri haqda bütün 
məlumatları bilsinlər? 
 
 
44. In və Yan 
 
Şəkildəki fiquru yalnız bir dəfə kəsməklə, təmamilə eyni forma və sahəyə malik 
olan 4 bərabər hissəyə bölün.(Hal-hazırda fiqur iki hissəyə bölünmüşdür) 
 
 
 
 
Əyləncəli Riyaziyyat Sualları – Tərlan Nəzərov  - 26 - 
 
45. İnək sürüsü 
 
Sürüdə 101 inək var. Məlumdur ki, bu inəklərdən istənilən birisini sürüdən ayırsaq, 
 geridə qalan inəkləri hər birində 50 inək olmaqla iki qrupa elə bölmək olar ki, hər 
iki qrupdakı inəklərin toplam çəkisi bərabər olsun. O halda, göstərin ki, bütün 
inəklər eyni ağırlıqdadır. (İnəklərin çəkiləri tam ədədlərə bərabərdir.) 
 
 
 
46. Düşmən ördəklər 
 
Fermada, kvadrat hasarın daxilində 9 ördək var. Fermanın sahibi iki ədəd əlavə 
kvadrat hasar çəkərək ördəklərin hamısını bir-birindən ayırmaq istəyir.Fermer bunu 
necə edə bilər?   
 
 
 
 
Əyləncəli Riyaziyyat Sualları – Tərlan Nəzərov  - 27 - 
 
47. Avtobus 
 
Şəkildə təsvir olunmuş avtobus hansı istiqamətdə hərəkət edir? A yoxsa B? 
 
 
 
48. Rəqəmlər və kvadratlar 
 
Dairələrə 1-dən 9-a qədər bütün rəqəmləri elə yerləşdirin ki, bütün kvadratların 
(toplam 6)  təpə nöqtələrindəki rəqəmlərin cəmi bərabər olsun. 
 
 
 
 
 
 
Əyləncəli Riyaziyyat Sualları – Tərlan Nəzərov  - 28 - 
 
49. Dörd böcək 
 
Masada bir-birlərindən 10 sm məsafədə 4 böcək oturmuşdur. Böcəklərin hamısı 
eyni anda qabaqlarında oturan böcəyə doğru(A-da oturan B-də oturana, B-də 
oturan C-də oturana və s.) eyni və sabit sürətlə hərəkət etməyə başlayırlar. 
Böcəklər hamısı bir nöqtədə görüşənə qədər hansı məsafəni qət etmiş olarlar? 
 
50. On üç kibrit çöpü 
 
Şəkildə təsvir olunduğu kimi, bir qəpiyin ətrafına 13 kibrit çöpü yerləşdirilmişdir. 
Hansısa kibrit çöpünü götürdükdən sonra, saat əqrəbi istiqamətində(sağa doğru) 
hərəkət edərək hər 13-cü kibrit çöpünü götürmək olar.  Bu qaydaya uymaq şərtiylə, 
ilk dəfə hansı kibrit çöpünü götürmək lazımdır ki, baş hissəsi qəpiyə tərəf olan 
kibritdən başqa bütün kibritlər götürülmüş olsun? (Ən sona baş hissəsi qəpiyə tərəf 
olan kibrit qalsın.) 
 
 
 
Əyləncəli Riyaziyyat Sualları – Tərlan Nəzərov  - 29 - 
 
51. Naməlum ardıcıllıq 
 
Sual işarəsinin yerinə hansı rəqəm ardıcıllığı uyğun gəlir? 
 
 
 
 
52. Üç qutu 
Stolun üstündə üç qutu var. Bu qutuların birində yalnız limonlu karamellər, birində 
yalnız nanəli karamellər, birində isə həm nanəli həm də limonlu karamellər var. 
Qutuların üzərində nanəli, limonlu və qarışıq yazılıb. Lakin məlumdur ki, qutuların 
hamısı səhv işarələnib. Qutulardan ən azı neçə karamel götürüb dadına baxmalıyıq 
ki, hansı qutuda nanəli, hansında limonlu və hansında qarışıq karamellərin 
olduğunu dəqiqləşdirək? 
 
 
 
 
 
 
 
 
 
Əyləncəli Riyaziyyat Sualları – Tərlan Nəzərov  - 30 - 
 
53. Saat 
 
Saat cihazında 5 və 9 ilə 3 və 8 şəkildə təsvir olunduğu kimi düz xətt vasitəsilə 
birləşdirilib. Bu iki düz xətt arasındakı iti bucaq nəyə bərabərdir? 
 
54. Tərəzi 
 
Şəkildəki ilk üç tərəzidə 4 fiqur: silindr, kürə, kub, konus arasındakı müxtəlif çəki 
tarazlıqları nümayiş etdirilmişdir. Sonuncu tərəzinin sağ qoluna 4 fiqurdan ən azı 
neçəsini yerləşdirməliyik ki , sol qoldakı 4 konus ilə tarazlıq yaransın? 
 
 
Əyləncəli Riyaziyyat Sualları – Tərlan Nəzərov  - 31 - 
 
55. Lövhədə məsələ 
 
Lövhədəki məsələni, ABCDE*4=EDCBA, həll edin. Burada A, B, C, D və E  
0-dan 9-a qədər, bir-birlərindən fərqli rəqəmlərdirlər. 
 
 
 
56. Saat və bucaqlar 
 
Bir gün Qəhrəman evdə boş-bekar oturarkən saata baxır, və dəqiqə və saat 
əqrəbləri arasındakı bucağı hesablayır. 20 dəqiqə keçdikdən sonra Qəhrəman yenə 
saata baxır və dəqiqə ilə saat əqrəbləri arasındakı bucağı hesablayanda görür ki, 
yenə də ilk dəfə(20 dəqiqə əvvəl) hesabladığı bucaq alınır. Bu bucaq neçə 
dərəcədir?    
 
 
 
Əyləncəli Riyaziyyat Sualları – Tərlan Nəzərov  - 32 - 
 
57. Trapesiyanın sahəsi 
 
Trapesiyanın diaqonalları onu dörd üçbucağa bölür. Yaşıl rənglənmiş üçbucaqların 
sahələri A və B-yə bərabərdirsə , trapesiyanın sahəsi nəyə bərabərdir? (A və B-dən 
asılı) 
 
58. Kvadratların sayı 
 
Şəkildə neçə kvadrat var? 
 
 
 
 
Əyləncəli Riyaziyyat Sualları – Tərlan Nəzərov  - 33 - 
 
59. 28 Qəpik 
 
28 ədəd eyni ölçülü qəpik şəkildə təsvir olunduğu kimi üçbucaq şəklində 
düzülmüşdür. Məlumdur ki, bir-birlərinə toxunan(üçbucaq şəklində) istənilən üç 
qəpiyin toplam çəkisi 10 qrama bərabərdir. Üçbucağın sərhədində yerləşən 18 
qəpiyin toplam çəkisini tapın. 
 
 
 
60. 11 dişli çarx 
 
Müstəvidə bir-birlərinə zəncirvari qoşulmuş 11 dişli çarx təsvir edilib. Bu çarxların 
hamısı eyni anda (bir yerdə) dövr edə bilərlərmi? Cavabı izah edin. 
 
 
 
 
 
Əyləncəli Riyaziyyat Sualları – Tərlan Nəzərov  - 34 - 
 
61. Piksel 
 
 
Ekranda yalnız və yalnız bir dənə piksel(xırda yaşıl nöqtə) əlavə etməklə və ya 
silməklə bərabərliyin doğru olmasını təmin edin. 
 
 
 
 
62. Üç bərabər kvadrat 
 
Altı kibritdən ikisi, şəkildə təsvir olunduğu kimi iki yerə bölünmüşdür. Bu 8 
hissədən, üç bərabər(eyni) kvadratı necə düzəltmək olar? 
 
 
 
 
 
 
Əyləncəli Riyaziyyat Sualları – Tərlan Nəzərov  - 35 - 
 
63. Avtobus dayanacağı 
 
 
Şəkildəki yol planında əsas şosse(ana yol) və ondan ətraf kəndlərə A, B, C, D, E 
nöqtələrində ayrılan yollar təsvir olunmuşdur. Avtobus dayanacağı şossenin 
harasında tikilməlidir ki, dayanacaqdan kəndlərə olan yolların(şosse və yan yollar 
üzrə) uzunluqlarının cəmi minimum olsun? 
 
64. Kubun diaqonalları 
 
Bir kubun iki səth diaqonalları( AB və BC) çəkilmişdir. Onlar arasındakı ABC 
bucağı nəyə bərabərdir? 
 
 
 
Əyləncəli Riyaziyyat Sualları – Tərlan Nəzərov  - 36 - 
 
65. Yeddilər 
 
Şəkildəki əməliyyatda ulduzların yerinə hansı rəqəmlər yazılmalıdır ki, bölmə 
əməliyyatı doğru olsun? (Qalıqda 0 qalmalıdır) 
 
 
66. Şahmat taxtası 
 
Standart ölçülü 8×8 şahmat taxtasında, toplam neçə ədəd kvadrat var? 
 
 
 
 
Əyləncəli Riyaziyyat Sualları – Tərlan Nəzərov  - 37 - 
 
67. Saxta Zər 
 
Şəkildə təsvir olunmuş görünüşlərdən üçü eyni zərə aiddir, biri isə yox. Uyğun 
olmayan görünüşü tapın. 
 
 
 
68. Boş xanalar 
 
Şəkildə təsvir olunmuş ədədlər müəyyən bir qanunauyğunluğa görə düzülmüşdür. 
Boş xanalara hansı ədədləri yazmalıyıq ki, bu qanunauyğunluq qorunsun? 
 
 
 
 
 
Əyləncəli Riyaziyyat Sualları – Tərlan Nəzərov  - 38 - 
 
69. Ornament 
 
Şəkildəki dairəciklərə 1-dən 15-ə qədər ədədləri (hər birindən yalnız bir dəfə 
istifadə etməklə) elə yerləşdirin ki, 5 çevrənin hər birində və ulduzun təpə 
nöqtələrində, rəqəmlərin cəmi 40-a bərabər olsun. 
 
 
70. Bucaqların cəmi 
 
A, B, C, D  və E bucaqlarının cəmi nəyə bərabərdir? 
 
 
 
Əyləncəli Riyaziyyat Sualları – Tərlan Nəzərov  - 39 - 
 
71. 4 hissəli çevrə 
 
Çevrəni, üç eyni uzunluqda olan xəttin köməyi ilə 4 bərabər hissəyə necə bölmək 
olar? 
 
 
 
72. Həblər 
 
Həkim xəstə qocaya 2 dənə X həbindən , 2 dənə də Y həbindən verir və növbəti iki 
gündə hər gün bu həblərin hərəsindən yalnız 1 dənə qəbul etməsini tapşırır. Lakin 
qoca evə gələndə görür ki, həkimin verdiyi həbləri bir qaba qoyaraq qarışdırıb və X 
ilə Y həbləri eyni rəng və formada olduğu üçün onları ayırd edə bilmir. Müdrik 
qoca necə eləsin ki, həkimin tapşırdığını yerinə yetirə bilsin? 
 
 
 
 
Əyləncəli Riyaziyyat Sualları – Tərlan Nəzərov  - 40 - 
 
73. KUB və TOP 
 
KUB ədədi hansısa bir natural ədədin kubuna bərabərdir. O zaman göstərin ki, 
TOP heç bir ədədin kubu ola bilməz. Yəni, göstərin ki, KUB kubdursa, onda TOP 
kub deyil.(Burada KUB və TOP üç rəqəmli ədədlərdir, fərqli hərflər fərqli 
rəqəmləri göstərir) 
 
 
 
74. Ağaclar 
 
İşə yeni təyin olunmuş bağbana belə bir tapşırıq verilir: 9 ağacı elə ək ki, bu 
ağaclar hərəsində 3 ağac olmaqla 10 düz sıra əmələ gətirsinlər. Bağban bunu necə 
edə bilər? 
 
 
 
 
Əyləncəli Riyaziyyat Sualları – Tərlan Nəzərov  - 41 - 
 
75. Saatın səthi 
 
Saatın səthini(çiferblatını) 2 düz xətt vasitəsilə üç yerə elə bölün ki, hər 3 hissədə 
olan ədədlərin cəmi bərabər olsun. 
 
 
 
76. İki şam 
 
Novruz axşamında evdə iki şam yandırılır. Bu şamlardan biri digərindən 1 sm 
uzundur. Uzun olan şam 5-in yarısı(saat 16.30-da) , qısa olanı isə saat 6–da 
yandırılır. 8.30-da onların ikisi də eyni uzunluqda olurlar. Və nəhayət qısa olan 
şam gecə saat 10.00-da, uzunu isə 10.30-da yanıb qurtarır. Bu şamların 
uzunluqlarını tapın. 
 
 
 
 
 
Əyləncəli Riyaziyyat Sualları – Tərlan Nəzərov  - 42 - 
 
77. Yüz yaşa 
 
Nadir kişinin və onun 3 oğlunun yaşlarını toplayanda düz 100 edir. Həmçinin 
məlumdur ki, Nadir kişi ən böyük oğlundan iki dəfə böyükdür. Ən böyük oğul da 
ortancıldan iki dəfə, ortancıl oğul isə ən kiçik qardaşdan iki dəfə böyükdür. Nadir 
kişi və onun oğullarının hər birinin neçə yaşı var? 
 
 
 
78. Üçbucağın sahəsi 
 
Üçbucağın tərəfləri dörd bərabər hissəyə bölünmüş və təpə nöqtələri şəkildə təsvir 
olunduğu kimi qarşı tərəfi bölən nöqtələrdən biri ilə birləşdirilmişdir.Mərkəzdəki 
üçbucağın sahəsi ilkin üçbucağın sahəsinin hansı hissəsinə bərabərdir? 
 
 
 
 
 
Əyləncəli Riyaziyyat Sualları – Tərlan Nəzərov  - 43 - 
 
79. Xüsusi çoxbucaqlı 
 
Qabarıq çoxbucaqlının diaqonallarının sayı onun tərəflərinin sayından 2 dəfə 
böyükdür. Bu çoxbucaqlının tərəflərinin sayını tapın. 
 
80. Labirintdə top 
 
Şəkildə təsvir olunmuş labirintə bir rezin top düşür və aşağı diyirlənməyə başlayır. 
Məlumdur ki, top hər yol ayrıcına(rəqəmlərlə işarələnib) yaxınlaşanda bu və ya 
digər yolla diyirlənməyə davam etmə şansı eynidir(50-50yə). Topun A çıxışına 
gedib çıxma ehtimalı neçə faizdir? 
 
 
Əyləncəli Riyaziyyat Sualları – Tərlan Nəzərov  - 44 - 
 
81. 64 hissəli kub 
 
Tərəfi 4 sm olan kub şəkildə təsvir olunduğu kimi tərəfi 1 sm olan 64 bərabər 
balaca kuba bölünmüşdür. Sonra isə kubun bütün səthləri yaşıl 
rənglənmişdir.Göstərin ki , heç bir üzü rəngli olmayan kublarla yalnız üç səthi yaşıl 
olan kubların sayı eynidir. 
 
 
82. Ulduzun bucaqları 
 
A, B , C , D və E bucaqlarının cəmi neçə dərəcədir? 
 
 
 
 
Əyləncəli Riyaziyyat Sualları – Tərlan Nəzərov  - 45 - 
 
83. Siqaret kötükləri 
 
İcra hakimiyyəti iməcilik günündə hər 4 siqaret kötüyü gətirən şəxsə 1 təzə siqaret 
verəcəyini vəd edir. 100 ədəd siqaret kötüyü toplamış siqaret həvəskarı ən çoxu 
neçə təzə siqaret əldə edə bilər? 
 
 
84. Ulduzlar 
 
Şəkildəki çərçivədə olan ulduzların hamısını bir-birindən ayırmaq üçün neçə düz 
xətt çəkmək lazımdır? Onları çəkin. 
 
 
 
Əyləncəli Riyaziyyat Sualları – Tərlan Nəzərov  - 46 - 
 
85. Elektrik xətləri 
 
Şəkildə təsvir olunmuş 5 elektrik stansiyasından 5 evə elektrik xətti çəkmək tələb 
olunur. Hər evə yalnız onun öz nömrəsini daşıyan stansiyadan xətt çəkilməlidir və 
bu beş xəttin heç biri bir-biriylə kəsişməməlidir. Bunu necə etmək olar? 
 
 
 
86. 5 rəqəmli ədəd 
 
ABCDE beş rəqəmli bir ədədi göstərir. Bu ədədin qabağına 1 yazıb, alınan ədədi 3-
ə vuranda ABCDE1 ədədi alınır. ABCDE ədədini tapın.Burada fərqli hərflər fərqli 
rəqəmləri göstərir. 
 
 
 
 
Əyləncəli Riyaziyyat Sualları – Tərlan Nəzərov  - 47 - 
 
87. Dəyirmi masa 
 
Dəyirmi masada 9 deputat oturub. Onlardan bəziləri həmişə ancaq doğru danışır, 
düzünü deyir, bəziləri isə həmişə yalan danışırlar. Efir vaxtında onların hər biri 
deyir: Mənim qonşularımdan biri doğru danışan, biri isə yalançıdır. Dəyirmi 
masada oturan bu 9 deputatdan neçəsinin yalançı olduğunu tapın. 
 
 
 
88. Tərsinə üçbucaq 
 
Şəkildəki üçbucaq 10 qəpikdən ibarətdir. Ən azı neçə qəpiyin yerini dəyişməliyik 
ki, üçbucaq aşağı doğru, tərsinə çevrilmiş olsun? 
 
 
 
 
 
Əyləncəli Riyaziyyat Sualları – Tərlan Nəzərov  - 48 - 
 
89. Güzgü 
 
Güzgünün uzunluğu ən azı nə qədər olmalıdır ki, boyu 2m olan insan bu güzgüdə 
öz əksini təmamilə görə bilsin? 
 
90. Sehrli altıbucaqlı 
 
1-dən 19-a qədər olan bütün ədədləri altıbucaqlının hüceyrələrinə elə yerləşdirin ki, 
3 istiqamətdə olan 15 cəmin hamısı bir-birlərinə bərabər olsun. 
 
 
 
Əyləncəli Riyaziyyat Sualları – Tərlan Nəzərov  - 49 - 
 
 
91. Kotlet 
Elşən şam yeməyi üçün 5 kotlet bişirmək istəyir. Onun tavasına eyni anda yalnız 
iki kotlet yerləşir. Kotletlərin hər iki üzünü bir dəfə bişirmək lazımdır. Kotletin bir 
üzünü bişirmək düz 1 dəqiqə vaxt aparır. Elşən kotletlərin hamısını ən tez neçə 
dəqiqəyə bişirib qurtara bilər? 
 
 
 
92. Xalça 
 
Bahalı köhnə xalçanın iki kənar hissəsi üçbucaq şəklində kəsilib 
atılmışdır(ştrixlənmiş sahə)  və beləliklə xalça öz düzbucaqlı formasını itirmişdir. 
Xalçanın geridə qalan hissəsini iki hissəyə hansı şəkildə bölmək lazımdır ki, o iki 
hissəni birləşdirəndə xalçanın naxışlarındakı ahəngi pozmadan və heç bir itki 
olmadan düzbucaqlı formasında yeni kiçik xalça əldə edə bilək ? 
 
 
 
 
 
 
 
Əyləncəli Riyaziyyat Sualları – Tərlan Nəzərov  - 50 - 
 
93. Balıq ovu 
 
Beş balıqçı beş balığı beş dəqiqəyə tuta bilirsə, 50 balıqçı 50 balığı neçə dəqiqəyə 
tuta biləcək? 
 
 
 
94. Pişik 
 
Şəkildəki pişik təsvirində cəmi neçə üçbucaq var? 
 
 
 
 
Əyləncəli Riyaziyyat Sualları – Tərlan Nəzərov  - 51 - 
 
95. Qəpiklərin yerdəyişməsi 
 
Qara və ağ daşlar şəkildə təsvir olunduğu kimi 2,3,4 və 5,6,7 zonalarına 
yerləşdirilmişdir.Hər gedişdə hansısa bir daşı bir zonadan o birinə qara düz xəttin 
üstü ilə sürüşdürüb yerləşdirməyə icazə var.Daşı yalnız boş bir zonaya keçirtmək 
olar.(Iki daş eyni zonada ola bilməz) Cəmi 7 gedişə ağ və qara daşların yerlərini 
necə dəyişdirmək olar? 
 
96. Stəkanda qəpiklər 
 
On qəpiyi 3 stəkana necə yerləşdirmək olar ki, hər stəkanda tək sayda qəpik olsun? 
 
 
 
Əyləncəli Riyaziyyat Sualları – Tərlan Nəzərov  - 52 - 
 
97. İç-içə kvadratlar 
 
Çəhrayı rəngli kvadratın sahəsi 1 kvadrat sm-dirsə, sarı rəngli ABCD kvadratının 
sahəsi neçə kvadrat sm-dir? 
 
 
 
98. Mehriban ailə 
 
Bir ailədəki oğlanlardan biri deyir: Mənim eyni sayda qardaş və bacım var.Oğlanın 
bacısı isə deyir:  Mənim qardaşlarımın sayı bacılarımın sayından iki dəfə çoxdur. 
Bu ailədə neçə oğlan, neçə qız var? 
 
 
 
Əyləncəli Riyaziyyat Sualları – Tərlan Nəzərov  - 53 - 
 
99. İkinin qüvvəsi 
 
Aşağıdakı ifadələrdən hansı böyükdür, A yoxsa B ? Böyük olan ifadə ilə kiçik olan 
arasındakı fərq nə qədərdir? 
 
 
 
100. Satıcının itkisi 
 
İsti yay günündə səhər tezdən, bir satıcı mağazasının önünə 200 kq xiyar 
yerləşdirir. Həmin anda xiyarların 99 faizinin sudan ibarət olduğu bilinir. Satıcı 
axşama kimi bir dənə də xiyar sata bilmir və hava da çox isti olduğundan xiyarlar 
biraz quruyur və günün sonunda onların 98 faizi sudan ibarət olur. Günün sonunda 
satıcının neçə kq xiyarı qalır? 
 
 
 
 
 
Əyləncəli Riyaziyyat Sualları – Tərlan Nəzərov  - 54 - 
 
101. Restoranda görüşlər 
 
Emin ilə Leyla və dörd başqa evli cütlük restoranda şam yeməyinə yığışırlar. 
Restoranda müəyyən sayda salamlaşıb görüşmələr olur. Şam yeməyi sona 
yaxınlaşanda, Emin, Leyla da daxil olmaqla hamıdan neçə adamla salamlaşdığını 
soruşur və hamıdan müxtəlif (fərqli) bir rəqəm eşidir. Bunu bilərək Leylanın həmin 
axşam neçə nəfərlə salamlaşdığını tapın. (Heç kim özü və ya həyat yoldaşı ilə 
salamlaşmayıb, iki adam arasında salamlaşma maksimum bir dəfə baş tutub) 
 
 
 
102. Aldadıcı sürət 
 
Fuad öz avtomobiliylə İsmayıllıya yollanır.O, məsafənin yarısını 120km/saat sabit 
sürəti ilə , məsafənin digər yarısını isə 80km/saat sabit sürəti ilə qət edir. Fuadın, 
bu səyahətdə orta sürəti neçə km/saatdır? 
 
 
 
 
Əyləncəli Riyaziyyat Sualları – Tərlan Nəzərov  - 55 - 
 
103. Altı bakal 
 
Altı ədəd bakal şəkildəki kimi üzü yuxarı yerləşdirilib. Hər gedişdə istənilən 5 
bakalın duruşunu bir yerdə dəyişdirməyə icazə verilir (üzü yuxarı baxanları üzü 
aşağı çevirmək, və üzü aşağı baxanları üzü yuxarı çevirməyə) Ən azı neçə belə 
gedişlə bütün bakalları üzü aşağı çevirmək olar? 
 
104. Açar seçimi 
 
Şəkildə bir sarayın planı təsvir olunmuşdur. Göründüyü kimi, istənilən iki otaq 
arasında 4 cüt qapı var və bu qapılardan hər biri yalnız onun nömrəsini daşıyan 
açarla açılır. Məqsəd günəşlə işarələnmiş sağ aşağı otaqdan , sol yuxarı otağa 
getməkdir. Özünüzlə ən çoxu üç açar götürə bilərsiniz. Hansıları götürməlisiniz? 
 
 
Əyləncəli Riyaziyyat Sualları – Tərlan Nəzərov  - 56 - 
 
105. Göy sahə 
 
Şəkildəki kvadratın sahəsi 25 kvadrat sm-dirsə, göy rəngli hissənin sahəsi nə 
qədərdir ? 
 
 
 
106. Əlifba 
 
Azərbaycan əlifbasının ilk 31 hərfi müəyyən bir qaydaya görə iki qrupa 
ayrılmışdır. Son hərf Z hansı qrupa aiddir: yuxarıdakına yoxsa aşağıdakına? Niyə? 
 
 
 
 
Əyləncəli Riyaziyyat Sualları – Tərlan Nəzərov  - 57 - 
 
107. Riyazi simvol 
 
2 və 3 rəqəmlərinin arasına nöqtə/vergüldən başqa elə bir riyazi simvol yerləşdirin 
ki, alınan ədəd 2-dən böyük, 3-dən kiçik olsun. 
 
 
108. Eskalator 
 
Tural metrodakı aşağıya gedən eskalatorla hər dəfəyə bir pillə aşağı düşərək, 50 
pillədən sonra aşağı çatır. Sonra isə o eyni eskalatorla pillə-pillə yuxarı qaçır və 
125 pillədən sonra yuxarı çatır. Turalın yuxarı çıxandakı sürəti aşağıya düşəndəki 
sürətindən 5 dəfə tez idiysə(aşağı 1 pillə düşəndəki vaxta, yuxarı gedəndə 5 pillə 
qaçıbsa) , nəzarətçi eskalatoru dayandıranda eskalatorun toplam neçə pilləsi 
görünər? 
 
 
 
 
Əyləncəli Riyaziyyat Sualları – Tərlan Nəzərov  - 58 - 
 
109. Qaçış 
 
Qaçış üzrə olimpiadanın finalında, Elnur siyahının tən ortasındakı yeri tutdu. İmran 
Elnurdan sonra finişə çatdı və 10-cu yeri tutdu. Əli isə 16-cı yeri tutdu. Yarışda 
neçə adam iştirak etmişdi? 
 
 
 
110. Səkkiz hissə 
 
Şəkildəki fiquru səkkiz təmamilə eyni hissəyə necə bölmək olar? 
 
 
 
 
 
Əyləncəli Riyaziyyat Sualları – Tərlan Nəzərov  - 59 - 
 
111. X və Y 
 
Cədvəldəki qanunauyğunluğu aşkarlayıb, X və Y-i tapın. 
 
 
 
112. Muzeyin mühafizəsi 
 
Yeni incəsənət muzeyinin 20 divarı var.Muzeyin divarları bir-birlərinə 90 dərəcədə 
birləşirlər.Yəni, hər divar bitişdiyi divar(lar)ın hər biriylə 90 dərəcə əmələ gətirir. 
Ən azı neçə mühafizəçi lazımdır ki, muzeyin bütün divarları nəzarət altında olsun? 
(Muzeyin dəqiq dizaynı bilinmir) 
 
 
 
 
Əyləncəli Riyaziyyat Sualları – Tərlan Nəzərov  - 60 - 
 
113. Ardıcıl qələbə 
 
Ata, ana və oğul tez-tez şahmat oynayırlar.Bir gün ata oğula deyir ki: Mən və 
ananla sırayla toplam üç oyun oyna. Əgər ardıcıl(dalbadal) iki oyunda qalib gəlsən 
10 manat hədiyyə qazanacaqsan.Oyunlardan ya ikisini mənimlə birini anan ilə, ya 
da ki birini mənimlə ikisini isə ananla oynaya bilərsən. Oğul bilir ki, atası şahmatda 
anasından xeyli güclüdür. O necə oynamalıdır ki, 10 manatı qazanma şansı 
maksimum olsun, ATA-ANA-ATA yoxsa ANA-ATA-ANA ? 
 
 
114. Benzin qabları 
 
Yanacaq doldurma məntəqəsinə 6 qab benzin gətirdilər. Hər qabın üzərində onun 
içində neçə litr benzin olduğu rəqəmlə göstərilmişdir. Həmin gün məntəqəyə iki 
müştəri gəlir: birincisi qablardan ikisini alıb aparır, ikincisi isə üçünü. Məlumdur 
ki, ikinci müştəri birincidən iki dəfə çox benzin almış olur. Bu iki müştəri 
gedəndən sonra mağazada hansı qab qalır? 
 
 
 
 
 
Əyləncəli Riyaziyyat Sualları – Tərlan Nəzərov  - 61 - 
 
115. Səkkiz kvadrat 
 
2-dən 9-a qədər rəqəmlərin kvadratını (4,9,16,25,36,49,64,81) boş xanalara elə 
yerləşdirin ki, kvadratın hər bir tərəfindəki 4 ədədin cəmi 102 olsun. 
 
 
116. Dəxildəki corablar 
 
Qap-qaranlıq otaqdakı dəxildə 20 corab var: 5 cüt qara, 3 cüt boz və iki cüt ağ 
corab. Siz bu dəxildən corab götürəndə ən azı neçə corab götürməlisiniz ki, 
sonradan bu corabların içində heç olmazsa bir cüt eyni rəngdə corab olsun? (Qeyd: 
Otaq qaranlıq olduğu üçün corabların rənglərini ayırd etmək olmur). 
 
 
 
 
Əyləncəli Riyaziyyat Sualları – Tərlan Nəzərov  - 62 - 
 
117. Şəbəkə 
 
Şəkildə təsvir olunmuş şəbəkədə, 10 çevrə 19 xətt vasitəsilə birləşdirilmişdir. Bu 
xətlərdən ən azı neçəsini silmək lazımdır ki, hər bir çevrədən cüt sayda xətt çıxmış 
olsun? 
 
 
 
118. Sonsuz silsilə 
 
Yuxarıdakı sonsuz cəm nəyə bərabərdir? 
 
 
 
 
 
 
 
Əyləncəli Riyaziyyat Sualları – Tərlan Nəzərov  - 63 - 
 
119. Cücələr 
 
Böyük cücə fermasının sahibi Əziz baba, bir gün oturub ehtiyatdakı cücə yeminin 
neçə gün bəs eləyəcəyini hesablayır. O görür ki, cücələrin 75-ni satsa, geriyə qalan 
cücələri hazırda əlində olan yemlə 20 gün artıq yedirə bilər.Həmçinin hesablayır ki, 
100 dənə əlavə cücə alsa, əlində olan yem 15 gün tez qurtaracaq. Əziz babanın 
fermasında neçə cücə var? 
 
 
 
120. İlk baxış 
 
İlk baxışdan tapın görək hansı böyükdür: soldakı ədədlərin cəmi yoxsa sağdakı 
ədədlərin cəmi? 
 
 
SON 
