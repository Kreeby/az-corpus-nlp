 
AZƏRBAYCAN RESPUBLİKASI TƏHSİL NAZİRLİYİ 
 
BAKI SLAVYAN UNİVERSİTETİ 
 
 
 
 
Səməngül Qafarova, 
Ellada Gərayzadə 
 
 
 
 
AZƏRBAYCAN ƏDƏBİYYATININ 
TƏDRİSİ TARİXİ 
 
DƏRS VƏSAİTİ 
 
 
Азярбайъан Республикасы Тящсил nазирinin  
08.06.2010-cu il tarixli 769 №-li əmri ilə  
тясдиг едилмишдир.  
 
 
 
 
 
 
 
Bakı – 2010 
 2
Tərtib edənlər: 
 
Səməngül Hüsü qızı Qafarova, 
filologiya elmləri namizədi 
 
Ellada İsa qızı Gərayzadə 
filologiya elmləri namizədi, dosent 
 
 
Redaktor: 
 
Quliyev İlkin Etibar oğlu 
filologiya üzrə fəlsəfə doktoru 
 
 
Rəyçilər: 
 
professor Ə.Hüseynov, 
dosent F.Musayeva, 
dosent  D.Əliyeva, 
dosent Ş.Əliyeva 
 
 
 
 
 
 
Səməngül Qafarova, Ellada Gərayzadə.  
Azərbaycan ədəbiyyatının tədrisi tarixi. Dərs vəsaiti.  
– Bakı: Mütərcim, 2010. –136 səh. 
 
 
 
 
1079
026
4306010000
−Q  
 
© S.Qafarova, E.Gərayzadə, 2010 
 3
GİRİŞ 
 
Azərbaycan ədəbiyyatının tədrisi metodikası elminin forma-
laşması böyük bir inkişaf mərhələsi keçmişdir. 
Ədəbiyyatın tədrisi metodikasının bir elm kimi formalaşması, 
əsasən, XIX əsrlə bağlıdır. Lakin Azərbaycan ədəbiyyatının özü ki-
mi, tədrisi tarixi də qədimdir. Ədəbiyyatın tədrisi metodikasının bir 
elm kimi formalaşmasına təsir göstərən ilk müəllim xalq olmuşdur. 
Qədim dövrlərdə zəngin və rəngarəng Azərbaycan folkloru vali-
deynlər tərəfindən şifahi yolla tədris edilmiş, bu işdə bəlkə də ilk 
müəllimlər olmuşlar. Analar laylalarla körpələrini yatırmış, bayatı 
və nəğmələrlə onlara təsir etmiş, mənəvi qida vermişlər. Sonrakı 
mərhələ isə qədim və orta əsrlərdə mövcud məktəb və mədrəsələrlə 
bağlı olmuşdur. Bu dövrlərdə Gəncə, Təbriz, Şamaxı və digər şəhər-
lərdə fərdi məktəblər fəaliyyət göstərmişlər. 
Azərbaycanda ərəb istilasından sonra ilk məscid məktəbləri 
VII əsrdən mövcuddur. Bu mədrəsələrin təməli ərəblərin Azərbay-
cana hücum etməsindən sonra qoyulmağa başlayır. Ərəblər öz siya-
sətlərini həyata keçirmək üçün məktəblər açmağa və orada bu siya-
səti həyata keçirməyə qabil insanlar tərbiyə etməyə çalışırdılar. 
O zamanlar riyaziyyat, fəlsəfə, tibb, məntiq, əxlaq, coğrafiya, 
nəhv, musiqi və s. fənlər üzrə ərəb dilinə tərcümə edilmiş yunan el-
mi əsərlərindən geniş istifadə olunurdu. Həmin əsərlərdən Azərbay-
canda uzun zaman dərs vəsaiti kimi istifadə edilmişdi. Bu əsərlərin 
ərəb dilinə tərcümə olunmasında və təbliğ edilməsində Azərbaycan 
mütəfəkkirlərindən Əbülhəsən ibn Harunəzzəncani, Xətib Təbrizi, 
Əttiflisi, ibn Baküyə və b.-nın böyük rolu olmuşdur. 
Qədim dövrlərə nisbətən, orta əsrlərdə məktəb və mədrəsələr-
də canlanma hiss edilir. XI əsrdən fars dili poeziya dili kimi forma-
laşmağa başlayır. Məktəb və mədrəsələr məscidlərin nəzdində yara-
dılır və burada, əsasən, mollalar və dini təhsil almış insanlar dərs 
deyirdilər. Bu məktəblərdə əvvəlcə ərəb əlifbası, sonra isə Quran 
tədris olunurdu. Quranın tədrisi 3 – 4 il davam edirdi. Sonra farsca 
yazılmış “Gülüstan”ın oxusu tədris olunur, axırda isə məzmunu ata-
 4
nın oğluna nəsihətlərini təşkil edən “Nanü halva” (“Çörək və hal-
va”) öyrədilirdi. 
Sonrakı dövrlərdə Azərbaycan məktəblərində ərəb və fars dil-
ləri əsas tədris dili hesab edilir, bununla yanaşı Azərbaycan dilindən 
də köməkçi tədris vasitəsi kimi istifadə olunmuşdur. 
XI əsr mütəfəkkirlərindən Qətran Təbrizi və Xətib Təbrizi ki-
taba, təhsilə və təlimə böyük yer vermiş, fərdi yolla tələbələrinə hik-
mət öyrətmişlər. Xətib Təbrizi Bağdadda Şərqin ilk universiteti he-
sab olunan «Nizamiyyə» mədrəsəsinin yaranmasında, orada zəngin 
kitabxananın toplanmasında fəallıq göstərmiş, 40 ilə yaxın həmin 
kitabxanaya və eyni zamanda dil və ədəbiyyat kafedrasına rəhbərlik 
etmişdir. 
XII əsrdə mədrəsələr, əsasən, Təbriz, Marağa, Naxçıvan və 
Gəncə şəhərlərində mərkəzləşir. Bu dövrdə Şamaxı yaxınlığındakı 
Məlhəm kəndində Kafiəddin Ömər ibn Osmanın başçılığı ilə tibb 
mədrəsəsi fəaliyyət göstərir. Kafiəddin Ömər ibn Osman Xaqani 
Şirvaninin əmisi olmuş, ona dərs demişdir. Xaqani Şirvani “Töhfə-
tül-İraqeyn” əsərində əmisinin müəllimlik məharəti və bacarığı ba-
rədə məlumat vermişdir. Kafiəddin Ömər mədrəsədə zəngin kitab-
xana yaratmışdır. O, bir müəllim kimi əzbərçiliyin əleyhinə olmuş, 
şüurlu mənimsəməyə və təkrar oxuya üstünlük vermişdir. Tədris za-
manı şagirdlərə din qanunları ilə bərabər dil qanunlarını da öyrət-
məyə çalışmışdır. 
XIII əsrdən başlayaraq Naxçıvanda çoxlu saray, mədrəsə, 
məscid tikilir. Bu dövrdə Möminə xatun məqbərəsində və eləcə də 
başqa mədrəsələrdə çalışan müəllimlərin tələbələrlə qarşılıqlı müna-
sibəti haqqında məlumatlar var. Həmin mədrəsələrdə dünyəvi elm-
lər tədris olunurdu. Maraqlıdır ki, bu mədrəsələrdə sxolastik təlim 
üsullarına qarşı bir sıra mütərəqqi təlim üsulları irəli sürülmüşdür. 
Bunların hamısı hələ XI – XII əsrdən Azərbaycanda məktəb təhsil 
sisteminin inkişafına təsir göstərmişdir. 
Orta əsr məktəb və mədrəsələrin müsbət cəhətləri çox olmuş-
dur. Belə ki, məktəblərdə qiymətli əlyazma nüsxələrinin üzü köçü-
rülüb çoxaldılır və yayılırdı. 
 5
Bu dövrdə məktəb və mədrəsələrdə mükəmməl proqram və 
dərsliklər olmadığı üçün Azərbaycan ədəbiyyatı inciləri əsas mənbə 
rolunu oynayırdı. Nizami Gəncəvinin “Xəmsə”, Məhəmməd Füzuli-
nin “Leyli və Məcnun»” əsərlərindən tədris vəsaiti kimi istifadə olu-
nurdu. 
Tərtib etdiyimiz dərs vəsaiti Azərbaycan dili və ədəbiyyatının 
tədrisi metodikası və metodologiyası ixtisası üzrə oxuyan magistrlər 
üçün nəzərdə tutulmuşdur. Dərs vəsaiti 3 hissədən ibarətdir. I hissə-
də Qədim və Orta əsrlərdə Azərbaycan maarifinin inkişafı, təşəkkül 
tarixi haqqında mənbələrin şərhini verməyə çalışmışıq. Bu dövrlər-
də ədəbiyyatın bir fənn kimi tədris olunması məsələsini gündəmə 
gətirmişik. Məktəb və mədrəsələrdə ədəbiyyatın tədris olunmasının 
əhəmiyyəti haqqında məlumatları aydınlaşdırmağa çalışmışıq. 
Təqdim etdiyimiz dərs vəsaitindən nəinki magistrlər, hətta ba-
kalavr pilləsində təhsil alanlar, müəllimlər və eləcə də geniş oxucu 
kütləsi də istifadə edə bilər. 
Xahiş edirik təklif və rəylərinizi ladaisa@rambler.ru elektron 
ünvanına göndərəsiniz. Buna görə sizə əvvəlcədən minnətdarlığımı-
zı bildiririk. 
 
 
 
 
 
 
 
 
 
 
 
 
 
 6
AZƏRBAYCAN ƏDƏBİYYATI  
TƏDRİSİNİN QAYNAQLARI 
 
Azərbaycanda qədim maarif ocaqları  
və təlim-tərbiyə işinin ilkin nümunələri 
 
Qədim Azərbaycanda təsərrüfatın əsasını ovçuluq təşkil et-
mişdir. Tərbiyə işi isə sadə əmək alətləri və silah (nizə, ox və ka-
man) düzəltmək vərdişlərini, heyvanları ovlamaq üçün silah işlət-
mək bacarığını və dini ayinləri aşılamaqla məhdudlaşırdı. Ovçuluq 
əməliyyatı və ayin mərasimlərinin gənc nəslə öyrədilməsi və yad-
daşlarda qalması üçün yazının ilk növü kimi piktroqrafik yazıların 
böyük əhəmiyyəti olmuşdur. Piktroqrafik yazılarda müəyyən ifadəli 
hərəkətlər təcəssüm etdirilirdi. Əslində, sözləri və ya ifadələri 
piktroqrafik yazılar vasitəsi ilə təcəssüm etdirmək bacarığı qədim 
Azərbaycan icma həyatında savadın məzmununu təşkil etmişdi. 
Yəni, savadın ilk növü kimi, «icma savadına» yiyələnmiş yaşlılar 
piktroqrafik yazılar barədəki bilik və təcrübələrini bu və ya digər 
formada gənclərə öyrədirdilər. Məişət mədəniyyəti, əsasən, piktroq-
rafik yazılar vasitəsi ilə gənc nəslə aşılanırdı. Qobustanın qayaüstü 
rəsmləri (miladdan əvvəl X – XII əsrlər) sırasında böyük zövqlə çə-
kilmiş belə şəkillərə tez-tez rast gəlmək olur. İcma quruluşunda Qo-
bustan qayaüstü rəsmləri yazı vasitəsi kimi istifadə edilirdi. Bu ya-
zılar vasitəsilə qəbilə üzvlərinin vəzifələri, qurban vermək ayinləri, 
eləcə də ov məşğələlərindən və s. göstərilirdi. Dini səciyyəli yazılar 
qəbilədə dini ayinləri yerinə yetirmək üçün əyani vəsait kimi də təc-
rübi əhəmiyyət daşıyırdı. 
Qobustanın qayaüstü rəsmlərini tədqiq etmiş mütəxəssislər 
yazırlar ki, orada «böyük öküz rəsmlərində nizə və ox izləri indi də 
görünür». Deməli, Qobustanda yaşayan qədim insanlar vəhşi öküz 
ovlamağı öyrənmək məqsədi ilə qaya üstündə iri ölçüdə çəkilmiş 
öküzün şəklinə nizə, yaxud ox atmaqla təcrübi şəkildə ov məşqi ke-
çirmişlər. Gənclər məşq prosesində ovlanacaq heyvanın bəzi xüsu-
siyyətlərini ağsaqqallardan öyrənir, ovu sərbəst nişana almaq və si-
 7
lahdan bacarıqla istifadə etmək vərdişlərinə yiyələnirdilər. Belə qə-
naətə gəlmək olar ki, ibtidai şəkildə də olsa, əyani vəsaitlərlə müşa-
yiət edilən təcrübi məşğələlərin əhəmiyyəti Azərbaycanın ən qədim 
sakinləri üçün məlum olmuşdur. 
Ov məşqi üzrə icma üzvlərinin ovdan əvvəl necə məşq etdik-
lərini əks etdirən və daş dövrünə aid olan rəsm kompozisiyaları da 
Qobustan qayaüstü rəsmləri sırasında mövcuddur. Bu rəsmlərdə 
gənclərin silahdan istifadə etmək və öküz ovlamaq bacarıqlarının da 
nümayiş etdirilməsi mərasimi nəzərdə tutulmuşdur. Təcəssüm etdi-
rilən mərasimlər, əslində, gənclərin lazımi bacarıq və vərdişlərə yi-
yələnmələrinin yoxlanması prosesinin, onların ovçuluq təsərrüfatı 
həyatına qəbul edilməsi qaydasının əks etdirilməsi kimi də başa dü-
şə bilərik. Ovçuluq və ov məşqləri ilə bağlı olan təsvirlərdə qəbilə-
nin gündəlik işləri, qəbilə üzvlərinin vəzifələri, dini ayinlər, ani-
mistik1 təsəvvürlər təcəssüm etdirilirdi. Əslində, bunlar qəbilə üzv-
ləri üçün yaddaş və əyani vəsait rolunu daşıyan süjetli şəkli yazılar 
idi. Məsələn, daş dövrünə aid olan qayaüstü bir təsvirdə yallıya ox-
şar qrup rəqsi, tunc dövrünün piktoqramlarının birində isə heyvanla-
rın qurban kəsilməsi ayininin icrası təcəssüm etdirilmişdir. 
Qədim Azərbaycanda mərasim rəqsləri vasitəsi ilə gənclərdə 
birgə əməyə həvəs, cəsarət, qoçaqlıq və çeviklik keyfiyyətləri tərbi-
yə edilirdi. Uşaqlar xüsusi rəqsləri və ya oyunları rəsmlərdə, eləcə 
də həyatda müşahidə etməklə qəbilənin ənənə və adətlərini mənim-
səyirdilər. Hətta ibtidai insan cəmiyyətində mövcud olan kosmoqo-
nik2 təsəvvürlər də şəkli yazılar vasitəsi ilə gənc nəslə çatdırılmış-
dır. Azərbaycanda bu cür şəkli yazıların yayılması üçün dulusçuluq 
və bədii metal məmulatlarından geniş istifadə edilmişdir. Qarabağ, 
Qazax, Naxçıvan və Mil düzü rayonlarında bədii dulusçuluq məmu-
latı istehsalı eramızdan əvvəl ikinci minillikdə inkişaf etmişdir. Bu-
                                                 
1 animistik – (animizm söz. sif.) ibtidai insanların hər şeydə ruh olmasına inanma-
sına aid olan. 
2 kosmoqonik – (космогония söz. sif.) kainatın əmələ gəlməsi proseslərinə aid 
olan; 
 8
na Qazax rayonunun Babadərviş adlı qədim yaşayış məskənində ta-
pılmış qabların naxışları misal ola bilər. 
Mütəxəssislərin fikrincə, Babadərviş piktoqramlarının birində 
quş və keçi timsalında göy və yer qarşılaşdırılmışdır. Burada torpa-
ğın göyə qarşı sitayişi və yağışa olan təmənnası ifadə olunmuşdur. 
Hətta, xeyir və şər qüvvələr arasında gedən mübarizənin şəkli yazı-
lar vasitəsi ilə nəql edilməsinə da təsadüf edilir. Məsələn, Gədəbəydə 
tapılmış tunc kəmərin piktoqramında işıqla qaranlığın, həyatla ölümün 
mübarizəsi günəşi təmsil edən şirin və qaranlıq dünyanın rəmzi olan 
təkbuynuzlu əfsanəvi heyvanın simvolik şəkillərlə ifadə olunmuşdur. 
Şəkli yazılarda ictimai hadisələr, ayin mərasimləri, təbiət və 
kainata aid animistik və kosmoqonik təsəvvürlər simvolik işarələrlə 
göstərilirdi. 
Qədim Azərbaycanda yazının ilk növü kimi şəkli yazılara Qo-
bustandan başqa, Şüvəlan qəsəbəsində, Ordubad yaylaqlarında, Kəl-
bəcər dağlarında və Cənubi Azərbaycanın Qaradağ bölgəsində rast 
gəlmək mümkündür. 
İctimai həyat və ideologiyanın müxtəlif sahələrinə aid təsvirli 
yazıların geniş yayılması vaxtı ilə Azərbaycanın qədim sakinləri 
arasında piktroqrafiya mədəniyyətinə dair təlim işinin varlığı və ya-
yılması müddəasını irəli sürməyə haqq qazandırır. 
Qobustanın bir sıra təsvirli yazıları nümunəsində naşı əllərlə 
cızılmış natamam təsvirli yazılar müşahidə olunur. Bu onu göstərir 
ki, Qobustanın bir sıra piktoqramları buranın qədim sakinləri tərə-
findən təsvirli yazı bacarığı əldə etmək üçün nümunə və əyani vasi-
tə kimi istifadə edilmişdir. 
Yuxarıda deyilənlərdən belə nəticəyə gəlmək olar: 
 Qədim Azərbaycanda «savadlılar» şəkli yazıları rəsm et-
mək və başa düşmək bacarığına yiyələnənlərdən ibarət olmuşlar. Bu 
ilk savad növünü şərti mənada «icma savadı» adlandırmaq olar. 
 Təsvirli yazılardan baş çıxarmaq, yaxud hadisələri təsvirli 
yazı vasitəsi ilə təcəssüm etdirməyi bacarmaq qədim Azərbaycanda 
icma savadının məzmununu təşkil etmişdi. İcma savadına yiyələn-
miş dədə-babaların bilik və təcrübələri bu və ya digər formada gənc 
 9
nəslə aşılanırdı. Məişət mədəniyyəti şəkli yazılar, mərasim rəqsləri 
və təqlid üsulu ilə gənc nəslə öyrədilirdi. Həmin şəkli yazılar qədim 
Qobustan sakinlərinin təfəkkür tərzini və bu dövrlərə məxsus olan 
öyrətmə və öyrənmənin, başqa sözlə, təlim işi mədəniyyəti ünsürləri-
nin ilkin və ibtidai şəkildə varlığını bildirir. İbtidai icma quruluşunda 
əqli tərbiyə və əmək tərbiyəsi işi rüşeymləri bu cür formalaşırdı. 
 
Sual: 
Qədim Azərbaycanda yaşayan ibtidai insanların bədii təfəkkü-
rü və rəsm mədəniyyəti haqqında nə demək olar? 
Cavab: 
Qobustanın rəsmləri sırasında Mezolit dövrünə (miladdan əv-
vəl X – XII əsrlərə) aid çoxfiqurlu rəqs kompozisiyaları diqqəti cəlb 
edir. Rəsmlərdə rəqs edən insan fiqurlarının ritmik ardıcıllıqla tək-
rarı icma həyatında bədii təfəkkürün inkişafını əks etdirir. 
Məsələn, Eneolit dövrünün (IV minillik) ilk əsrlərində Qobus-
tan qayaları üzərində iri ölçüdə maralların bədən quruluşu verilmiş-
dir. Diqqətlə baxanda görünür ki, heyvanların boyunları və başları 
çox zərifdir. Lakin maralların duruşunda qüvvət və əzəmət hiss olu-
nur. Bu rəsmlər naturadan çəkilmiş sənət əsərləridir (İ.M.Cəfərzadə). 
 
Qədim Azərbaycanda maarif və təhsil 
 
Azərbaycanda məktəb təhsili tarixinin başlanması, adətən, 
VIII – IX əsrlərə aid edilir. Buna görə də ən qədim dövrlərdən baş-
lamış ərəb istilasına qədər təlim, tərbiyə və məktəb təhsilinin tarixi 
kölgədə qalmışdır. 
Qeyd etmək lazımdır ki, Azərbaycanda miladdan əvvəl zoro-
astrizmin meydana gəlməsi ilə tədricən Zərdüşt məktəb sistemi for-
malaşıb inkişaf etmişdir. Hələ Zərdüşt məktəb təhsil sistemindən 
əvvəl mütəşəkkil təlim və tərbiyə sistemi olmasa da, kortəbii təlim 
və tərbiyə formalarının ibtidai dövrü olmuşdur. 
Azərbaycan qədim mədəniyyət tarixinə malikdir. Qobustanın 
qayaüstü rəsmlərində mədəniyyət, təlim və tərbiyənin ən qədim tari-
 10
xi köklərini görmək olar. Bu rəsmlərin sırasında kişi dəstəsinin ifa-
dəsində yallıya oxşar bir mərasim rəqsi təcəssüm etdirilmişdir. Qə-
dim Azərbaycanda bu kimi mərasim rəqsləri vasitəsilə gənc nəslə 
birgə əmək həvəsi, cəsarət, qoçaqlıq, cəldlik keyfiyyətləri tərbiyə 
edilirdi. Uşaqlar xüsusi rəqsləri, oyunları müşahidə etməklə qəbilə, 
tayfa ənənə və adətlərini mənimsəyib yadda saxlayırdılar. O dövrdə 
təlim və tərbiyənin ibtidai və bəsit forması belə idi. 
Manna dövlətində təlim-tərbiyə. Miladdan əvvəl I minilliyin 
başlanğıcında Güney Azərbaycan ərazisində sakin olan qədim tay-
faların bir hissəsini mannalılar təşkil edirdi. Onların sakin olduqları 
ərazi Manna adlanırdı. Urmiyanın ətrafından miladdan əvvələ aid 
əldə edilmiş arxeoloji tapıntıların (qızıl cam, qızıl döşlük, qızıl bi-
lərzik, gümüş piyalə) üzərindəki bədii naxışlar Mannada rəssamlıq 
və musiqi sahəsində təlim işlərinin varlığını əks etdirir. Bəzi mənbə-
lərə görə, mannalılar yazıdan istifadə etmişlər. Yazı olan yerdə isə 
oxu da olmalıdır. Yazı və oxunun tətbiqi üçün savad təliminə ehti-
yac olduğundan Mannada hakim sinfə mənsub ailələrin uşaqlarına 
savad öyrədilməsini güman etmək olar. Əlbəttə, bu, təlim və tərbiyə 
işinin sistem halına düşməsi və mütəşəkkil surətdə həyata keçiril-
məsi mənasında başa düşülməməlidir. Bu dövrdə sehr-cadu və büt-
lərin iradəsi cəmiyyətin əsas hərəkətverici qüvvəsi sayılırdı. İctimai 
həyatda əmək və tərbiyənin həlledici rolu hələ mannalılar tərəfindən 
dərk edilmədiyi üçün onun tətbiqində mütəşəkkillik və məqsədyön-
lülük də ola bilməzdi. Buna görə də Manna tarixinin bu inkişaf mər-
hələsində sistemli məktəb təhsilinə təsadüf olunmur. Yeniyetmələ-
rin tərbiyəsinə gəldikdə bu, bütpərəstlik ayinlərinin, meydan tama-
şalarının, maddi nemətlər əldə edilməsinin və məişət tərzinin müşa-
hidəsi ilə məhdudlaşırdı. Ümumi təlim və tərbiyə kortəbii olaraq 
təqlid yolu ilə həyata keçirilirdi. 
Midiya dövlətində təlim-tərbiyə. Manna dövləti süqut etdik-
dən sonra ərazisi Midiya dövlətinin vilayətləri sırasına keçdi. Bu da 
Midiyada sinifli cəmiyyətin inkişafı ilə nəticələndi. İctimai həyatda 
baş verən bu əsaslı dəyişikliklər yeni ictimai baxışların meydana 
 11
gəlməsinə səbəb olmuşdur. Azərbaycan ərazisində zoroastrizmin 
(Zərdüşt dini) yayılmasına başlanmışdır. 
Əgər Mannada (tayfa quruluşunda) şər hadisələrin (zülmət, 
quraqlıq, qıtlıq, xəstəlik və s.) qarşısının alınması üçün bütlərə yal-
varılırdısa, sehr və caduya əl atılırdısa, Midiya ictimai həyatında baş 
verən yeni dəyişmələrə uyğun olaraq təbiət hadisələri və xalq təsər-
rüfatı sahəsində bilik və mütəşəkkil əmək fəaliyyətinin həlledici ro-
lu duyulurdu. 
Zoroastrizm məktəbi. Zoroastrizmin ayinləri və prinsiplərin-
dən məlum olur ki, bu dövrdə təbiətin dağıdıcı qüvvələrinin təsirinə 
qarşı ilk müqavimət və mübarizə meyli, düşünülmüş və mütəşəkkil 
əmək fəaliyyətinin zərurəti ortaya çıxmışdır. Bütün bunlar mütəşək-
kil tərbiyənin gərəkliliyini irəli sürmüşdür. Təsadüfi deyildir ki, zo-
roastrizm Əhrimənə qalib gəlmək üçün zərdüştilərin lazımi biliyə, 
əmək fəaliyyətinə və müvafiq əxlaqi keyfiyyətlərə yiyələnmələrini 
vacib şərt hesab etmişdir. Zərdüştlük təliminə görə, bu xüsusiyyətlər 
gənc nəslə təlim və tərbiyə vasitəsi ilə aşılanmalıdır. Demək, həmin 
dövrdə Azərbaycanda mütəşəkkil təlim və tərbiyə zərurəti duyul-
muşdur. Azərbaycanda məktəb təhsili tarixi də bu dövrdə başlanır. 
Avestanın «Yəşt» adlı bölməsində «Çista» elm və bilik ilahəsi kimi 
göstərilmişdir. Zərdüşt «Çista» ilahəsinə xitabən belə demişdir: 
«Sən əgər irəlidə olsan, məni gözlə, əgər geridə qalsan, özünü mənə 
çatdır». Bununla Zərdüşt hər cür ətalətin əleyhinə çıxmış, hamını 
bilik əldə etməyə çağırmışdır. 
Buna görə də Avestada elmə yiyələnmək əsas dini vəziyyət-
dən biri hesab edilmişdir. Bu barədə Avestada müvafiq dualar və 
göstərişlər də var. Həmin dualardan birində valideyn Ahuraməzda-
dan (baş ilahi qüvvə) yaxşı övlad, Avestanın digər bir yerində isə 
Ahuraməzdanın oğlu hesab edilən Azərdən şüur və zəka diləmişdir. 
Elə bu kimi ifadələrdən məlum olur ki, övladın əxlaqi və əqli tərbi-
yəsi valideynlərin diqqətini cəlb edən məsələlərdən olmuşdur. Söz-
süz ki, əqli tərbiyə təlim vasitəsilə həyata keçirilir. Təlim isə müəlli-
min müşayiətini tələb edən iş sahəsidir. O dövrdə müəllimlər «hir-
bod», «əsərpəiti», şagirdlər isə «həvişt» kimi adlandırılmışdır. Əqli 
 12
tərbiyə ilə əlaqədar olaraq Avestadakı ehkamlar, dualar, eləcə də 
müəllim və şagird haqqında nəzərəçarpan məlumat, Azərbaycanda 
bu və ya digər şəkildə təhsil sisteminin və təhsil ocaqlarının varlığı-
nı göstərir. Avesta Azərbaycanında təhsil məktəblərinin atəşgahlar-
da yerləşməsini ilk mənbələrdən məlum etmək olur. O cümlədən 
«Şərəfnamə» əsərində miladdan əvvəl IV əsr Azərbaycan məktəb-
ləri barədə maraqlı məlumata rast gəlirik. Nizami Gəncəvi bu döv-
rün atəşgahlarını təsvir edərkən yazır: «Keçmişdə adət belə idi ki, 
atəşgahlarda müəllim1 olardı». Nizaminin bu sözləri qədim Azər-
baycanda alim müəllimlərin atəşgahlarda fəaliyyət göstərmələrini 
bildirir. Nizaminin digər şeirində də atəşgahların təhsil mərkəzləri 
olmasını bildirən faktlar vardır. O, Azərbaycanın baş atəşgahından 
danışarkən burada qızıldan gərdənlənd2 salmış yüz hirbodun (Zər-
düşt din xadimləri) zoroastrizm qulluğunda hazır olmalarını fars 
dilində bu cür təsvir etmişdir: 
 
Sədəş hirbod bud ba toq-e zər, 
Be atəşpərəsti gereh bər kəmər. 
 
N.Piqulevskaya “Erkən orta əsrlərdə İran şəhərləri” («Города 
Ирана в раннем средневековье») adlı əsərində göstərir ki, «Avesta 
təhsil sistemində» müəllimliklə hirbodlar məşğul olmuşlar. Qədim 
İranda ruhani rəhbərlərinə «hirbod» deyilirdi. Müəllimlik ruhanilə-
rin öhdəsindəydi. 
Avestanın «Vəndidad» bölməsində, «Dinkərd» və «Şahnamə» 
əsərlərində verilən məlumata görə, ibtidai təhsil yeddi yaşdan on 
beş yaşa qədər davam edirdi. Atəşgahlarda təhsil səhər tezdən başla-
nırdı. Avestanın duaları və nəğmələrinin öyrənilməsi ibtidai təhsilin 
məzmununu təşkil edirdi. Bu dini mərkəzlərdə icra edilən tədbirlər 
sisteminə pedaqoji işlər, yəni təlim və tərbiyə işləri də daxil idi. 
                                                 
1 “Müəllim” sözü Nizaminin fars dilində yazdığı şeirində “amuzqar” sözünün Azərbaycan-
ca tərcüməsidir. 
2 boyunbağı 
 13
Azərbaycanın Zərdüşt məktəblərində tədris prosesi müəyyən 
mərasim ilə müşayiət edilirdi. Bu da dərs materiallarının şagirdlər 
tərəfindən əzbərlənməsini asanlaşdırmaq məqsədini güdürdü. Saray 
və yüksək silkə mənsub olanların uşaqlarına müstəsna hallarda yazı 
və oxu öyrədilirdi. Yazı üçün əvvəllər mixi əlifbasından, sonralar 
isə Arami (Aramey) və Pəhləvi yazısından istifadə olunmuşdur. 
Azərbaycanın qədim məktəblərində tərbiyə üçün başlıca ola-
raq düzlük və dürüstlük, əməksevərlik, ümumxalq işinə və Zərdüşt 
ehkamlarına sədaqətli olmağı tövsiyə etmişlər. Zərdüşt dualarının 
birində işgüzarlıq və vətənpərvərlik tərənnüm edilərək valideyn tə-
rəfindən belə deyilir: «Ey Ahuraməzda, mənə adlı-sanlı, bacarıqlı, 
ədalətli, yaxşı rəftarlı, işgüzar və vətənpərvər övlad bəxş et!». 
Bu dövrdə yeniyetmələrin əmək fəaliyyətləri aşağıdakı üç 
əsas prinsip üzrə qurulmuşdur: 1) yaxşı düşüncə; 2) yaxşı söz; 3) 
yaxşı davranış. 
Qədim Azərbaycanda fiziki tərbiyə əxlaq tərbiyəsinin ayrıl-
maz hissəsi kimi başa düşülmüşdür. Məsələn, sağlamlığı qoruyub 
qüvvətli olmaq dini vəzifələrdən biri hesab edilmişdir. Buna görə də 
uşaqların fiziki tərbiyəsinə xüsusi diqqət yetirilmişdir. 
«Yadegare Bozorgmehr» adlı nəsihətnamədə «Daha çox əzab 
verən kimdir?», «Daha çox qüssə verən kimdir?» suallarına «zəif və 
xəstə övlad» – deyə, cavab vermişdir. 
Qədim Azərbaycanda at minmək, ox atmaq, nizə tullamaq, 
üzmək və ov fiziki tərbiyənin əsas ünsürləri kimi tətbiq edilmişdir. 
Atropatena dövlətində ədəbiyyat. Eramızdan əvvəl 150-ci 
ilədək davam edən Atropatena dövləti zamanında sinfi cəmiyyət 
nisbətən sürətlə inkişaf edir, hərbi, ictimai-siyasi həyat sahələri üzrə 
mütəxəssislərə ehtiyac artırdı. Bu sahədə lazımi kadr «Saray məktə-
bində» hazırlanırdı. Burada hakim sinfin uşaqları 16 yaşdan başla-
yaraq ali təhsil alırdılar. Zoroastrizmi rəsmi dövlət dini elan edən 
Sasanilər dövründə isə (226 – 651) Zərdüşt dini hakim feodalların 
mənafeyinə daha uyğunlaşdırılmış və kəskin sinfi siyasət silahı sə-
ciyyəsi almışdır. Bu dövrdə Azərbaycanda Avesta ehkamlarının in-
 14
kişafına və yayılmasına muğların fəaliyyətinə, ibtidai və ali təhsilin 
genişlənməsinə əlverişli şərait yaradılmışdır. 
VI əsrdə Pəhləvi dilində yazılmış «Tansarın məktubu» adlı bir 
sənəddə əhalinin tərkibini təşkil edən dörd silkdən biri katiblər ad-
landırılmışdır. Bunlar məktubları, protokolları tərtib edənlərdən, he-
sabdar, hüquqşünas, həkim və mühəndislərdən ibarət olmuşdur. Bu-
radan məlum olur ki, Sasanilər dövründəki Avesta Azərbaycanında 
bilik üzrə ali təhsil sahəsi genişlənmişdir. Savadlı və elm adamları-
nın müstəqil silkə mənsub edilməsi ziyalıların, başqa sözlə desək, 
ali təhsilin cəmiyyətdə əhəmiyyətli mövqe tutmasını göstərir. Bu 
zaman İranda və Azərbaycanda ali təhsil müəssisələri təşkil edilmiş-
dir. Zərdüşt məktəbi yerləşən mərkəzlərdən biri kimi Azərqoşnəsbin 
ali təhsil ocağı olması müddəasını irəli sürmək olar. 
Maraqlı haldır ki, X əsr coğrafiyaşünasları və səyyahları öz 
əsərlərində, Azərqoşnəsb məbədini əhatə edən binalara xüsusi diq-
qət yetirmişlər. X əsr ərəb səyyahı Əbu Duləf Mesər İbn əl-Mohəl-
hil «…bu məbədin yanında uca saraylar, hündür və əzəmətli tikinti-
lər var» – deyə, özünün ikinci risaləsində oxucunun diqqətini məbə-
di əhatə etmiş qeyri-adi binalara yönəltmişdir. 
Əbu Duləfin yuxarıdakı sözlərinə əsasən, Azərqoşnəsb məbə-
dinin mədəni-maarif işlərini də əhatə edən müxtəlif korpuslar 
kompleksindən ibarət olması təsəvvürü yaranır. X əsr ən məşhur 
ərəb coğrafiyaşünas-tarixçi və səyyahlarından biri olan Əl-Məsudi-
nin həmin məbəd haqqında yazdıqları daha çox maraq doğurur. O, 
özünün «Xəbərdarlıq və yenidən gözdən keçirmə kitabı» adlı əsə-
rində belə yazır: «Zəmanəmizdə bu şəhərdə (Şiz şəhərində) heyrət 
doğuran binalar, eləcə də səma kürəsini, ulduzları, dünyanı, torpaq-
ları və dənizləri, yaşayış yerlərini, onların bitki və canlılarını və s. 
qəribə şeyləri özündə əks etdirən rəngarəng və gözəl lövhələrin qa-
lıqları görünür». Əl-Məsudinin dediyi kimi, kainatın maddi təsvirini 
verən Azərqoşnəsb (Nizaminin təbirincə, «Xodisuz») məbədinin 
lövhələri onun elm və təhsil mərkəzi olduğuna dəlalət edir. Görü-
nür, Şiz şəhərində yerləşən və bütün İran və Orta Asiya atəşpərəst-
lərinin baş məbədi sayılan Azərqoşnəsb kompleksi vaxtilə Yaxın və 
 15
Orta Şərq ölkələri üzrə mühüm mədəniyyət, elm və ali təhsil mərkə-
zinə çevrilmişdir. 
Xristian məktəbləri. Sasanilər dövründə (226 – 651) zərdüşt-
lük rəsmi din kimi hakim mövqe tutmasına baxmayaraq, təxminən 
III əsrdən etibarən Suriya xristianlıları tərəfindən Azərbaycanda 
xristianlıq təbliğ edilmişdir. X əsr coğrafiyaşünası Əl-Fəqih əl-Hə-
mədani Aran əhalisinin xristian olduğunu qeyd etmişdir. Xristian 
məktəbləri Zərdüşt məktəbləri ilə paralel şəkildə VII əsrə qədər, 
əsasən, Albaniya ərazisində fəaliyyət göstərmişdir. Xristian məktəb-
ləri tədris proqramlarına görə Zərdüşt məktəblərinə nisbətən daha 
çox inkişaf etmişlər. Zərdüşt məktəblərində yazı və oxu təlim edil-
mədən Avesta ehkamları dərs materialları kimi əzbərlədilirdi, xristi-
an məktəblərində isə V əsrdən başlayaraq yazı və oxu təlim edilmişdir. 
 
Azərbaycanda qədim məktəb tarixi 
VII əsrə qədər 
 
Arxeoloji qazıntılar göstərir ki, qədim Azərbaycanda yüksək 
mədəniyyət olmuşdur. Mədəniyyət isə təlim və təhsilsiz təsəvvür 
edilə bilməz. Buna görə də qədim Azərbaycanda təlim və təhsil 
ocaqlarının mövcud olması labüddür. 
Hələ eramızdan əvvəl qədim Azərbaycanda zoroastrizm ha-
kim ideologiya olmuşdur. Bütün klassik ərəb tarixçilərinin və bir 
çox Avropa şərqşünaslarının fikrincə, eramızdan əvvəl VI əsrdə ya-
şamış Zərdüşt Azərbaycanda Urmiya şəhərinin yaxınlığında anadan 
olmuşdur. O öz əqidəsini ilk dəfə olaraq Azərbaycanda təbliğ etmiş-
dir. Təbii ki, bu cəhətdən zoroastrizmin doğma vətəni Azərbaycan 
hesab edilməlidir. Qeyd olunmalıdır ki, qədim Azərbaycanın pay-
taxtı Şiz (Gəncək, Qazaka) şəhərində yerləşən Azərqoşnəsb atəşgə-
dəsi bütün İran və Orta Asiya atəşpərəstlərinin də baş məbədi hesab 
olunurdu. Buna görə də Zərdüşt dininin müqəddəs kitabı olan 
«Avesta» qədim Azərbaycanda hakim olan ictimai şüur və düşüncə-
nin bütöv inikasını verən məxəz kimi, o zamankı təlim-tərbiyə izlə-
rini üzə çıxartmaq üçün tədqiq obyekti olmalıdır. 
 16
Zərdüştün əqidəsinə görə, Əhrimənə1 qalib gəlmək üçün bili-
yə yiyələnmək “Avesta”da dini vəzifələrdən biri hesab edilirdi. Bu 
barədə “Avesta”da müvafiq dualar və göstərişlər var. Həmin duala-
rın birində valideyn Ahura Məzdadan2 “yaxşı rəftarlı və şüurlu öv-
lad” diləyir. Buradan məlum olur ki, övladın əxlaqı və əqli tərbiyəsi 
o zaman valideynlərin diqqətini cəlb edən məsələlərdən biri olmuş-
dur. “Avesta”nın digər bir yerində Ahura Məzdanın oğlu hesab edi-
lən Azərdən, şüur və zəka dilənmiş, ilahi qüvvələrdən biri də “Çis-
ta” adlı elm və bilik allahı göstərilmişdir . 
Beləliklə, ideologiyası və ictimai həyatı Avesta ehkamları ilə 
səciyyələnən qədim Azərbaycanda elm və biliyə yiyələnmək, daha 
dəqiq desək, əqli tərbiyə məsələsi ictimaiyyətin, eləcə də cəmiyyə-
tin rəhbər ideoloqları və icraiyyə qüvvəsini təşkil edən «möbid»lə-
rin apardıqları işlərin əsas sahələrindən birini təşkil etməli idi. 
Əlbəttə, əqli tərbiyə təlim vasitəsi ilə həyata keçirilir. Təlim 
isə müəllimin müşayiətini tələb edir. Buna görə də təsadüfi deyildir 
ki, Avesta dövründə müəllimlərin olmasına aid bəzi faktlara rast gə-
lirik. Buna misal olaraq, həmin dövrdə müəllimə müraciətlə deyilən 
«esrapaiti» sözünü göstərmək olar. «Avesta»nın «Yəşta» adlı hissə-
sində şagird və müəllim haqqında məlumat verilir, hətta Sena adlı 
bir müəllimin dərsində 100 nəfər şagirdin iştirak etdiyi də qeyd edi-
lir. İbtidai təlim ilə «hirbod»lar məşğul olur, onların şagirdləri «xa-
vişt» adlanırdı. 
Beləliklə, əqli tərbiyə ilə əlaqədar olaraq «Avesta»dakı eh-
kamlar, dualar, eləcə də müəllim və şagird haqqında bəzi məlumat-
lar o dövr Azərbaycanında təhsil sisteminin və təlim ocaqlarının 
mövcud olmasını göstərir. 
Avesta dövründə olan məktəblərdən və orada aparılan təlim 
işlərindən dəqiq məlumat bizə gəlib çatmamışdır. Ancaq məlumdur 
ki, bu zaman əxlaq və əqli tərbiyə dini vəzifələrdən hesab olunduğu 
üçün təhsil ruhanilərin əlində olmuşdur. 
                                                 
1 Əhrimən – (Anqra Maynyu) şər allahı 
2 Ahura Məzda – xeyir allahı 
 17
VI əsrə aid «Ənuşirəvan və Qolam-bəççe-ye u» adlı bir sənəd-
dən məlum olur ki, Qolam-bəççe öz təhsili haqqında şaha məlumat 
verərkən deyir ki, o, ibtidai məktəbdə «Avesta»nın əsas hissəsini 
izahatı ilə bərabər əzbərlədikdən sonra orta təhsil almağa başlamış-
dır. Həmin sənəddən, eləcə də «Avesta»dakı bir sıra dualardan belə 
qənaətə gəlmək olar ki, sasanilər dövründə (226 – 651) İranda, eləcə 
də Azərbaycanda «Avesta»dakı ayrı-ayrı duaların və dini nəğmələ-
rin əzbərlənməsi ibtidai təhsilin məzmununu təşkil edirdi. İbtidai 
təhsil dövründə «Avesta» yeganə tədris vəsaiti kimi istifadə olunurdu. 
IX əsrdə tərtib edilmiş Pəhləvi yazılarından olan «Dinkərd» 
kitabında «Avesta» İranda «təlim və nəsihət» üzrə istifadə olunan 
vəsait kimi qeyd edilmişdir. 
IV əsrə qədər Avesta hələ kitab şəklinə düşməmişdi. Ruhani-
lər «Avesta»nın dualarını və nəğmələrini əzbərdən söyləməli idilər. 
Çindən gətirilən kağız bahalı olduğu üçün «Avesta» şagirdlərə şifa-
hi yolla təlim edilir və əzbərlədilirdi. Məhz buna görə ruhanilər öz 
dualarında «elm allahından» həmişə möhkəm və qüvvətli hafizə di-
ləyirdilər. 
Beləliklə, demək olar ki, Azərbaycanda ibtidai təhsil dövrün-
də oxu və yazı, demək olar ki, təlim edilmirdi. Müstəsna hallarda 
saray ailələrin, eləcə də yuxarı təbəqənin uşaqlarına yazı və oxu öy-
rədilir, onların orta və ali təhsilləri davam etdirilirdi. 
Təxminən, VII əsrdən başlamış XIX əsrin axırlarına qədər ib-
tidai təhsil Azərbaycanda Quran ayələrini qiraət edə bilməklə ta-
mamlandığı kimi, çox güman ki, sasanilərdən lap qabaqkı dövrlərdə 
«Avesta» parçalarının əzbərlənməsi ilə tamamlanırdı. Lakin Quran 
təlimi ilə Avesta təlimi arasında fərq var: birincisində şagirdlərə 
Quran ayələrinin öyrədilməsi əlifba təlimi ilə başlanıb kitab üzərin-
də qiraətlə bitirdi, ikincisində isə Avesta duaları və nəğmələri əlifba 
təlimi və qiraət keçilmədən şifahi yolla öyrədilib əzbərlədilirdi. 
Azərbaycanda Zərdüşt dini dövlət dini elan ediləndən sonra 
(sasanilər zamanında) Avesta ehkamlarının inkişafına və əməli tət-
biqinə daha əlverişli şərait yaranmışdır. 
 18
Sasanilər dövründə İranda və eləcə də Azərbaycanda ictimai 
xadimlər, Avestanın baş xəttinə müvafiq olaraq, şərə qarşı mübari-
zədə həmişə elm və biliyə yiyələnməyi təbliğ edirdilər. Buna görə 
də onlar gənc nəslin tərbiyəsi ilə əlaqədar, əqli tərbiyəni ön plana 
çəkmişlər. Sasani şahlarından olan Xosrov Ənuşirəvanın (531 – 579) 
vəziri Bozorgmehrin nəsihətnaməsi buna yaxşı misal ola bilər. O, 
zoroastrizm şüarı ilə başlanan bu nəsihətnamədə «daha çox ürəyə 
yatan kimdir?» sualına – «layiqli övlad», «daha çox əzab verən 
kimdir?», «daha çox qüssə verən kimdir?» suallarına isə – «zəif və 
xəstə övlad», «nalayiq övlad» – deyə cavab vermişdir. Həmin nəsi-
hətnamədə «adamlar üçün daha dəyərli bacarıq hansıdır?» sualına 
«alimlik və elm» cavabı verilir. 
Bozorgmehrin nəsihətnaməsindən məlum olur ki, Azərbay-
canda sasanilər dövründə gənc nəslin əxlaqi və fiziki, xüsusən əqli 
tərbiyəsi hakim sinfi maraqlandıran məsələlərdən biri olmuşdur. 
Qeyd etmək lazımdır ki, Sasanilər dövlətində təhsilə olan ehti-
yac və rəğbətin artması səbəblərindən biri sasanilərin nizama salın-
mış İran monarxiyasının yaranması və eləcə də Sasani hökmdarlı-
ğında feodal münasibətlərinin formalaşması və möhkəmlənməsi ilə 
əlaqədar idi. 
İctimai ədalətsizliyə qarşı xalq kütlələrinin mübarizəsini təm-
sil edən Məzdəkilər hərəkatı1 məğlub olduqdan sonra Sasani dövlə-
tinin tərkibinə daxil olan vilayətlərdə, xüsusilə Azərbaycanda feodal 
münasibətləri möhkəmlənmiş və feodal istehsal üsulu qalib gəlmiş-
di. Bu zaman feodalların əksəriyyəti, tarixçilərin tədqiqinə görə, 
əsasən, Azərbaycanda mərkəzləşmişdilər. 
O zamankı çoxsahəli bir ölkənin idarələrində işləmək üçün 
«Sasanilərin nizama salınmış İran monarxiyası»nda katiblərə, sa-
                                                 
1 Məzdəkilər hərəkatı – (480 – 529) Sasanilər dövlətində əyanlar və kahinlərdən 
ibarət varlı təbəqələr əleyhinə şəhər yoxsulları və kəndlilərin hərəkatı. Sasani 
hökmdarı I Qubad  əyanlar və kahinlərin  mövqelərinin zəiflətmək üçün həmin 
hərəkata qoşuldu. 529-cu ildə onun oğlu Xosrov Məzdəkilər hərəkatına son qoy-
du. Məzdəkilərin başçısı Məzdək və onun silahdaşları Xosrovun əmri ilə edam 
edildi. 
 19
vadlılara olan ehtiyac artırdı. Bu hal istər-istəməz İranda, xüsusilə 
Azərbaycanda VI əsrdə ibtidai və ali təhsilin əhəmiyyət və lüzumu-
nu artırır, onun genişlənməsinə kömək edirdi. 
Məzdəkilər hərəkatının məğlubiyyətə uğramasından sonra Şiz 
şəhərinin atəşpərəstliyin əsas mərkəzi kimi möhkəmlənməsi Azər-
baycanda təhsil və maarifin qüvvətlənməsinə əlverişli şərait yaratdı. 
Lakin həmin dövrdə əhalinin silklərə bölünməsi səbəbindən təhsil 
silki xarakter daşıyırdı. Bu isə, öz növbəsində, xalq kütləsindən çı-
xan bir çox istedadların inkişafına böyük maneə yaradırdı. 
Sasani dövlətində əhalinin tərkibini təşkil edən dörd silkdən 
birinin katiblərə mənsubluğu aydın görünür. Katiblər silkinə mək-
tubları və protokolları tərtib edənlər, hesabdarlar, hüquqşünaslar, 
həkimlər, yazıçı və şairlər, coğrafiyaşünaslar və münəccimlər daxil 
idi. Həmin dövrdə savadlı şəxslərin və elm adamlarının ayrıca və 
müstəqil silkə məxsus edilməsi, Sasani dövlətinin şimal vilayəti tər-
kibinə daxil olan Azərbaycanda (Atropatena) ziyalıların, alimlərin, 
ümumiyyətlə, təhsilin cəmiyyətdə əhəmiyyətli mövqe tutmasını 
göstərir. 
Avestada, eləcə də Sasanilər dövründə Avesta ehkamlarına is-
tinadla yazılmış Pəhləvi ədəbiyyatında ali təhsil almaq sahəsində 
müəyyən tədbir və məsləhətlər göstərilmişdir ki, bunlar da Azərbay-
canda ali təhsilin və müvafiq tədris mərkəzlərinin mövcud olması 
zərurətindən xəbər verir. 
Cəmiyyət üzvləri üçün alimlik və elm ən dəyərli bacarıq he-
sab edilirdi. Bozorgmehr nəsihətnaməsində «daha faydalı şey nə-
dir?» sualına «alimlərlə oturub-durmaq» cavabını vermişdir. Bo-
zorgmehrin bu sözləri Avestanın müvafiq göstərişlərinə tamamilə 
uyğun gəlir. «Avesta»da hər ayın ikinci günü1 «elmi sahədə işləmək 
və alimlər evinə getmək» üçün müəyyənləşdirilmişdir. «Alimlər 
evinə getmək», «alimlərlə oturub-durmaq» kimi verilən bir sıra 
məsləhətlər Azərbaycanda ali təhsil ocaqları və müəyyən elmi mər-
kəzlərin mövcud olmasına şübhə yeri qoymur. Nizaminin Qədim 
Azərbaycanda tədris ocaqlarının yerləşdiyi mərkəzləri müəyyənləş-
                                                 
1 Hər ayın ikinci günü Avestada «bəhmən» adlandırılır 
 20
dirməyə kömək edən «İskəndərnamə» poemasında bu barədə məlu-
mata rast gəlirik. 
Qeyd etmək lazımdır ki, Nizami poemanı yazarkən, eramız-
dan əvvəl IV əsrdə yaşamış Makedoniyalı İsgəndərin Azərbaycan-
dakı sərgüzəşti ilə əlaqədar olaraq o zamankı tarixi faktları və bu 
barədə XII əsrə qədər gəlib çatmış Pəhləvi, yəhudi, ərəb dillərində 
olan ən qədim sənədlər və xronikalarda olan məlumatları diqqətlə 
öyrənmiş, dönə-dönə yoxlayıb müqayisə etmiş, məhz dəqiqiliyinə 
inandığı zaman onlardan istifadə etmişdir. Nizami bu haqda belə yazır: 
 
Ən qədim tarixi əsərlərdən mən, 
Yəhudi, nəsrani, pəhləvilərdən. 
Ən incə sözləri əlimə saldım, 
Qabığın ataraq məğzini aldım. 
Müxtəlif dillərdən yığdığım sözlər, 
Bunlardan düzüldü yığdığım əsər. 
 
Poemada eramızdan əvvəl IV əsrdə Azərbaycanda gedən ha-
disələr haqqında verdiyi məlumata oxucularının şübhə ilə yanaşa bi-
ləcəyindən ehtiyatlanan şair əsərin yazılması üçün seçdiyi tədqiqat 
metodunu dönə-dönə qeyd edir: 
 
Hər gecə biliyə qapı açmadan, 
Yastığa qoymadım başımı arxayın... 
 
Beləliklə, Avesta Azərbaycanındakı ictimai həyatı, orada baş 
verən bir sıra hadisələri və faktları təsvir edən «İskəndərnamə» poe-
ması mötəbər tarixi mənbə kimi qədim mədəniyyət və maarifin bəzi 
izlərini üzə çıxartmağa kömək edir. Belə ki, İsgəndərin Azərbaycan 
atəşgədələrini dağıtmasından danışarkən Nizami yazır: «Keçmişdə 
adət belə idi ki, atəşgədədə müəllim olardı». 
Qədimdə müəllimlik peşəsi ilə alimlər də məşğul olmuşlar. 
Onlar öz şagirdlərinə ibtidai və ali təhsil verirdilər. Məhz buna görə 
bəzi hallarda Nizami sadəcə müəllim mənasını verən «amuzqar» sö-
 21
zü əvəzinə «oustad» (professor) sözünü işlətmişdir. Nizami Aristo-
telin atası Nikomaksini «Oustad-e dana» (yəni professor) ifadəsi ilə 
qeyd etmişdir. 
Beləliklə, qədim Azərbaycan atəşgədələrindən danışarkən 
orada müəllimlərin toplanmasını xəbər verən Nizaminin yuxarıdakı 
sözlərindən məlum olur ki, Azərbaycanda olan atəşgədələr təkcə dini 
mərasimləri icra etmək yeri deyil, onların bir çoxu həm də mədəniy-
yət mərkəzləri olaraq elm adamlarının fəaliyyət və tədris mərkəzləri 
olmuşdur. Yəqin ki, Avestada da «Xane-ye danayan» («alimlər evi») 
deyəndə Avesta müəllifləri məhz atəşgədələri nəzərdə tutmuşlar. 
Atəşgədələr arasında «Azərqoşnəsb» Azərbaycandakı ən mü-
hüm tədris və elm ocaqlarından biri olmuşdur. 939-cu ildə Azərbay-
canda olmuş ərəb alimi Əbudolf Mesər ibn Mohəlhəlin şəxsi müşa-
hidələrindən, eləcə də digər ərəb və İran tarixçilərinin müvafiq mə-
lumatlarından məlum olur ki, Nizaminin Azərbaycanda «Xodi suz» 
adı ilə təsvir etdiyi çox zəngin və əzəmətli atəşgədə məhz bütün atəş-
pərəstlərin baş məbədi olan həmin «Azərqoşnəsb» atəşgədəsidir. 
Zoroastrizm aləmində mövcud olan Avestanın iki nüsxəsin-
dən biri Şiz atəşgədəsində saxlanılırdı. Sasanilər dövründə Zərdüş-
tün müqəddəs kitabı “Avesta”nın Şiz nüsxəsi əsasında tərtib edil-
mişdir. Bu da Şiz atəşgədəsinin mədəniyyət mərkəzi kimi vaxtı ilə 
mühüm bir kitabxanaya malik olmasına dəlalət edir. 
Azərqoşnəsb atəşgədəsinin Şiz şəhərində yerləşməsindən bu 
nəticəyə gəlmək olur ki, qədim Azərbaycanın paytaxtı olan bu şəhər 
Avesta Azərbaycanında böyük elm və maarif mərkəzi olmuşdur. IV 
əsrin ortalarında ərəb tarixçisi Məsudi belə yazırdı: «Zəmanəmizdə 
bu şəhərdə (Şiz şəhərində) heyrət doğuran binaların qalıqları, eləcə 
də səma kürəsini, ulduzları, dünyanı, quru və dənizləri, yaşayış yer-
lərini, onların bitki və canlılarını və sair qəribə şeyləri özündə əks 
etdirən rəngarəng və çox gözəl rəssamlıq lövhələri görünür». 
Məsudinin sözlərinə görə, kainatın maddi təsvirini verən 
«Azərqoşnəsb» məbədinin rəssamlıq əsərləri bu atəşgədənın həm də 
elmi mərkəz olmasına bir daha şəhadət verir. 
 22
Bir çox faktlardan, xüsusilə Hindistanda və Yunanıstanda ya-
yılmış Avestanın tibb, nücum, coğrafiya və fəlsəfə sahələrinə aid 
olan hissələrinin toplanması haqqında Sasani şahı Şapurun (242 – 
272) xüsusi fərman verməsindən belə bir qənaətə gəlmək olur ki, 
həmin elmlər vaxtı ilə ictimaiyyətin nəzər-diqqətini cəlb edən əsas 
sahələr olmuşdur. 
Sasanilər dövründə rəsmi dövlət dini kimi qəbul edilmiş zoro-
astrizm digər ideoloji cərəyanların qüvvətlənməsi ilə öz nüfuzunu 
müəyyən dərəcədə itirməkdə idi. Belə ki, bir tərəfdən, zoroastrizmə 
qarşı yönəlmiş Mani (216 – 277) əqidəsi İranda, xüsusilə Azərbay-
canda geniş təbliğ edilirdi. Digər tərəfdən, xristianlıq Yaxın Şərqdə, 
o cümlədən İranda yayılır və bu, Sasani dövləti üçün siyasi təhlükə 
əmələ gətirirdi. Çünki Bizans imperatorluğu İran əleyhinə apardığı 
işğalçılıq siyasəti üçün xristianlıqdan ideoloji dayaq kimi istifadə et-
mək niyyətində idi. Tarixi faktlardan məlum olur ki, bu vəziyyət IV 
əsrin axırları və V əsrin birinci yarısında Azərbaycanda zoroastriz-
min əsas mübəlliğlərinin, moğların böyük fəaliyyətinə və zoroast-
rizm təlimatının daha da qüvvətləndirilməsinə səbəb olmuşdur. Hə-
min məsələ ilə əlaqədar olaraq Zərdüşt təlim ocaqları bu dövrdə İra-
nın digər yerlərinə nisbətən, Azərbaycanda, xüsusilə Şiz şəhərində 
genişlənmişdir. Çünki muğların əsas mərkəzi Azərbaycan idi. Yeri 
gəlmişkən, qeyd etmək lazımdır ki, hələ lap ilk dövrlərdə, o zaman-
kı İranın bütün ərazisindən gələn moğlar məhz Şiz şəhərinin Siroş 
adlı nahiyəsində toplanır, burada Zərdüştlük dini üzrə təlimat alırdı-
lar. Moğların ilk məktəbi də həmin məhəllədə olmuşdur. 
VI əsrdən etibarən məzdəkilər hərəkatı1 məğlub olduqdan 
sonra (528) zərdüştpərəstliyin əsas mərkəzi kimi Şiz şəhərinin möv-
qeyi həmişəkindən daha çox möhkəmlənmiş, buna görə də o, özü-
                                                 
1 Məzdəkilər hərəkatı – Məzdəkin rəhbərliyi ilə 496 – 531-ci illərdə Sasani zül-
münə və feodallara qarşı baş vermiş hərəkat, erkən orta əsrlərin ən mühüm icti-
mai və tarixi hadisələrindən biri. Maniçiliyin təsiri altında yaranmış Məzdəkilər 
hərəkatı özünəməxsus spesifik xüsusiyyətlərə malik olmuşdur. Məzdəkilər hərə-
katı ərəfəsində quraqlıqlar və təbii fəlakətlər nəticəsində ardı-arası kəsilmədən ac-
lıqlar baş vermişdi. Beləliklə hərəkatın başlanması üçün iqtisadi və ictimai amil-
lər meydana gəlmişdi. 
 23
nün daha yüksək inkişaf səviyyəsinə çataraq möhtəşəm saraylara, 
mədəni-maarif ocaqlarına malik olmuşdur. Əsməi adı ilə məşhur 
olan ən qədim ərəb müdərrislərindən biri Əbusəid Əbdülməlik ibn 
Qəribin (738 – 828) Şiz şəhəri haqqındakı müvafiq sözləri də bu ba-
rədə müəyyən təsəvvür yaradır. 
I – VII əsrlərdə Azərbaycanda məktəb və maarifin inkişaf et-
məsinə xristian dininin yayılması da müəyyən təsir göstərmişdir. III 
əsrdən başlayaraq xristian dininin təbliği sahəsində böyük fəaliyyətə 
başlanmış, keçmiş Suriyanın mədəniyyət mərkəzlərindən olan Ədəs 
şəhərindən İranın və Zaqafqaziyanın müxtəlif vilayətlərinə təbliğat-
çı dəstələri ezam edilmişdir. Bununla əlaqədar olaraq Ədəs şəhərin-
də böyük təlim mərkəzləri və məktəblər yaradılmışdı. Bu məktəb-
lərdən biri də fars və fransız məxəzlərində «Dəbestan-e İraniyan», 
«Ekol de pers» adı ilə qeyd olunmuşdur. 
IV əsrin ikinci yarısında Ədəs şəhərində təşkil edilmiş «Də-
bestan-e İraniyan» 489-cu ildə bağlandıqdan sonra həmin məktəb 
yenidən müəllimlər tərəfindən Nəsibeyn şəhərində bərpa edilmişdir. 
Dəbestan-e İraniyan və Nəsibeyn məktəbləri xristianlığı qəbul 
etmiş iranlılar tərəfindən idarə olunurdu. Bu məktəblərdə dini dərs-
lərdən əlavə, ritorika, coğrafiya, nücum, xüsusilə Aristotelin əsərləri 
tədris olunurdu. 
Qədim məxəzlərdən məlum olur ki, Yaxın Şərq ölkələrindən, 
xüsusilə Sasani dövlətinin tərkibinə daxil olan vilayətlərin əhalisin-
dən xristian dinini qəbul edənlər IV – V əsrlərdə Dəbestan-e İrani-
yan və Nəsibeyn mədrəsələrində təhsil alırdılar. Bu mədrəsələrdə 
təhsil alanlar, əslində, Şərqdə, eləcə də İranda və Zaqafqaziyada 
xristian dinini təbliğ etmək və həmin rayonlarda mövcud olan kilsə 
şəbəkəsini genişləndirib onların nəzdində xristian təlim ocaqlarını 
təşkil etmək üçün hazırlanırdılar. 
Mənbələrdən məlum olur ki, Dəbestan-e İraniyan bağlandıq-
dan sonra məktəbin bir çox üzvləri, o cümlədən Şirazlı Mühənna, 
Midiyanın baş yepiskopu İbrahim və başqaları öz vətənlərinə qayı-
daraq müxtəlif şəhərlərdə mövcud kilsələrin nəzdində tədris işlərinə 
rəhbərlik etmişlər. 
 24
Qədim Azərbaycanda da (Atropatenada) xristian kilsələrinin 
mövcud olması bir çox mənbələrdə qeyd edilmişdir. Buna görə də 
İranın digər şəhərlərində olduğu kimi, Sasani dövlətinin şimal vila-
yəti tərkibinə daxil olan Azərbaycan şəhərlərində də kilsələrin nəz-
dində tədris ocaqlarının mövcudluğuna şübhə ilə yanaşılmamalıdır. 
Xüsusilə qeyd etmək lazımdır ki, vətənimizin şimal hissəsini 
təşkil edən Qafqaz Albaniyasında xristian kilsələri daha geniş yayıl-
mışdı. Ən qədim erməni məxəzlərindən məlum olur ki, V əsrdə 
xristian mübəlliğləri tərəfindən Zaqafqaziyada, o cümlədən Albani-
yada savad təlimi və kitab yayılmağa başlamışdır. Əlbəttə, bu maa-
rif işində yerli əhalinin nümayəndələri də iştirak etmişdir. Məsələn, 
Soqran adlı şəhərdə xristian dininin təbliğatçısı olan Eqişenin fəa-
liyyətində üç albanlının da iştirakı məxəzlərdə qeyd edilir. 
Azərbaycanda və ümumiyyətlə, Zaqafqaziyada maarif və sa-
vadın yayılmasında xristianlığı təbliğ edən «Dəbestan-e İraniyan»-
nın müəyyən rolu olmuşdur. Məsələn, qədim Ermənistanda məktəb 
və maarifin banisi olan Mesrop-Maştoç (361-440) Suriyada erməni 
əlifbasını tərtib edərkən «Dəbestan-e İraniyan» məktəbinin təsir və 
köməyindən faydalanmışdır. Yəqin buna görədir ki, o, Ermənistanın 
Sasanilər dövlətinin şimal vilayəti tərkibinə daxil olan hissəsindəki 
kilsələrdə və təşkil etdiyi kilsə məktəblərində fəaliyyət göstərməyə 
geniş imkan tapmışdır. 
IV əsrin axırlarında Mesrop-Maştotsun müşayiəti ilə savad və di-
ni təlimat almaq üçün Suriyaya gəlmiş erməni uşaqlarının bir qrupu, 
çox ehtimala görə, «Dəbestan-e İraniyan» məktəbində təhsil almışdır. 
Tarixçilərin tədqiqatlarından bu nəticəyə gəlmək olur ki, xris-
tian dininin yayılmasını qüvvətləndirmək üçün latın dilində mövcud 
olan «Bibliya»nın milli dillərdə təlim olunmasıı təmin etmək məq-
sədi ilə Mesrop-Maştots gürcü və alban əlifbasını da bərpa edərək 
Zaqafqaziyada ibtidai savad təlimi verən məktəblərin açılması uğ-
runda böyük fəaliyyətə başlamışdır. 
Mesrop-Maştotsun Qafqaz Albaniyasında fəaliyyəti ilə əlaqə-
dar V əsr erməni yazıçısı Koryun yazır: «Mesrop-Maştots Albaniya-
 25
da olarkən onların əlifbasını bərpa etdi. Elmi biliklərin canlanması-
na təsir göstərdi və orada müəllimlər qoyub Ermənistana qayıtdı». 
Koryunun yuxarıdakı məlumatına əsasən, hələ V əsrdən qa-
baq orijinal Alban əlifbasının və eləcə də müəyyən elmi biliklərin 
mövcudluğunu güman etmək olar. 
V əsrin birinci yarısında Albaniya hökmdarı, Arsvaqın zama-
nında Mesrop-Maştoç tərəfindən bərpa edilmiş alban əlifbasında ib-
tidai savad almaq üçün müəyyən məktəblər açılmışdır. Həmin mək-
təblərdə şagirdlər hətta aylıq maaş və yeməklə təmin edilmişlər. 
Musa Kalankaytuklunun məlumatında hətta Albaniyada V əsrin axı-
rında mövcud olan bir kənd məktəbi qeydə alınmışdır. Musa Kalan-
kaytuklunun yazdığına görə, bu məktəb «Albaniya hökmdarı Vaça-
qanın əmri ilə» qədim yerli bütpərəstlik və digər əqidələrə pərəstiş 
edən valideynlərin uşaqlarını xristian dini əhval-ruhiyyəsində tərbi-
yə etmək üçün təsis olunmuşdu. Vaçaqan həmin kənddə olarkən bu 
məktəbə tez-tez gedir, əllərində yazı lövhəsi və ya kitab olan şa-
girdlərin ucadan oxumaları ilə maraqlanarmış. Alban əlifbasının 
bərpasından sonra V əsrin axırlarında belə bir məktəbdən söz açıl-
ması bu zaman Albaniyada oxu və yazı təlimi aparılan adi məktəb-
lərin mövcud olmasını göstərir. 
Musa Kalankaytuklu Albaniyada Arçaq adlı rayonda digər bir 
məktəbin də mövcud olmasını qeyd etmişdir. V əsrdə Albaniyada bu iki 
kənd məktəbinin mövcudluğu Albaniyanın Qəbələ və Kerdman kimi iri 
şəhərlərində xristian məktəblərinin varlığına şübhə yeri qoymur. 
VII əsrdə Azərbaycanda müstəqil Alban dövlətinin yaradılma-
sı ilə əlaqədar, məktəb və maarif işləri daha da sürətlənmişdir. Azər-
baycan hökmdarı Cavanşirin saray şairi Davdaqın şeirlərində elm və 
biliyin tərənnüm edilməsindən görünür ki, təlim və təhsil məsələsi 
Azərbaycanda ictimaiyyətin diqqət mərkəzində durmuşdur. 
 
VII-XII əsrlər 
 
Təxminən, VII əsrin 40-cı illərindən başlayaraq ərəblər tərə-
findən Zaqafqaziyaya islam bayrağı altında qəsbkarlıq yürüşləri 
 26
başlanmışdır. Ərəblər 734-cü ildə xəzərlər üzərində qəti qələbə qa-
zanaraq Dağıstanı Zaqafqaziyada islam hakimiyyəti ordusunun mər-
kəzi təyin etmişlər. Bu tarixdən etibarən onlar ələ keçirdikləri şəhər-
lərdə ciddi intizam yaratmaq və əhalini islam dininə cəlb etmək 
üçün bir sıra tədbirlər görmüş, xüsusilə, dini təbliğat və təlimat mər-
kəzi kimi məscid şəbəkəsinin genişləndirilməsinə və ruhanilərin 
fəaliyyətinə böyük imkanlar yaratmışlar. Əlqədari 731-ci ildə Za-
qafqaziyaya göndərilmiş ərəb ordusunun başçısı Müslemə ibn Əb-
dülməlikin, Dağıstanda həyata keçirdiyi tədbirlər barəsində belə ya-
zır: «Onun fərmayeşi ilə burada olan əhaliyə təlim-e islam barəsin-
də qazilər, alimlər, riyasət-e ümuratına hökəma və əkabir təyin 
olunmuşlar və məscid-o menarat təmir qılınıbdur…». Təkcə Dər-
bənd şəhərində «Musel», «Fələstin», «Dəməşq», «Ordon», «Cəza-
yer» və başqa adlarla bir sıra məscidlər yenidən təmir olunub bərpa 
edilmişdir1. 
Yeni tikilmiş və ya bərpa edilmiş məscidlərdə dini təbliğat – 
təlimat təşkil etmək məqsədi ilə Musel, Dəməşq və sair ərəb şəhər-
lərindən Azərbaycan şəhərlərinə bir çox din xadimləri və fəqihlər 
gətirilmişdir. Ərəbistanın özündə olduğu kimi, Azərbaycan şəhərlə-
rində də ərəblər tərəfindən yaradılmış məscidlərdə Quran qiraət olu-
nur, dini ehkamlar izah və təfsir edilirdi. Eyni zamanda bu məscid-
lərdə alimlər tədris işləri ilə məşğul olur, müxtəlif dini və elmi mə-
sələlər ətrafında izahat işi aparırdılar. Bu kimi tədris mərkəzlərindən 
faydalanmaq üçün dinləyicilərin ibtidai savada malik olmaları, xü-
susilə ərəb əlifbasını və ərəb dilini bilmələri zəruri idi. Bununla əla-
qədar, sonralar həmin məscidlərin nəzdində ərəb əlifbasını və Qura-
nın qiraətini təlim edən məktəblər açılmağa başlamışdır2. 
                                                 
1  Vaxtilə ərəblər tərəfindən Dərbənd şəhərinə çoxlu ərəb ailələri köçürülmüşdür. Bu şə-
hərdə olan məscidlər Dərbəndin ayrı-ayrı məhəllələrində yerləşdirilmiş ərəblərin mənsub 
olduqları ərəb şəhərlərinin adları ilə adlandırılmışdır. Yeri gəlmişkən, qeyd etmək lazımdır 
ki, vaxtilə ərəb ailələri köçürülmüş Azərbaycanın bir çox yaşayış məntəqələrinin adlarının 
tərkibində indi də «ərəb» sözü işlədilir. 
2  Azərbaycan müharibəsindən Bağdada qayıtmış ərəb ordusunun başçısı Həzifə Yəma-
ninin Xəlifə Osmana verdiyi bir məlumatından aydın olur ki, hələ 640-cı illərdə Azərbay-
can məscidlərində quran qiraətinə başlanmışdır.  
 27
«Məktəb» istilahı ilə əlaqədar, qeyd etmək lazımdır ki, VII 
əsrdən qabaqkı bəzi fars mənbələrində «məktəb» sözünün ilk vari-
antı olan «kətəb» sözünə rast gəlmək olur. Ancaq görünür ki, o za-
man «b» səsinin əvəzinə «u» səsini tələffüz etməklə «kətəb» sözü 
«kətu» kimi də işlədilmişdir. Bu istilahdan son zamanlaradək qis-
mən istifadə edilmişdir. Belə ki, XIX əsrin axırları və XX əsrin əv-
vələrinə qədər İranın bəzi şəhərlərində «məktəb» əvəzinə «kətəb-
xanə» və ya «kətuxanə» sözünün işlədilməsi məlumdur. Hətta İra-
nın keçmiş maarif naziri Həbibullah Amuzqar özünün bir məqalə-
sində «məktəbxanə» (molla məktəbi) əvəzinə «kətuxanə» istilahını 
işlətmişdir. 
XI əsr mənbələrində, o cümlədən «Ketab əl-Aqani»də ibtidai 
təhsil ocaqları “məktəb” sözü ilə deyil, “kottab” sözü ilə də qeyd 
edilmişdir. Hicri 904-cü ildə vəfat etmiş Bəsrə şəhəri müəllimlərin-
dən Mübrid isə «kottab» istilahını «ibtidai təhsil ocağı» mənası ve-
rən söz kimi işlədilməsinin əleyhinə çıxaraq yazmışdır: Məktəb tə-
lim yerini, mokteb müəllimi və kottab şagirdləri bildirir. Kottab sö-
zünü “təlim verilən yer” kimi başa düşmək yanlışdır». 
Yuxarıdakılardan məlum olur ki, islam ölkələrində, o cümlə-
dən Azərbaycanda hələ X əsrdən qabaq “məktəb” və ya “kottab” 
adları ilə ibtidai təhsil verən təlim ocaqları mövcud olmuşdur. Əldə 
olan məxəzlərin bəzisində bu dövrün məktəbləri haqqında, qısa da 
olsa, müəyyən məlumat verilir. Məsələn, ərəb hakimiyyətindən son-
ra, bizə məlum olan ən qədim ibtidai məktəbin yaranması VIII əsrin 
birinci yarısına təsadüf edir ki, bu barədə də ibn-Xəlkan Əbu-Müs-
lüm Xorasaninin tərcümeyi-halında məlumat verilmişdir. Eləcə də 
Xorasanda X əsrdə mövcud olan bir məktəb barəsində XI əsr müəl-
liflərindən Qabus Voşmgirin məlumatını göstərmək olar. 
Xacə Nizamülmülkün XI əsrdə yazılmış «Siyasətnamə» adlı 
əsərindəki bir qeydindən də bu dövrdə Səmərqənd bazarında bir ib-
tidai məktəbin mövcud olduğu görünür. 
Həmin dövrdə islam ölkələrində ali təhsil sahəsində müəyyən 
irəliləmələr müşahidə edilir. Nəzərə alınmalıdır ki, islam ideologi-
yası bütpərəstlik, zoroastrizm, xristianlıq və maniçilik əqidələrinə 
 28
qarşı çıxmaq və üstünlük əldə etməkdən ötrü özü üçün fəlsəfi sistem 
yaratmalı idi. VIII əsrdən artıq təcrübi əhəmiyyət daşıyan elmlərin 
öyrənilməsinə də ehtiyac artmışdı. Buna görə də həmin əsrdə «Be-
şikdən qəbirə qədər bilik axtar» kimi hədislər islam kürsülərindən 
təbliğ olunan əsas şüarlardan biri kimi geniş yayılaraq elm həvəs-
karlarının artmasına və ali təhsil sahəsinin genişlənməsinə təsir gös-
tərirdi. 
Mövcud məxəzlərdə VII-X əsrləri əhatə edən dövrdə islam öl-
kələrində ali təhsil verən məktəblərin adı çəkilmir. Bu qənaətə gəl-
mək olar ki, ərəblərin yürüşlərindən sonra Yaxın və Orta Şərq ölkə-
lərində, eləcə də Azərbaycanda bir müddət mədrəsə (ali təhsil mək-
təbləri) açılmamışdır. Bu ölkələrdə xilafət dövründə uzun müddət 
fərdi təhsil sistemi əsas yer tutmuş, elm həvəskarları ayrı-ayrı alim-
lərin yanında ali təhsil almışlar. Ərəb tarixçisi Corci Zeydanın 
(1861 – 1914) müvafiq qeydləri də həmin fikri təsdiq edir. O yazır: 
“İslam ölkələrində mədrəsə olmadan elm və mədəniyyət inkişaf et-
mişdir. Qanunşünaslar, həkimlər, filosoflar və alimlər mədrəsəyə 
getmədən meydana gəlmişlər”. 
Hicri 766-cı ildən etibarən Bağdad şəhəri bütün islam aləmi-
nin ən böyük elmi mərkəzinə çevrilərək X əsrə qədər, demək olar 
ki, bütün yunan elmi-mədəni irsinin ərəb dilinə tərcümə olunmasın-
da və yayılmasında rəhbər rol oynamışdır. Yunan kitablarını ərəb 
dilinə tərcümə etmək məqsədi ilə bu zaman Bağdadda «Beyt ül-
hekmə» adı ilə xüsusi tərcümə evi təşkil edilmişdir. Burada riyaziy-
yat, fəlsəfə, ritorika, psixologiya, əxlaq, coğrafiya, qrammatika və 
musiqi sahələrində Sokrat, Əflatun, Ərəstun, Eqlidos, Arximed və 
b. qədim yunan alimlərinin əsərləri geniş miqyasda ərəb dilinə tər-
cümə olunmuşdur. Məsələn, Ərəstunun 55 əsəri ərəb dilinə tərcümə 
olunmuşdur. Bu tərcümələrin çoxu Yaxın Şərq və Zaqafqaziyada 
geniş yayılaraq uzun müddət ali təhsil sahəsində orijinal tədris və-
saiti kimi istifadə olunmuşdur. 
Qabus Voşmgir təbabət elmini öyrətmək məqsədi ilə öz oğlu-
na yunan alimlərinin əsərlərinin tərcüməsindən ibarət olan geniş bir 
ədəbiyyatın mütaliəsini tövsiyə etmişdir. 
 29
X – XII və hətta XIII – XIV əsrlərdə İran və Azərbaycanda 
yunan ədəbiyyatının geniş miqyasda yayılmasını göstərən bu kimi 
faktları kifayət qədər göstərmək mümkündür. Bir çox Azərbaycan 
alimlərinin tibbə dair əsərlərindən aydın görünür ki, onlar təbabəti 
öyrənmək üçün yunan alimlərinin ərəb dilinə tərcümə olunmuş əsər-
lərindən XV əsrə qədər dərs vəsaiti kimi geniş istifadə etmişlər. 
VII – X əsrlərdə islam ölkələrində ali təhsil sahəsində ayrıca 
mədrəsələr açılmasa da, bir çox iri şəhərlərdə, o cümlədən Bağdad, 
Şam, Hələb, Dəməşq, Həmədan, Rey, Xarəzm və Buxara şəhərlə-
rində Əl-Xarəzmi (? – 850) Əbu Bəkr Məhəmməd ibn Zəkəriyya 
Yəhya əl-Razi (865 – 926), Əbu-Nəsr Məhəmməd əl-Farabi (873 – 
951), ibn Məskuyə (? – 1030), Əbu Əli-Sina (980 – 1037) kimi döv-
rün bir çox ensiklopedik biliyə malik elm xadimlərinin ayrıca tədris 
dairələri olmuşdur. Yaxın və Orta Şərq ölkələrinin, o cümlədən 
Azərbaycanın elm həvəskarları bu kimi ayrı-ayrı alimlərin yanında 
riyaziyyat, fəlsəfə, məntiq, nücum, ilahiyyat, dil və ədəbiyyat sahə-
lərində təhsil alırdılar. Məsələn, vaxtilə Yaxın Şərq mədrəsələrində 
fəlsəfə üzrə ən mühüm tədris vəsaiti sayılan «Ketab-ül-təhsil» adlı 
əsərin müəllifi azərbaycanlı Əbülhəsən Bəhmənyar ibn Mərzban (? 
– 1066) ali təhsilini Əbu Əli Sinanın yanında təkmilləşdirib filosof 
məqamına çatmışdır. 
X əsrin ikinci yarısından başlayaraq bütün islam ölkələrindən, 
o cümlədən Azərbaycandan ziyalılar mədrəsə təhsili almaq üçün 
Əzhər mədrəsəsinə gedirdilər. 962-ci ildə Qahirə şəhərinin «Əzhər» 
adlı məscidində təşkil olunmuş Əzhər mədrəsəsi o zaman ümumis-
lam ölkələri miqyasında mədrəsə tipli yeganə tədris ocağı idi. Bura-
da fiqh, hədis, təfsir, nəhv, məntiq tədris olunurdu. 
IX əsrin axırları, X əsrin əvvəllərində Yaxın və Orta Asiyada 
yeni sufizm məktəbinin mərkəzi kimi Nişapur şəhəri də bir çox sufi 
alimlərə, ədib və müdərrislərə, eləcə də mədrəsə və xanegahlara ma-
lik idi. Bəzi məxəzlərdə XI əsr Nişapur mədrəsələrinin adı çəkilmiş-
dir. O cümlədən, həmin əsrdə fəaliyyət göstərən “İbn Furk” və 
“Beyhəqiyyə” mədrəsələrini də islam aləminin ilk ali məktəbləri sı-
rasına aid etmək olar. Bunlardan 1065-ci ildə Bağdad şəhərində 
 30
açılmış «Nizamiyyə» mədrəsəsi Yaxın və Orta Şərqdə XI əsrin ən 
mötəbər mədrəsəsi kimi daha çox məşhur olmuşdur. Bağdad şəhəri-
nin tədris dairələri, eləcə də “Nizamiyyə” mədrəsəsi uzun müddət 
Azərbaycan və Yaxın Şərq ölkələri ziyalıları üçün ən mühüm təhsil 
mərkəzinə çevrilmişdir. Bağdad tədris dairələrində və Nizamiyyə 
mədrəsəsinin pedaqoji fəaliyyətində azərbaycanlılar özləri də bila-
vasitə iştirak etmişlər. Məsələn, Nizamiyyə mədrəsəsinin kitabxana-
sını təşkil edən Xətib Təbrizi sonralar həmin mədrəsənin görkəmli 
müəllimlərindən biri olmuşdur. 
 
XII əsrdə məktəb və tədris 
 
Səyyah İbn Cəbirin məlumatından və sair məxəzlərdən də mə-
lum olur ki, XI əsrin ikinci yarısında islam ölkələrində mədrəsələrin 
təşkili və sayı sürətlə artmışdır. Bununla əlaqədar, ali təhsil imkan-
ları da genişlənmişdir. Bu vəziyyət, ümumiyyətlə Yaxın və Orta 
Şərqdə, eləcə də Azərbaycanda məktəb şəbəkəsinin genişlənməsinə 
müsbət təsir göstərmişdir. Təəssüf ki, mənbələrdə Azərbaycanın VII 
– XI əsr məktəb və mədrəsələri haqqında hər hansı məlumata rast 
gəlmirik. Ancaq XI əsrdə Azərbaycanda bir çox xanegahların möv-
cud olduğu məlumdur ki, onların da çoxunu tədris ocaqları kimi 
qiymətləndirməyə əsas vardır. Çünki vaxtilə xanegahlarda da tədris 
təşkil edilmişdir. Bu cəhətdən, islam maarif tarixində xanegahların 
müəyyən əhəmiyyəti olmuşdur. İslam mədəniyyəti tarixinə dair ilk 
ərəb məxəzlərinə yaxşı bələd olan Corci Zeydan yazır: «Təkcə məs-
ciddə deyil, xanegahlarda, təkyələrdə, evlərdə də dərslər təşkil edi-
lirdi». 
Qeyd edək ki, keçmişdə müəyyən nüfuz qazanmış şeyxlər, din 
xadimləri tərəfdar olduqları əqidəni çox zaman açdıqları mədrə-
sələr, xüsusilə, xanegahlar və təkyələr vasitəsi ilə təbliğ edirdilər. 
Belə ki, onlar təhsillərini davam etdirmək istəyən elm həvəskarları-
nı xanegahlara cəlb edərək tədris məşğələlərini mənsub olduqları di-
ni cərəyanlara aid yazılmış ədəbiyyat üzərində aparırdılar. Bu məş-
ğələlərdə ilahiyyat, fiqh, məntiq, fəlsəfə, ənsab sahələri əhatə olu-
 31
nurdu. Belə təlim və təbliğ mərkəzləri nəzdində əksər hallarda ibti-
dai savad verən məktəblər də təşkil edilirdi. Corci Zeydan islam 
mədəniyyət tarixini araşdıraraq yazır: «Müəyyən din və məsləkə tə-
rəfdar olmaq da çox zaman mədrəsələrin təsis edilməsinə səbəb 
olurdu». 
Əbu Nəsr Şirvani tərəfindən Şamaxıda təşkil edilmiş xanegah 
ilə əlaqədar olaraq Məhəmməd ibn Monəvvərin «Əsrar əl-touhid» 
adlı əsərində verilən bir məlumatdan aydın olur ki, həmin dövrdə 
Şirvanda 400-dən çox xanegah fəaliyyət göstərirmiş. Bu zaman 
Azərbaycan xanegahlarının başında Pir Hüseyn Şirvani (? – 1074) 
və Əbu Nəsr Şirvani kimi dövrün ən məşhur alim və filosoflarının 
durduğunu xüsusilə qeyd etmək lazımdır. «Batiniyyə» cərəyanının 
tərəfdarları olan bu alimlərin məslək və əqidələri, əslində, xanegah-
larda təbliğ edilirdi ki, bu da əsasən, orta və ali təhsil sahəsində təd-
ris işinin müşayiəti ilə həyata keçirilirdi. Buna görə də XI əsrdə 
Azərbaycanda xanegahların yayılması müəyyən din və məsləkin 
təbliği məqsədini daşımışsa da, nəticə etibarilə savad və biliyin ya-
yılması işinə də az təsir etməmişdir. 
XI əsrdə Azərbaycanda Əbu-Ömər Naxçıvani, Ekmiləddin 
Naxçıvani, Qətran Təbrizi kimi böyük alimlərin sayı daha çox art-
mışdır. 
Azərbaycanda məktəb və maarifin sürətlə çiçəklənməsi XII 
əsrdə daha bariz şəkildə nəzərə çarpır. Azərbaycanda formalaşmış 
məktəb və mədrəsə sisteminin fəaliyyət tarixinə aid ilk konkret fakt-
lar da məhz XII əsrə aiddir. Bunları tarixi sənədlərə əsasən müəy-
yənləşdirmək mümkündür. XII əsrin görkəmli filosofu Şühabəddin 
Sührəverdinin (1155 – 1191) on yaşında Marağa şəhərində məktəbə 
getməsi haqqındakı məlumat dediklərimizə misal ola bilər. 
Məhsəti Gəncəvinin ibtidai təhsili haqqındakı məlumat da bu 
dövrdə Azərbaycanda məktəblərin mövcud olmasını göstərən fakt-
lardandır. Məlum olduğu kimi, Məhsəti beş yaşında Gəncə şəhərində 
məktəbə getmiş və on yaşında ikən orada orta təhsilini bitirmişdir. 
İlk məxəzlərdəki bir sıra tarixi hadisələrin təhlilindən aydın 
olur ki, Azərbaycan Atabəyləri Eldəgizlər zamanında ali təhsil siste-
 32
mi də müəyyən dərəcədə inkişaf etməyə başlamışdır. Həmin dövrdə 
mədrəsələr, əsasən, Marağa, Naxçıvan və Gəncə şəhərlərində mər-
kəzləşmişdir. Bu əsrdə hətta ixtisaslaşdırılmış ali təhsil ocaqlarına 
da təsadüf etmək olur. O cümlədən Xaqaninin əmisi Kafiəddin 
Ömər ibn Osmanın rəhbərliyi ilə Şamaxı yaxınlığında, Məlhəm adlı 
bir yerdə təşkil olunmuş «Mədrəse-ye tibb» adlı ali məktəbi qeyd 
etmək olar. 
Xaqaninin özünün təhsil alması barəsində yazdığı bir şeirin-
dən məlum olur ki, bu dövrdə Gəncə şəhərində ali təhsil sahəsində 
çalışanlar üçün mütaliə və tədris ocağına çevrilmiş böyük bir kitab-
xana fəaliyyət göstərmişdir. 
Təhsilini böyük müəllim və şeir ustadı kimi tanınmış Əbül-
Üla Gəncəvinin yanında davam etdirməsi ilə əlaqədar olaraq Xaqani 
yazır: 
 
Gördü ki, bələdəm hər nişanəyə, 
Apardı bir böyük kitabxanəyə 
Gördükdə olmuşam, doğrudan, heyran, 
Oxutdu əvvəlcə «Xələqəl insan». 
 
Azərbaycanın XII əsr orta və ali məktəbləri sırasında Naxçı-
van mədrəsələri daha artıq nəzər-diqqəti cəlb edir. Həmin mədrəsə-
lər Azərbaycanın qədim məktəb tarixində ilk təhsil ocaqlarıdır ki, 
oradakı tədris və təlim-tərbiyə prosesləri barəsində nisbətən geniş 
məlumat əldə etmək mümkündür. 
Naxçıvan mədrəsələri haqqında ilk yazılı məlumata XIII əsrdə 
yazılmış, hələlik müəllifi müəyyənləşdirilməmiş «Əcaib əd-dünya» 
adlı bir kitabda rast gəlinir. Həmin kitabda deyilir: «Naxçıvan Azər-
baycanda böyük və abad bir şəhərdir» və orada «çoxlu saray-
lar…mədrəsələr…tikilmişdir... Deyirlər ki, Naxçıvanda olan qədər 
imarət, məscidlər və mədrəsələr heç bir kənd və şəhərdə yoxdur». 
Bu məlumat XII əsrdə Naxçıvanda çoxlu sayda mədrəsənin mövcud 
olmasını təsdiqləyir. 
 33
Elxanilər dövlətində maliyyə işlərini idarə edən baş vəzir 
Şəms əd-Din Məhəmməd Cuveyni tərəfindən 1263-1284-cü illər 
arasında hazırlanmış sənəddən Naxçıvan mədrəsələri haqqında daha 
geniş məlumat əldə etmək olur. Həmin sənəd 1186-ci ildə Naxçı-
vanda Möminə Xatun (Atabəy Məhəmməd Cahan Pəhləvanın (1172 
– 1196) birinci arvadı) üçün tikilmiş məqbərənin vəqflərinə daxil 
olan iki mədrəsəyə aiddir. Bu sənədi yuxarıda adlarını çəkdiyimiz 
mədrəsələrin nizamnaməsi kimi qiymətləndirmək olar. Burada məd-
rəsələrin idarə olunması və tədris işlərinə rəhbərlik məsələsi, eləcə 
də müdərrislərin və tələbələrin qarşılıqlı münasibətləri müəyyənləş-
dirilmiş və təlim işləri ilə əlaqədar olaraq, indi də öz əhəmiyyətini 
itirməmiş bir sıra faydalı metodik göstərişlər və məsləhətlər veril-
mişdir. Sənəddən məlum olur ki, həmin mədrəsələrdə dini elmlərlə 
yanaşı, dünyəvi elmlər də tədris edilmişdir. 
XI – XII əsrlərdə Hindistan, Çin, Misir, Slavyan ölkələrindən 
Azərbaycana, eləcə də Azərbaycandan bir sıra Avropa və Asiya öl-
kələrinə tacirlər, sənətkarlar gedib mədəniyyətlərini bir-birilərindən 
əxz ediblər. 
Bu dövrdə Azərbaycanda bir sıra məhəlli məktəblər, xəttatlıq, 
musiqi məktəbləri və mədrəsələr də fəaliyyət göstərir, elm və mədə-
niyyət, ədəbiyyat və incəsənət, nəzm və nəsr bu dövrdə daha da in-
kişaf etməyə başlayır. 
XI – XII əsrlərdə Azərbaycanda 210-dən çox şair, ədib, filo-
sof fəaliyyət göstərmişlər. Bu dövrün görkəmli şəxsiyyətləri içəri-
sində Xətib Təbrizi, Əbül-Üla Gəncəvi, Fələki Şirvani, İzzəddin 
Şirvani, Mücirəddin Beyləqani, Məhsəti Gəncəvi, Qivami Mütərrizi 
və başqaları də vardı. Onların içərisində ən istedadlıları, yüksək şa-
irlik təbinə malik və öz dövrünə görə təlim-tərbiyə sahəsində müs-
təsna xidmət göstərən Xaqani Şirvani və Nizami Gəncəvi idi. 
 
 
 34
XI – XII ƏSR AZƏRBAYCAN MÜTƏFƏKKİRLƏRİNİN 
ELMİ-PEDAQOJİ GÖRÜŞLƏRİ 
 
Qətran Təbrizi 
(1012 – 1088) 
 
Qətran Təbrizinin pedaqoji fikirləri. XI əsr Azərbaycan xal-
qının ictimai-bədii pedaqoji təfəkkür tarixinin görkəmli nümayəndə-
lərindən biri Qətran İbn Mənsur Təbrizidir. O, təkcə Azərbaycanda 
deyil, bütün Yaxın Şərqdə mədhiyyələr yazan, dəyərli fikirlər söylə-
yən, hikmətli sözlər deyən böyük mütəfəkkir kimi tanınmışdır. 
O, Təbrizdə, Gəncədə, Naxçıvanda yaşayıb yaratmış qüdrətli 
Azərbaycan sənətkarı olmuşdur. Qətran Təbrizinin «Divan»nı ilk 
dəfə toplayıb nəşr etdirən Məhəmməd Əli Naxçıvani olmuşdur. Da-
ha sonra Azərbaycanda Qulamhüseyn Beqdeli bu əsəri farscadan 
azərbaycancaya sətri tərcumə etmişdir. 
Qətran Təbrizinin bu gün əlimizə gəlib çatdığı həmin Divan 
həm bədii, həm pedaqoji, həm də tarixı baxımdan çox dəyərlidir. 
Onun Divanı şairin həyat və yaradıcığını öyrənməyə imkan verdiyi 
kimi o dövrün tarixi hadisələrini də öyrənməyə imkan verir. Q.Təb-
rizi 1012-ci ildə Təbrizin yaxınlığında Şadiabad kəndində əkinçi ai-
ləsində anadan olmuş və 1088-ci ildə Gəncədə vəfat etmişdir. 
İstər öz dövründə, istərsə də sonrakı dövrlərdə bir sıra məşhur 
səyyahlar, şairlər, mütəfəkkirlər öz əsərlərində Q. Təbrizinin adını 
çəkmişlər. Nasir Xosrov Ələvi (1004 – 1088) Q.Təbriziyə «gözəl 
şair», Ənvəri Əbivərdi (1111 – 1135) – «şairlərin fəsihi», Rəşidəd-
din Vətvat (1088 – 1182) – «həkim Qətran», Dövlətşah Səmərqəndi 
isə «şairlərin imamı» kimi adlandırmışlar. 
Qətran öz şeirlərində Azərbaycan hökmdarlarının qəhrəman-
lığı, şücaətini, ədalətini, vətənpərliyini, əxlaqi, mənəvi keyfiyyətlə-
rini mədh etmişdir. Qətranın mədh etdiyi hökmdarlar XI ərdə Arran 
dövlətinin və Azərbaycanda hakimiyyət başında duran üç sülalənin 
üzvlərindən, habelə onlann saraylarının və ordularının xadim və sər-
 35
kərdələrindən ibarətdir. Bu üç sülalə əsasən Şəddadilər, Vəhsudan-
lar və Rəvvadilərdən ibarətdir. 
Qətranın yaradıcılığında həm yüksək bədiilik, həm tarixi hadi-
sələrin təsviri, həm tarixilik, həm də tərbiyəvi əxlaqi keyfiyyətlərin 
şərhi yüksək dərəcədədir. Qətran Təbrizinin «Divan»ını oxuduqca 
gözümüz qarşısında yalnız yüksək ilhama malik bir şair deyil, həm 
də bir pedaqoq, müəllim, tərbiyəçi, qədim Yunan və Şərq elm və 
mədəniyyətinə dərindən bələd olan görkəmli bir alimin siması can-
lanır. 
Təbrizi bir müəllim-metodist kimi fars dilinin ilk izahlı lüğəti-
nin müəllifidir. «Ət-təfasir» adlanan fars dilinin bu izahlı lüğəti ilk 
didaktik əsərlərdən sayıla bilər. Qeyd edək ki, bu sadəcə olaraq bir 
sözlük deyil, həm də burada xüsusi metodika ilə hər sözün izahında 
əxlaqi fikirlər, atalar sözləri və məsəllər verilir ki, bu da sözün mə-
nasının yaxşı mənimsənilməsinə, uzun müddət yadda qalmasına, 
dərk edilməsinə səbəb olur. 
XI əsrdə yaşamış məşhur şair və səyyah Nasir Xosrov 1046 il-
də Təbrizə gəldikdə Qətranla görüşmüş, onun bu kitabı ilə tanış ol-
muş və özünün «Səfəmamə» əsərində belə yazmışdır: «Bu fars dili-
nin ilk izahlı lüğətidir. Bu lüğətdə Qətran bir metodist kimi sözlərin 
izahını misallarda elə vermişdir ki, onu oxuduqda uzun müddət yad-
da qalır. Onun yazdığı lüğət kitabı uzun illər boyu fars dilini öyrə-
nənlər üçün mühüm metodik kitab olmuş, bir növ dərs vəsaiti rolu 
oynamışdır”. 
Orta əsr Azərbaycan tədqiqatçıları qeyd edirlər ki, Q.Təbrizi 
fars leksioqrafiyası tarixində ilk izahlı lüğətin yaradıcısı olmuşdur. 
Bu barədə «Lüğəti-fars»ın müəllifi Məhəmməd Hinduşah Naxçıva-
ni (XII əsr) və başqaları yazmışlar. Bu yazılardan məlum olur ki, XI 
– XII əsrlərdə fars dilçiliyi sahəsində aparıcı rolu məhz azərbaycan-
lılar olmuşlar. Bu əsərin başa çatmasında Qətran hər vasitədən, o 
cümlədən təsadüfən rastlaşdığı səyyahdan, yəni Nasir Xosrovdan da 
istifadə etməyə çalışmışdır. Bunu da qeyd edək ki, məhz Q.Təbrizi-
nin yazdığı lüğətin əsasında sonralar Əsəd «Müstəş-hədat», Əbu 
Nəfs Sədi «Risalə», Əlaəddin «Zübdətül-lüğət kitablarını yazmışlar. 
 36
Qətranm şeirləri də əxlaqi, mənəvi ibratamiz fikirlərlə zəngin-
dir. O, həyat haqqında fikirlərini mənsub olduğu sadə xalq kütləsinə 
müraciətlə belə deyir: 
 
Ey ciyəri yanan, bu bağdan meyvə axtarma 
Bu bağ ancaq ikiqapılı bir söyüdlükdür. 
Bihudə danışma ki, bağban arxada durub 
Torpaq kimi aram ol, yel kimi ötüb keç. 
 
Şair demək istəyir ki, yaşadığımız həyat olum və ölüm adlı iki 
qapısı olan söyüdlükdən ibarətdir. Olum qapısından bu söyüdlüyə 
daxil olan insan dadlı meyvələr axtarır, nəsə bir şey toplamaq istə-
yir. Lakin nəzərə almır ki, bu bağ söyüdlükdür. Bu söyüdlükdən də-
rilmiş «meyvə» heç nəyə yaramayacaq. Əcəl adlı bağban pusquda 
durmuş, insanı ölüm qapısından içəri atmaq üçün fürsət gözləyir. 
Şair bildirir ki, bu həyatda insan torpaq könüllü olmalı, aza qane ol-
malı, maddiyyətə, dünyagirliyə, mala, pula hərisliyə, yüksək könül-
lüyə meyl etməməlidir. Çünki əldə heç nə qalmayacaqdır. Bu dün-
yada heç nə əbədi deyildir. Qətran sanki demək istəyir ki, «Bir şey 
tapdınsa sevinmə, onsuz da sənin olmaycaqdı. Bir şey itirdinsə kə-
dərlənmə, onsuz da o sənin olmayacaqdı». Şeirin bu açıqlamasından 
belə qənaətə gəlmək olar ki, Qətran maddiyyət aləminin adamı ol-
mamış, mənəviyyat aləminin adamı olmuşdur. 
 
Başqa bir şeirində o, belə yazır: 
Bədənimin yarısı zəhmətdə, yarısı əzabdadır, 
Qördüyün hər işi əvvəlcə ağıl tərəzisi ilə ölç. 
Kim ki, mal toplamaqdan ötrü dərd, qəm və əzab çəkir, 
Mal-dövləti gedəcək. ona ancaq əzabı qalacaqdır. 
 
Qətranın şeirlərindən duyulur ki, dövlətçilikdə, hökmdarların 
dövləti idarə etməsində ilk növbədə onların ağlı, biliyi, maarifçiliyi, 
ədaləti böyük rol oynayır. Qətran hökmdarları tərif etməklə sanki 
onları dövləti ağılla, mənəviyyatla, elm və biliklə idarə etməyə çağı-
 37
rır. Q.Təbrizinin Aərbaycan hökmdarlarını dostluğa və birliyə çağı-
rır, ölkədə vahid qüdrətli bir dövlət yaratmağı zəruri hesab edirdi. 
Buna görə də Gəncənin Şəddadilər sülaləsinin altıncı hökmdarı 
Əbülhəsən Ləşkəri (1033-1050) ilə Əmir Əbüfəzl Cəfərin barışıb 
dostluq etməsini yüksək qiymətləndirir. 
Q.Təbrizinin şeirləri, demək olar ki, tərbiyənin bütün sahələri-
ni əhatə edir. Q.Təbrizi öz məmduhlarının daha çox mənəvi keyfıy-
yətlərinə üstünlük vermişdir. Bu mənəvi keyfiyyətlər sırasında və-
tənpərvərlik, qəhrəmanlıq, şücaət, cəsarət, düşmənə qarşı aman-
sızlıq, dostluqda sədaqət, comərdlik, insanpərvərlik, sülhsevərlik, 
səxavət, əliaçıqlıq, fədakarlıq, xeyirxahlıq, ədalət və s. kimi sifətlər 
mühüm yer tutur. 
Q.Təbrizi öz həyat və fəaliyyəti ilə mənəviyyat nümunəsi 
olan, insanlara öz əxlaqi ilə örnək olan Məhəmməd Peyğəmbərin 
nümunəsindən geniş istifadə edir. İnsanların əxlaqi, mənəvi keyfiy-
yətlərini tarixi şəxsiyyətlərin nümunəsində izah edir. Bu da şairin 
geniş məlumatlılığını göstərməklə bərabər, həm də onların özünə-
xas, əxlaqi sifətlərini oxuculara açıqlayır, onlardan nümunə gətir-
məyə çalışır. Məsələn, şair Əbülmüzəffər Fəzlu haqqında belə de-
yir: «Bu şah Firudin hörmətli, / Ənuşirəvan ədaləthdir / Bilikdə 
Buqrat və Əflatunun adlanı xatirələrdən çıxarmışdır». 
Qətran Təbrizi irsi amillərin insanın formalaşmasında müəy-
yən rol oynamasını qeyd edir və “Ot kökü üstündə bitər” misalına 
istinad edir. Mütəffəkirin fikrincə hər canlı varlığın öz təbiəti var, о 
ancaq öz təbiətinin xususiyyətlərini ifadə edir: 
 
Нər qırmızı mərcan olmaz, hər yaşıl mina olmaz, 
Dagda olan hər bir daş yaquti – rummani ola bilməz. 
Sədəfə düşən hər damla nadir mirvari ola bilməz. 
 
Qstran Təbrizi böyük şair olmaqla bərabər, bir pedaqoq, me-
todist, tərbiyyəçi kimi də XI əsr pedaqoji fikir tariximizdə mühum 
yer tutmuşdur. 
 
 38
Xətib Təbrizi 
(1030-1109) 
 
Maarif, mədəniyyət və pedaqoji fikir tariximizin görkəmli nü-
mayəndələrindən biri XI əsrdə yaşayıb yaratmış, ədəbiyyatşünas, 
dilçi, müəllim və pedaqoq Xətib Təbrizidir. 
Dövrünün alimləri Xətib Təbrizini «ədəbiyyat, qrammatika və 
leksikoqrafiya elmlərinin başçısı», “ərəb elmlərinin rəhbəri və ədə-
biyyatşünaslığın bayraqdarı», əxlaq və mənəviyyat şərhçisi» kimi 
adlandırmışlar. Bu dahi Azərbaycan alimi Şərqin müsəlman xalqla-
rının elm, maarif və mədəniyyətinin inkişafında böyük xidmətləri 
olmuşdur. O, qırx ildən artıq «Nizamiyyə» mədrəsəsində ədəbiyyat 
elmləri bölməsinin rəhbəri, professoru və həmçinin oranın zəngin 
kitabxanasının müdiri olmuşdur. 
O öz dəyərli əsərləri ilə ədəbiyyatşünaslıqda tam bir çevriliş 
etmiş, dilçiliyin bir çox problemlərini təhlil etmiş, öz şərhləri ilə də-
rin əxlaqi, pedaqoji əhəmiyyətli fikirlər irəli sürmüşdür. 
Xətib Təbrizinin əsil adı Əbu Zəkəriyyə Yəhya İbn Əli İbn 
Məhəmməd İbn Həsən İbn Məhəmməd İbn Musa İbn Bistam əl 
Şeybanidir. Lakin o özünü Xətib Təbrizi kimi təqdim etmişdir. Ədib 
1030-cu ildə Azərbaycanın Təbriz şəhərində doğulmuş və böyü-
müşdür. İlk təsilini Təbrizdə almış, ərəb və fars dillərini mükəmməl 
öyrənmişdir. Sonra 10 ilə yaxın Suriya və Misiri gəzmiş, böyük 
alimlərlə görüşmüşdür. Bəsrədə ərəb filologiyası sahəsində mükəm-
məl bilik əldə etmək üçün Fədl İbn Məhəmməd ibn Əli Əbu-l Qa-
sim əl Qəsabanidən1 dərs almış və Təbrizə qayıtmışdır. 
O, Dəməşqə olanda «Bağdad tarixi»nin müəllifi məşhur tarix-
çi Xətib Bağdadi ilə tanış olmuşdur. Ömrünün çox hissəsini isə 
Bağdadda yaşamışdır. X.Təbrizi Misirdən Bağdada qayıdandan son-
ra Bağdad Nizamiyyə mədrəsəsi açılır və 1067-ci ildə Nizam-əl-
Mülk Xətib Təbrizini Nizamiyyə mədrəsəsinə dəvət edir. 
Sərqin bir çox alimləri X.Təbrizinin tələbələri olmuşdur: Əbu 
Bəkr Məhəmməd İbn əl-Ərəbi (1076 – 1148), ), Əbu-l-Fədl İbn Na-
                                                 
1 Fədl İbn Məhəmməd ibn Əli Əbu-l Qasim əl Qəsabani (? – 1052) 
 39
sir (1074 – 1155), Əbu-1 Həsən Səd əl-Xeyr İbn Məhəmməd İbn 
Səhl əl-Ənsari (? – 1146), və b. Onlar həmin dövrün məşhur alim-
ləri kimi tanınmışlar. Bu da Xətib Təbrizinin yüksək pedaqoji usta-
lığından, bacarıqlı müəllim olmasından xəbər verir. 
Xətib Təbrizinin əsərləri dünyanın müxtəlif kitabxanalarında 
qiymətli sənət nümunələri kimi qorunub saxlanılmış, müasir dövrü-
müzdə isə Almaniya, Hindistan və Ərəb ölkələrində çap olunmuş-
dur. Uzun illər boyu Xətib Təbrizinin şərhləri məktəb və mədrəsələr-
də Şərq ədəbiyyatının klassik nümunələri kimi tədris olunmuşdur. 
Xətib Təbrizinin həyat və yaradıcılığı haqqında Azərbaycanda 
ilk məlumatı XV əsrdə yaşamış Hinduşah Naxçıvani məlumat ver-
mişdir, sonra Məhəmmədəli Tərbiyət özünün «Danişməndani-Azər-
baycan» əsərində klassik ədəbiyyatdakı tərbiyəvi öyüdləri və vətən-
pərvərlik ideyaları haqqında məlumat vermişdir. 
Xətib Təbrizinin elmi-pedaqoji irsi olduqca zəngin və rənga-
rəngdir. O, ömrünün sonuna qədər elmi-pedaqoji fəaliyyətini dayan-
dırmamış, dəyərli əsərlər və şərhlər yazmışdır. Həmin əsərlərdə ədə-
biyyat və dilçiliyin tədqiqi ilə bərabər Şərq xalqlarının adət və ənə-
nələri, etnoqrafiyası, əxlaqi, mənəvi təfəkkürü öz əksini tapmışdır. 
Xətib Təbrizi şeirlərin təhlilinə bir çox yönlərdən – pedaqoji, 
psixoloji, dilçilik, etnoqrafik, ədəbiyyatşünaslıq, tarix, folklor cəhət-
lərindən yanaşmışdır. Bu onun dərin və hərtərəfli biliyə olmasından, 
pedaqoji işdə çalışmasından, müəllimlik fəaliyyətindən irəli gəlmişdir. 
Xətib Təbrizi insanın formalaşmasında, tərbiyə olunub ərsəyə 
çatmasında ictimai mühitin roluna yüksək qiymət verir. O, «Siqt əz-
zənd”in şərhi»ində insanın formalaşmasında zaman və məkanın da 
böyük rol oynadığını deyərək Əbu-l-Əlanın aşağıdakı beytlərinin 
izahını vermişdir: «Kim ki, gecələrlə yoldaşlıq edibdir, ona (ge-
cələr) dostu aldatmağı və cəfəngiyatı öyrədibdir. Dünyanın işləri 
onu o qədər dəyişdirmişdir ki, hətta elə zənn edir ki, dağları qarışqa-
lar daşıyırlar». X. Təbrizi “gecələrlə yoldaşlıq” etməyi xoşagəlməz 
hesab edir. Səhərin, işığın əksi olaraq gecəni, qaranlığı insana pis 
təsir edən dosta bənzətmişdir. 
 40
Xətib Təbrizinin fikirlərindən aydın olur ki, cəmiyyətin əyri-
likləri insanların tərbiyəsinə qüvvətli təsir göstərir. O, bu fikri ilə 
mühitin insan tərbiyəsində roluna yüksək qiymət verir. Pozulmalara 
müqavimət göstərməyi alim elmi biliklərə yiyələnməkdə görürdü. 
Yalnız elm, bilik vasitəsi ilə insanlar zamanın hadisələrini dərk edə 
bilərlər, mühitin onların qarşısına çıxardığı çətinliklərə sinə gərərək 
aciz və zəif qalmazlar. 
Böyük mütəfəkkir insanları öz vətənini kortəbii surətdə deyil, 
ağılla sevməyə çağırırdı. Məhz buna görə də, alim vətənpərvərliyi 
insan ağlının kamilliyində, insanın mərdliyində görürdü. O öz vətə-
ninə, xalqına biganə olanları tənqid edərək yazırdı: «Öz qəbilənin – 
xalqının olduğu bir ölkədən şikayətlənmə, yaxın adamlarının yaşa-
dığı torpağa qarşı biganə olma». 
İnsanpərvərlik Xətib Təbrizinin fikrincə, vətənpərvərlik kimi 
müqəddəsdir. O, insanların bir-biri ilə mehriban, xoş ünsiyyətdə ol-
masını təbliğ edirdi: «İnsanlarla xoş ünsiyyətdə olanlar ən şərəflisi-
dir». Ədib öz əsərlərində insanları əməksevərliyə, fəaliyyət göstər-
məyə səsləmişdir. 
X.Təbrizi insanları əzmlə, iradə ilə fəaliyyət göstərməyə çağı-
raraq deyir: «İnsan öz fikrində möhkəm olmalıdır». Alim bunu da 
tələb edirdi ki, insan bir iş görmək istədikdə təmkinli, səbirli olmalı, 
tələsməməlidir. Ədib deyirdi: «İnsan öz işində ola bilsin ki, tələs-
məsə, öz ehtiyacını tələsik etməsə, daha tez müvəffəqiyyət qazanar. 
Amma işində tələssə (bu) tələskənlik onun istədiyini gecikdirər». 
Bir işə başlayarkən onun aqibətini düşünməmək, düşüncəsiz hərəkət 
etmək daima fəlakətlə və uğursuzluqla nəticələnər. İnsanları əzmlə, 
tələsmədən, ağılla iş görməyə çağıran alimin fikrincə, mətanət və 
şəraiti qiymətləndirmək ən böyük qoçaqlıqdır. Düşüncəsiz hərəkət 
edərək özünü təhlükəyə atanları X.Təbrizi tənqid edərək yazırdı: 
“İnsanın özünü ölümə sürükləməsi qoçaqlıq deyil, axmaqlıqdır. Qo-
çaqlıq odur ki, insan qalib gələcəyini qət etdikdən sonra bir işə baş-
lasın. Amma insan məhv olacağını bilə-bilə yersiz bir addım atsa, 
bunu dəlilikdən başqa bir şey hesab etmək olmaz”. 
 41
Vətənpərvərlik, humanizm. insana qayğı, alicənablıq, mərdlik, 
əməksevərlik, qoçaqlıq kimi yüksək fikirlər irəli sürən X. Təbrizi 
bir pedaqoq kimi insanların davranış qaydaları, ünsiyyət mədəniy-
yəti, ləyaqəti, şərəfi, mənliyi haqqında da öz dəyərli pedaqoji görüş-
lərini söyləmişdir. 
O, deyirdi: “Ədəb elə bir şeydir ki, insan ona əməl etdikdə 
xalqın içərisində zinətləndirir”. 
Xətib Təbrizi öz pedaqoji fəaliyyəti, yaradıcılığı və dəsti-xətti 
ilə Azərbaycan pedaqoji mühitində görkəmli yerlərdən birini tutur. 
 
Xaqani Şirvani 
(1120 – 1199) 
 
Azərbaycan ədəbiyyatında nəsrin tarixindən danışanda onun 
ilk nümayəndəsi kimi, adətən, Füzulini göstərirlər. Lakin Xaqaninin 
yaradıcılığına müraciət edəndə onun bir neçə nəsr əsərinin də müəl-
lifi olduğunu görürük. Xaqani öz fəxriyyələrində qüdrətli nasir ol-
duğunu dəfələrlə söyləmişdir: “Mən nəzm və nəsr ustasıyam. Əlimə 
qələm aldıqda, qələmin özü dilə gəlib deyir ki, kimin belə əli olsa, 
o, ustaddır”. 
Hələlik bizə Xaqaninin “Töhfətül-İraqeyn” əsərinə nəsrlə yaz-
dığı bir müqəddiməsi, epistolyar üslubda yazdığı 60 məktubu və 
ərəb dilində bir nəsr əsəri məlumdur. 
Nizamidən fərqli olaraq, Xaqani sarayla əlaqədar olsa da, 
onun yaradıcılığı o zaman bir qayda şəklini almış məddahlıqla məh-
dudlaşmır. O öz şeirlərində mütərəqqi fikirlər yürütmüş, şah saray-
larının iç üzünü ifşa edən əsərlər yazmışdır. Biz Xaqanini yalnız 
“məddah” şair hesab etsək, böyüklüyünü inkar etmiş olarıq, çünki 
onun mədhiyyələri, şairin əsas, xarakterik cəhətlərini deyil, tarixən 
şərtlənən məhdud cəhətlərini ifadə etmişdir. Xaqaninin əsl ürək ar-
zuları, daxili iztirab və həyəcanları onun lirik əsərlərində – həbsiy-
yə, mərsiyə, qəzəl, rübai və qitələrində öz ifadəsini tapmışdır. Xaqa-
ni bu kimi əsərlərində xalqın ağır vəziyyətindən də bəhs edərək 
zülmkar şahlara qarşı nifrət və lənətlər yağdırmışdır. Xaqaninin ya-
 42
radıcılığındakı bu cəhət onu bir çox müasirlərindən ciddi surətdə 
fərqləndirir. O, müəllimi Əbül-Ülanın təşviqi ilə saraya getmişsə də, 
sona qədər oranın zahiri dəbdəbəsinə valeh olub qalmamışdır. Xa-
qani mədh etdiyi şahları həm də sonsuz nifrət hissi ilə satira atəşinə 
tutmuş, xalqın dərdinə ağlamış, həbs, işgəncə və məhrumiyyətlər-
dən belə qorxmamışdır. 
Xaqaninin əsərləri tədqiq edildikdə onun öz dövründəki əsas 
elmlərə yaxşı bələd olduğu ortaya çıxır. Azərbaycan alimlərindən 
Məhəmmədəli Tərbiyət, Xaqaninin elmləri necə dərindən bildiyi 
haqqında belə yazır: “Xaqani öz dövründə işlənməkdə olan elmlərin 
çoxuna, xüsusən hikmət, heyət, nücum, musiqi elmlərinə yaxşı bə-
ləd idi. Onun əsərlərində bu elmlərdən çox istilahlar vardır; o, tarixi 
də gözəl bilirdi”. 
Xaqani Şirvaninin həyatı. Xaqani 1106-cı ildə Şirvanda ana-
dan olmuşdur. “Töhfətül-İraqeyn” əsərində o, vəzir Cəmaləddinlə 
söhbətini təsvir etdiyi zaman yazır ki, mən vəzirin “haralısan?” sua-
lına belə cavab verdim: 
 
Dedim: Bir şagirdəm, həm də söz bilən, 
Şirvan torpağında doğulmuşam mən. 
 
Xaqaninin əsl adı İbrahim, atasının adı Əli, ilk təxəllüsü “Hə-
qayiqi”, əsl təxəllüsü isə “Xaqani”dir. Şair yoxsul bir ailədə böyü-
müşdür. Xaqaninin ailəsi və necə həyat keçirdiyi haqqında onun öz 
əsərlərində çoxlu məlumat vardır. Xaqani xüsusilə “Töhfətül-İra-
qeyn” əsərində özü haqqında geniş söz açmışdır. O, ata babasının 
bir toxucu olduğunu bildirərək yazır: 
 
Sənətdə toxucu olmuşdur babam, 
Onun sənətindən almışam ilham. 
 
Sonra o, atasının dülgər olduğundan bəhs edir: 
 
Atam dülgər idi, dərs alıb ondan 
Mən də öz dövrümdə oldum sözyonan. 
 43
Xaqani anasını həmişə məhəbbətlə yad etmiş və xətrini əziz 
saxlamışdır. O, anasından hörmətlə söz açaraq, aşpaz qızı olduğunu 
qeyd edir: 
 
Bir aşpaz qızıydı anam əzəldən, 
Onunçun hər kəsi doyururam mən. 
 
Və sonra 
 
Nəsturi qızıydı möbədi nəcad, 
Sonra da islama olmuşdur mötad. 
 
Xaqaninin bu beytlərindən aydın olur ki, onun ata-babası to-
xucu, atası dülgər, ana babası aşpaz, anası isə sonradan islam dinini 
qəbul edən nəsturi qızı idi. Belə kasıb ailədə doğulan İbrahimin hə-
yatı olduqca mürəkkəb bir şəraitdə keçmişdir. O, səkkiz yaşında 
ikən atası “zəmanənin zülm və əzabına tab gətirməyib” ailəsini tərk 
edib getmişdir. Sonra kiçik yaşlı İbrahim o zamanın məşhur alim və 
təbibi olan əmisi Kafiəddin Ömər ibn Osmanın tərbiyəsi altında 
dövrünün müxtəlif elmlərindən dərs alıb böyümüşdür. Xaqani əmisi 
haqqında belə məlumat verir: 
 
Bil, əmim Ömərin sayəsində mən 
Yetimlik divinin qaçdım əlindən. 
Atam dözməyərək dərdə cahanda, 
Sam Zalı atantək məni atanda, 
Əmim Simurq kimi sərf edib əmək, 
Qanadı altına alaraq, Zal tək – 
Qaldırdı biliyin Qafına həmən, 
Bəsləndim onun öz yuvasında mən. 
 
Xaqani öz əmisindən dərs aldığı zaman tacik xalqının XI əsr 
şairlərindən Sənai Qəznəvinin “Hədiqətül-həqayiq” adlı əsərinin tə-
siri altında “Həqayiqi” təxəllüsü ilə şeirlər yazırdı. Əmisi hələ sağ 
 44
ikən gənc Xaqanini bir şair kimi tanınmağa başlamışdı. Əmisi vəfat 
edəndə Xaqaninin 25 yaşı var idi. Artıq bu vaxt onun şeirləri çox 
yayılmışdı. Elə bu zaman Şirvanşahların məddahı, Məlik-üş-şüəra 
Əbül-Üla Gəncəvi onu Şirvanşahlar sarayına aparıb orada “Xaqani” 
təxəllüsünü vermişdir. Qısa vaxt ərzində Xaqani öz istedad və qabi-
liyyəti ilə saray şairləri arasında mühüm bir mövqe tutdu. Əbül-Üla 
əvvəlcə şair Fələki Şirvaniyə vəd etdiyi qızını Xaqaniyə verib, 
onunla qohum oldu. Az sonra Xaqani yaradıcılıq aləmində hətta öz 
ustadı Əbül-Ülanı belə geridə qoydu. Bu cəhət saray xadimlərinin 
həsədinə səbəb olduğu kimi, Əbül-Ülanı da narahat etdi. O, eyni za-
manda saray həyatı ilə barışmayan, hökmdarla yola getməyən kürə-
kəninə görə öz hörmət və mövqeyinin əldən gedəcəyindən də qor-
xuya düşdü. Əbül-Üla onu nəsiyyətlə yola gətirə bilmədiyini görən-
də Xaqanini kəskin bir surətdə həcv etdi. Şəxsi və ictimai həyatında 
haqsız hücumlara məruz qalan Xaqani özündən yaşca böyük olan qa-
yınatası və müəllimi Əbül-Ülaya kəskin cavab verməyə məcbur oldu. 
Bu kimi hadisələr Xaqanini ikiüzlülüklə dolu olan saray həya-
tından get-gedə usandırdı. Çünki o, düzlüyü sevən, paxıllığa nifrət 
edən bir şəxs idi. Bir rübaisində şair belə demişdir: “Əgər istəyirsən 
qəlbin ayna kimi təmiz olsun, on şeyi qəlbindən çıxart: tamah, xəya-
nət, paxıllıq, haram, qeybət, ədavət, həsəd, təkəbbür, riya və kin”. 
Xaqani bir saray məddahı kimi yaltaqlıq, itaət və təlxəklik et-
mək istəmirdi. Saray həyatı onun üçün getdikcə dözülməz olurdu. 
O, sarayda özünü “qanadı qırılmış quş kimi dəmir qəfəsdə” hiss 
edirdi. Şair saraydakı vəziyyəti “Töhfətül-İraqeyn” əsərində belə 
təsvir edir: 
 
İndi də halımdın qoy gileylənim, 
Gör necə olmuşdur əhvalım mənim: 
Bəla dənizinə1 mən düşən gündən, 
Sədəftək əlsizəm, ayaqsızam mən. 
Sarayda qalmadı bir nəfər insan 
Ki, mənə paxıllıq etməsin... aman! 
                                                 
1  Yəni saraya 
 45
Arzu var isə də, ona yol yoxdur. 
Murada çatmağa maneə çoxdur. 
Fitil nazik olsa, tükənərsə ağ, 
Titrəyib sönməzmi bir anda çıraq? 
Mən vəfa görmədim bir həmdəmimdə, 
Görmək nə, heç onu eşitmədim də. 
Mən məna yaradan tütiyəm, əfsus, 
Şirvan qəfəsində olmuşam məhbus! 
Şamaxı, bu geniş, fərəhli diyar, 
Nə üçün bəs gəlir ürəyimə dar? 
Vətənim olmuşdur, bax, mənə zindan, 
Hər tüküm canıma olmuş nigəhban. 
Nəinki bir nəfər növi-bəşəri, 
Hətta küləyi də qoymazlar bəri. 
Bir addım atarsam yola əgər mən, 
Ya da bir ah çəksəm dərdli ciyərdən, 
Düşmən tez bir düyün vurub o aha, 
Durmadan aparıb çuğullar şaha. 
 
Xaqani Şirvanşahlar sarayının məngənəsindən can qurtarmaq 
üçün hətta çox sevdiyi Şirvanı tərk etməyə belə məcbur olur. O za-
man Xorasanda Səlcuq padşahı Səncər hökm sürürdü. Xaqaninin 
əsərlərindən aydın görünür ki, o, Əmiri Müizzi və Ənvəri kimi məş-
hur tacik şairlərinin yaşadığı Xorasana, ya da “Nizamiyyə” mədrə-
səsi kimi şöhrət tapmış Bağdada getmək fikrində imiş. Çox ehtimal 
ki, şair, hökmdardan razılıq almaq üçün özünün bu səfərinə “ziya-
rət” adı vermişdir. Lakin Şirvanşah bu məsələnin əsl səbəbini başa 
düşdüyü üçün onu gözdən qoymaq istəmirdi. O, Xaqaninin saray-
dan narazı olduğunu bilərək, həmişəlik Şirvandan qaçmaq istədiyini 
duyub onun üstünə gözətçilər qoymuşdu. Şair bir qəsidəsində belə 
demişdir: 
 
Nə səbəbdir ki, Xorasanə məni qoymurlar, 
Bülbüləm, bağü gülüstanə məni qoymurlar. 
 46
Çox çəkmədi ki, Səncər səltənəti güclü xalq hərəkatı qarşısın-
da dayana bilməyib süqut etdi. 1153-cü ildə Quz tayfası Ceyhun ça-
yı ətrafında böyük üsyan qaldırıb ağır şah vergisindən boyun qaçırt-
dı. Bu etinasızlıqdan hiddətlənmiş Səncər quzlara divan tutmaq, si-
lah gücünə onları yenidən boyunduruq altına salmaq məqsədilə hü-
cuma keçdi. Lakin Səncər qoşunu quzların güclü müqavimətinə rast 
gəlib pərakəndə oldu. Quzlar böyük inad və cəsarətlə Səncəri məğ-
lub etdilər. 
Xaqani Xorasan tərəfdə baş verən bu hadisəni eşitdikdə fikrini 
dəyişərək Bağdada getməyi qərara aldı. Nəhayət o, Şirvanşah Mə-
nuçöhrü “Məkkə ziyarətinə” icazə verməyə razı edib 1156-cı ildə, 
36 yaşında yola çıxdı. 
Şair səfəri zamanı, maraqlı hadisələrin şahidi oldu və bir neçə 
əsər yazdı. O, Dəclə kənarından keçərkən Sasani şahlarının paytaxtı 
olan “Taqi-Kəsra” qarşısında “Mədain xərabələri” adlı böyük fəlsəfi 
şeirini və sonra da Şərq ədəbiyyatı tarixində ilk mənzum səfərnamə 
olan “Töhfətül-İraqeyn” məsnəvisini yazdı. 
Xəlifə Məhəmməd ibn Müstəhzər böyük Azərbaycan şairinin 
tərifini eşidəndə ona öz yanında mirzə (dəbir) olmağı təklif edir. La-
kin Xaqani tezliklə doğma vətənə qayıtmaq fikrində olduğunu bildi-
rərək, xəlifənin bu təklifini rədd etdi. Şair bu barədə belə yazır: 
 
Xəlifə deyir ki, dəbirim1 olsan, 
Qarşında baş əyər möhtəşəm dağlar. 
Dəbirəm doğrudur, yazım misilsiz, 
Lakin baş əymərəm bu işə zinhar. 
Bu dəbir olmaqla nə fəxr edim ki, 
Vəzirlik də mənə deyil iftixar. 
Bir günəş ikən mən olmaram ulduz, 
Borc papaq qoymaqda nə məziyyət var? 
 
Xaqani bu səfər zamanı gördüyü hörmətlərə baxmayaraq, və-
tənpərvər bir şair kimi, yenə ana yurda doğru can atırdı. 1165-ci ildə 
                                                 
1 Dəbir – mirzə, katib deməkdir. 
 47
o, vətənə qayıtdı. İndi artıq Şirvanşah Mənuçöhr ölmüş və onun ye-
rinə oğlu Axsitan keçmişdi. Səfəri zamanı hər yerdə böyük ehtiram 
görmüş olan Xaqani, qayıtdıqdan sonra daha məğrur və yenilməz 
idi. Şair hələ Şirvanşah Mənuçöhrün vaxtında onun oğlu Axsitan-
dan çox ehtiramsızlıqlar görmüşdü. İndi o, Axsitana daha çox nifrət 
edir və ona qətiyyən boyun əymək istəmirdi. 
Xaqani ikiüzlü, yaltaq saray adamlarının daha fəal surətdə 
onun əleyhinə çıxmasını görüb, saraydan tamamilə incidi və yeni-
dən səfərə çıxmaq üçün Şirvanşahdan icazə istədi. Lakin Şirvanşah 
Axsitan onu gözdən kənar qoymaq istəmirdi. Bundan sonra saray 
mühiti Xaqanini daha artıq sıxmağa başladı və günlərin birində o, 
təhqirə, əzab və əziyyətə dözməyərək Beyləqan tərəfə qaçdıqda şa-
hın adamları tərəfindən tutulub geri qaytarıldı. Beləliklə, bir zaman 
şahı öz sözləri ilə göylərə qaldıran şairin vəziyyəti və mövqeyi ta-
mam dəyişdi. O, şaha xəyanətdə ittiham edilərək, 1170-ci ildə Şab-
ran qalasına salındı. Bu vaxt Xaqaninin yaşı əllini keçmişdi. Şair, 
təxminən, yeddi aya qədər həbsdə qaldı. O, həbsxanada çox əziyyət 
çəkdi və “dünyaya sığmayan dərdlərini” “Həbsiyyə” adı altında top-
lanan əsərlərində ifadə etdi. 
Şair həbsdə olan zaman Azərbaycana hücum edilir. Şirvanşah 
Axsitan gürcü şahın köməyi ilə hücumu dəf etmək üçün qoşun top-
lamış və əks-hücuma keçmişdi. Xaqani həbsdə ikən bu müharibə-
dən xəbər tutmuş və gürcü qoşunu içərisində Bizans şahzadəsi And-
ronik Komnenə bir qəsidə yazaraq azad edilməsinə çalışmağı barə-
də ondan xahiş etmişdi. Lakin bu zaman Axsitanın hökmdarlığı çox 
zəiflədiyi üçün o, şairi xalqın tələbi ilə həbsxanadan azad etdi. 
Həbsdən azad olandan sonra Xaqani tamamilə ruhdan düşmüşdü. O, 
şah sarayından və öz dövründən narazılığını bir çox əsərlərində 
qeyd etmiş və belə nəticəyə gəlmişdir: 
 
Ya olaydım yüz il əvvəl mən, ya da – 
Yüz il sonra doğulaydım dünyada. 
 
Xaqani aydın görürdü ki, zəmanəsində “cahillər rahat olduğu 
halda, alimlər əziyyətdədir; səfil adamlar dövlətli, alicənab adamlar 
 48
möhtacdırlar”. Nəhayət, Xaqani əzab və işgəncələrə dözə bilməyə-
rək, tamamilə Şirvandan çıxıb getmək qərarına gəldi. O, 1173-cü 
ildə ikinci dəfə “ziyarətə” getdi. Lakin o, bu dəfəki səfərində əvvəl-
ki hörmət və ehtiramı görmədi. 
Az sonra şair gizlincə Şirvana qayıdıb ailəsini də Təbrizə kö-
çürtdü. Doğma vətənindən ayrılmasının ağırlığını onun aşağıdakı 
misralarinda aydın görmək olar: 
 
O köç günü ki mən etdim vida Şirvanə, 
Təəssüf eylədi qəlbim, ciyər alovlandı. 
Tutuldum atəşi-hicrə, Arazla dərdləşdim, 
Araz bu dərdimi bildikdə od tutub yandı. 
 
Bütün məhrumiyyətlərə baxmayaraq, şair Təbrizin “suyuna və 
çörəyinə qane olaraq” ömrünün sonunadək orada yaşadı. 
Şairin həyatının son illəri çox ağır keçdi. Onun çox sevdiyi ai-
lə üzvləri – 20 yaşlı cavan oğlu, qızı və arvadı bir-birinin ardınca 
vəfat etdilər. Qoca şair tamamilə tək qaldı. Ömrünün bu dərdli gün-
ləri haqqında bir çox mərsiyələr yazdıqdan sonra, 1199-cu ildə Xa-
qani vəfat etdi və Təbriz şəhəri yaxınlığında, sonralar “Məqbərət-
üş-şüəra” adlanan Sürxab qəbristanlığında dəfn edildi. 
Xaqani Şirvaninin pedaqoji görüşləri. Xaqani XII əsr Azər-
baycan mədəniyyəti və maarifinin ən görkəmli nümayəndəsi kimi 
həmişə iftixarla yad edilir. Öz dövründə ümumdünya şöhrəti qazan-
mış Xaqani barədə deyilməmiş fikirlər hələ çoxdur. Onun şairliyi 
Azərbaycan ədəbiyyatına bəllidir. Lakin təlim-tərbiyə sahəsində 
xidmətləri hələ də öyrənilməmişdir. Xaqani haqqında ən böyük mə-
lumat şərqşünas M.A.Sultanov tərəfindən verilmişdir. 
Bildiyimiz kimi, XIX əsrə qədər Azərbaycan pedaqogikası 
müstəqil elm kimi fəaliyyət göstərməmiş, fəlsəfə ilə birlikdə inkişaf 
etmişdir. Xaqaninin də təlim-tərbiyəyə aid fikirləri bu fəlsəfənin bö-
yük bir hissəsini təşkil edirdi. Onun dünyagörüşü ziddiyyətli və son 
dərəcə mürəkkəb olduğuna görə hadisələrin ilahi tərəfindən idarə 
 49
edildiyini düşünmüş, xalqın çəkdiyi əzab-əziyyəti, zülm-əsarəti din-
lə bağlamışdır: 
 
Şər dolu qapıdan uzaqlaş daha, 
Xaqani, get sığın vahid allaha. 
 
Xaqani vahid çıxış yolunu, əsasən, elmdə, idrakda, oxumaqda, 
bilik əldə etməkdə görürdü: 
 
Şəriət haqqında mənə sual ver, 
Möminlər haqqında ancaq xəbər al. 
 
Şair öz əsərlərində müxtəlif elmlər – fəlsəfə, musiqi, tibb, 
kimya, ədəbiyyat, sərf-nəhv, natiqlik, iksir və s. barədə fikirlər söy-
ləmiş, bu elmləri öyrənmək üçün "Əbcəd"i əzbərləməyi məsləhət 
görürdü: 
 
Əvvəlcə o mənə öyrətdi "Əbcəd", 
Mənə "həqaiqi" dedi nəhayət. 
 
Xaqani insana nə qədər çox bilsə də, lovğalanmağı məsləhət 
görmür, insana hər dəqiqə, hər an oxumağı, öyrənməyi təklif edir: 
 
Cahildir özünü tərif edənlər, 
"Çox bilirəm" demə, bilsən də əgər. 
 
Dahi Xaqani "püstə olmağı", kamal məqamına çatmağı elm öy-
rənənin əsas vəzifəsi hesab etmişdir. O, bütün elmləri öyrənən adam-
ları padşahlardan, hakimlərdən yüksək tutur, onları – elmli və savadlı 
adamları özü ilə bərabər tutur, söz diyarına hökmdar hesab edirdi. 
Xaqani filosofluq, kimyagərlik, münəccimlik, həndəsə və cəbr 
kimi elmləri bilənləri aqillik dərəcəsinə qədər yüksək tuturdu, yal-
nız bu yolla ədalətsiz, rəzil adamlara qalib gələcəyini düşünürdü. 
Onun fikrincə, "elm adamı ya şair, ya münəccim, ya filosof, ya da 
iksir axtaran" olarsa, onu neçə-neçə bəla gözləsə də, o bir zaman 
parlamalı və şəxalənməlidir. 
 50
Xaqani elm öyrənməyi, bilməyi, hadisələrin incəliyinə varma-
ğı, insan üçün ən yüksək əqli keyfiyyət hesab edir, tədris və təlim 
məsələlərinə müstəsna əhəmiyyət verirdi. 
Şair uşaqları elm sahəsində öyrənməyə yaş dövrü ilə əlaqədar 
göndərməyi lazım bilirdi. O, göstərirdi ki, yeddi yaşa qədərki dövr 
ailə tərbiyəsi dövrü, yeddi yaşdan sonrakı dövr isə müstəqil elmlə 
məşğul olmaq dövrüdür: 
 
Sudan və alovdan çıxıb boy atdım, 
Yəni yeddi yaşa mən gəlib çatdım. 
Baxaraq açılmış şirin dilimə, 
Ağıl lövhəsini verdi əlimə. 
 
Xaqani təhsil alıb böyüdükcə əqlə, zəkaya dolduqca hansı xü-
susiyyətə və təbiətə malik olduğunu və sevincinin hüdudsuz olduğu-
nu əsərlərində yer verir. Xaqani yalnız oxumaqla kifayətlənməyi de-
yil, yeri gəldikcə oxuduqlarını təkrarlamağı da təklif edirdi: 
 
Məktəbdə elm oxu, fənn öyrən dərs al, 
Hər nə oxumusan, bir-bir yada sal. 
 
Xaqaniyə görə, sakitlik və təmkinlilik tədris və təlimin ən bi-
rinci şərtlərindəndir. Onun fikrincə, elmə böyük marağı olan hər kə-
si, diz çöküb oxuyanı heç kim susdura bilməz, çünki bilik xəstə ca-
nın təbibi, kor gözləri nurlandıran işıq, əsarətdən xilas olmaq üçün 
bir yoldur. 
Xaqani hesab edirdi ki, fəlsəfə əqli təcrübə aparan təfəkkür, 
gizli fikirlərin, təbiət hadisələrinin müammasını açılmasını təmin 
edən örnəkdir. 
Xaqani tərbiyənin mövqeyini qiymətləndirirdi, lakin “əsli-nə-
cabəti”, “zatı-kökü” fərdin inkişafında əsas hesab edirdi. Şairin 
əsərlərindən öyrənirik ki, bəxt, tale, qəzavü-qədər yox, insanın dü-
şüncə və idrakı onun taleyində böyük rol oynayır. 
 51
İnsanda saf və lüzumlu fikirlərin əmələ gəlməsində, püxtələş-
məsində müstəsna yeri müəllim və onun fəaliyyəti tutur, yəni Xaqani 
müəllimin əməyi ilə yüksələnləri bu işə qiymət verməyə çağırırdı. 
O, bu haqda müxtəlif fikirlər söyləmişdir ki, bunlar da peda-
qoji fikir tarixində əhəmiyyətə malikdir. Xaqani müəllimi “könül 
dostu”, “Dəbistanın yaraşığı”, “qolundan tutaraq ayağa qaldıran 
hikmət sahibi”, “insanı dilə gətirən sima” və s. adlandırmışdır: 
 
Gümüş bərabərdir gözündə daşa, 
Ləldir qələmində qopan talaşa. 
Gümüş, ya daşdakı naxışlar kimi, 
Düşüncə tacıma həkk olmuş ismi. 
 
Xaqani əqlin inkişafında elmə sahib olmaqda məktəbi, müəlli-
mi üstün tutmuşdur. O, ailə tərbiyəsinə də üstünlük vermiş, insanda 
müsbət keyfiyyətlərin yaranmasında ailənin rolunu yüksək qiymət-
ləndirmişdir. Bir şeirində dünyaya göz açan körpənin ailənin digər 
yaşlı üzvlərindən faydalanmasını istəyir: 
 
Odur, bil, böyüyüm, yol göstərənim, 
Tərbiyə verənim onlardır mənim... 
Gəlmişəm dünyaya mən belə saf çeşmədən, 
Xəlq olub ol çeşmədən gövhəri-ümmanım mənim. 
 
Əxlaq müğənnisi hesab olunan Xaqani tərbiyəli ustad, peda-
qoq kimi mənfi və müsbət əxlaqi keyfiyyətlərə aid indi də aktuallı-
ğını itirməyən fikirlər söyləmişdir. O, şeirlərində hər şeyi ev tərbi-
yəsi ilə bağlayır, insanda “bir üz, bir söz” görmək istədiyini tövsiyə 
edir. Ömrü mənasız keçirməməyi, yaxşı keyfiyyətlər qazanmağı 
məsləhət görür: 
 
Dünya bazarında aldanacaqdır 
Ömrünü mənasız keçirən kəslər. 
 52
Dahi şair öz əsərlərində dostluğa, demək olar ki, hər zaman 
qiymət vermişdir: 
 
Dostlarına dünyada zəlillik istəyənin, 
Özü zəlil bir halda dünyadan köçüb gedər... 
Dosta üz çevirmək dosta nə layiq? 
Bu sifət görünmüş düşmənə layiq... 
 
Xaqani dostluğun qüdrətinə inanır, onun asanlıqla başa gəl-
mədiyini etiraf edir: 
 
Çox dost olar dost yolunda cahanda, 
Şərbət kimi zəhri içər bir anda. 
 
Xaqani insanın hər bir hərəkətini, ülviliyini tələb edir, “gözəl 
insana” “gözəllik bulağı, çeşməsi” kimi baxır, “təvazökar olmağı”, 
“acıdil olmamağı”, “hər sözə dürr saçmağı”, “günəş kimi parlama-
ğı” arzulayırdı. 
Xaqaninin fikirləri bu gün də davam edən pedaqoji fikir tari-
ximizdə gözəl və qiymətli səhifələrdən hesab olunur. 
Xaqani Şirvaninin “Töһfətül-İraqeyn” əsəri. “Töһfətül-İra-
qeyn” əsəri nəinki təkcə Xaqani Şirvaninin öz yaradıcılığında, һa-
belə bütün Azərbaycan ədəbiyyatı tarixində oduqca böјük əһəmiy-
yətə malikdnr. Xaqaninin bu poeması bizə gəlib çatmasaydı, şairin 
dövrü və şəxsiyyəti haqqında çox az məlumatımız olardı, çünki Xa-
qani məһz bu əsərdə özü, ailəsi və müasirləri һaqqında geniş məlu-
mat vermişdir. 
Xaqani “Töһfətül-İraqeyn” əsərini, təxminən, 36 yaşında yaz-
mışdır. Bu əsərin aydın və xronoloji cəһətdən müəyyən bir süjet 
xətti yoxdur. Əsər şairin һər iki İraqa (İraqi-ərəb, İraqi-əcəm) səfəri 
zamanı təsadüf etdiyi şəxsiyyətlərin tərifindən, şaһidi olduğu һadi-
sələrdən aldığı təəssüratın tərənnümümündən ibarətdir. 
“Töһfətül-İraqeyn” Azərbaycan ədəbiyyatı tarixində ilk mən-
zum səyaһətnamədir. Burada Xaqaninin səfər zamanı gəzdiyi şəһər-
 53
lər, gördüyü xalqların vəziyyəti, təbiət mənzərələri və s. təsvir edi-
lir. Bu əsərdə XII əsrdə Yaxın Şərqdə olan bəzi dövlət xadimlərinin, 
mədəni adamların adları çəkilir və şairin şəxsi tərcümeyi-һalına dair 
olduqca mühüm və maraqlı məlumat verilir. 
Xaqaninin elmə verdiyi yüksək qiymət onun «Töһfətül-İra-
qeyn» əsəri ilə məһdud olmayıb «Şiniyyə» adlı «Xorasan yabəm» 
rədifli və s. qəsidələrində, qəzəl, qitə və rübailərində dəfələrlə öz 
ifadəsini tapmışdır. Onun dini eһkamlara tənqidi münasibəti də el-
mə yüksək qiymət verməsi ilə üzvi surətdə bağlıdır. 
Xaqani öz əmisi haqqında 
 
Çox asan yol ilə o mahir insan, 
Etdi «bir», «iki», «üç», «dörd», «beşi» bəyan. 
 
Klassik Şərq ədəbiyyatında 1-9 rəqəmlərinin müəyyənləşmiş 
mənaları vardır: bir – allaһ, iki – dünya, üç – nəbatat, cəmadat, һey-
vanat, dörd – dörd ünsür: su, od, torpaq, һava, beş – beş һiss: dad 
bilmək, görmək, eşitmək, ləms və iyi bilmək (bəzən beş rəqəmi – 
Məһəmməd peyğəmbərin əbası altında gizlənənlərə də aid edilir ki, 
bunlara «pənctəni-aliəba» deyirlər), altı – altı cəһət: ön, arxa, sağ, 
sol, yuxarı və aşağı, yeddi – yerin yeddi təbəqəsi, doqquz – doqquz 
fələk («Doqquzunçu fələk guya allahın oturduğu yerdir”). 
Xaqani yuxarıdakı beytdə əmisinin rəqəmlərin bu sirrini ona 
öyrətdiyini xəbər verir. 
 
Nizami Gəncəvi 
(1141 – 1209) 
 
XII əsr Azərbaycan ictimai-siyasi, fəlsəfi və bədii fikrinin in-
kişafında ən yüksək mövqe, təbii ki, Nizami Gəncəviyə məxsusdur. 
Nizami Gəncəvi orta əsr Azərbaycan fəlsəfi poeziyasının ən gör-
kəmli nümayəndəsidir. Həm ictimai-siyasi, həm fəlsəfi müddəaları 
fövqəladə gözəl bir ədəbi-bədii formalarda ifadə etməklə Nizami, 
mütəxəssislər tərəfindən haqlı olaraq, nəinki orta əsrlərdə Azərbay-
 54
canın, həm də bütün Şərqin ictimai-siyasi fikrinin ən böyük və mi-
silsiz nümayəndəsi hesab olunur. Dövrünün ilahiyyatla qovuşan fəl-
səfəsinə və hüququna, materializm ilə qovuşan riyaziyyatına, fizika-
sına, astronomiyasına, təbiət və coğrafiyasına yaxından bələd olan 
Nizami qələmə aldığı beş əvəzsiz əsəri ilə o dövr üçün insan ağlı-
nın, zəkasının qəbul edə biləcəyi, elmi-fəlsəfi fikirləri bədii dillə tə-
rənnüm etməyə müvəffəq olmuşdur. Onun bütün əsərlərində elmin, 
fəlsəfənin, insanın yüksək əxlaqi keyfiyyətlərinin, insan xoşbəxtliyi-
ni təmin edən, zülmə və bədxahlığa, şərə son qoyan ədalətin, azad 
və bərabərhüquqlu insan cəmiyyətinin tərənnümü və təbliği əsas yer 
tutur. Filosof şair öz fikirlərini ortodoksal dini dünyagörüşü çər-
çivəsində deyil, özündən əvvəlki böyük filosofların – Zərdüştün, 
Məzdəkin, Maninin, Fərabinin, İbn Sinanın, Bəhmənyarın, Eynəl-
qüzatın və b.-nın mövqeyindən işıqlandırmışdır. 
XII əsrdə bir günəş kimi parlayıb, bütün Şərq ədəbiyyatının 
inkişaf yollarını işıqlandıran Nizami Gəncəvi, nəinki Azərbaycan 
ədəbiyyatı tarixində, hətta bütün Şərqdə belə yeni bir ədəbi məktə-
bin əsasını qoymuşdur. Nizamidən sonra yaşamış görkəmli Şərq şa-
irləri əsrlərcə böyük sənətkarın əsərlərindən ilham almış, ondan sə-
nətkarlıq öyrənmiş, onun irəli sürdüyü mütərəqqi fikirlərini tərən-
nüm edib, şairi böyük ustad kimi xatırlamışlar. 
Nizami Gəncəvinin yaradıcılığı. Yaxın Şərqdə əsasən saray 
şeri, cəngavərlik epopeyaları və təriqət ədəbiyyatı hökmran olduğu 
bir dövrdə həyat və məişət ilə bağlı, dərin ictimai-siyasi və fəlsəfi 
mənalı, insan taleyindən bəhs edən, müxtəlif insan səciyyələri yara-
dan Nizaminin əsas qüvvət və qüdrət mənbəyi şərqşünaslar üçün 
bugünə qədər məchul qalmışdır. Hətta şairin əsərlərinə şərh yazan 
alimlər belə o zamankı Azərbaycan mədəniyyətilə, onun adət və 
ənənələrilə yaxından tanış olmadıqlarından, şairin ayrı-ayrı ifadə və 
təşbihlərini, işlətdiyi sözlərin mənasını belə doğru-düzgün izah edə 
bilməmişlər. Nizami yaradıcılığının qüdrətini Azərbaycan mədəniy-
yətinin inkişafı ilə izah edərkən, bu qüdrətin əsas təməlini təşkil 
edən zəngin və qüdrətli şifahi xalq yaradıcılığını yaddan çıxartmaq 
olmaz. Çünki bütün Şərq şairlərindən, xalq həyatına və xalq məişə-
 55
tinə yaxınlığı və bağlılığı ilə fərqlənib, Azərbaycan xalqının milli 
xüsusiyyətlərilə ayrılmaz dərəcədə əlaqədar olan Nizami, zəngin şi-
fahi xalq ədəbiyyatı ilə tərbiyələnib, öz yaradıcılığını da ondan ba-
carıqlı istifadə yolu ilə rəngarəng edib. 
Nizami yaradıcılığını şifahi xalq ədəbiyyatı ilə bağlayan cə-
hətlərdən biri şairin öz əsas mövzularını folklordan almasıdır. O, 
hələ ilk böyük əsəri olan «Sirrlər xəzinəsi»ndə xalq rəvayətlərindən 
istifadə edərək, əsərdə qoyduğu ideyaları oxucuya maraqlı surətdə 
çatdırmağa çalışmışdır. Bu Nizaminin şifahi xalq ədəbiyyatından ilk 
istifadəsi idi («Ənuşirəvan və bayquş» hekayəsi, «Bülbül və qızıl-
gül» və s. hekayələr). Lakin şair ilk məhəbbət poeması olan «Xos-
rov və Şirin» əsərində xalq ədəbiyyatı ilə dərindən bağlı olan bir sə-
nətkar kimi meydana çıxır və bundan sonra yaratdığı əsərlərin ha-
mısında bu bağlılıq hakim yer tutur. 
Nizami bu əsərin mövzusunu xalqdan almışdır. O, müqəddi-
mədə belə yazır: 
 
Məlum hekayədir bu Xosrov Şirin, 
Ancaq dastan yoxdur bu qədər şirin. 
Ruha xoş gəlsə də bu gözəl dastan, 
Pərdədə qalmışdı bu gəlin çoxdan. 
Tanıyan yoxdu bu gözəl alması, 
Bərdədəydi onun bir əlyazması. 
O ölkənin qədim tarixlərindən, 
Tamam bu dastanı öyrənmişəm mən. 
O ölkədə olan qədim adamlar 
Təşviq etdi, işə mən verdim qərar. 
 
Bu sətirlər şairin əsərin məzmununu Bərdə qocalarından 
öyrəndiyinə heç bir şübhə yeri buraxmır. Həm də şair hadisəni: 
 
Köhnə dastanların qoca ustadı 
Öz hekayəsinə belə başladı... 
 
deyə başlayır. 
 56
Nizami ikinci poeması olan «Leyli və Məcnun» əsərinin də 
mövzusunu şifahi xalq ədəbiyyatından almışdır. Ərəb şifahi ədəbiy-
yatında canlanıb Yaxın Şərq xalqları arasında yayılmış olan bu das-
tanın XII əsrdə Azərbaycan xalqı arasında məşhur olması məlum-
dur. Bunu şair özü əsərin müqəddiməsində qeyd edir: 
 
Bu söz incisini düzən zaman mən, 
Böylə danışmışdı bu nəqli edən. 
 
Şair «Yeddi gözəl» poemasını xalq nağılları quruluşunda yaz-
dığı kimi, qızların söylədiyi nağılların məzmununu da xalq ədəbiy-
yatından almışdır. Nizami özü əsəri Buxari və Təbəri əsərlərindən 
aldığı məlumat əsasında yaratdığını, eyni zamanda xalq ədəbiyya-
tından aldığı nağıllar və rəvayətlər əsasında qurduğunu söyləyir. 
Şairin son əsəri olan «İskəndərnamə» də belə qurulmuşdur. 
Nizami bu əsərində ərəb, fars, yunan, rum dillərində yazılmış tarixi 
məlumatlar əsasında qurduğu kimi, xalq ədəbiyyatında İsgəndər 
haqqında yayılmış rəvayətlərdən də çox istifadə etmişdir. O, əsərin 
müqəddiməsində: 
 
İsgəndər haqqında heç bir əsərdə, 
Məlumat görmədim yığcam bir yerdə. 
Ən qədim tarixi əsərlərdən mən 
Yəhudi, nəsrani, pəhləvilərdən 
Ən incə sözləri əlimə saldım 
Qabağı ataraq məğzini aldım… 
dediyi kimi eyni zamanda: 
Yazsaydım hər bilib, hər eşidəni 
Yalana çəkərdi sözün yüyəni... 
 
deyə xalq ədəbiyyatından da istifadəni söyləyir. 
Nizami əsərləri yalnız öz mövzu və quruluşu ilə deyil, eyni 
zamanda bədii xüsusiyyətləri ilə də şifahi xalq ədəbiyyatı ilə bağlı-
dır. Bu cəhətdən şairin ayrı-yarı surətləri ilə şifahi ədəbiyyatda nağıl 
və dastanlarda olan surətlərin müqayisəsi maraqlıdır. Biz şifahi ədə-
biyyatda irəli sürülən müsbət və mənfi surətlərin mühüm hissəsini 
 57
Nizami poemalarında görürük. Nizamiyə qədər olan ədəbiyyatda isə 
bu surətlərin ancaq bir hissəsinə, yalnız cəngavərliklə əlaqədar olan 
hökmdar surətlərinə təsadüf olunurdu. Lakin Nizami surətləri həyatı 
hərtərəfli əhatə edib, xüsusən əməkçi xalq içərisindən aldığı müsbət 
surətlərlə, xalq ədəbiyyatı ilə daha yaxından bağlanmış olur. Biz Ni-
zamidə şah, vəzir surətləri ilə yanaşı çoban, əkinçi, daşkəsən, kərpic-
kəsən surətlərinə, alim surətlərinə, xüsusən o dövr ədəbiyyatında 
müstəsna bir yer tutan müsbət qadın surətlərinə tez-tez təsadüf edirik. 
Ümumiyyətlə xalq ədəbiyyatında iki cür şah surətinə təsadüf 
edilir: müsbət, mənfi. Həyatı ağır keçən, yaşadığı dövrün üsul-ida-
rəsindən narazı qalan xalq kütlələri dövlət quruluşu haqqındakı tə-
ləblərini bu surətlər vasitəsilə ifadə etmişlər. Bu xüsusiyyətləri biz 
Nizami poemalarında da görürük. Nizami də ədalətli şah arzularını 
ifadə etdiyi zaman zülmkar şahlara ədalətli, maarifçi şahzadələri, 
yaxud xalq içərisindən çıxmış tədbirli insanları qarşı qoyur. 
Biz Nizami poemalarında Məhinbanu, Şirin, Bəhram, İsgəndər 
kimi şah surətlərini görürük. Bu surətlər ayrı-ayrı şəraitdə yarand-
ıqlarına baxmayaraq, onları birləşdirən əsas bir cəhət vardır ki, bu da 
qayğıkeş, ədalət və əhalini rifahını düşünmələridir. Nizami hər zaman 
müsbət şah surətlərini geniş xalq kütlələri mənafeyi ilə əlaqədar verir. 
Odur ki, Şirin hakimiyyət başına gələn kimi ölkənin siması dəyişir: 
 
Şirinin əlinə yetincə şahlıq, 
Hər yana yayıldı ölkədən işıq. 
Ədalətlə qıldı rəiyyəti şad, 
Məhbusları etdi həbsdən azad… 
Şahlıq qapısından bir bac almadı, 
Heç bir əkinçidən xərac almadı. 
Vergidən qurtardı şəhər, kəndistan, 
Ona dua xoşdur dünya malından… 
Bolluq oldu hər şey məhsul gətirdi, 
Bir buğda dənəsi yüz dən yetirdi. 
 
Burada diqqəti cəlb edən səciyyəvi cəhət şahın ədaləti sayə-
sində kəndli həyatının yaxşılaşması məsələsidir. Kəndli vergidən 
 58
azad olur, «Əkin birə yüz bar verir». Bu münasibət Nizaminin, açıq-
dan-açığa müasir hakimlərə qarşı qoyduğu Hörmüzün qanunlarında 
da özünü göstərir. Nizami Hörmüzün ədalətindən danışarkən yazır: 
 
Hanı o ədalət, o insaf hanı, 
Öz oğluna verə böylə cəzanı? 
Atəşpərəstlikdən dünya isindi. 
Bu müsəlmanlıqdan utan bir indi. 
Düşündürər bu kəbr hər müsəlmanı, 
Əgər bu kəbr isə müsəlman hanı? 
 
Bu misralar şairin tarixdən aldığı surətlər vasitəsilə müasir ha-
kimləri tənqid etdiyini açıq göstərir. Şairin müasirlərinə qarşı qoy-
duğu Hörmüz şah da verdiyi qanunlarda əsasən kəndli hüququnu 
müdafiə edir: 
 
Dedi: carçı çağır aləm bilsin qoy 
Kim zülm etsə ona tutulacaq toy. 
Əgər bir at gedib girə tarlaya, 
Biri bağdan meyvə, gül oğurlaya, 
Ən ağır cəzanı görəcək onlar. 
Şah and içdi dedi: - sınmaz bu ilqar. 
 
Bu misralar şairin kəndli əməyinə münasibətinin açıq ifadəsi-
dir. O, hələ ilk böyük əsəri olan «Sirlər xəzinəsi»ndə şahlara «kənd-
lərin viranəyə çevrildiyini» xatırladır, «kəndli xırmanlarının dənsiz 
qalmasını» zülmdən görür. 
Lakin müsbət şah surətləri Nizami yaradıcılığında getdikcə 
dərinləşir. Biz onun şahlığı tərbiyə, islah məqsədilə «Nuşirəvan və 
bayquş», «Doğru danışan qoca və zalım hökmdar» hekayələrində, 
ümumiyyətlə «Məxzənül-əsrar» əsərində qoyduğu fikirləri «Xosrov 
və Şirin» əsərində müəyyən dərəcədə dərinləşdirdiyini, şahlığı tərbi-
yə etdiyini görürüksə, bu cəhət Bəhram surətində tam mənası ilə 
təkmilləşir. Bəhram simasında Nizami daha yüksək fikirlər irəli sü-
rür. Bu qəhrəman daha mütərəqqi prinsiplər əsasında mübarizə apa-
 59
rır. Lakin Nizami, Bəhramın başı kefə qarışdığı zaman ölkəni unut-
duğunu göstərməklə, nəhayət, onu qoca çobanla qarşılaşdırır. Bu-
nunla da ağıllı şah xalqdan öyrənməlidir, ölkənin tədbirli, hikmətli, 
bilici qocalarından, çobanlarından öyüd almalıdır, fikrini irəli sürür. 
Nizami son əsərində qılıncla qələmi birləşdirib bütün dünyada 
ədalətli bir hökmranlığın, məzhəb və irqləri bir gözlə görən, dövləti 
bacarıqla idarə edən şah arzusunu İsgəndər surətində verir. 
Nizami yaradıcılığında vəzir surətləri xüsusi yer tutur, həm 
müsbət, həm də mənfi vəzir surətləri təsvir olunur. Nizaminin mənfi 
vəzir surəti xalq – vətən satqını olaraq göstərilir. Rast-Rövşənin 
ölkəni Çin xalqına satması onu daxildən zəiflətməsi kimi cəhətləri 
göstərməsi şairin dərin siyasi görüşlərə malik, mütərəqqi bir adam 
olmasından irəli gəlir. 
Nizaminin çoban surətləri də maraqlıdır.Bu surətlər dastan və 
nağıllarda verilən çoban surətləri ilə uyğun gəlir. Nizamidə ilk ço-
ban surəti onun «Yeddi gözəl» poemasındakı nağıllarda verilmişdir. 
Bu surət Çin qızının Bəhrama söylədiyi «Xeyr və Şər» nağılında 
canlandırılmışdır. Şair Xeyrin qalibiyyətində əsasən çobanın kömə-
yini göstərmişdir. 
Əsərin sonunda verilən çoban surəti öz əqli və tədbiri ilə şifa-
hi xalq yaradıcılığındakı çobanlara çox bənzəyir. O, vəzirin xəyanə-
ti nəticəsində ölkəsinin hərbi qüdrəti sarsıldığını görüb kədərlənən 
Bəhrama ibrət dərsi verərək, onu istiqamətləndirir. Burada Nizami-
nin çoban surəti xalq nümayəndəsi, tədbir və bilik rəmzidir. Şair ço-
banı şahdan bacarıqlı və tədbirli göstərməklə eyni zamanda özünün 
dövlət şəkli haqqındakı fikirlərini ifadə etmiş olur. O, ölkəsinin ida-
rəsini öhdəsinə almış hökmdarın ağıllı, tədbirli xalq məsləhətçilərin-
dən öyrənməlidir fikrini irəli sürür. 
Nizaminin çoban surətləri «İsgəndərmə»nin ikinci hissəsində 
«İqbalnamə»də də maraqlı yer tutur. İsgəndər iki dəfə çobanla qar-
şılaşır. Əflatunun söylədiyi hekayədə də çoban bir qəhrəman kimi 
canlandırılır. Bu surətlərin hər birisi eyni zamanda xalq ədəbiyyatı-
na keçərək, ona təsir göstərmişdir. 
 60
Nizami bütün Şərq ədəbiyyatında müsbət qadın surətləri yara-
dan ilk sənətkardır. Qadına dərin bir hörmət bəsləyən Nizami, bu 
münasibətlə bütün islam dünyasından ayrılaraq, öz xalqının sadiq 
bir oğlu kimi meydana çıxır. Nizami qadını bir ana və əziz sevgili 
kimi yüksəldib, əsərlərində insanlığın anasına şərəfli yol vermişdir. 
O, Şəmira, Nüşabə kimi qüdrətli hökmdar, Şirin kimi qoçaq, Fitnə 
kimi ağıllı, Leyli kimi sadiq, Çin kənizi kimi müharib, Mariya kimi 
alim qadın surətləri yaratmışdır. 
Nizaminin humanizm, ədalət və dövlət idarəçiliyi haqqında 
fikirləri. Orta əsrlərdə yazılan bütün ədəbi-bədii əsərlər Allahın, 
Peyğəmbərin və dövrün hökmdarlarının şəninə yazılmış “mədhiyyə-
lər”lə başlayır. Nizami bu məsələdə özündən əvvəlki bütün sənət-
karlardan fərqli olaraq, öz humanizmi və özünəməxsus bir səciyyə 
daşıyan rasionalizmi ilə seçilir. Mütəfəkkirin minacat və nətlərdə 
ağlın tərifi mühüm yer tutursa, hökmdarlara həsr etdiyi “mədhiy-
yə”lər mədhiyyədən daha çox “Nəsihət”ləri xatırladır. Bunu nəzərə 
alaraq Nizami tədqiqatçılarından olan M.Ə.Rəsulzadə yazır: “ Yük-
sək izzəti-nəfs sahibi olan şair həyatda özünü… heç bir zaman ki-
çiltməmişdir. Hökmdarlara müraciət edərkən onları mədh etdiyi və 
onlardan bir diləkdə bulunduğu zamanlarda belə özünü onlara bə-
rabər səviyyədə görmüş, hətta ruhunun verdiyi içdən gələn bir qüvvət-
lə mədh etdiyi tac daşıyanlara ata kimi öyüdlərdə belə bulunmuşdur”. 
Mütəfəkkir şairin dünyagörüşünün formalaşmasında orta əsr-
lərdə fəaliyyət göstərən “Əxilər” cəmiyyətinə üzv olmasını bütün 
tədqiqatçılar qəbul edirlər. Bu cəmiyyət orta əsr Şərq aləminin icti-
mai həyatında böyük rol oynamışdır. Bunu nəzərə alan bəzi tədqi-
qatçılar göstərirlər ki, “ Görünür, “Əxilər” cəmiyyəti təliminin de-
mokratik meyilləri, yaxın adama və ehtiyacı olanlara köməyi şairin 
mütərəqqi siyasi ideyalarının, humanist dünyagörüşünün formalaş-
masına az təsir göstərməmişdir. Onun ədalətsiz və qəddar şahlara 
cəsarətli müraciətlərini, şəfqətə və insaniyyətə, əməkçi xalqın mad-
di vəziyyətini yaxşılaşdırmağa inadlı çağırışlarını müəyyən dərəcə-
də “əxilər” cəmiyyətinin o dövrdə Gəncənin şəhər əhalisi arasında 
geniş təbliğ olunan ideyalarının təsiri ilə izah etmək olar”. “Əxilər” 
 61
cəmiyyətinin üzvləri bir-biri ilə əmək əlaqələri yaratmış, ümumi 
mənafe naminə xərcləmək üçün öz şəxsi qazanclarının müəyyən 
hissəsini ümumi xəzinəyə vermiş və ehtiyacı olanların tələbatını 
ödəmiş, zülm və haqsızlıq edənləri cəzalandırmış, bununla da bütün 
Şərq ölkələrində, o cümlədən Azərbaycanda ümumxalq rəğbəti qa-
zanmışdılar. 
XIV əsrin məşhur ərəb səyyahı İbn Bətuta şimali Afrikadan 
İspaniyaya, Anadoludan Hindistana və Çinə qədər bir çox ölkələri 
gəzib dolaşaraq yazdığı məşhur “Səyahətnamə” əsərində göstərir ki: 
“Başqa ölkələrdən olan adamlara onlardan (Əxilərdən) daha qayğı-
keş, acları yedizdirməyə səy göstərməkdə, ehtiyacı olanların tələba-
tını ödəməkdə, zülmkarın əlini kəsməkdə, yaxud ziyankar və pis 
adamlardan onlara qoşulanları məhv etməkdə onlardan daha tələs-
kən adamları dünyada tapmaq olmaz. Mən (İbn Bətuta) dünyada on-
lardan (Əxilərdən) əməlisaleh adam görmədim”. 
Böyük mütəfəkkir bütün əsərlərində mənəvi kamillik, əmək-
sevərlik, insanpərvərlik və başqa yüksək əxlaqi keyfiyyətlərlə ya-
naşı, ən çox ədalətli hökmdar və ideal siyasi quruluş üzərində da-
yanmışdır. Şahlığın nüvəsini ədəbdə, adillik nişanəsini xeyirxahlıq-
da, ən böyük xəzinəni xalqa xidmətdə görən mütəfəkkir şair dövrü-
nün hökmdarlarını ədalətə səsləyirdi: 
 
Ədalət müjdəsilə cahanı şad eylə sən, 
İşlər gör ki, iş olsun, yurdu abad eylə sən! 
Ədalət təşnəsidir, inan bu gözəl diyar, 
Ədl ilə iş görənlər əbədi özül tapar. 
 
Öz türklüyü ilə daim fəxr edən böyük mütəfəkkir Türk haki-
miyyətini ədalətin simvolu, “Türk” sözünü “gözəlliy”in sinonimi 
hesab etmişdir. Səlcuq İmperatorluğunun dağılmasında “müstəsna” 
rol oynayan, gününü eyş-işrətə sərf edərək keçirən, məmur və dar-
ğaları ölkədə özbaşınalıqlar törədən, xalqa zülm edən Sultan Səncə-
ri, etnik cəhətdən türk olsa da, onu türk yox, “yağmaçı hindu” ad-
landırır, təqribən iki yüz illik, nəhəng bir Türk imperatorluğunun 
parçalanmasını şair ürək ağrısı ilə qələmə alır: 
 62
Dağ kimi ucalmışdı bir zaman Türk dövləti 
Sarmışdı məmləkəti ədaləti, şəfqəti. 
Sən yıxdın o şöhrəti, batıb getdi o ad-san, 
Demək, sən Türk deyilsən, yağmaçı bir hindusan... 
 
Dahi mütəfəkkirin dünyada şöhrət qazanmış ölməz “Xəmsə”si 
“İskəndərnamə” poeması ilə sona çatır. Əsərin “Şərəfnamə” adlanan 
birinci hissəsi Azərbaycan Atabəylər dövlətinin dördüncü hökmdarı 
Atabəy Məhəmməd Cahan Pəhləvanın oğlu Nüsrəddin Əbubəkr 
Atabəyə, ikinci hissəsi – “İqbalnamə” isə Mosul Atabəylərindən İz-
zəddin Məsuda ithaf edilmişdir. 
Bütün əsərlərində olduğu kimi, bu əsərində də dahi şair bu iki 
türk hökmdarına mədhiyyələr yazmış, onlardan öz müdrik məslə-
hətlərini əsirgəməmişdir. Hər iki türk hökmdarı ilə qürur duyan şair 
Nüsrəddin Əbubəkrdən bəhs edərkən göstərir ki, onda Cəmşiddən 
qılınc, Kəyumərsdən tac, Firudindən taxt, Keyxosrovdan ulduzların 
sirrini aşkar edən cam, Süleymandan parlaq üzük, İskəndərdən par-
laq bir güzgü ilə yanaşı, həm də onlarda olmayan altı xislət var: 
 
Hamıda insanlıq bir təbiətdir 
Bu başqa insandır, başqa xislətdir. 
…Hər yeni nemətdən dağıdır xalqa 
Neməti çay kimi axıdır xalqa. 
 
Əsəri ulu Tanrının adı ilə başlayıb Atabəy Əbubəkr Nüsrəddi-
nin adı ilə tamamlayan şair onu “Yeni İskəndər” adlandıraraq xeyir-
dua verir və yazır: 
 
Yaşasın padişah uca baxtıyla! 
Var olsun həmişə tacu-taxtıyla! 
… Bu taxta tək səni bəyəndi dövlət, 
Dünyada bəxtiyar bir sənsən, əlbət... 
 
Böyük mütəfəkkir Nizami Gəncəvi intibah mədəniyyətimizin 
zirvəsidirsə, Nizami yaradıcılığının zirvəsi, onun əzəmətli və ləya-
 63
qətli yekunu “Şərəfnamə” və “İqbalnamə”dən ibarət “İskəndərna-
mə” poemasıdır. Özünəqədərki bütün Şərq və Yunanıstan tarixini, 
elmi-fəlsəfi və dini irsini, görkəmli filosoflar, hökmdar və sərkərdə-
lərin həyat və fəaliyyətini dərindən öyrənən böyük şair bütün yara-
dıcılığı boyu onu düşündürən ictimai-siyasi həyat həqiqətlərini araş-
dırmış, insan və cəmiyyət münasibətlərini öz fəlsəfi konsepsiyası 
əsasında aydınlaşdırmağa səy göstərmiş, bu ictimai problemlərlə 
bağlı suallara İskəndər surəti vasitəsilə cavab tapmağa çalışmışdır. 
Dahi şair bütün əsərlərində olduğu kimi, “İskəndərnamə”də 
də feodal cəmiyyətində müşahidə etdiyi ictimai və mənəvi nöqsan-
ları ifşa edərək onları hansı yollarla aradan qaldırmaq haqqında dü-
şünmüş, feodal hakimlərə təsir göstərmək və onları ədalətə çağır-
maq istəmişdir. Nizaminin elmi-fəlsəfi dünyagörüşünün ən böyük 
qələbəsi ondadır ki, onun yaratdığı ədalətli hökmdar yalnız qılıncla, 
şəxsi şücaəti ilə deyil, elmlə, ağılla, zəka ilə qalib gəlir. İskəndər hə-
mişə öz ətrafına alimləri, filosofları toplayır, müxtəlif dillərdə olan 
kitabları yunancaya tərcümə etdirir, elmə qiymət verir, alimi, filoso-
fu hamıdan üstün tutur: 
 
…Ağıl hər bir sirrə yol tapsın deyə, 
O verdi fikrini elmə, biliyə. 
 
Şair öz qəhrəmanı İskəndəri bilici Bəlinasın dili ilə başa salır 
ki, dünyada taxt-tac, şöhrət və dövlət müvəqqətidir, daimi olan yax-
şı addır ki, bunu da yalnız yaxşı əməllərlə qazanmaq mümkündür. 
Bu fikirlər göstərir ki, dahi mütəfəkkir bütün ömrü boyu inam bəs-
lədiyi “ədalətli şah”, “ideal hökmdar” konsepsiyasından əl çəkir; 
əsərin ikinci hissəsini təşkil edən “İqbalnamə”də İskəndəri ideal cə-
miyyətə, xoşbəxtlər ölkəsinə aparıb çıxarır və bununla da təsdiq edir 
ki, bəşər cəmiyyətinin səadət dolu gələcəyi ədalətli şah konsepsiyası 
ilə deyil, ancaq maddi və mənəvi azadlıq ideyaları ilə bağlıdır. Şai-
rin təsvir etdiyi xoşbəxtlər ölkəsində düzlük və bərabərlik hökm sü-
rür, heç kəs yalan danışmır, acizlərə, dara düşənlərə kömək göstəri-
lir. Bu ölkədə hamının varı bərabərdir, bütün mallar bərabər bölü-
 64
nür, heç kəs heç kəsdən artıq deyil, heç kəs ağlayana gülmür, heç 
kim oğurluq etmir, qapılara qıfıl vurulmur, mal-davar gözətçisiz ot-
layır. Bu ölkədə kimsə xəbərçilik etmir, özgənin eybinə göz yumu-
lur, qəzəbli, acıqlı insan gördükdə ona məsləhətlə kömək edilir, heç 
kəs pis yola çəkilmir, fitnə-fəsad axtarılmır, qan tökülmür, dərdlinin 
dərdinə şərik çıxılır, qızıla, gümüşə heç kəs aldanmır, heç kəs xəsis-
liyin nə olduğunu bilmir, heç kəsdən zorla bir şey alınmır, heç bir 
vəhşi heyvana əziyyət verilmir, ov heyvanları ehtiyac olduğu qədər 
ovlanır. Bu ölkədə insanlar cavan yaşlarında ölmür, ölüm haqq ol-
duğundan ölüyə yas saxlanılmır. Üzə deyilməyən heç bir söz dal-
dada deyilmir, kimsə kimsənin işinə qarışmır, naşükürlük edilmir. 
Kimsə bu qaydaları pozsa, kimliyindən asılı olmayaraq, ölkədən qo-
vulur. Dahi mütəfəkkir ideal qəhrəmanı, peyğəmbərlik rütbəsinə 
yüksəlmiş İskəndəri belə mat vəziyyətinə salır. Bu ölkəni və onun 
insanlarını görən İskəndər çaşbaş qalır və öz-özünə belə söyləyir: 
 
Bütün bildiklərim qalsın bir yana, 
Bunların söhbəti bəs edər mənə. 
Elə bil, dünyanı o Pərvərdigar 
Bu mərd isanlarçın etmiş bərqərar. 
 
Nizami öz ideal qəhrəmanını belə utandıracaq bir şəklə sal-
maqla gələcək cəmiyyət quruluşunun ən yaxşı formasını xalq haki-
miyyətində görür, ən müqəddəs dinin də xalq dini olduğunu təsdiq-
ləyir. Bununla da dahi şair maarifçi monarx ideyalarından uzaqlaşa-
raq, humanizm, bərabərlik və azadlıq prinsiplərinə əsaslanan tama-
milə yeni dövlət, yeni cəmiyyət qurulması ideyasını irəli sürməklə 
əsl ədalətli cəmiyyət axtarışlarında çoxillik və gərgin ictimai-siyasi 
və fəlsəfi fəaliyyətinə yekun vurur. Onun təsvir etdiyi ideal cəmiy-
yətdə zalımlar və məzlumlar, varlılar və yoxsullar yoxdur, hamı ey-
ni hüquqa malikdir. Bu əfsanəvi ölkənin sakinləri əmlak bərabərsiz-
liyini ləğv edərək əsl həqiqətə nail olmuş, ədalətli bir cəmiyyət qur-
muşdur. Bu cəmiyyəti şair belə təsvir edir: 
 
 65
Bizdə bərabərdir hamının varı, 
Bərabər bölərik bütün malları. 
Bizdə artıq deyil, heç kəsdən heç kəs 
Bizdə ağlayana heç kimsə gülməz. 
 
Nizaminin kamil cəmiyyət nəzəriyyəsi fantastik uzaqgörənli-
yin məhsulu, şair dühasının qeyri-adi tapıntısı deyil. Bu nəzəriyyə 
Şərq və dünya ictimai-fəlsəfi fikir tarixinin ideal cəmiyyət haqqın-
dakı nəzəriyyələr zəncirində bir halqadır – XII əsrə qədər tarixən 
mövcud olan bu və ya digər dərəcədə utopik ideala yaxınlaşan, mü-
vəqqəti də olsa, ömür sürmüş demokratik dövlətlərin qanunauyğun 
davamıdır”. Nizaminin irəli sürdüyü ideal cəmiyyət haqqındakı fi-
kirləri, ondan qabaq da mövcud idi. İdeal şəhər və cəmiyyət haqqın-
da həm qədim dövr, həm də orta əsr Şərqinin abidələrində müxtəlif 
təsəvvürlərə təsadüf edilir. Yaxın və Orta Şərqdə böyük şöhrət tap-
mış IX əsr alim və filosofu Fərabinin (Farabi ət-Türki) “Xeyirxah 
şəhər” əsərində hətta ideal şəhərlərin müəyyən təsnifat verilir. Ta-
rixdən məlumdur ki, kəskin sinfi mübarizə nəticəsində xalq kütlələ-
rinin gücünə əsaslanaraq, Şərqdə ideal dövlətlər bu və ya digər də-
rəcədə özünü xatırladan – demokratik Qərmətilər, İsmaililər dövlət-
ləri mövcud olmuşdu. Bu dövlətlər və xüsusən Beyləqanda, XI əsr-
də müvəqqəti də olsa, yaranan xalq hakimiyyəti, sözsüz ki, Nizami-
nin ideal cəmiyyət nəzəriyyəsini qidalandıran real zəmin idi. 
Nizami bütün yaradıcılığında olduğu kimi, “İskəndərnamə” 
əsərində də Vətəni Azərbaycanı və mənsub olduğu Türk millətini 
unutmamış, böyük imperiyaları diz çökdürən İskəndəri Şimali Azər-
baycanın qadın hökmdarı Nüşabə qarşısında aciz vəziyyətə salmış-
dır. Nüşabə mütəfəkkirin “Xosrov və Şirin” poemasındakı Məhin-
banu və Şirin surətlərinin davamıdır. Burada da “Nizami İskəndəri 
öz doğma yurdu Azərbaycana gətirmək üçün bilərəkdən tarixi anax-
ronizmə yol verir”. 
Şairin qələmə aldığı Bərdə hakimi Nüşabə həm də onun “əda-
lətli hökmdar” haqqındakı görüşlərinin ifadəçisidir. Şair öz milli 
hökmdarını dünya fatehi İskəndərə belə təqdim edir: 
 66
Erkək tinətliyəm, olsam da qadın, 
Hər işi bəllidir mənə dünyaının. 
Mən də bir aslanam düşünsən bir az, 
Aslanını erkəyi, dişisi olmaz. 
 
Öz türklük qürurunu hər yerdə canlandıran şair, Firdovsidən 
fərqli olaraq, İskəndəri etnik cəhətdən fars deyil, yunan hesab edir, 
lakin mənəvi cəhətdən onu türk kimi qələmə verir: 
 
Özünə düzlüyü eyləyib şüar, 
O, yeddi ölkəyə oldu hökmdar. 
Yoxsa rum papaqlı bir türk nə sayaq 
Çinə, Hindistana basardı ayaq 
Tədbir soruşardı iş bilənlərdən 
Odur ki, olmuşdu özü işbilən. 
 
Gördüyümüz kimi, N.Gəncəvi öz yaradıcılığında türk dövlət-
çilik təfəkkürünü: ədaləti, humanizmi, insanın maddi və mənəvi 
azadlığını əsas prinsip hesab edərək həmişə alqışlamışdır. Hökm-
darları ilə fəxr edərək onlara müdrik məsləhətlərini verməyi əsirgə-
məmişdir. Eyni zamanda bu prinsipləri pozan vəzifə sahiblərini tən-
qid etməkdən qəti çəkinməmişdir. 
 
 
 
 
 67
XIII – XIV ƏSRLƏRDƏ MƏKTƏBLƏRİN  
TƏŞƏKKÜLÜ VƏ İNKİŞAFI 
 
XII əsrin axırlarından başlayaraq, Azərbaycanda məktəb və 
mədrəsə təhsili keçmiş əsrlərə nisbətən sürətlə inkişaf etməyə başla-
mış, XIII əsrin axırları və XIV əsrin əvvəllərində nisbətən yüksək 
səviyyəyə çatmışdır. Azərbaycanın keçmiş məktəbləri haqqında ilk 
dəqiq və geniş məlumat da həmin dövrə aiddir. 
Əldə olan məxəzlərdə XII – XIII əsrlərdə Azərbaycanda yeti-
şən alim və şairlərdən çoxlarının öz doğma şəhərlərində məktəb və 
mükəmməl mədrəsə təhsili almaları qeyd edilmişdir. 
XIII əsrin birinci iyirmi ilində Azərbaycanda nisbətən geniş 
məktəb və mədrəsə şəbəkəsinin mövcud olmasını təsdiq edən fakt-
lar da az deyildir. Bu cəhətdən ərəb səyyahı Yaqut Həməvinin 
(1179 – 1229) Azərbaycan şəhərləri haqqında verdiyi bir sıra məlu-
matlar mühüm əhəmiyyət kəsb edir. 
XIII – XIV əsrlərdə Azərbaycanda fəlsəfə, məntiq, riyaziyyat, 
astronomiya, tarix, ədəbiyyat, musiqi, rəssamlıq və memarlıq sahə-
lərində yetişən bir çox şirvanlı, gəncəli, bərdəli, beyləqanlı, naxçı-
vanlı, təbrizli, xalxallı, marağalı, urmiyalı şair, ədib, alim və müdrik 
qocaların adlarına həmin dövrün ərəb və fars səyyahlarının, bioqraf 
və tarixçilərinin əsərlərində və bir sıra təzkirələrdə rast gəlirik. Mə-
sələn, məşһur tarixçilərdən Məһəmməd Hinduşaһ Naxçıvaninin, 
İbn-Əl-Əsirin, Rəşidəddinin tarixi əsərərindən məlum olur ki, XIII 
əsrdə Azərbaycanın Gəncə, Şamaxı, Nişapur, Ürgənc, Beyləqan, 
Naxçıvan, Bərdə, Təbriz, Tus, Rey, Marağa və s. kimi mədəniyyət 
mərkəzlərində xanəgaһlar, iri məscidlər, kitabxanalar, mədrəsələr, 
memarlıq, xəttatlıq, musiqi məktəbləri də fəaliyyət göstərmişdir. 
Memarlıq məktəblərinin təşəkkülü XI – XII əsrlərdən başlasa 
da, onların inkişafı XIII – XIV əsrlərə aiddir. Naxçıvanda, Abşero-
nun Nardaran və Ramana kəndlərində, Marağa, Ağsu, Zəngilan, 
Təbriz, Bərdə, Qarabağda və s. kimi yerlərdə incə, zərif nəqşlərlə, 
dəqiq һesablamalarla yüksəldilmiş məqbərələr və abidələr «Memar-
lıq məktəbləri»nin əyani sübutudur. 
 68
Məsələn, XIII – XIV əsr Azərbaycan memarları Cəmaləddin 
və Əһməd ibn-Eyyubun yaratdıqları abidələr, o dövrdə bir sıra Ya-
xın və Orta Şərq ölkələrindən gələnlərin diqqətini cəlb edir. Onlar 
həmin memarlardan dərs alıb, öz vətənlərinə gayıdır, oxşar abidə və 
məqbərələr ucaldıblar. Memarlıq məktəblərində riyaziyyat, һəndəsə, 
coğrafiya, rəsm nəqqaşlıq dərsləri də tədris edilirdi. Sonralar me-
marlıq məktəbi nəqqaşlıqla birləşərək “Memarlıq-nəqqaşlıq məktə-
bi” kimi fəaliyyətə başlayır. Belə məktəblər Təbriz, Naxçıvan, Ma-
rağa, Gəncə, Nişapur və Şirvanda çox geniş fəaliyyət göstərmişdir. 
XIII – XIV əsrlərdə Azərbaycanda ən çox yayılmış tədris mü-
əssisələrindən biri də rəssamlıq məktəbləri idi. İlk dəfə belə məktəb 
Təbriz şəhərində yaranmışdı. Sonralar bu tipli məktəblər Şəki, Nax-
çıvan, Gəncə və Qəbələdə təsis edilmişdir. Memarlıq-nəqqaşlıq 
məktəbləri də bütün dünyada məşһur olmuşdur. Azərbaycanda rəs-
samlıq məktəblərinin inkişafına qədim Hindistan və qədim Çin 
məktəblərinin də böyük təsiri olmuşdur. 
Nizaminin “Xəmsə”sinə çəkilmiş miniatürlər bunu daha aydın 
göstərir. Əsrlərdən əsrlərə gəlib çatan Nizami “Xəmsə”sinin minia-
türləri XII – XVII əsrlərdə çox yayılmış və Azərbaycanda rəssamlı-
ğın yayılıb inkişaf etməsinə təsir göstərmişdir. 
Rəsm sənəti yalnız müxtəlif kitablara çəkilmiş miniatürlərlə 
məhdudlaşmırdı, onlardan parça, xalça, ümumiyyətlə, əmtəə isteһ-
salında da geniş istifadə olunurdu. 
Şamaxı, Naxçıvan, Gəncə, Təbviz, Nişapur və s. kimi yerlərdə 
tədris müəssisələrinin, xüsusən sənətkarlıq məktəblərinin fəaliyyəti 
Kastilaya elçisi Ryu Qonzales de Klavixo tərəfindən də qeyd edil-
mişdir. O, “Дневник путешествия к двору Тимура в Самаркан-
де” əsərində belə yazmışdır: “Şamaxı el sənəti Qərb, Şərq, һətta Ve-
nesiya və Genuyada da məşһurdur”. 
Azərbaycanda olmuş Əvliya Cələbi, Jan Şarden, Adam Ole-
ari, Marko Polo və başqa xarici ölkə səyyaһlarının, İskəndər Münşi-
nin “Tarixi-aləm-araye Abbasi”, Qazi Əһmədin “Rəssamlıq və xət-
tatlıq һaqqında risalə”, Sadıq bəy Əfşarın “Qanunus-Səvər” kimi 
yol qeydləri və tarixi əsərlərində XIII – XIV əsrə dair Azərbaycan 
 69
məktəbləri, eləcə də rəssamlıq məktəbləri һaqqında çox maraqlı mə-
lumatlar verilmişdir. 
XIII – XIV əsrlərdə fəaliyyət göstərən tədris müəssələrindən 
biri də xəttatlıq məktəbidir. Xəttatlıq tədris müəssisələrinin meyda-
na gəlməsində böyük rol oynamışdır. Kitabın meydana çıxması, xət-
tatlar və şagirdlər tərəfindən üzünün köçürülüb yayılması, bir tərəf-
dən, elm və mədəniyyətin inkişafına, digər tərəfdən isə, maarif və 
məktəbin tərəqqisinə müstəsna xidmət göstərmişdir. 
Qazi Əһmədin «Rəssamlıq və xəttatlıq һaqqında” risaləsi Azər-
baycanda xəttatlığın inkişafına dair çox maraqlı məlumatlar verir. 
Yaqut Həməvi «Mocəm ol-boldan» adlı kitabında Marağa şə-
hərində «mədrəsə, xanegah, ədib, şair, mühəddis və fəqihlər»in ol-
masını qeyd edir. Yəqin ki, Azərbaycan şəhərlərində olan mədrəsə-
lər sırasında Marağa mədrəsələrinin sayı və mövqeyi üstünlüyə ma-
lik olduğendan Yaqut Həməvi onları Marağa şəhərinin əlamətdar 
cəhətlərindən biri kimi ayrıca qeyd etməyə məcbur olmuşdur. 
Yaqut Həməvi Azərbaycanın ayrı-ayrı şəhərlərindən danışar-
kən bu yerlərə mənsub olan yalnız bir neçə görkəmli şəxsin adını 
çəkməklə kifayətlənmişdir. Ancaq o, Marağa şəhəri alimlərinin tək-
tək adlarını, görünür, sayca çox olması üzündən, coğrafi lüğət tipin-
də yazdığı «Mocəm ol-boldan» əsərində sadalamağı məqsədəuyğun 
hesab etməmişdir. Buna görə də Y.Həməvi Marağanın görkəmli 
alim və şəxslərini ixtisasa görə qruplaşdıraraq şəhərin ədəbi-elmi si-
masını onun ədiblərə, şairlərə, mühəddislərə, fəqihlərə, eləcə də 
mədrəsələrə malik olması ilə izah etmişdir. 
Bunu da qeyd etmək lazımdır ki, Y.Həməvinin xəbər verdiyi 
Marağa mədrəsələri haqqında «Mocəm ol-boldan» əsərindən sonra 
yazılan məxəzlərdə geniş bir məlumata rast gəlmirik. Buna görə də 
istər-istəməz belə bir sual meydana gəlir: Y.Həməvinin qeydə aldığı 
Marağa şəhərindəki mədrəsələr XIII əsrin hansı illərinə aiddir? On-
ların taleyi necə olmuşdur? 
Y.Həməvinin tərcümeyi-halında deyilir ki, o, «…Xorasanda 
olması vaxtdan (1215-ci il) beş il sonra, …İrana basqın edən monqol 
qoşunlarının qarşısından qaçaraq Musel şəhərində gizlənmişdir». 
 70
Məlum olduğu kimi, monqollar 1220-ci ildə İrana, 1221-ci il-
də isə qəflətən Marağaya hücum etmişlər. 
Deyilənlərdən bu nəticəyə gəlmək olur ki, Yaqut Həməvi 
monqol qoşunlarının 1221-ci ildə Marağa üzərinə yürüşü zamanı bu 
şəhərdə olmuş və həmin ildə buradan Muselə qaçmışdır. Demək, 
Y.Həməvinin Marağa mədrəsələri haqqında verdiyi məlumat XIII 
əsrin 20-ci illərinə aiddir. 
Bəzi məlumatlara görə, ərəb işğalından sonra Azərbaycanda 
mədrəsə şəbəkəsinin inkişaf etməyə başlaması əsasən XII əsrin sonu 
– XIII əsrin əvvəllərinə təsadüf edilir. Ancaq Azərbaycanda yük-
sələn bu mədəniyyət və elm mərkəzləri monqolların basqınları nəti-
cəsində məhv edilmiş, ədəbiyyat, incəsənət və ümumiyyətlə elmi-
ictimai düşüncənin inkişafı və maarifin irəliləməsi bir müddət ləngi-
mişdir. 
K.Marks monqol hücumlarından bəhs edərək yazır: «…incə-
sənət, zəngin kitabxanalar, mükəmməl kənd təsərrüfatı, saraylar və 
məscidlər, hər şey yerlə yeksan edilirdi». Lakin bütün bu ağır şərai-
tə baxmayaraq, xalqımızın mübarizəsi nəticəsində Azərbaycan qısa 
bir müddət ərzində özünün tədris ocaqlarını bərpa edərək milli mək-
təb və maarif uğrunda daha iri addımlarla tərəqqiyə doğru hərəkət 
etmişdir. 1233-cü ildə Qul Əlinin Azərbaycan dilində yazdığı “Qisse-
yi-Yusif” əsərini, görkəmli şair İzzəddin Həsənoğlunun1 Azərbaycan 
dilində tərtib etdiyi divanını bu baxımdan önəmli hesab etmək olar. 
Azərbaycan məktəb və maarif tarixində əhəmiyyət kəsb edən 
«Sihah əl-əcəm» adlı lüğətin bu dövrdə tərtib edilməsi daha artıq 
diqqət çəkir. «Sihah əl-əcəm» əsəri fars dilinin öyrənilməsində azər-
baycanlıları müvafiq tədris vəsaiti ilə təmin etmək məqsədi ilə ya-
zılmışdır. Bu barədə tərtibçi Hinduşah Naxçivani2 müqəddəmədə 
                                                 
1  XV əsr müəllifi olan Dövlətşah Səmərqəndi Təzkirət-ül-şüəra adlı əsərində 
yazdığına görə Həsənoğlunun divanı vaxtı ilə Azərbaycanda və Türkiyədə böyük 
şöhrət qazanmışdır. 
2  Hinduşah Naxçivani XIII əsrin ikinci yarısı-XIV əsrin əvvəllərində yaşamış, 
1330-cu ildə vəfat etmişdir. Onun «Sihah əl-əcəm» adlı əsəri haqqında ilk dəfə 
olaraq Həsən Zərrinəzadə geniş məlumat vermişdir. 
 71
aydın izahat verərək, ikinci dil kimi, fars dilinin tədrisi üzrə ana di-
lində tədris vəsaitinin olmamasından narazı qaldığına işarə etmişdir. 
İki hissədən ibarət olan «Sihah əl-əcəm» əsərinin birinci his-
səsinə farsca-azərbaycanca təxminən dörd min söz daxil edilmişdir. 
İkinci hissəsində isə fars dilinin qrammatikası haqqında Azərbaycan 
dilində oçerk verilmişdir. Burada bir çox qrammatik dəyişmələr 
müvafiq misallar əsasında izah edilmişdir. Buna görə də məktəb və 
maarif tariximizdə «Sihah əl-əcəm» əsərini fars dilinin ikinci dil ki-
mi tədrisi üçün Azərbaycan dilində tərtib edilmiş ilk tədris vəsaiti 
kimi dəyərləndirmək lazımdır. Bu cəhətdən, Azərbaycan məktəb ta-
rixində «Sihah əl-əcəm» kitabı müstəsna əhəmiyyət kəsb edir. Çün-
ki «Sihah əl-əcəm» əsərinin Azərbaycan dilində tərtib edilməsi an-
caq təlimin ana dilində aparılması zərurətinin dərk edilməsi ilə əla-
qədar olan bir təşəbbüsdür. 
XIII əsrdə nəstəliq xəttini icad edən Xacə Mirəli Təbrizinin 
fəaliyyətindən belə bir qənaətə gəlmək olar ki, həmin dövrdə xətt və 
yazının inkişafı məsələsi ilə də Azərbaycanın maarif xadimləri məş-
ğul olmuşlar. 
XIII əsrin ikinci yarısında Azərbaycanda təbabət üzrə Mah-
mud ibn İlyas, Əbdülməcid Təbib kimi görkəmli tibb alimlərinin də 
elmi və pedaqoji fəaliyyətləri nəzəri cəlb edir. Bu alimlərin “Tebbi-
name”, “Ketab ol-tebb” adlı əsərlərinə verilmiş təhlilə əsasən belə 
bir nəticəyə gəlmək olar ki, Azərbaycanda müstəqil bir elm kimi 
sistemləşdirilmiş tibbi fikir inkişafının başlanması məhz XIII əsrin 
ikinci yarısına təsadüf edir. 
XIII əsrin axırları və XIV əsrin əvvəllərində Azərbaycanda 
maarif sahəsində yüksəliş daha artıq gözə çarpır. 
Bu dövrün mühüm xüsusiyyətlərindən biri bundan ibarətdir 
ki, Azərbaycanda ədəbi irsin ana dilində təşəkkül tapması, həmin is-
tiqamətdə maarif və təhsilin inkişafı məsələsi bir sıra şair, alim və 
ictimai xadimləri böyük maarif əhəmiyyəti daşıyan təşəbbüslər gös-
tərməyə sövq etmişdir. Habelə bu dövrdə fəlsəfə, ədəbiyyat, tarix, 
astronomiya və tibb elmləri üzrə tədqiq və təhsil sahələri daha da 
genişlənmiş, İranda və Azərbaycanda elmi düşüncə və maarifin in-
 72
kişafı nöqteyi-nəzərdən tarixi əhəmiyyət daşıyan bir sıra mühüm 
abidələr yaranmışdır. Marağa rəsədxanası, “Şənb Qazan” məktəb və 
mədrəsəsi, Rəb Rəşidi darülfünunu, “Sultaniyyə” mədrəsələri bun-
lara misal ola bilər. 
Marağa rəsədxanası XIII əsrin ikinci yarısında (1258 – 1259) 
Məhəmməd Nəsirəddin Tusinin rəhbərliyi altında tikilərək, Şərqdə 
ən mühüm elm və tədris mərkəzlərindən biri olmuşdur1. 
Marağa şəhərində rəsədxana yaradılması burada elmi ocaqla-
rın, maarif işlərinin genişlənməsinə əhəmiyyətli dərəcədə təsir gös-
tərmişdir. Rəsədxananın nəzdində açılmış kitabxana şərq ölkələrin-
də mövcud olan ən mühüm kitabxanalardan biri idi. Nəsirəddinin 
yazdığına görə, Bağdad, Şam, Musel və Xorasanda olan ən dəyərli 
kitablar Marağa kitabxanasına köçürülmüşdü. 
Nəsirəddin Tusi kimi dövrün ən böyük alimi Marağa mədrə-
sələrinin müəllimlərindən biri idi2. Onun mühazirələrində Şərqin 
müxtəlif rayonlarından gəlmiş tələbə və elm həvəskarları iştirak 
edirdilər. Tusinin yanında təhsil almış Azərbaycanın görkəmli alim 
və ədibləri az olmamışdır. Hümam Təbrizi də bu sıraya daxildir. 
Marağa rəsədxanasında Nəsirəddin Tusi ilə əməkdaşlıq etmək 
üçün Tiflis, Qəzvin, Dəməşq, Musel şəhərlərindən dəvət edilmiş ri-
yaziyyatçı Möhyəddin İxlati, filosof Nəcməddin Dəbiran, həndə-
səyə və rəsədxana alətlərinə yaxşı bələd olan Müəyyəddin əl-Ərzi 
və Fəxrəddin Mərağı kimi görkəmli alimlərin də Marağa mədrəsələ-
rində tədrislə məşğul olmalarıni ehtimal etmək mümkündür. 
Qeyd etmək lazımdır ki, XIII əsrin axırları və XIV əsrin əv-
vəlləri Azərbaycanda Məhəmməd Qazan xanın hakimiyyəti dövrünə 
təsadüf edir. Məlum olduğu kimi, Qazan xan öz hakimiyyətini möh-
kəmləndirmək üçün ölkədə monqolların zülmü nəticəsində büsbü-
                                                 
1 Marağa rəsədxanasında ulduzların xəritələri, astronomiyaya aid olan cədvəllər, 
alətlər, elmi-nəzəri əsərlər yaradılmışdır. Burada 1279-cu ildə Məhəmməd ibn 
Müəyyidəddin tərəfindən hazırlanmış bir ulduz qlobusu Drezden şəhərində «Ri-
yaziyyat-fizika zalı» adlı bir muzeydə saxlanmaqdadır.  
2 XVII əsr fransız səyyahı Şardənin yazdığına görə, «Tatar imperiyası mədrəsə-
lərinin rəhbərliyi uzun müddət Nəsirəddin Tusiyə tapşırılmışdır».  
 73
tün dağılmış kənd təsərrüfatı sahəsində, eləcə də maliyyə və pul sis-
temində bir sıra islahat aparmağa başladı. Qazan xanın islahatı mül-
kədarların xeyrinə olsa da, hər halda, ölkədə müəyyən dərəcədə 
kənd təsərrüfatını və maliyyə vəziyyətini yaxşılaşdırdı, xüsusilə ti-
carətin inkişafına səbəb oldu. Əlbəttə, bu vəziyyət ölkədə savada 
olan ehtiyacı daha artırdı, elm və mədəni-maarif işlərinin yüksəlişi-
nə təsirsiz qalmadı. 
Elm və sənətə dərin rəğbət bəsləyən Qazan xanın özü hərtə-
rəfli inkişaf etmiş bir hökmdar olmuşdur1. Buna görə də Fəzlullah 
Rəşidəddin kimi böyük tarixçi və maarifpərvər alimin Qazan xan tə-
rəfindən dövlət başçısı təyin olunması təsadüfi deyildir. 
Əlbəttə, yuxarıda göstərdiyimiz şərait XIII əsrin axırları və 
XIV əsrin əvvəllərində Azərbaycanda elm, mədəni-maarif işlərinin 
inkişafı üçün imkanların xeyli genişlənməsinə təsir etmişdir. Belə 
ki, Qazan xan və onun vəziri Fəzlullah Rəşidəddinin dövründə 
Azərbaycanda mühüm elmi mərkəzlər və təlim-tərbiyə ocaqları tə-
sis edilmişdir. Bunlardan biri Qazan xanın təşəbbüsü ilə 1302-ci il-
də Təbrizin yaxınlığında Şam adlanan yerdə tikilmiş və “Şənb Qa-
zan” adı ilə məşhur olmuşdur. Orta əsr məxəzlərində Şənb Qazanda 
gözəl mədrəsələr mövcud olduğu qeyd edilmişdir. 
“Şənb Qazan” mədrəsəsini ibn Bətutə (1303 – 1379) görmüş 
və onu səyahətnaməsində qeyd etmişdir. O, yazır: «10 gün yol get-
dikdən sonra Təbriz şəhərinə çatdıq. Təbrizin xaricində Şam adla-
nan bir yerdə mənzil etdik. Əraq padşahı olan Qazan xanın qəbri bu 
məhəldədir. Onun qəbri yanında gözəl bir mədrəsə tikilmişdir». 
                                                 
1 Orta əsrin ən mötəbər tarixçilərindən biri olan Fəzlullah Rəşidəddinin M.Qazan 
xana (1217 – 1304) yazdığı tərcümeyi-haldan məlum olur ki, yaxşı zərgər, dəmir-
çi, dülgər, xarrat olan M.Qazanxan kimyanı, təbabəti və əczaçılığı gözəl bilirdi. 
O, hətta təbabət sahəsində tədqiqat işi ilə də məşğul olurdu. Vaxtı ilə təbabət üçün 
çox əhəmiyyətli olan onun hazırladığı bir dərman «Teryaq-e Qazani» adı ilə məş-
hur olmuşdur. 
 Qazan xan mahir mədəniyyətşünas və tarixçi olmuş, nücum elmini öy-
rənmişdir. «Came ət-təvarix»də Qazan xanın ərəb, fars, hind və Avropa dilləri ilə 
tanış olduğu qeyd edilmişdir.  
 74
Qazan xan tərəfindən təsdiq edilmiş Şənb Qazanın vəqfnamə-
sini F.Rəşidəddin «Came ət-təvarix» kitabına köçürmüşdür. Vəqf-
namənin mətnindən məlum olur ki, Şənb Qazanda bir rəsədxana, iki 
mədrəsə, bir məktəb, bir uşaq bağçası (kudəkestan), kitabxana, xəs-
təxana, emalatxanalar, eləcə də digər mədəni-yaşayış binaları möv-
cud olmuşdur1. 
Şənb Qazan vəqfnaməsində qeydə alınan mədrəsələr «Şafeiy-
yə» və «Hənəfiyyə» mədrəsələrindən ibarət olmuşdur. 
«Hənəfiyyə» və «Şafeiyyə» adları altında “Şənb Qazan” məd-
rəsələrinin bir-birindən ayrılmaları mədrəsə tarixinin öyrənilməsi 
cəhətdən maraqlıdır. Quranı təfsir etmək, şəriət qanunlarını, eləcə 
də hədislərin həqiqiliyini müəyyənləşdirmək üçün istifadə olunan 
prinsip və metodların müxtəlifliyi ilə əlaqədar, islam ideologiyası 
özünün inkişaf tarixində, dini firqələr formasında təzahür edən 
müxtəlif cərəyanlara məruz qalmışdır. «Hənəfiyyə»2 və «Şafeiyyə»3 
cərəyanları da bu qəbildəndir. 
Yaxın və Orta Şərq ölkələrində mövcud olan mədrəsələr bir 
müddət dini firqələrə görə bir-birindən ayrılır, öz tələbə kontingent-
lərini mənsub olduqları firqənin tərəfdarları sıralarından seçirdilər. 
Xandəmirin (1475 – 1534) verdiyi məlumata görə, Şənb Qa-
zan «Hənəfiyyə» və «Şafeiyyə» mədrəsələrinin hər biri üçün ayrı-
ayrı müdərrislər, müəyyidlər (müdərrislərin muavinləri), tələbələr 
və xidmətçilər müəyyənləşdirilmişdi. 
Şənb Qazan rəsədxanasında nücum və fəlsəfədən də dərs 
deyilirdi. Bu rəsədxanada tədris məşğələləri keçirilməsini Xandəmi-
rin aşağıdakı sözlərindən də müəyyənləşdirmək olur. O, həmin rə-
sədxanadan danışarkən yazır: “…və observatoriyada fəlsəfə elmlə-
                                                 
1 Şənb Qazan məqbərə və binaları çox əzəmətli olmuşdur. XIV əsr tarixçisi Şüha-
bəddin Abdullah Şirazinin «Tarix-e vəssaf» adlı əsərində qeyd edilmişdir ki, Şənb 
Qazan məqbərəsində hər birisinin çəkisi 15 batman olan 80 qızıl və gümüş qəndil 
(lüstr) asılmış, onun tavan və divarlarının naxışlarında 300 batman lacivərd işlən-
mişdir. 
2 «Hənəfiyyə» firqəsinin banisi Əbu Hənifə Nöman ibn Sabit Zutidir (699 – 767). 
3 «Şafeiyyə» firqəsinin banisi Şafei Məhəmməd ibn İdrisdir (767 – 819).  
 75
rindən dərs deyə bilən müdərris və müəyyid, eləcə də tələbə və xid-
mətçi… təyin etdi”. 
Rəsədxana və kitabxananın nəzdində iki emalatxananın möv-
cud olması da vəqfnamədən məlum olur. Bu emalatxanalar rəsədxa-
na cihazlarının və kitabların təmiri üçün təşkil edilmişdi1. 
Şənb Qazanda, rəsədxana cihazlarının eləcə də kitabların tə-
mir olunması üçün daimi emalatxanalar təşkil edilməsindən rəsəd-
xanada gərgin təcrübə məşğələləri keçirilməsini və kitabxanada ki-
tab dövriyyəsinin yüksək olmasını, daha doğrusu, kitablardan ardı-
cıl şəkildə tələbələrin istifadə etmələrini güman etmək olar. 
Şənb Qazanın ibtidai məktəbində 100 nəfər şagird pulsuz ola-
raq təhsil alırdı. Həmin məktəbdə işləyən müəllimlərin və tərbiyəçi-
lərin miqdarı da məlumdur. Bu barədə vəqfnamədə deyilir: “…beş 
nəfər müəllim, beş nəfər tərbiyəçi və beş nəfər qadın xidmətçi uşaq-
larla məşğul olsunlar”. Bu sözlərdən aydın olur ki, Şənb Qazan ibti-
dai məktəbi üçün 5 müəllim, 5 tərbiyəçi və 5 nəfər də qadın qulluq-
çusu təyin edilmişdir. Beləliklə, əgər məktəb şagirdlərinin miqdarını 
vəqfnamədə göstərilən kimi yüz nəfər nəzərdə tutsaq, onda hər iyir-
mi nəfər şagird qrupuna bir müəllim, bir tərbiyəçi və bir qadın qul-
luqçunun təhkim edildiyi məlum olur ki, bu da məktəb təşkilatı cə-
hətdən tamamilə məqsədəuyğundur. 
Ata-anasız körpə uşaqların Şənb Qazanda tərbiyə olunmaları 
barədə də Vəqfnamədə müəyyən göstərişlər vardır. 
Yuxarıda deyilənlərdən bu nəticəyə gəlmək olur ki, «Came ət-
təvarix» kitabında «Əbvab ol-bərr» adlanan Şənb Qazan vaxtı ilə 
böyük təlim-tərbiyə ocağı olmuşdur. Qazan xanın xüsusi göstərişinə 
görə burada elm və tədris işləri üzrə vəzifə tutanlar və işləyənlər 
dövrün ən böyük alim və kamil adamları sıralarından seçilməli idi-
lər. Bu barədə Xandəmirin qeydləri daha maraqlıdır. O, Şənb Qazan 
tədris ocaqlarının nizamnaməsinə işarə edərək yazır: “…qeyd olun-
muş şərtlərə bir neçə digər şərt də əlavə etmişdir. Birincisi budur ki, 
                                                 
1 «Həbib os-siyər» kitabında göstərilir ki, rəsədxana cihazlarının və kitabların tə-
miri üçün sərf olunacaq xərclərin ödənilməsi də Şənb Qazanın ümumi illik xər-
cində nəzərdə tutulmuşdu. 
 76
dövrün ən fazil və dahiləri hesab edilən ruhanilər, alimlər və filo-
soflar qeyd olunmuş boqelərdə vəzifə sahibi olaraq maaş alsınlar və 
onlar daim sakin olmalı, şəri zərurət olmadan qeybət etməməlidirlər”. 
Demək, Şənb Qazan təhsil ocaqları üçün müəllim heyətinin 
seçilməsinə ciddi fikir verilmişdir. Eləcə də burada xidmət etməyə 
cəlb edilmiş hətta əsrin ən məşhur ruhanilərinə, alim və filosoflarına 
belə üzürsüz səbəbdən iş başında hazır olmamaq qəti qadağan edil-
mişdir. Buradan Şənb Qazan təlim-tərbiyə ocaqlarında möhkəm 
əmək intizamının da mövcudluğunu görmək olur. 
Tarixi faktlar göstərir ki, XIV əsrin əvvəllərində Təbrizdə və 
Azərbaycanın digər şəhərlərində mədəni-maarif hərəkatı daha da 
qüvvətlənərək maarif əhəmiyyəti daşıyan bir sıra mühüm işlər gö-
rülmüş, yeni məktəb və mədrəsələr açılmışdır. Məsələn, həmin 
dövrdə Təbrizin elmi dairələrində Çin, Hindistan, Orta Asiya və 
ərəb ölkələrindən gəlmiş alimlərə daha tez-tez rast gəlmək olur. 
Dünya şərqşünaslarının diqqət nəzərində duran “Came ət-təvarix” 
kitabı da müxtəlif xalqların nümayəndələrinin iştirakı ilə Fəzlullah 
Rəşidəddinin rəhbərliyi altında bu dövrdə Təbrizdə hazırlanmışdır. 
1301-ci ildə Bakıda Cümə məscidi yanında tikilmiş mədrəsə də yeni 
təhsil ocaqlarından idi. 
Keçmişdə mədrəsələr, əsasən, məscidlərdə təşkil edilirdi. Ək-
sər hallarda bu kimi məscid və ya mədrəsələr özlərinin «molla» lə-
qəbi daşıyan adlı-sanlı baş müdərrislərinin adları ilə tanınırdılar. Po-
voljda yerləşən Molla Əbd üs-Saleh mədrəsəsi buna yaxşı nümunə 
ola bilər. “Molla” istilahından ümumiyyətlə müəllim, qismən mü-
dərris və alim mənasında da istifadə edilmişdir. “Hər oxuyan molla 
Pənah olmaz” sözlərində “molla” məhz alim və bilikli mənasında iş-
lənmişdir. 
Beləliklə, yuxarıdakıları nəzərə alaraq, demək olar ki, XIV əs-
rin əvvəllərində Azərbaycanda tikilmiş Molla Əhməd məscidi, Mol-
la Nəsrulla məscidi və bu kimi “Molla” titulunu daşıyan digər məs-
cidlər də vaxtı ilə təlim ocaqları olmuşdur. 
«Rəbe Rəşidi» tədris ocağı. Orta əsrdə ən böyük elm və təh-
sil ocağı olan «Rəbe Rəşidi» də məhz bu dövrdə Fəzlullah Rəşiddə-
 77
dinin (1247 – 1318) təşəbbüsü ilə Təbrizin yaxınlığında təşkil ol-
muşdur. Əlbəttə, bu zaman Təbriz elmi mərkəz kimi bir sıra mühüm 
mədrəsələrə malik idi. Lakin bu mədrəsələr sırasında «Rəbe Rəşidi» 
xüsusi bir mövqe tuturdu. «Rəbe Rəşidi» müxtəlif ixtisaslar üzrə ali 
məktəblərdən ibarət idi və əslində, darülfünun şəhərciyi tipində ti-
kilmiş elm və təhsil məntəqəsi idi. Burada din, fəlsəfə, təbiiyyat, nü-
cum fakültələri ilə bərabər, tibb şöbəsi də var idi. «Rəbe Rəşidi»nin 
müxtəlif fakültələrində tədrislə 450-dən çox müəllim məşğul olurdu 
və cəmi 7000 tələbə təhsil alırdı. 
Rəşidi adına darülfünun haqqında yalnız iki əlyazma bizə qə-
dər gəlib çatmışdır. Bu iki mühüm sənəd «Rəbe Rəşidi» darülfünu-
nu haqqında az-çox təsəvvür əldə etməyə imkan verir. Həmin sə-
nədlərdən biri darülfünunun banisi olan Fəzlullah Rəşidəddinin1 Xa-
cə Sədəddinə yazdığı məktubdur. Digəri isə darülfünun haqqında 
onun tərtib etdiyi vəqfnamədir2. 
F.Rəşidəddinin oğlu Sədəddinə yazdığı məktub tədqiq etdiyi-
miz mövzu nöqteyi-nəzərindən daha çox maraqlıdır. Müəllif həmin 
məktubda «Rəbe Rəşidi» şəhərciyində 24 böyük karvansara, 1500 
dukan və 30 000 yaşayış evinin tikildiyini qeyd etmişdir. Məktubda 
verilən məlumatdan görünür ki, «Rəbe Rəşid»inin sakinləri peşələ-
rinə görə təsnif edilmiş, müəyyən küçələrdə və məhəllələrdə yerləş-
dirilmişlər. Məsələn, «Alimlər küçəsi» adını daşıyan küçədə 400 
nəfər alimin və «Tələbələr məhəlləsi»ində isə 1000 nəfər tələbənin 
yaşadığı göstərilmişdir. 
                                                 
1 Qazan xan və Sultan Məhəmməd Xudabəndənin hakimiyyət dövrlərində dövlət 
başçısı vəzifəsində işləyən Xacə Fəzlullah Rəşidəddin həkim, görkəmli ictimai-si-
yasi xadim, maarifpərvər və pedaqoq olaraq orta əsrin ən böyük tarixçilərindən 
biri kimi məşhur olmuşdur. Onun «Came ət-təvarix», «Ketab ət-tozihat», «Resa-
le-ye Sultaniyyə»; «Meftah əl-təfasir», «Mokatebat-e Rəşidi» adlı əsərləri var. 
1248-ci ildə Həmədanda anadan olmuş, 1318-ci ildə şaqqalanmışdır. 
2 Bu vəqfnamə haqqında Tehranda nəşr edilmiş «Seyahətname-ye Şardən» eləcə 
də Minorskinin «Tarix-e Təbriz» adlı kitablarında geniş məlumat vardır. Məhəm-
məd-luy Əbbasi Şardənin fars dilinə tərcümə olunmuş səyahətnaməsinə yazdığı 
əlavədə göstərir ki, o, həmin vəqfnamənin əlyazmasını Təbrizdə şəxsən oxumuş-
dur. Təbrizin Surxab dağının ətəyində, 1299-cu ildə «Rəbe Rəşidin təsisinə baş-
lanmışdır.  
 78
«Rəbe Rəşidi»də həkimlər, cərrahlar və tibb tələbələrinin sa-
kini olduqları məhəlləyə «Moalece-ye moalecan», ruhanilərin yaşa-
dıqları yerə isə «Məhəlle-ye salehiyyə» adı verilmişdir. Göründüyü 
kimi, tibb müəllimləri və tələbələrinin yaşayış yerləri ümumi alim 
və tələbə məhəllələrindən ayrılır. Bu isə darülfünunda digər fakültə-
lərə nisbətən tibb fakültəsinin üstün mövqe tutmasını göstərir və ola 
bilsin ki, tibb müəllimləri və tələbələrinin ayrıca yaşamaları tibb fa-
kültəsinin xüsusi imtiyaza malik olmasını göstərən bir əlamət kimi 
qəbul edilmişdir. F.Rəşidəddin özü həkim olduğu üçün «Rəbe Rəşi-
di» də tibb elminə xüsusi diqqət yetirilməsi təsadüfi deyildir. «Rəbe 
Rəşidi»də tibb fakültəsinin üstün mövqe tutmasını müsbət bir cəhət 
kimi qeyd etmək lazımdır. Çünki tibb fakültəsini ilk sıraya çəkmək 
– bu, darülfünunda təbiət elmləri tədrisinin güclənməsinə səbəb ol-
maya bilməzdi. 
F.Rəşidəddinin məktubundakı bəzi qeydlərindən bu qənaətə 
gəlmək olur ki, darülfünuna daxil olan tələbələrin hamısından qəbul 
imtahanları alınmış, onların bilik səviyyələri dəqiq yoxlanılmışdır. 
Məktubda darülfünun tələbələri haqqında deyilir: «…hər biri bilik 
meydanında cəngavər və fəzilət səmasında ulduz olan min tələbəni 
«Tələbə məhəlləsi» adlanan məhəllədə yerləşdirdik...». 
F.Rəşidəddin həmin məktubunda «Rəbe Rəşidi»ni təsvir edə-
rək orada görülmüş tədbirlərdən və işlərdən də danışmışdır. Məktu-
bun məzmunundan aydın görünür ki, o, həmin məktubunda darülfü-
nunun təşkil edilməsi və işə başlaması haqqında oğluna məlumat 
vermişdir. Demək, F.Rəşidəddin həmin məktubunda darülfünunda 
yenicə təhsilə başlamış tələbələrdən danışmışdır. F.Rəşidəddinin bu 
tələbələrin hər birini «bilik meydanının cəngavəri» və «fəzilət sə-
masının ulduzu» adlandırmasından məlum olur ki, o, darülfünunda 
təhsilə başlamazdan əvvəl həmin tələbələr haqqında dəqiq məlumat 
almışdır. Bu fikir onun məktubun digər bir yerində yazdığı “…tələ-
bələrin istedad və meyillərinə müvafiq olaraq onların ictimai və də-
qiq elmlər sahələrində təhsil almalarını əmr etdik…” sözlərindən 
tamamilə aydınlaşır. 
 79
Darülfünuna daxil olan tələbələlərin bilik səviyyələrini və 
hansı elmə meyil göstərmələrini müəyyənləşdirmək, əlbəttə, onların 
biliklərinin qabaqcadan yoxlanılması nəticəsində mümkün ola bilər-
di. Bu da darülfünunda qəbul imtahanlarının keçirilməsi ehtimalını 
doğurur. 
“Rəbe Rəşidi”də tələbələr və müəllimlər mənzil ilə təmin edi-
lirdi. Təhsil pulsuz idi. Hətta tələbələr yaşayış xərcləri ilə təmin 
olunmaqdan əlavə, illik paltar və “sabun pulu” alırdılar. 
Müxtəlif müsəlman ölkələrindən “Rəbe Rəşidi”yə gəlmiş 
6000 tələbə haqqında məktubda deyilir: ”Korluq çəkmədən təhsil 
ala bilmələri üçün əmr etdik ki, onların yaşayış xərci Qostəntəniy-
yədən alınan vergilər hesabına təmin edilsin”. 
F.Rəşidəddin yay və qış fəsilləri üçün tədris binası kimi mü-
əyyənləşdirilmiş iki məsciddən vəqfnamədə danışaraq yazır: 
“…Orada yayda namaz qılırlar, dərs deyirlər və elmlərin təlimi ilə 
məşğul olurlar… digərində qışda namaz qılırlar, dərs deyirlər, təfsir, 
hədis və sair elmlərin tədrisi ilə məşğul olurlar”1. 
Yay və qış fəsilləri üçün ayrıca təlim binalarının nəzərdə tu-
tulması “Rəbe Rəşidi” təhsil mərkəzində tədrisin bütün il boyu da-
vam etdiyini göstərir. 
“Rəbe Rəşidi”də tədris işinin aparılmasına ciddi nəzarət yeti-
rilir və fakültələr üzrə tələbə qruplarının və müəllimlərin seçilməsi-
nə xüsusi fikir verilirdi. F.Rəşidəddin yazır: “Bu və ya digər tələbə 
qrupunun hansı müdərrisin yanında təhsil alacağını müəyyənləşdir-
dik…”, “…təbabəti öyrənmək üçün hər həkimə 10 nəfər istedadlı 
tələbə təhkim etdik”. 
Yuxarıdakı sözlərdən tibb fakültəsində hər tələbə qrupunun 10 
nəfərdən ibarət olması məlum olur. Lakin digər fakültələrin qrupla-
rında tələbələrin sayı 10 nəfərdən çox olmuşdur. Çünki əgər tibb fa-
kültəsində olduğu kimi, hər müəllimə 10 nəfər tələbə təhkim olun-
saydı, onda “Rəbe Rəşidi”də olan 450 müəllimin öhdəsində 4500 
nəfər tələbə olardı. Halbuki, “Rəbe Rəşidi” də təhsil alan tələbələrin 
sayı 7000 nəfər idi. 
                                                 
1 Vəqfnamədə tədris binası kimi bu iki məscid birlikdə «Rouze» adlandırılmışdır. 
 80
“Rəbe Rəşidi”də Şərqin müxtəlif rayonlarından tədris üçün ən 
yaxşı müəllimlər cəlb edilmişdi. F.Rəşidəddin tibb fakültəsindən 
danışarkən yazır: “Hindistan, Çin, Misir, Şam və digər rayonlardan 
gəlmiş 50 nəfər təcrübəli həkimə hər gün bizim darülşəfayə gəlmə-
ləri haqqında göstəriş verdik». 
“Rəbe Rəşidi”nin “Moalece-ye moalecan” adlı məhəlləsində 
sakin olan və xəstəxanada işləyən “Kəhhalan” (göz həkimləri), 
“Cərrahan” (cərrahlar) və ”Mocəbberan” (sınıqçılar), yuxarıdakı 50 
həkimdən fərqli olaraq, məktubda ayrıca qeyd edilmişdir. Əgər bu 
bölmələrdə təhsil alan tələbələr də nəzərdə tutulsa, “Rəbe Rə-
şidi”nin tibb fakültəsində 500-dən artıq tələbənin təhsil alması mə-
lum olur. Tibb fakültəsinin tələbələri “Darülşəfa” adlanan xəstəxa-
nada mühazirə dinləməklə bərabər, təcrübi məşğələlər də keçirdilər. 
Tibb fakültəsində əczaçılıq da ayrıca fənn kimi tədris olunurdu. 
Tibb fakültəsində təhsil müddəti 5 il idi. Bu müddətdən sonra 
tələbə öz müəllimindən yazılı icazə aldıqda təbabətə başlaya bilərdi. 
Vəqfnamədə bir fəsil ata-anasız uşaqların «Rəbe Rəşidi»-də tərbiyə 
edilmələrinə həsr olunmuşdur. Bu sənəddə ətabəkin1 vəzifələri və 
uşaqlarla keçiriləcək təlim-tərbiyənin məzmunu müəyyənləşdirilmiş 
və ətabəklərin, eləcə də uşaqların yaşayış yerləri göstərilmişdir. 
Vəqfnamədə ata-anasız uşaqların tərbiyəsi haqqındakı fəsil-
dən məlum olur ki, «Rəbe Rəşidi»də məktəbəqədər və məktəb tə-
lim-tərbiyə işləri də aparılmışdır. 
“Rəbe Rəşidi” də müxtəlif təlim ocaqlarından başqa, xəstəxa-
na, əczaxana, kitabxana2, kağız karxanası və sair bu kimi mədəni-
maarif təşkilatların mövcud olmasını vəqfnamədən müəyyən etmək 
olur. 
                                                 
1 Vəqfnamədə tərbiyəçi «Ətabək» adlandırılmışdır. 
2 «Rəbe Rəşidi» də iki kitabxana mövcud olmuşdur. Bu kitabxanalarda 60 000 
nüsxə nadir əlyazma toplanmışdır. Bu barədə Rəşidəddin yazır: «Müxtəlif elmlə-
rə, tarixə, şeir və hekayələrə və sairəyə aid İran, Turan, Misir, Qərb (Şimali Afri-
ka və İspaniya ölkələri) Rum, Çin və Hind ölkələrindən topladığım 60 000 nüsxə 
kitabın hamısını «Rəbe Rəşidi»yə vəqf etdim». 
 81
Rəbe Rəşidi darülfünunu XIV əsrin əvvəllərində islam aləmi-
nin ən böyük təlim-tərbiyə mərkəzlərindən biri olaraq nəhəng alim-
müdərris və tələbə heyətinə malik olmuşdur. Təəssüflə qeyd etmək 
lazımdır ki, Azərbaycan məktəb və maarif tarixində ilk darülfünun 
olan Rəbe Rəşidi bu günə qədər ətraflı öyrənilməmiş, onun elmi-pe-
daqoji fəaliyyəti işıqlandırılmamışdır. 
XIII əsrin axırları – XIV əsrin əvvəllərində monqol şahları tə-
rəfindən aparılan islahat Azərbaycanda bir sıra yeni qəsəbə və şə-
hərlərin də meydana gəlməsinə səbəb olmuşdu. O cümlədən hələ 
1290-cı ildə İlxan Arqun tərəfindən binası qoyulan Sultaniyyə1 şə-
həri, 1303-cü ildə səltənətə çatmış Sultan Məhəmməd Xudabəndə-
nin2 səyi ilə bütün İranda ən möhtəşəm bir şəhərə çevrilərək bey-
nəlxalq ticarətin ən böyük mərkəzləri səviyyəsinə qədər tərəqqi et-
mişdi. Sultan Məhəmməd Xudabəndə Təbriz, Marağa, Ərdəbil, İs-
fahan, Kirman, Şiraz və sair şəhərlərdən incəsənət, ədəbiyyat və elm 
adamlarını, görkəmli müdərrisləri, adlı-sanlı ictimai xadimləri, bö-
yük tacirləri və əhalinin ən bacarıqlı və işgüzar dairələrini şahlar qə-
rargahı adlandırdığı bu yeni şəhərə zorla köçürmüş və sakin etməyə 
məcbur etmiş idi. Sultan Məhəmməd şəhərin möhtəşəm olması və 
şöhrətlənməsi üçün bütün vasitələrdən istifadə edirdi. O, hətta Əmir 
əl-Mömenin Əli ibn Əbutalib və İmam Hüseynin məqbərələrini belə 
həmin şəhərə köçürtmək əzmində idi. 
Sultaniyyə mədrəsələri. İlk məxəzlərdə olan bir sıra faktlar-
dan bu nəticəyə gəlmək olur ki, Sultan Məhəmməd Sultaniyyə şəhə-
rini bütün islam aləminin yeganə ticarət, elm və təhsil mərkəzinə 
çevirmək məqsədilə dövrün bütün mədəni-maarif, yaşayış və asayiş 
şəraitinin burada təmin olunmasına xüsusi səy göstərmişdir. Məsə-
lən, həmin şəhərdə F.Rəşidəddin tərəfindən tikilmiş min evdən iba-
rət bir məhəllədə gözəl bir məscid, yüksək dərəcəli müdərrislərə və 
mükəmməl təhsil vasitələrinə malik olan bir mədrəsə və xəstəxana 
                                                 
1  Zəncan şəhərinin 40 kilometrliyində yerləşən Sultaniyyənin tikildiyi yer 1303 
– 1304-cü ildən qabaq “Şəhryaz”adlanarmış. “Sultaniyyə” – “Şahlar qərarga-
hı”mənasında işlənmişdir. 
2  Məhəmməd Qazan xanın qardaşıdır. 
 82
məhəllə sakinlərinin istifadəsinə verilmişdir. Şəhərin digər məhəllə-
ləri də dövrün bu kimi mədəni maarif ocaqları ilə təchiz olunmuşdu. 
«Həbib os-siyər» kitabında Sultan Məhəmməd tərəfindən Sultaniy-
yədə çoxlu məscid, Dar ol-qorra (Quran qiraət olunan ev), Dar ol-
hədis (hədis oxunan ev) və mədrəsə tikilməsi qeydə alınmışdır. 
Vaxtılə Sultaniyyə mədrəsələrinin görkəmli pedaqoqlarından 
olmuş Şəmsəddin Məhəmməd Amolinin yazdığına görə, şəhərin 
mərkəzində ”Sultan Məhəmmədin özü üçün tikdirdiyi səkkizmina-
rəli məqbərənin ətrafında yerləşən came, xanegah və mədrəsələrin 
tayını heç kim dünyada görməmişdir”. 
Sultan Məhəmməd məqbərəsinin nəzdində tikilmiş mədrəsədə 
10 müdərris, 20 müəyyed, 4 müəllim və 100 nəfər tələbənin sakin 
olduğu məlumdur. Hətta bu mədrəsədə sakin olan müəllim heyəti və 
tələbələrin maaşları da aşağıdakı qaydada müəyyənləşdirilmişdir: 
 
Müdərris 1500 dinar 
Müəyyed 750 dinar 
Müəllim 120 dinar 
Tələbə 120 dinar 
 
Şəmsəddin Məhəmməd Amoli Sultaniyyə şəhərində Sultan 
Məhəmmədin tikdirdiyi digər böyük və möhtəşəm bir mədrəsədən 
də xəbər vermişdir. O, yazır: “…eləcə də, Sultaniyyədə olduqca əla 
bir came və nəzdində xəstəxanası olan bir mədrəsə bina etmişdir ki, 
digər ölkələrdə heç birisinin misli tapılmaz”. 
Yəqin ki, Amolinin qeyd etdiyi bu mədrəsə “Həbib os-siyər” 
kitabında “Kərbas” adı ilə qeydə alınmış mədrəsədir. Çünki Xandə-
mirin Kərbas mədrəsəsi haqqındakı sözlərindən məlum olur ki, 
mədrəsədə Sultan Məhəmməd alim və müdərrislərin söhbət və mü-
bahisələrini dinləyirmiş. 
Kərbas mədrəsəsinə dövrün görkəmli alimləri cəlb edilmişlər. 
Onların arasında Kərbas mədrəsəsində müdərrislik edən alimlər – 
Mövlana Bədrəddin Şostəri və Mövlana Əzodəddin İci də var idi . 
 83
Sultaniyyə mədrəsələrində təhsil pulsuz idi. Kərbas mədrəsə-
sində təhsil alan tələbələrdən hətta 100 nəfəri yataqxana, “məkul” 
(yemək), “məlbus” (geyim) və sair lazımi vəsaitlə təmin olunurdu. 
Ş.M.Amolinin yazdığına görə, Sultaniyyə mədrəsələri F.Rəşi-
dəddinin rəhbərliyi altında tikilərək idarə olunmuşdur. Təbrizdə Rə-
be Rəşidi mədrəsələrində təlim-tərbiyə və maarif işlərinin zəngin 
təcrübəsini əldə etmiş F.Rəşidəddinin Sultaniyyə mədrəsələrinə rəh-
bərlik etməsi həmin mədrəsələrdə təlim işinin yuksək səviyyədə təş-
kil olunmasını bildirir. 
Ş.M.Amolinin qeydlərindən bizə çatdığı “Nəfayes əl-Fonun fi 
Ərayes əl-Oyun” adlı əsərindən məlum olur ki, o, özü həmin dövrün 
ensiklopedist alimlərindən biri kimi Sultaniyyə mədrəsələrində təd-
rislə məşğul olmuşdur. Amoli həmin əsərində, demək olar ki, icti-
mai və dəqiq elmlərin əsas sahələrindən, o cümlədən riyaziyyat, nü-
cum, fizika, kimya, psixologiya, pedaqoqika, ədəbiyyat, dilçilik, ta-
rix, ilahiyyət və sairədən bəhs etmişdir. 
Qeyd etmək lazımdır ki, “Nəfayes əl-Fonun fi Ərayes əl-
Oyun” kitabı mövzu və quruluşu etibarı ilə dərs vəsaiti formasında 
tərtib olunmuşdur. Həmin kitabda o zamankı ali məktəblərdə (məd-
rəsələrdə) tədris olunan bütün elmlər şərh edilmişdir. Buna görə də 
XIV əsr Azərbaycan mədrəsələrində və ümumiyyətlə, Yaxın və Or-
ta Şərq mədrəsələrində tədris proqramlarını müəyyənləşdirməyə, 
eləcə də o zamankı tələbələrin bilik səviyyələrini təsəvvür etməyə 
“Nəfayes əl-Fonun fi Ərayes əl-Oyun” əsəri imkan verir. 
 
 84
AZƏRBAYCANDA DÜNYƏVİ MƏKTƏBLƏRİN 
YARANMASI TARİXİ 
(VIII – XVIII əsrlər) 
 
VII əsrdə ərəb hakim dairələrində belə bir ümumi rəy hökm 
sürməkdə idi ki, “islam keçmişi (yəni özündən əvvəlki elmi irsi) 
məhv etməlidir”. VIII əsr islam ideoloqlarından Əbd ür-Rəhman 
Ozai (706 – 773) yazırdı: “Peyğəmbərin ardıcılları tərəfindən deyi-
lənlər elmdir, ondan başqa nə varsa, elm deyil”. Buna görə də 
“Peyğəmbərin ardıcılları Rum və İran üzərində qələbə çaldıqdan 
sonra belə bir qənaətə gəldilər ki, “…Qurandan başqa heç bir kitab 
oxunmasın”. Bu tələb ərəblərin qələbə çaldığı ölkələrdə dövlət qə-
rarı kimi tətbiq edilirdi. Lakin Quran hələ yazılı mətnlər və kitab 
şəklində tərtib edilmədiyindən, ilk ərəb ibtidai məktəblərində Quran 
ayələrinin və duaların şifahi öyrənilməsi, əzbərlənməsi təhsilin məz-
mununu təşkil edirdi. Bu vəziyyət ərəb istilasının ilk dövründə 
Azərbaycanda “məktəb” adı ilə fəaliyyət göstərən müsəlman tədris 
ocaqlarında təkrar olunurdu. Bu cəhətdən, müsəlman ibtidai mək-
təbləri ilk inkişaf dövründə Zərdüşt ibtidai məktəblərinə çox oxşa-
yırdı. 
Ərəb imperiyası milliyətcə ərəb olmayan xalqların mədəniy-
yət və elmi irsini məhv etmək niyyətində olsa da, buna nail ola bil-
mədi. Ərəb istilası müxtəlif xalqları vahid islam dövlətində birləş-
dirdi; Yunanıstan, Roma, Bizantiya, Hindistan, eləcə də Yaxın və 
Orta Şərq xalqları mədəniyyətlərini bir-birinə yaxınlaşdırdı. Bu və-
ziyyət islam alimlərinin gərgin fəaliyyəti hesabına elmi düşüncənin 
qarşısıalınmaz yüksəlişi ilə nəticələnərək ərəb irticasını geri çəkil-
məyə məcbur etdi. Həmin dövrdə islam alimləri bir-birinə qarşı du-
ran iki dəstəyə ayrıldılar: 1) Əshab-e hədis (bunlar öz tədqiqatların-
da hədis və rəvayətlərə istinad edirdilər); 2) Əshab-e rəy (bunlar əql 
və məntiqi əsas götürürdülər). Bu baxımdan islam maarifində elm-
lər iki əsas qrupda cəmləşdirilmişdi: 1. Ülum-e mənqul (dini elm-
lər); 2. Ülum-e məqul (dünyəvi və qismən də dini elmlər). Bu hadi-
sə təhsilin məzmununa təsir göstərməyə bilməzdi. VIII əsrdən təhsil 
 85
də dini çərçivədən müəyyən qədər kənara çıxmağa imkan taparaq, 
bir sıra dünyəvi fənləri əhatə etmişdir. IX əsrin ikinci yarısından eti-
barən bu vəziyyət Azərbaycan, İran və Orta Asiya xalqları içərisin-
də daha qabarıq şəkildə gözə çarpır. IX-X əsrlərdə kimya, təbabət, 
coğrafiya, riyaziyyat, nücum və fəlsəfə üzrə dünya şöhrəti qazanmış 
əsərlər yazılmışdır (Əl-Xarəzmi, M.Z.Razi və Əbu Nəsr Farabinin 
əsərləri bu qəbildəndir. Bu əsərlərdən bəziləri riyaziyyat və təbabət 
üzrə Avropa universitetlərində uzun müddət yeganə dərs vəsaiti ki-
mi istifadə edilmişdir). Bu dövrdə dünyəvi elmlərin təhsili və təbliği 
sahəsində Bəsrə şəhərində təsis edilmiş “Exvan üs-Səfa” cəmiyyəti-
nin fəaliyyəti Azərbaycan maarifi tarixində diqqəti cəlb edir. Cə-
miyyətin rəhbər heyətini təşkil edən beş nəfərdən biri, Əbdülhəsən 
Əli ibn Zəncani azərbaycanlı olmuşdur. Hicri 970-ci ildə cəmiyyət 
tərəfindən 51 risalə yazılıb bütün islam ölkələrində, o cümlədən 
Azərbaycanda yayılmışdır. Risalələr riyaziyyat, təbiiyyat, əqliyyat 
(ictimai elmlər), ilahiyyat bölmələrindən ibarət dörd sahəni əhatə 
edirdi. “Exvan üs-Səfa” müəllifləri bir sıra təlim-tərbiyə məsələləri-
nə toxunmuşlar. O cümlədən, idrak və təlim məsələsi ilə əlaqədar 
olaraq, təlim prosesinin mərhələlərindən danışmışlar. “Hesab bütün 
elmlərin anasıdır” – deyə, təhsilin hesabdan başlanması zərurətini 
qeyd etmişlər. Risalələrdə deyilir: “Şagird hesab elmini bilməsə, 
heç bir elmi başa düşməz, başa da düşsə, onun mahiyyətini dərk et-
məz…”. 
Risalələrdə həndəsə, nücum, məntiq, təbiiyyat, tibb, fəlsəfə və 
nəhayət, ilahiyyat elmlərinin öyrənilməsi məsləhət görülür. Beləlik-
lə, “Exvan üs-Səfa” cəmiyyəti tərəfindən təbliğ edilən tədris planın-
da dünyəvi elmlər birinci sıraya çəkilmişdir ki, bu da X əsrdə əqli 
tərbiyə sahəsində mütərəqqi dairələr tərəfindən irəliyə doğru atılmış 
mühüm addım idi. 
Əbu Əbdullah Məhəmməd Xarəzminin 976-cı ildə yazdığı 
“Məfatih ol-olum” adlı kitabında verilmiş elmlərin təsnifatından 
məlum olur ki, X əsrdə Orta Asiya, Qafqaz və İranda təhsil fənləri, 
əsasən, aşağıdakı hissələrə ayrılmışdır: 
a) Ülum-e Şərife (fiqh, kəlam, nəhv, ədəbiyyat, tarix); 
 86
b) Elm ül-Əcəm (fəlsəfə, tibb, riyaziyyat, mexanika, fizika, 
kimya). 
XI əsrin birinci yarısında yetişmiş bir sıra görkəmli alimlərin 
aldıqları təhsilin istiqaməti də maraqlıdır. Məsələn, İbn Sinanın 
(980 – 1037) təhsili, əsasən, dünyəvi elmlər istiqamətində olmuş-
dur. O, məntiq, riyaziyyat, təbiiyyat üzrə külli miqdarda dərs vəsaiti 
yazmaqla, əslində, həmin sahələr üzrə təhsil almaq üçün lazımi im-
kanlar yaratmağa çalışmışdır. 
XI əsrin əvvəllərinə qədər islam təhsil ocaqları üçün rəsmi 
tədris planı olmasa da, hər halda, qəti demək olar ki, ibtidai təhsil 
mərhələsi Quran qiraəti və qismən də, yazı və oxu ilə məhdudlaşır-
dı. Lakin təhsilin sonrakı mərhələlərində (orta və ali) tədris fənləri 
dini və dünyəvi elmlərə aid olan bilik sahələrindən seçilirdi. Özü də 
orta və ali təhsil müəssisələrində fənlərin dini və dünyəvi elmlər sı-
rasından seçilməsində məcburiyyət və məhdudiyyət tətbiq edil-
mirdi. Təlim edən və təlim alanların şəxsi meyillərindən asılı olaraq 
tədris fənlərinin seçilməsi könüllü idi. İslam ölkələrində, o cümlə-
dən Azərbaycanda tədris planları, demək olar ki, uzun müddət ər-
zində eyni məzmun daşımışdır. Məsələn, Bağdadda Əbdülhəmid 
(VIII əsr), Ünsür ül-Maali (XI əsr), Orta Asiyada Nizami Əruzi (XII 
əsr), İranda Nəsir əd-Din Tusi (XIII əsr), Azərbaycanda Məhəmməd 
Hinduşah Nəxçivani (XIV əsr), tərəfindən katiblik üçün lazım hesab 
edilmiş bilik sahələri arasındakı fərq, demək olar ki, yox dərəcəsin-
dədir. Həmin müəlliflər, əsasən, Quran ayələrinə, əxbar, əhadis, əm-
sal, əşar, nəsayeh, hekayət və sərf-nəhv sahələrinə yaxşı bələd ol-
mağı katiblər üçün zəruri hesab etmişlər. 
Beləliklə, təhsil planı islam ölkələri mədrəsələrində, təxmi-
nən, eyni olub, istər dini, istərsə də, dünyəvi elmləri və ya hər iki 
sahəni birlikdə əhatə edə bilərdi. XI əsrə qədər islam ölkələrində, o 
cümlədən Azərbaycanda təhsilin məzmununun belə bir inkişaf mər-
hələsinə çatması islamiyyətin ilk yüz illiyinə nisbətən çox mütərəq-
qi hadisə idi. Bununla bərabər, X əsrin əvvəllərindən başlayaraq, 
Bağdad xilafət aparatında mənqul elmlərin tərəfdarları məqul elmlə-
rin tərəfdarlarına tədricən üstün gəlirdilər. Buna görə də xilafət mər-
 87
kəzində dünyəvi elmlərin yayılmasına qarşı etirazlar olurdu. Bu hal 
İranda və Azərbaycanda XI əsrin əvvəllərindən ciddi şəkil almışdır. 
Həmin dövrdə fəlsəfə və məntiq tədris olunur, ümumiyyətlə, təcrü-
bə və əqli mühakimələrə əsaslanan bütün biliklər əleyhinə etiraz 
bayrağı qaldırılırdı. Yunan fəlsəfi fikrinin yayılması əleyhinə müba-
rizə XII əsrdə daha da şiddətlənir. Mədrəsələrdə dini fənlər üzrə təh-
sil alan tələbələrə geniş imkanlar yaradılır, dünyəvi elmlərin təhsili-
nə qarşı amansız cəza tədbirləri həyata keçirilir. 
İranda fəlsəfə əleyhdarlarına pedaqoji mütəfəkkirlərdən olan 
Əbu Hamid Qəzali (1059 – 1112) başçılıq edirdi. Qəzaliyə görə, di-
nin əsaslarına şübhə doğuran hər hansı elmin tədrisi təkfir olunma-
lıdır. O, “Exvan üs-Səfa” müəlliflərinin əksinə olaraq, hesab, hən-
dəsə və nücum elminin tədrisini “Fatehə-t-ül-ülum” əsərində qada-
ğan etmişdir. İranda və Azərbaycanda dünyəvi elmlərin öyrənilməsi 
və tədrisi əleyhinə mübarizəyə hətta bəzi görkəmli fars və Azərbay-
can şairləri də qoşulmuşlar. O cümlədən Sənai əqli inkişaf üçün fəl-
səfənin rolunu inkar edərək deyirdi: “Təkmilləşmək üçün fəlsəfə 
öyrənmək ağılsızlıqdır”. Xaqani Azərbaycanda yayılan yunan fəlsə-
fi fikrinin və materialist düşüncənin əleyhdarı kimi çıxış edərək, ri-
yaziyyatı ziyanlı elmlər sırasına daxil etmişdir. Xaqani Şirvani fəl-
səfəni və dəqiq elmləri “lohe edbar” (“bədbəxtlik lövhəsi”) adlandıra-
raq yazırdı: “Məktəblilərin qarşısına bədbəxtlik lövhəsi qoymayın”. 
Beləliklə, XI, XII və qismən də XIII əsrdə bütün islam ölkələ-
rində olduğu kimi, Azərbaycanda da istər-istəməz dünyəvi elmlərin 
təhsilinə qarşı kəskin mübarizə başlanmış, onların tədrisi müsəlman 
təhsil ocaqlarında qadağan edilmişdir. Mədrəsələrdə təhsil, əsasən, 
“Ülum-e şəri”lə (Quran, rəvayət, hədis, ənsab, fiqh, tarix, sərf, nəhv 
və ədəbiyyat) məhdudlaşdırılmışdır. Ancaq faktlardan məlum olur 
ki, bütün islam ölkələrində “Əshab-e hədis” tərəfindən başlanan bu 
ideoloji yürüş İranda və Azərbaycanda dünyəvi elmlərin təhsilini ta-
mamilə ləğv edə bilməmişdir. Həqiqət budur ki, VIII-X əsrlərdə, 
əsasən, Yaxın və Orta Şərq ziyalılarının, eləcə də Azərbaycan alim-
lərinin fəaliyyəti ilə yaradılmış intibah XI, XII, XIII və daha sonrakı 
əsrlərdə də öz təsirini saxlamışdır. Bu məsələyə “İslam mədəniyyət 
 88
tarixi” kitabının müəllifi ötəri toxunaraq yazır: “Abbasi xəlifələri in-
tibah dövründə elm və ədəbiyyatın toxumunu Bağdadda səpdilər. 
Onun meyvə və məhsulu tədricən Xorasanda, Reydə, Azərbaycanda 
və s. yerlərdə əldə edildi”. 
Məsələn, XI əsrin əvvəllərində məktəb və mədrəsələrdə təd-
risin ancaq dini biliklərlə məhdudlaşdırılması tərəfdarlarının qüv-
vətləndiyi və dünyəvi elmlər əleyhinə yürüşə başlandığı bir zaman-
da Əbu Reyhan Biruni (973 – 1048) yazırdı: “Varlıq dəyişmə və hə-
rəkətdədir”. Biruniyə görə, yaradan dəyişən materiyadır. Biruni tə-
biət hadisələrinin izahında materializmin dialektik qanunlarına ya-
xınlaşmışdır. O, nəzəri, elmi-fəlsəfi məsələlərin həll edilməsində 
İbn Sinadan daha irəli gedərək, Ərəstunun elmi-fəlsəfi fikirlərindəki 
boşluqları müəyyənləşdirirdi. Şübhəsiz ki, İbn Sina və Əbu Reyhan 
Biruni kimi alim-müdərrislərin dərslərində dünyəvi elmlərə daha 
çox rəğbət bəslənilir və tədris planında həmin dərslər əsas yer tutur-
du. İbn Sina və Biruninin şagirdlərindən olan XI əsrin bir sıra gör-
kəmli alimləri özləri dünyəvi elmlərin alovlu bayraqdarlarından 
olmuşlar. O cümlədən azərbaycanlı Əbdülhəsən Bəhməniyar ibn 
Mərzban məntiq, təbiyyat və metafizika tədrisi üzrə böyük bir dərs 
vəsaiti tərtib etmişdir. XII əsrdə Azərbaycan məktəblərində dünyəvi 
biliklərin təbliği Nizami Gəncəvinin əsərlərində də öz əksini tap-
mışdır. Onun “Xosrov və Şirin” poemasının “Xosrovun Şirin tərə-
findən elmə həvəsləndirilməsi” adlı hissəsi, demək olar ki, tamamilə 
dünyəvi biliklərin təbliğinə həsr edilmişdir. Nizami məktəb və məd-
rəsələrdə təhsilin ancaq mənqul elmlərlə məhdudlaşmasına qarşı çı-
xaraq “Öz övladına nəsihət” başlığı ilə yazdığı şeirində “Olum-e 
koneyn” ifadəsi ilə dini və dünyəvi elmlərin hər ikisinin təhsilini la-
zım bilmişdir. 
XIII əsrin əvvəllərindən monqolların İrana yürüşləri başlayır, 
nəhayət, 1258-ci ildə Bağdad xilafəti süquta uğrayır. Həmin tarix-
dən Yaxın Şərq ölkələrində məntiq və fəlsəfəyə xüsusi fikir verilir. 
Bu dövrdə Azərbaycan məktəb və mədrəsələrində dini elmlərlə ya-
naşı, dünyəvi elmlərin də tədris edilməsinə meyil artır. 1259-cu ildə 
təsis edilmiş Marağa rəsədxanasının nəzdindəki mədrəsələrdə Nəsi-
 89
rəddin Tusi, Fəxrəddin Marağalı, Şəmsəddin Şirvani, Qütbəddin Şi-
razi kimi böyük müdərrislər fəlsəfə, məntiq, riyaziyyat və nücum 
sahələri üzrə dərs deyirdilər. XIII əsrin ikinci yarısında Azərbaycan-
da və bütün İranda maarif işlərinə bilavasitə rəhbərlik edən Nəsirəd-
din Tusi əqli inkişaf və insan səadəti naminə dünyəvi elmlərin tədri-
sinə üstünlük vermişdir. 
Marağa rəsədxanasının müdərrisi, Qütb əd-Din Şirazi öz şa-
girdi Əbubəkr Məhəmməd ibn Əbubəkr Təbriziyə 1301-ci ildə ver-
diyi yazılı icazənamədən XIV əsrin başlanğıcında Azərbaycanda 
dünyəvi elmlərin təlim və təəllümünün tamamilə imkan daxilində 
olmasına şübhə yeri qalmır. Həmin icazənamədə deyilir: «… belə-
liklə, məqul və mənqul sahələrinə aid olan bütün əsərlərimi və ya 
onlardan hər hansı birisini düzgün hesab etsə, rəvayət etməyə icazə 
verdim». 
Zülfüqar Şirvaninin (1304-cü ildən sonra vəfat etmişdir) yaz-
dığı tərcümeyi-haldan məlum olur ki, onun yaşadığı dövrdə aşağı-
dakı bilik sahələri üzrə təhsil əhəmiyyətli sayılırmış: fəlsəfə, mən-
tiq, təbiiyyat, nücum, əczaçılıq, sərf-nəhv, ədəbiyyat, tarix, ilahiy-
yat, fiqh, təfsir, hədis, elme röya, rəməl və s. 
XIII əsrin II yarısı və XIV əsrin I yarısında əqli tərbiyə baxı-
mından təhsilin məzmunu sahəsində Azərbaycan ictimai fikrində 
irəliyə doğru xeyli dönüş əmələ gəlmişdir. Bu cəhət Əvhədi Mara-
ğalı (1274 – 1338) əsərlərində öz əksini tapmışdır. 
«Sənin bilik və elmin rəvayətdən başqa bir şey deyil» – deyə, 
Əvhədi mənqul elmlərin tərəfdarlarına gülərək dünyəvi biliklərin 
zəruriliyini bildirir. «Came-cəm» əsərində fəlsəfə, astronomiya, tə-
biiyyat, ictimaiyyat, ilahiyyat elmlərinin əsas məsələlərinə toxuna-
raq gənc nəslin təbiət hadisələrini və canlı aləmdə baş verən bütün 
fenomenləri öyrənməyə dəvət edir. 
XIII əsrin axırları və XIV əsrin əvvəllərində bir sıra dəqiq 
elmlər və fəlsəfə Azərbaycanın bəzi təhsil ocaqlarında, o cümlədən 
Təbrizdəki Rəbe Rəşidi darülfünununda tədris olunmuşdur. Bu hal 
Azərbaycanın bir sıra digər təhsil müəssisələrinə də aiddir. Məsələn, 
XIV əsrdə Azərbaycanın Sultaniyyə mədrəsələrində müdərris Şəm-
 90
səddin Məhəmməd ibn Məhmud Amolinin tədris vəsaiti kimi istifa-
də olunan “Nəfayes əl-fonun fi ərayes əl-oyun” adlı kitabında riya-
ziyyat, nücum, kimya, fizika, psixologiya, pedaqogika, ədəbiyyat 
nəzəriyyəsi, dilçilik, tarix, ilahiyyat və s.-dən bəhs edilmişdir. Bu 
vəziyyət cüzi fərqlərlə XV əsrin axırlarına qədər davam etmişdir. 
XVI əsrdə Səfəvilər dövründə dünyəvi elmlərin tədrisi sıxışdı-
rılmışdır. Ancaq bunu Səfəvilər hakimiyyətinin bütün dövrlərinə şa-
mil etmək olmaz. İran mətbuatında, o cümlədən “Tarix-e fərhəng-e 
İran” kitabında və “Ərməğan” jurnalında bu barədə böyük 
mübaliğəyə yol verilmişdir. Səfəvi şahları tərəfindən yeridilən dini 
siyasətlə əlaqədar, dini biliklər üzrə təhsil almaq imkanlarının 
genişlənməsi hesabına dünyəvi elmlərin təhsili 
məhdudlaşdırılmışdır. Bu dövrdə təhsil, əsasən, Quran qiraətini və 
təfsirini, fiqh, hədis, əxbarı əhatə edirdi. Bu vəziyyət Şah İsmayıl və 
Şah Təhmasib dövrü üçün (1501 – 1576) daha səciyyəvidir. XVI 
əsrdə qadağan edilmiş bilik sahələrindən üstüörtülü danışılarkən 
“Kolloho serrən” (“Hamısı sirdir”) ifadəsindən istifadə edilir, bu 
bilik sahələrinə yiyələnənlər isə, qabaqcıl ictimaiyyət tərəfindən 
fövqəladə şəxsiyyətlər kimi qiymətləndirilirdilər. “Kolloho serrən” 
ifadəsinin tərkibindəki səssizlərin hər biri sıra ilə (k-kimya, l-limiya, 
h-himiya, s-simiya, r-rimiya) sözləri bildirilirdi. Bilik sahələri bu 
adlar altında aşağıdakı 5 qrupa ayrılmışdı: 1) kimya; 2) limiya-
hesab, həndəsə, astronomiya, musiqi; 3) himiya-cəbr, geodeziya, 
mexanika; 4) simiya-sehr və cadu; 5) rimiya-tilsimat və neyrəncat 
(gözübağlıcalıq). 
Lakin XVI əsrin axırları XVII əsrin 60-cı illərinə qədərki 
dövrdə, daha doğrusu, I Şah Abbas və II Şah Abbas zamanında 
(1587 – 1667) dünyəvi elmlərin təhsili imkan daxilində olmuşdur. 
Məhz bunun nəticəsində XVII əsrin I yarısında elmi-fəlsəfi düşüncə 
sahəsində Yusif Qarabaği bir sıra əsərlər yazmışdır. Həmin dövrdə 
Sədrəddin Şirazinin (? – 1640) təbiət hadisələrinin izahına dialektik 
təfəkkür metodu ilə yanaşması daha çox diqqəti cəlb edir. Bu hal 
Səfəvi dövründə Şərq fəlsəfəsi sahəsində irəliyə atılmış mühüm ad-
dımdır. XVII əsr səyyahı Şardən İranda yunan fəlsəfəsinin tədris 
 91
edilməsindən danışmışdır. XVII əsrin digər səyyahı A.Olearyus 
qeyd edir ki, iranlılar hesab, həndəsə, fizika, nücum, tibb, şeir, əx-
laq, fiqh sahələri və Ərəstu fəlsəfəsi ilə çox maraqlanırlar. O, Şama-
xı mədrəsəsində coğrafiya, Evklid həndəsəsi və nücum elminin təd-
risini müşahidə etmişdir. XVII əsrin digər bir məşhur səyyahı Ta-
verniye İranda təhsil vəziyyətindən danışarkən yazır ki, təhsil “mən-
tiq, metafizika, fizika və riyaziyyat sahələri üzrə yüksək səviyyədə-
dir”. Taverniye İran mədrəsələrində Aristotel, Evklid, Ptolemey, 
Arşimeds, İbn Sina və N.Tusinin bəzi əsərlərinin dərs kitabları kimi 
tətbiq olunmasını qeyd etmişdir. 1640-cı ildə Azərbaycanı səyahət 
etmiş Övliyə Çələbi Təbriz mədrəsələri haqqında yazır: «Bu mədrə-
sələrdə bütün elmlərdən tədris olunur». Təbiiyyat elmləri, hesab, 
həndəsə, mexanika, optika, nücum və sair dəqiq elmlər sahəsinə aid 
Ptolemey, Menelaus, Oppolonyus, Teodos və digər qədim yunan 
alimlərinin əsərlərinin İranda mütaliə edilməsi XVII əsrdə burada 
olmuş bir çox fransız müəlliflərinin yazılarında qeyd edilmişdir. Sə-
fəvi dövrünün görkəmli müdərrislərindən Seyid Nemətulla əl-Hü-
seynin 1678-ci ildə ərəb dilində yazdığı tərcümeyi-haldan məlum 
olur ki, bu dövrdə dünyəvi elmlərin tədrisi dini elmlərə nisbətən önə 
çəkilmişdir. 
Yuxarıda deyilənlərdən aydın görünür ki, Səfəvi dövründə 
(XVII əsrdə) mədrəsələrdə sistem halına düşməsə də, hər halda, dini 
elmlərlə bərabər, dünyəvi elmlərin də təhsilinə fikir verilmiş və hə-
min sahələrə aid biliklərin əldə edilməsi qabaqcıl ictimaiyyətin diq-
qət mərkəzində durmuşdur. 
XVII əsrin axırlarından etibarən Səfəvi dövlətinin zəifləməsi 
və ölkənin daxili siyasətində ruhanilərin nüfuzunun daha da artması 
ilə əlaqədar, dünyəvi elmlər bilavasitə sıxışdırılmışdır. Hətta Nadir 
şahın zamanında (1736 – 1747) ruhanilərin nüfuzlarına qarşı sərt si-
yasət yeridilməsinə baxmayaraq, bütün XVIII əsr boyu təhsilin 
məzmunu dini çərçivədən kənara çıxmamışdır. Bu vəziyyət XIX əs-
rin II yarısına qədər Azərbaycanın məktəb və mədrəsələrində davam 
etmişdir. Bununla birlikdə Fətəli şah səltənəti dövründə Azərbaycan 
hökmdarı Abbas Mirzənin (? – 1833), eləcə də Nasir əd-Din Şahın 
 92
vəziri Əmir Kəbirin (? – 1852) təşəbbüsü ilə İran maarifinin müasir-
ləşdirilməsi ideyası Azərbaycanda təbliğ edilir və bu barədə cəsarət-
li addımlar atılırdı. Hətta həmin dövrün ən nüfuzlu müdərris və dini 
ideoloqlarından olan Molla Əhməd Nəraqinin (1771 – 1830) İran 
məktəb və mədrəsələrinin tədris planları haqqında mülahizələrində 
qeyd edir ki, o dövrdə dünyəvi elmlərin tədrisi qadağan edilməmişdir. 
Göründüyü kimi, əvvəlki dövrlərə nisbətən, XIX əsrin I yarı-
sında dünyəvi elmlərin təhsili əleyhinə dini-siyasi dairələr tərəfin-
dən ciddi və rəsmi təzyiqlər olmamışdır. Ancaq bu vəziyyət o za-
mankı məktəb və mədrəsələrin dini təhsil məzmunlarının dünyəvi 
istiqamətə yönəldilməsi işinə müsbət təsir edə bilməmişdir. 
XIX əsrin II yarısında, görünür ki, dünyəvi biliklərə qarşı 
məktəbxana dairələri tərəfindən, çox şiddətli hücum başlanmış, XII 
əsrdə olduğu kimi, yunan elmi adı altında hər cür fəlsəfi fikrin təd-
risi təhrif edilmişdir. Məsələn, Seyid Əzim Şirvaninin dünyəvi təh-
sil əleyhdarları adından istehza ilə dediyi “Hükəma qövlünün nədir 
səməri? – Qalmasın fəlsəfilərin əsəri!” şeirində, demək olar ki, vax-
tilə Xaqaninin dünyəvi təhsil əleyhinə yazdığı sözləri eynilə əks 
olunmuşdur. 
İran Azərbaycanında da vəziyyət belə idi. XX əsrin əvvəllə-
rində həm Güney, həm də və Güzey Azərbaycanda məktəbxana təh-
silinin məzmununa qarşı mübarizə yüksək inkişaf mərhələsinə çat-
mış və bu, həmin dövrün mətbuatında, xüsusilə, “Molla Nəsrəddin” 
jurnalında ən bariz şəkildə əks olunmuşdur. 
 
 
 
 
 
 
 
 
 
 
 93
ORTA ƏSR MÜTƏFƏKKİRLƏRİ 
 
Nəsirəddin Tusi 
(1201 – 1274) 
 
Nəsirəddin Tusinin həyatı. Məhəmməd Nəsirəddin Tusi 
1201-ci ildə fevral ayının 17-də Tus şəhərində tərbiyəçi ailəsində 
anadan olmuşdur. O, dövrünün məşhur Bəhram ağa nəslindəndir. 
Mənşə etibarı ilə Həmədan şəhərindən olan Tusinin atasının adı 
Məhəmməd, babasının adı Həsəndir. 
N.Tusi ilk təsilini atasından almış, sonra Şərqin bir sıra şəhər-
lərini səfər etmişdir. O, “Seyr və sülük” əsərinin müqəddiməsində 
qeyd edir ki, atası onu rizaziyyatçı dostu Kəmaləddin Məhəmmədin 
yanına dərs oxumağa göndərir, lakin müəllim səfərə çıxdığı üçün 
dərs yarımçıq qalır. 
Nəsirəddin Tusi uzun müddət Tus şəhərində yaşamış, sonra 
Bağdad, Kufə, Bəsrə, Təbriz, Marağa, Mərv, Naxşıvan və digər şə-
hərlərə səyahət etmişdir. Şərqin məşhur mədəniyyət mərkəzi hesab 
olunan “Əşariyyə” (Xorasan şəhəri) və “Nəsriyyə” (Nişapur şəhəri) 
mədrəsələrində təhsilini tamamlamışdır. 
Nəsirəddin Tusi uzun müddət Kuhistanda Ələmut qalasında 
yaşamışdır. Bura İsmaililər təriqətinin mərkəzi idi, onlar burada dini 
ideyalarını zorla qəbul etdirməkdən ötrü ədalətsiz işlər görürdülər. 
Nəsirəddin Tusi bu işləri “Əxlaqi-Nasiri” əsərinində qeyd etmiş, 
oradakı hadisələri cəhənnəm oduna bənzətmiş, özünü cəhənnəmin 
ortasından xilas etmək üçün yollar axtarmışdır: "Ey allah! Məni 
bədbəxtlik qoşununun tapdağından və əzab-əziyyət yuvasından xi-
las et". O hətta İsmaililərlə əqidəsinin üst-üstə düşmədiyini yazırdı. 
Lakin məcbur olub onlara xidmət edirdi. Özünü cismən onların ya-
nında, ruhən uzaqlarda görürdü. 
A.Bakıxanov “Gülüstani-İrəm” əsərində qeyd edir ki, Hülakü 
xan Nəsirəddin Tusinin xahişi ilə rəsədxana tikilməsinə izn verir. 
Bunun üçün Tusi gözəl və hündür bir yer seçib əzəmətli binanı tik-
dirir. Bu akademiyaya alim və bilikli adamları cəlb edir və ən böyük 
 94
kitabxananı yaradaraq, qiymətli kitabları Bağdad, Dəməşq, Mosul, 
Xorasan və digər yerlərdən toplayıb gətirtdirir. 
Məhəmməd ibn Şakir yazırdı: “Marağada Xacənin (Nəsirəd-
din Tusinin – G.E.) topladığı kitabların sayı 400 mindən artıq idi”. 
V.Bartold Marağa rəsədxanasının Tusinin köməyi ilə qiymətli ci-
hazlarla təmin olunmasını, böyük bir kitabxanaya çevrilməsini, ast-
ronomiya elminin inkişafında böyük rol oynadığını qeyd etmişdir. 
Nəsirəddin Tusinin üç oğlu olmuşdur: Sədrəddin Əli, Əsiləd-
din Həsən və Fəxrəddin Əhməd. Onlar atalarının ölümündən sonra 
rəsədxananın işini davam etdirmişlər. Nəsirəddin Tusi 1274-cü ildə 
Bağdad şəhərində vəfat etmişdir. 
Nəsirəddin Tusinin fəlsəfəsi. Tusinin bu və ya digər qəbildən 
olan əsərlərinin meydana çıxmasında yunan və şərq fəlsəfi məktəbi-
nin güclü təsiri һiss olunur. Yunan mütəfəkkirlərindən Aristotelin, 
Platonun, Ptolomeyin, Nikomaxın, Falesin, Anaqsaqorun və şərq 
filosoflarından Fərabinin və İbn Sinanın adlarına və müdrik söz-
lərinə tez-tez rast gəlməyimiz fikrimizi bir daһa təsdiq edir. 
Mütəfəkkir, aləmin yaranmasında və mövcudatın inkişafında 
varlığa və ağla yüksək qiymət verərək demişdir: “Ağıl və can yara-
dılışın birincisidir. Ondan sonra doqquz dövr edən fələk (Planet – 
G.E) vardır. Bunlardan sonra dörd ünsür (su, od, torpaq, һava), son-
ra isə mədən (mineral), nəbatat (bitki) və һeyvanat (canlı aləm) 
meydana gəlmişdir”. 
Tusi dörd ünsürdən biri olan torpağı ən aşağı mərһələ, odu isə 
ən yüksək mərһələ һesab etmişdir. O, dörd ünsürü “analar” (ümmə-
һat) adlandıraraq yazır: “Analar”ın ən aşağı mərtəbəsində torpaq, 
ondan yuxarı mərtəbəsində su, sonra hava, sonra isə od yerləşmiş-
dir. Bu “analar”dan da (yəni dörd ünsürdən) yüksək mərhələ isə kai-
nat hesab olunur. Həmçinin “törəmələr”in ən aşağı mərtəbəsi mə-
dən, yüksək mərtəbəsi isə nəbatatdır. Bu da öz növbəsində, һəm 
mədənə, һəm də “analar”a üstün gələrək, onları özünə tabe edir. Bu 
səbəbdən nəbatat inkişaf edir. Nəbatatdan yüksək mərһələ isə һey-
vanat aləmidir. Bu da mədəndən, nəbatatdan və “analar”dan üstün 
olaraq, onları özünə tabe edir, nəbatatı öz xörəyinə çevirir. Heyva-
 95
nat aləmindən yüksək mərһələ isə insandır. Bu da öz növbəsində, 
һeyvanatdan, nəbatatdan, mədəndən və “analar”dan üstün olaraq, 
onları öz cisminə tabe edir. 
İnsan öz ağlı və nitqi ilə dörd ünsürdən: mədəndən, nəbatat-
dan və һeyvanat aləmindən fərqlənərək, çoxlu elmlərin və inçə sə-
nətlərin meydana çıxmasında xüsusi məһarətə malikdir”. 
Gördüyümüz kimi, Tusi bu məsələlərin təhlilində real varlığa 
əsaslanmışdır. O, real varlıqda mövcud olan dörd ünsürün vəһdət 
təşkil etdiyini və bir-birini tamamladığını göstərərək yazırdı: 
“Odun, һavanın, suyun və torpağın maddəsi bir substansiyadan iba-
rətdir”. 
Təbiətin inkişafını һəmişə maddi vəһdətdə götürən Nəsirəddin 
Tusi özünün bəzi fəlsəfi mülaһizələrində daһa maraqlı müddəalar 
irəli sürmüşdür. Bunlar içərisində maddənin bir formadan başqa for-
maya çevrilərək, itməməsi һaqqındakı fəlsəfi müddəası, xüsusi 
olaraq diqqəti çəlb edir. O, deyir: “Əgər bir adam diqqətli və kamil 
bir tədqiqatçı gözü ilə maddələrin dəyişməsinə və tərkiblərin dağılıb 
yenidən birləşməsinə, onlar arasındakı çevriliş və ziddiyyətlərə nə-
zər salsa, maddələr mübadiləsindən, yaranıb yox olma proseslərin-
dən xəbərdar olsa, ona məlum olar ki, dünyada heç bir şey tam 
şəkildə məһv olmur. Bəlkə onun forması, vəziyyəti, tərkibi, qurulu-
şu, rəngi, keyfiyyəti ya müştərək bir varlığa və ya bir maddəyə çev-
rilir. Məsələn, su һava olur, һava da od. Bu üç һala düşə bilən mad-
də çevrilmə yolu ilə üç halda mövcuddur, əks һalda suyun havaya, 
havanın suya çevrildiyini demək olmaz. Çünki əgər bir varlıq məһv 
olsa, onunla ümumi əlaqəsi olmayan başqa bir varlıq əmələ gəlsə, 
onda “bu varlıq o varlığa çevrildi” demək olmaz və o maddə, key-
fiyyəti dəyişilmiş yeni maddə olar, çünki cismi varlıqların məһv ol-
maq qabiliyyəti yoxdur”. 
Nəsirəddin Tusi insan ağlının iki formada olduğunu qəbul et-
mişdir: nəzəri və əməli. Mütəfəkkir bu iki formanın dörd şəklə ma-
lik olduğunu da söyləmişdir: həyulani ağıl (potensial ağıl), kəsb 
edilmiş ağıl, vərdiş һalını almış ağıl, faktiki ağıl. 
 96
Dahi mütəfəkkirə görə, həyulani və faktiki ağıl nəzəri ağlın 
şəkli, kəsb edilmiş və vərdiş һalını almış ağıl isə əməli ağlın şəklidir. 
Məlum olduğu kimi, bu məsələyə istər Tusidən qabaq, istərsə 
də sonra yaşamış mütəfəkkirlər toxunmuş və bunu müxtəlif şəkildə 
şərһ etmişlər. Bir qismi ağlın iki formasını, digər qismi dörd forma-
sını və s. qəbul etmişdir. 
Nəsirəddin Tusinin pedaqoji görüşləri. Ordubadda yerləşən 
mədəniyyət sarayının başındakı kitabədən bəlli olur ki, hökümət iş-
ləri Nəsirəddin Tusi nəslinin əlində idi. Ona görə də Şah İsmayıl, 
Şah Təhmasib həm də Tusinin xatirinə bu ailəyə etiram bəsləyirdi. 
İstər Qərbdə, istərsə də Şərqdə Tusini pedaqoji sahədə gör-
kəmli alim kimi tanımışlar. Tusinin dünyagörüşünə Aristotelin bö-
yük təsiri olmuşdur. Aristotel kimi, Tusi də elmlərin vahid sistemini 
yaratmaq istəmiş, elm sahələrini nəzəri, yaradıcı, təcrübi kimi bö-
lüşdürmüşdür. 
Ömrünün 3/4-nü Azərbaycan mədəniyyətinin və maarifinin 
tərəqqisinə həsr etmiş Nəsirəddin Tusi 150-ə yaxın əsərin müəllifi-
dir. Onun elm, əqil, idrak, söz haqqında fikirləri “Əxlaqi-Nasiri”, 
“Adabul-mütəllim”, “Təlimül-mütəllim”, “Tənsuqnamey-Elxani”, 
“Ovsaful-Əşrəf”, “Cənahül-məzamin fi elmi fəlsəfə”, “Cəvahirna-
mə”, “Etiqadat”, “Kitabi-mədarik”, “Risaleyi-müxtəsər” və s. kimi 
risalələrində əks olunmuşdur. 200-ə yaxın əsər və mənzumələrində 
indi də əhəmiyyətini itirməyən fikirləri ilə məşhur olan Tusi elmə 
yüksək qiymət verir, onu “binayi-Vətənin özülü” adlandırırdı. Tusi-
nin fikrincə, idrak və elm dünyanı bütün canlılardan ayırıb yer üzü-
nün ətrafı dərəcəsinə qədər yüksəltmişdir. Tusiyə görə, insanın var-
lığı o vaxt kamil hesab olunur ki, o, elm və əməldən ibarət olsun. 
Ədib hikmət əməlini iki yerə bölüb birinci yerə elmi, ikinci yerə isə 
əməli aid edir. O, insanı istər maddi, istərsə də mənəvi aləmində 
yüksək rol oynayan elmi yüksək qiymətləndirirdi. Qeyd edirdi ki, 
elm elə bir fövqəlbəşər şeydir, onu bütün təamlardan üstün tutmaq 
lazımdır. Nəsirəddin Tusi öz dövründə davam edən məktəb, mədrə-
sə, dəbistanlarla bərabər, xəttatlıq, musiqi, ticarət və s. kimi tədris 
müəssisələrində təhsil məsələlərinə diqqət yetirir. O, təlimin üsul-
 97
ları, prinsiplərinə aid "Təlimin yolları" adı altında praktik olaraq 
məlumat vermişdir. Tusiyə görə, təlim yalnız öyrədilən şeyləri mə-
nimsətməklə kifayətlənməməyi, həm də öyrənilənləri yaşatmalı, gə-
ləcək nəslə verməyi qarşısına qoymalıdır. 
Alim hər şeyə: hadisəyə, cəmiyyətə, tərəqqiyə real nəzərlə 
baxmış və bu baxımdan, tədrisə, təlimə və təhsilə də eyni qiymət 
vermişdir. Tusinin tədris və təlimə verdiyi təhlil göstərir ki, o, ya 
uzun müddət müəllimlik etmiş, ya da uzun müşahidə və təcrübələr 
aparmışdır. Çünki tədris və təlim məsələlərini dərin incəliyinə qədər 
şərh etmişdir. Onun fikirləri yunan filosoflarının fikirləri ilə səsləş-
mişdir. Tusi təlimin tərbiyəedici prinsipə aid olmasını ədəbdən və 
əxlaqdan danışarkən diqqətə çatdırırdı. Göstərirdi ki, təlim yalnız 
öyrədilən şeyləri mənimsəməklə kifayətlənməməli, həm də öyrəni-
lənləri yaşatmalı və gələcək nəslə verməyi qarşısına məqsəd qoyma-
lıdır. Tusi bütün qeyd olunları “təlimin yolları” prinsipi kimi dəyər-
ləndirir, “kəlam elmi”ni tədris edən müəlimləri digər elmlərdən baş 
çıxara bilmədikləri üçün tənqid edir, onları başqa elmlərdən baş çı-
xarmağa sövq edir. Göstərir ki, təlim yalnız ondan ibarət deyil ki, 
bir elmi öyrənəsən, ona yiyələnəsən. Əsas məsələ budur ki, cəmiy-
yətdə hadisələri qiymətləndirə biləsən. Tusi tədris və təlimdə “ümu-
mi və xüsusi qism” deyərək elmi baxımdan bu iki mənanı şərh edir, 
yəni izhar etmə, təhlil, tərkib, sual-cavab və s.-ni təlimin özülü, tə-
məli adlandırır. O, öz dövründə və öz dövrünə qədər bütün fərdi tə-
limləri rədd edir. Yalnız əsl elmləri öyrətməyi təklif edir. Tusinin fik-
rincə, insan səlist, düzgün, həsdlərə bais olan nitqə malik olmalıdır. 
Göründüyü kimi, Tusiyə görə tədris və tərbiyə müəllimsız 
mümkün deyil. Tədris və maarif inkişaf etdikcə müəllimim fəaliy-
yəti də aktivləşir. “Bu prosesin peyğəmbəri müəllimdir” fikri Tusi-
nin bütün pedaoji yaradıcılığında hər zaman diqqətə çatdırılmışdır. 
Tusi yazırdı: “Uşağın müəllimi ağıllı, idraklı, yüksək insani hisslər 
ustadı olmalıdır. O, uşaqların həvəs, meyil və əhval-ruhiyyəsinə bə-
ləd olmaqla bərabər, şirindilli, vüqarlı, təmizkar və qabil (qabiliy-
yətli) olmalıdır. O yalnız mütəəllimlərin deyil, valideynlərin də tər-
biyəçisidir. Müəllim həm uşaq həm də valideynlər üçün sükançı və 
 98
istiqamətləndiricir. Çünki hər kəsin müxtəlif meyli və marağı möv-
cuddur. Onun istiqamətləndirilməsi müəllimdən asılıdır”. 
XIII əsrdə pedaqoji terminlər Tusi tərəfindən islah edilmişdir, 
bu fəaliyyət bir də XIX əsrdə L.N.Tolstoy tərəfindən aparılmışdır. 
Tusinin 12 adda risalə və dərslikləri var idi. Onun “Əxlaqi-
Nasiri” əsəri 21 dilə tərcümə edilmişdir, orta əsr məktəblərinin və 
müəllimlərinin masaüstü kitabına çevrilmişdir. 
700 – 800 il bundan əvvəl yazılmış Tusi əsərləri indiyədək ya-
radıcılıq, məktəb sahəsində geniş yayılmışdır. Bunları bizə gəlib ça-
tan və hələ də öz əhəmiyyətini itirməyən 100-ə yaxın əsəri təsdiqlə-
yir. Tusinin yaratdığı incilər zəmanəmizə gəlib çatmışdır, onu aqil 
və müdrik fikirlər müğənnisi və əxlaq nəzəriyyəçisi adlandırmağa 
əsas vermişdir. 
Tusiyə görə, yaxşı təhsil insanı yalnız əqli cəhətdən deyil, 
həm də mənəvi, əxlaqi cəhətdən də yüksəltməlidir, onu hazırcavab 
və alicənab fərd kimi formalaşdırmalıdır. Deməli, belə insanlar də-
qiq ixtisaslar qazanaraq düşüncələr vasitəsilə gözəl sənətlər əldə 
edir, vətənin tərəqqisini təmin edirlər. Ona görə əqlsiz insanın qəl-
bində bədxah meyillər kök salar, bəla və bədbəxtlik gətirər. 
Tusi qeyd edir ki, “əxlaq cəmiyyətin tərəqqisinə, onun dəyiş-
məsinə əsl mənada təsir göstərə bilməz, yalnız idrakla birləşdikdə o 
(yəni əxlaq) qüvvət və qüdrət kəsb edir”, “insanın tərbiyəsi yalnız 
yaşa dolduqdan, özünü anladığı vaxtdan deyil, hələ rüşeym halında 
olandan başlamalıdır”, “elm insanları üzə çıxarmaqda tərbiyə ilə 
müştərək olduqda çaşdırır”. 
Tərbiyə işində adamları təbəqəyə ayırır, ilk təbəqəyə “əhli-qə-
ləm” (ziyalılar), ikinci təbəqəyə “əhli-şəmşir” (hərbiçilər), üçüncü 
təbəqəyə “əhli-müamilə” (tacir və alverçilər), dördüncü təbəqəni isə 
“əhli-məzriyə” (əkinçi və sənətkarlar) adlandırır. Tusi həmin dörd 
təbəqənin adamlarının əxaqının müxtəlif olduğunu qeyd edir. 
Tusi qeyd edir ki, “tərbiyə insanla yaranmış, insanla davam 
edir və bu şəxs öldükdə o da yekunlaşır”, “tərbiyə yalnız ailədə yaş-
larında verilməməli, böyüklükdə də zəruridir”. 
 99
“Ata-ana övladın əmələgəlməsində və böyüməsində ilk səbəb-
kardır, onların sayəsində övlad cismi-kamala çatır, yeyib-içir, mü-
hafizə və qayğı ilə əhatə olunur”. 
“Çətin məsələləri aydınlaşdıran, sənət, müsiqi və maddi ne-
mətləri hüsulə gətirən insanın rəvac və inkişafına, əxlaqca saf və 
gözəl olmasına, bütün sənətlərdən baş çıxarmasına, ona irəliləmək 
üçün yol gtöstərən, bağlı qapıları açan, sirlərə agah edən bir şey var-
sa, o da elm və onu öyrənməkdir. Elm insanı mənəviyyatca gözəl-
ləşməsində va kamilləşməsində, həyati təcrübəsinin zənginləşmə-
sində müstəsna əhəmiyyət kəsb edir”. 
Tusi beynəlmiləlçiliyi həm pedaqoji, həm də fəlsəfi əsərlərin-
də daha qabarıq vermişdir. O, insanları bir-birinə arxa, kömək gös-
tərməyə çağırırdı. Ayrıseçkiliyi görmək istəməmişdir. “Divan”ında 
xalqlar arasında səmimiyyət, nəsillər arasında sıx əlaqə, bir-birini 
anlama, idrakla, elm və savadla davranmaq və s. ilə bağli mütərəqqi 
fikirlər söyləmişdir. İki hissə, 240 səhifədən ibarət olan bu əsərdə 
yoldaşlıq, dostluq, həmrəylik və s. haqda qiymətli beytlər çoxdur. 
Məhəmməd Nəsirəddin Tusi XIII əsrdən başlayaraq son orta 
əsrlərə kimi bir sıra görkəmli riyaziyyatçıların, astronomların, mü-
dərris və müəllimlərin, filosofların, iqtisadçıların, ədiblərin və s. 
müxtəlif yaradıcılıq sahiblərinin istiqamətvericisi, ruhi qidası və ör-
nəyi olmuşdur. 
O, bütün elmlər, xüsusən pedaqogika tarixində orta əsrlərin bu 
sahədə sükut buzunu sındırmış ilk orta əsr pedaqoqudur. 
 
Əvhəd-əd-din Əvhədinin  
təlim-tərbiyə haqqında fikirləri 
(1274-1338) 
 
Görkəmli sənətkarlarımız Xaqani, Nizami, Tusinin davamçısı 
kimi şöhrət tapan Əvhədi Marağayi təlim-tərbiyə sahəsində ön xət-
də getmişdir. XIII-XIX əsr Azərbaycan məktəbi və pedaqoji fikrinin 
inkişafında özünəməxsus xidmət göstərən və pedaqoji fikir salna-
 100
məsində öz adını tərbiyə müğənnisi kimi həkk edən şəxsiyyətlərdən 
biri olmuşdur. 
Əvhəd-əd-din Əvhədi 1274-cü ildə Marağa şəhərində anadan 
olmuş, ilk təhsilini burada almışdır. Onun boya-başa çatmasında və 
təhsilində Tusinin təşkil etdiyi rəsədxananın böyük rolu olmuşdur. 
Əvhədi də Tusi məktəbinin yetirmələrindən biridir. Uzun müddət 
qəribçilikdə yaşamasına baxmayaraq, öz məhəbbətini, istəyini Azər-
baycandan əsirgəməmişdir, poetik yaradıcılığında xalqın adət-ənə-
nələrinə öz müsbət şərhini vermişdir. Əvhədi həmişə ehtiyac içində 
yaşamış, bir parça çörək üçün müxtəlif yerlərə üz tutmuş, nəhayət, 
Xacə Məhəmməd ibn Rəşidin sənət sahədə xidmətlərindən xəbər tu-
tub 59-60 yaşlarında vətənə (Marağaya) qayıtmışdır. Bu münasibət-
lə yazırdı: “Mənim də bəxt ulduzum ucalmağa başladı, işim də bə-
xim kimi rövnəq tapdı”. 
XIII-XIV əsrlərdə Azərbaycan dilində 200-dən çox görkəmli 
mütəfəkkir insan yazıb-yaradırdı. Onlardan biri də Əvhədi Marağa-
yı idi. Onun əsərləri, xüsusən “Cami-Cam” əsəri sırf pedaqoji sahə-
yə xidmət edirdi. Əsərdə, “Tövhid” və “Münacat” başlıqları adı al-
tında verilmiş fəsillərdən başqa, digər fəsillər sırf təlim-tərbiyədən, 
əxlaq və adətlərdən, əmək, bədii, əqli və s. məsələlərdən bəhs olu-
nurdu. Əvhədinin “Cami-Cəm” pedaqoji əsəri yalnız öz dövründə 
deyil, XIII-XVI əsrlərdə də əl-əl gəzərək İran, Qahirə, Hindistan, 
Ərəbistan, İstanbul kimi Şərq ölkələrində, Paris kimi Qərb ölkələ-
rində tərcümə edilərək oxunmuşdur. Bertels “Cami-Cəm” əsərini 
Şərqdə böyük müvəffəqiyyət qazanıb geniş yayılmış bir sıra şairlə-
rin yaradıcılığına təsir göstərmiş qiymətli vəsait kimi şərh etmişdir. 
Yaxın Şərq xalqları ədəbiyyatı, o cümlədən klassik Azərbay-
can ədəbiyyatı nümayəndələri Xaqani Şirvani, Əssar Təbrizi, Saib 
Təbrizi, İmadəddin Nəsimi, Mücirəddin Beylaqani, Seyid Əzim Şir-
vaninin əsərləri, o cümlədən Əvhədi Marağayinin əsərləri tam tər-
cümə olunmamışdır. 
Həcmi 9142 misradan ibarət olan “Cami-Cəm” əsəri fars di-
lindən Qulamhüseyn Beqdeli və Xəlil Həmidoğlu tərəfindən ana di-
limizə tərcümə olunmuşdur. Əsər didaktik cəhətdən Əvhədinin sələ-
 101
fi olan Nizaminin, sufi təriqəti cəhətdən isə Sənai Qəznəvinin “Hə-
daiqül-həqayiq” əsərinin təsiri ilə yazılmışdır. Əvhədinin yaradıcılı-
ğında böyük yer tutan “Cami-Cəm” poeması maarif sahəsində də-
yərli əsər hesab olunur. 
Əvhədinin yaradıcılığına Nəsirəddin Tusininin əsərləri təsir 
etmişdir. “Dəhnamə” əsərini Nəsirəddin Tusinin nəvəsi Xacə Ziya-
əddin Yusifə itfah etmişdir. 
 
Bu uzaq göylərin sirlərini biz 
Dərk edə bilmirik yəqin elmsiz, – 
 
misraları nücum elminə işarə edir və səma cisimlərinin sirləri-
ni öyrənməkdə elmin rolunu vurğulayır. 
Tisi yaradıcılığında hər zaman diqqəti çəkən “Sən ancaq bilik-
lə yüksələ bilərsən” ifadəsindən istifadə edərək Əvhədinin “Cami 
Cəm” əsərində yazdığı aşağıdakı beytlər onun yaradıcılığında bö-
yük mütəfəkkirin təsirini təsdiq edir: 
 
Bilik can quşuna qanaddır inan, 
Ruhunu göylərə odur qaldıran. 
 
Elm oxu dünyada kamaldan ötrü, 
Oxuma dövlətdən, ya maldan ötrü. 
 
Əvhədi “Cami Cəm” əsərini 1333-cü ildə yazılmışdır. Azər-
baycan sözləri və məsəlləri ilə bəzənən bu əsər İran padşahı Cəm-
şidin şəninə həsr olunaraq “Cami-Cam”1 adlandırılmışdır. Əsər üç 
fəsildən ibarətdir. Birinci fəsildə yer üzünün yaradılışından, mədən, 
nəbat, heyvan və insanın bir-birinin ardınca vücuda gəlməsindən 
bəhs edilir. Burada həm elm, həm panteizmlə bağlı mülahizələr əks 
olunmuşdur. Əsasən, insanın məxluqatın ən şərəflisi olduğunu ay-
                                                 
1 Cəmşidin Camı - əfsanəvi İran padşahı Cəmşidin istənilən hər şeyi özündə əks 
etdirən camına işarədir. 
 102
dın boyalarla göstərilmişdir. Burada insanın şüur və mühakiməyə 
malik olduğu əsaslandırılmışdır. 
İkinci fəsil iki hissəyə bölünmüşdür. Birinci hissədə dünya əh-
linin məişət şəraitindən, dolanacağından danışılır. Şair insanlara, 
şahlara nəsihətlər verir, onları şərab içmək qaydalarından tutmuş, ev 
tikmək, evlənmək, övlad tərbiyə etmək, düzlük, dostluq, sədaqətlilik 
və mərdanəlik, elmə yiyələnməyə aid maraqlı fikirlər söyləyir. İkin-
ci hissədə sufizm təriqətıinin şərtləri, qəlbin mənası, eşq, irfan, səbr, 
təslim, mürşid, mürid və s. kimi təsəvvüf istilahları geniş izah edilir. 
Üçüncü fəsildə axirət əhvalatı təsvir edilir. Əbədi səfərə necə 
hazırlaşmaq lazım gəldiyini, özünə hansı yolla xeyir-dua qazanmağın 
sirlərini, o biri dünyaya əliboş getməməyin yollarını təbliğ olunur. 
Olduqca sadə və yüksək poetik dillə yazılmış “Cami-Cəm” 
əsərinin bütün fəsillərində ictimai, xeyirxah bir əhval-ruhiyənin ha-
kim olduğu diqqəti cəlb edir. Şair burada dini-mistik ifadələrlə iba-
dəti, həqqə qovuşmağı göstərdikdə belə yenə bu dünyada xeyirli iş 
görməyi, bəşəriyyətə öz əməlləri ilə xidmət etməyi təbliğ edir. 
“Cami-Cəm” əsərində zahirpərəst, təqlidçi, formalist dindarlar 
tənqid olunur. Əvhədi yaradıcılığında mühüm mərhələni təşkil edən 
“Cami-Cəm” əsəri fəlsəfi, etik, əxlaqi, siyasi, pedaqiji əsər kimi 
qiymətləndirilir. Əvhədi yaradıcılığında elmin, idrakın qüvvəsinə 
inam diqqətəlayiq yerlərdən birini tutur. 
 
Bu uzaq göylərin sirlərini biz, 
Dərk edə bilmərik, yəqin elmsiz. 
 
Əvhədinin elm, idrak və bilik haqqında fikirləri bütün qəzəl, 
qəsidə, məsnəvi, tərcibəndlərində ətraflı şərh olunmuşdur. O hamıya 
“elm bayrağını göylərə qaldırmağı”, həmişə “bilik arxasınca yüyür-
məyi” tövsiyə edirdi. 
 
Bilik işıqlıdır, cəhl qaranlıq, 
Sən bu həqiqəti düşün bir anlıq. 
 103
Əvhədinin fikrincə, “insanın doğulandan ömrünün axırına qə-
dərki məcaralarının” hamısında “müəllim və məktəb, elm və ədəb” 
müstəsnalıq kəsb edir ki, bunların da hamısında o, “müəllim, alim 
həlledicidir" fikrini qabardır. Müəllim, ustad əməyini qiymətləndir-
məyi, uca tutmağı, onun sahəsində yüksələnləri bu müqəddəs kəslə-
ri üstün tutmağa çağırır: 
 
Deyirlər, ağıllı bir ustad varmış, 
Nacins bir şagirdə dərs oxudarmış. 
İllərlə qatlaşıb hər əziyyətə, 
Dözdü çox əzaba, çox müsibətə. 
Axır elm öyrənib o, alim oldu. 
Natiq və qüdrətli bir həkim oldu. 
Ucaldı mənsəbi, artdı dövləti, 
Şaha yaxın oldu, qalxdı şöhrəti, 
Əsli, mayasında yox idi vəfa. 
Odur ki, ustadı salmadı yada. 
 
Əvhədi müəllimi cəmiyyətin “möhkəm daşı” hesab edir, onun 
əməyini, fəaliyyətini yüksək qiymətləndir. 
Əvhədi cəmiyyətin hərəkətini, sükunətini, vəziyyətini, hökm 
sürən bütün xeyir və şərini, ədalətsizlik və ədalətliliyin, yaxşı və pi-
sin və s.-nin kökünü “fəqihlərin, müəllimlərin əməli”ndə görürdü. 
Əvhədi məktəbi “elm qapısı” və “nizam ocağı” adlandırır və 
hesab edirdi ki, uşaqları məktəblərə, mədrəsələrə, xanigahlara gön-
dərmək zəruridir. Hər bir yaxşı keyfiyyətin məktəbdə, mədrəsədə 
aşılandığına inanırdı. 
 
Ən böyük nemətdir, anlasan peşə, 
Peşəkar düz yolla gedər həmişə. 
 
Əvhədi sırf tərbiyə, bilik, təhsil, zəkaya, əxlaq, məktəb, müəl-
lim, ədib və alimə dair söylədiyi yüksək mənalı fikirlər maarifpər-
vər şairin “Cami-Cəm” əsərində öz izahını tapmışdır. Elə bu izah və 
 104
şərhlərinə görə də “Cami-Cəm” əsəri pedaqoji fikir tarixində öz qiy-
mətli yerini tutmuşdur. 
 
Məhəmməd Naxçıvaninin təlim-tərbiyə haqqında fikirləri 
(1288 – 1366) 
 
Məhəmməd Hinduşah Naxçıvani 1288-ci ildə Naxçıvanda zi-
yalı ailəsində anadan olmuşdur. Onun atası Mövlanə Fəxrəddin 
Naxçivani öz dövrünün görkəmli alimlərindən biri hesab olunurdu. 
Məhəmməd Naxçivani ilk təhsilini ailədə atasından almışdır. Ali 
təhsilini isə Azərbaycan Atabəylər dövründə (1136 – 1225) Naxçi-
vanda inşa edilmiş Naxçivan mədrəsəsində tamamlamışdır. Bəzi 
məlumatlardan aydın olur ki, o, atasının yolu ilə getmiş, onun da-
vamçısı olmuşdur. 
Naxçıvaninin Qiyasəddin Rəşidinin təklifi ilə yazdığı “Dəs-
tur” əsəri ictimai-siyasi, didaktik, fəlsəfi-etik məzmun kəsb etməklə 
yanaşı, tərbiyəvi ideyalarla zəngindir. Bu əsər uzun müddət tarix, 
ədəbiyyat, həm də “elmülbəyan” fənlərinin tədrisində bir dərslik ki-
mi istifadə olmuşdur. “Dəstur I”, “Dəstur II” əsərləri təkcə Şərq alə-
mində deyil, həm də Qərbi Avropada yayılmışdır. Bu əsər H.Dozi 
və Hammer-Purqştala görə, seçilmiş əsərlərin ən nadiri, ən qiymətli-
sidir. M.Naxçıvaninin bu əsəri Şirazinin “Gülüstan”, Şəbüstərinin 
“Gülşəni-raz”, Əvhədinin “Cami-Cəm”, Caminin “Yusif və Züley-
xa” və s. dərslikləri ilə bir sırada duran eyni tədris əhəmiyyətli nadir 
orta əsr dərsliyidir. 
Naxçıvani öz lüğətləri, dil tədrisinə aid yazdığı “Sihahül-
əcəm”, “Sihahül-fars”, “Əf-al əl-Sihahül-əcəm” adlı inciləri ilə təd-
ris və təlim sahəsində müəllimlərə kömək etmiş, həm də orta əsrlər-
də ərəb və fars dillərinin geniş yayıldığı bir zamanda lüğətlə azər-
baycanlılara kömək etmişdir. 
Naxçıvani öz dövrünün kamil ziyalısı, maarifpərvəri, tarixçisi, 
dərslik müəllifi, pedaqoq olmuşdur. O, hesab edirdi ki, müəllim ix-
tisasında təkmil olmalıdır. 
 105
Naxçıvaninin əsərlərindən məlum olur ki, o, dövrünün ədəbiy-
yatını, təbabətini, coğrafiyasını, astronomiyasını, riyaziyyatını, poe-
ziyasını və s. elmləri mükəmməl öyrənmişdir. Naxçıvani öz əsərlə-
rində dini idealist mövqedən çıxış etsə də, kainatın, həyatın yaran-
ması haqqında dini təlimlə kifayətlənməmiş, yunan və şərq filosof-
larının fikirlərindən bəhrələnmiş, mahiyyətini öz elmi mühakimələri 
əsasında şərh etmişdir. 
Naxçıvani belə hesab edirdi ki, rəiyyətə cəmiyyəti yaşadan 
əmanət kimi baxmaq və qiymətləndirmək lazımdır. Yeri gəldikcə 
üzünü hökmdarlara, vəzirlərə tutaraq yaşlıların təlimlənməsinə xü-
susi diqqət verilməsini əsas götürürdü. Orta əsrlərdə yaşlıları peda-
qogikanın banisi hesab edən Naxçıvani “təlim-tərbiyəli valideyn və-
lədinə (övlad) də düzgün istiqamət verir” fikrini əsaslandırırdı. 
Naxçıvani əmirin, hökmdarın, sultanın da savadlı, təlimli, sə-
nətdən baş çıxaran olmasını arzulayırdı. O, təlimli, oxumuş, bilikli 
adamlara yüksək qiymət verirdi, onların zəkasından, qələmindən 
gövhər yağan, hamı üçün xeyirxah olan məleykə surətinə oxşadırdı. 
Qeyd edirdi ki, bir ixtisas, bir peşə öyrənməyən, rəiyyətə xidmət et-
məyən adamın nə dini, nə də dünyası olar. 
Naxçıvani həm də bir tarixçi kimi “Şahnamə”dən, “Kəlilə və 
Dimnə”dən, hind əfsanələrindən hekayətlər, misallar gətirərək dost-
luq haqqında danışır, əsl dostluğun keyfiyyətindən söhbət açır. 
Naxçıvani öz əsərlərində tərəqqini yaradan şəxsiyyətlər içəri-
sində üstünlüyü müəllimlərə, mürəbbilərə, münəccimlərə verirdi. O, 
belə insanları yalnız özü üçün deyil, vətənin, rəiyyətin xeyrinə, tə-
şəkkülünə xidmət edən, müəllimi yol göstərən, nəsiyyət verən, rəiy-
yəti istiqamətləndirən, bütün çətinlikləri istiqamətləndirməyi baca-
ran ulu şəxsiyyət kimi qələmə verir. O, müəllimi ədalətli, bilikli, ib-
rət mənbəyi kimi təsvir edir, müəllimdən üzərinə düşən vəzifəni əql 
və idrakla yerinə yetirməyini tələb edirdi. Ümumiyyətlə Naxşivani 
yaradııcılığında əxlaq tərbiyyəsi geniş şərh olunur və bu əxlaq tərbi-
yəsinin icraçısı olan müəllim əvəzsiz olan bir şəxsiyyət, xalqa yol 
göstərən bir “nurani ata” kimi əks olunmuşdur. O yalnız hakimləri 
deyil, məhkumları da hər şeyi bilən, vətənə, rəiyyət övladlarına xid-
 106
mət edən belə şəxsiyyətləri tanımağa çağırırdı, güman edirdi ki, əx-
laqi-ixlas ilə ixlasi-ixtisas birləşdikdə həm hökmranlıq, həm də di-
van saf qalacaq. Əgər bunlardan birisi qüsurlu olarsa, həm dövlət, 
həm də vilayət qusur içərisində olacaqdır. 
Naxçıvani mədəni, iqtisadi və elmi tərəqqini müəllim, mürəb-
bi və dayələrin fəaliyyətində axtarırdı. 
Naxçıvani istər tərəqqini, istərsə də mədəni inkişafın mənbə-
yini tədris müəssisələrinin fəaliyyətində görürdü. Ona görə də rəh-
bərlik etdiyi maliyyə təsərrüfatında əldə etdiyi gəlirin bir hissəsini 
məscid, qiraətxana, xanəgah və digər tədris müəssisələrinin tikinti-
sinə sərf edirdi. O, vətən üçün lazım olan ixtisas sahiblərinin və pe-
şə adamlarının yetişdirilməsinə xüsusi diqqət yetirirdi. Əsərlərində 
tibb, astronomiya, astrologiya, kimya, fiqh, ritorika və s. elmlərdən 
söhbət açması bunların o dövr məktəb və mədrəsələrində tədris edi-
lən fənlər olduğunu göstərir. 
Naxçıvani bir sıra pedaqoji islahatların yaradıcısı kimi şöhrət 
tapmış bir mütəfəkkirdir. Pedaqoji fikir tarixində ədəb, əxlaq, kə-
lam, tərbiyə qaydaları və s. haqqında elmi mübadilələrlə yadda qal-
mışdır. Naxçıvani ədalətsizliyi, müqəssirliyi, rəğbət və nifrəti, dost-
luq və düşmənçilik, insanın xarakterik xüsusiyyətləri ilə bağlı şərh-
lər vermişdir. 
Naxçıvaninin əsərləri dünyanın ən məşhur muzey və kitabxa-
nalarında (İngiltərə, Türkiyə, Amerika, Almaniya və b.) saxlanılır. 
 
Qasimi Ənvər 
(1355 – 1433) 
 
Qasimi XIV əsrin II yarısında geniş dünya şöһrəti qazanmış 
şəxsiyyətlər içərisində özünəlayiq yer tutmuşdur. Nəsimi kimi Qa-
simi də hürufilik mövqeyində dayanmış və bu mövqedən çıxış edə-
rək Teymur istibdadına qarşı amansız mübarizə aparmışdır. 
Azərbaycan və rus şərqşünasları һəmişə hürufilik təriqətindən 
söһbət açarkən Nəimi, Nəsimi ilə bərabər Qasimidən də danışmış-
lar. Məşһur rus alimi İ. P. Petruşevski yazırdı ki, hürufilər təriqəti, 
 107
monqol xanları tərəfindən yaradılmış sisteminin varisi sayılan Tey-
murilər dövlətinə qarşı barışmaz mübarizə aparırdı. Teymurilərdən 
Sultan Şaһruxun һəyatına qarşı hazırlanan suiqəsd (1427-ci ildə) 
һürufilər cəmiyyəti tərəfindən təşkil edilmişdir. Qasimi də bu cə-
miyyətin fəal üzvü olmuşdur. 
Qasimül Ənvar «Ənisül-arifin» kimi məzmunlu, xələfləri tərə-
findən dönə-dönə istifadə edilən məşһur əlyazmasının müəllifidir. 
Təsəvvür xarakterli mənzumələr məcmuəsi olan bu əlyazma-
sından məlum olur ki, Qasimi də Nəimi kimi insan aludəsidir. O da 
insanı yüksəklərə qaldıraraq, onu ilaһiləşdirir, onu müsbət xüsusiy-
yətlər mücəssəməsi kimi qələmə alır. 
Qasimi “Ənisül-arifin» əsərində dünyanın јaradılması һaqqın-
da fikirlərini şərһ edərkən, insan və onun amalı, əməli, nəfsi, əxlaqı, 
idrakı, səbri, һər şeyi başa düşməsi, rəiyyətə, aləmə, münasibəti, tər-
biyəti, ürfanı və s. barədə geniş söһbət açır. 
Nəimi kimi Qasimi Ənvar insanı ən ulu qüvvət, qүdrət һesab 
edərək, onu һər bir naqislikdən və qüsurlardan uzaq görmək istəyir-
di. Daһa doğrusu «kamil xilqət» arzusunda idi. 
Bir sıra tarixçilər «Qasiminin һürufiliklə əlaqədar olmağı»nı 
da iddia edirdisə də, onun «ənəlһəq ideyası, Nəimiyə yaxınlığı, in-
sanı ilaһiləşdirməsi һəmin fikri rədd edir. 
Qasimi Azərbaycan xalqının Teymur istibdadına qarşı müba-
rizəsinin ön xəttində duran şəxsiyyətdir. 
Nəsimiyə də örnək olan fikirləri, elə həmin cərəyan tərəfdarı 
və һürufizm tərəfdarı olması idi. 
Nəsimi kimi Qasimi də yalnız tərbiyə elmi saһəsində deyil, 
Azərbaycan xalqının orta əsrlərə aid qəһrəmanlıq mübarizəsi sahə-
sində fəaliyyət göstərən mərd insan kimi qiymətləndirilməlidir. 
Qasimi belə һesab edirdi ki, tərbiyə elmini yaymaqla, məktəb, 
mədrəsə və digər tədris müəssisələrində böyüyən nəsil qüsursuz bo-
ya-başa çatdırılarsa, istibdad dövründə baş vermiş rəzalət və qarət-
lərə soyğunluq və işğallara, edam və yersiz təqiblərə üstүn kəlmək 
olar. 
 108
Buna görədir ki, istər Nəimi və istərsə də Qasimi bu amal uğ-
runda öz canlarını və qanlarını qurban vermişlər. 
Lakin onlar edam edilsələr də, bu amal Nəsimi başda olmaqla 
yüzlərlə mərd oğulları meydana kəlmişlər, onların mütərəqqi və 
mübariz irsini davam etdirmişlər. 
Qeyd etmək lazımdır ki, «orta əsrlərdə xristianlıqda Roma fəl-
səfi fikri nə qədər sıx birləşıb bir-birini tamamlayır»dısa, Azərbay-
canda da һürufiliklə mübarizlik orta əsr Şərq fəlsəfəsinə bir o qədər 
güclü təsir edirdi. 
«Qasiminin һүrufilik təriqəti və Şaһruxa qarşı suiqəsd һazırla-
yıb onu öldürməsi» bu dediklərimizə canlı sübutdur. 
Onu da unutmaq olmaz ki, Nəsimi ilə Qasiminin bir-birinə 
münasibətini biz yalnız tarixi mənbələrdən öyrənir və göstəririk ki, 
Qasimi Nəsimidən əvvəl yaşamış və onun sələfi olmuşdur. 
Qasimi yaradıcılığında da elm, һelm, xülq, lütf, mərifət təfək-
kür, təlim, ululuq, idrak, nəfs qabilliik, xeyirxahliq, dostluq, sevgi, 
eşq və s. xüsusilə tərənnüm edilmişdir. 
 
İmadəddin Nəsimi 
(1370 – 1417) 
 
XIV əsr Azərbaycan mədəniyyəti və fəlsəfi fikrinin, poeziya 
və pedaqoji fikir salnaməsinin, elm və əxlaqının ən görkəmli nüma-
yəndələrindən biri də yaşadığı əsrin cəhalət qaranlığına nur çiləyib 
onu şölələndirən İmadəddin Nəsimidir. 
Nəsimi yaradılıcılığını öyrənmədən şairin dövrü һaqqında 
müfəssəl məlumat əldə etmək çox çətindir. Nəsimi çox geniş, rən-
garəng və çox mündərəcəli yaradıcılıq diapazonuna malik mütəfək-
kir-şair və dövrünün ən kamil əxlaq nəzəriyyəçisidir. 
Cəsarətlə demək olar ki, Nəsimi poeziya saһəsində nə qədər 
geniş dünya şöһrətinə saһib olmuşdursa, bir o qədər də tərbiyə 
carçısı kimi qiymətləndirilməlidir. Ona görə ki, onun mütərəqqi fi-
kirlərində dövrünün rəzalətlərinə qarşı böyük bir etiraz, istibdada 
qarşı üsyan, һər kəlməsində, dərin məna, һər misrasında böyük bir 
 109
aləm, һər bir ifadəsində isə insan həyatının incəlik və dərinliklərin-
dən xəbər verən böyük bir һikmət anlaşılır. 
Belə bir һikmət saһibinin yaradıcılığından bəhs etməzdən əv-
vəl onu yetişdirən mühitlə tanış olmaq son dərəcə vacibdir. 
Nəsiminin tərcümeyi-halı və dünyagörüşü. Bir sıra mötəbər 
mənbələri nəzərdən keçirdikdən sonra deyə bilərik ki, Nəsimi 1370-
ci ildə Azərbaycanın ən qədim və gözəl guşələrindən biri olan Şir-
vanda anadan olmuşdur. İlk təһsilini Şamaxı mədrəsəsində almışdır. 
Nəsimi ərəb, fars dillərini mükəmməl öyrənərək һəmin dillər-
də qocaman Şərqin İbn Sina, Rudəki, Xaqani, Nimi, Məһsəti, Zülfü-
qar, Şirvani, Arif Ərdəbili, Maһmud Şəbüstəri, Əvһədi, Rumi, Sədi, 
Tusi, Rəşidəddin və s. kimi ən görkəmli mütəfəkkirlərinin əsərlərini 
oxumuş və onlardan bəһrələnmişdir. 
Məlumdur ki, Nəsimi öz sələfləri kimi şeirin və poetik janrlar-
da yazılmış digər mənzumələrin tez yayıldığını, çox oxunduğunu 
görüb, özü də kiçik yaşlarından şeir yazmağa başlamışdır. Nəsimi 
ilk şeirlərini “Hüseyni” təxəllüsü ilə yazmış və ilk qələm təcrübələ-
rində “Hüseyn” kimi tanınmışdır. Sonralar isə o, Nəsimi adı ilə 
məşһurlaşmışdır. 
Nəsiminin əsil adı Sultanəddin Əbülfəzl Seyyid İmadəddin 
Nəsimi Şirvanidir. Nəsiminin yaradıcılıq məһsullarından aydın olur 
ki, o, zəmanəsinin məntiq, ritorika, astronomiya, cədl, təbabət, coğ-
rafiya, fiqһ, kəlam və s. kimi elmlərinə dərindən yiyələnmiş və yeri 
gəldikcə bunlar haqqında da məlumat vermişdir. 
Öz dövründə məktəb və mədrəsələrdə tədris edilən zəruri bi-
liklərə əsaslı yiyələnən Nəsimi, öz doğma Azərbaycan dilini, şifaһi 
xalq ədəbiyyatını da mükəmməl öyrənmiş, şeir və mənzumələrində 
bunlara yer ayırmışdır. Nəsiminin əsərlərindən aydın olur ki, o, 
Mənsur Həllacın, Fəzlullaһ Nəiminin mübariz ruһunu, Sədi Şirazi-
nin, N.Tusinin təlim-tərbiyə ideyalarını qəbul etmiş, onlardan bəһ-
rələnmişdir. 
M.İbraһimov qeyd edir ki, bu işdə “Şamaxıdakı şairlər və ülə-
malar məclislərinin, һəmçinin Nəsiminin müəllimlərinin də təsiri az 
 110
olmamışdır. Onlar uşaq çağlarından Nəsimidə gözəl sözü duymaq, 
sevmək һəvəsi, zövqü tərbiyə edə bilmişlər”. 
Azərbaycan xalqının feodal zülmünə, monqol işğalına və 
“Teymur istibdadına qarşı yönəldilmiş mübarizəsinin” bir yarpağını 
һürufilik təriqəti təşkil edir ki, Nəsimi də gəncliyində bununla rast-
laşdığından hürufizmi qəbul etmiş, bu təriqətin kamil təbliğatçısına 
çevrilmişdir. 
Teymur һökmranlığına və istibdadına, islam dininə qarşı yö-
nəldilmiş xalq mübarizəsi və nifrətinin bir qolunu da İran və Azər-
baycandan başlayaraq «hürufilik» təriqəti tutur. Bu təriqətin ki, ba-
şında dövün kamil ziyalısı Nəimi dururdu. 
Nəsimi böyük mütəfəkkir-şairdir. Geniş, çox mündərəcəli, 
təbliğatı əһatəli, yaradıcılığı məzmunlu olduğundan ictimai fəaliy-
yəti bir neçə dövrə bölünə bilər. 
Birinci dövr: Nəsiminin şairlik dövrüdür. Bu dövr Bakı dövrü 
də adlandırılır (1386 – 1394). 
İkinci dövr: Nəsiminin һürufiliyi təbliğetmə və səyaһət dövrü-
dür. Bu zaman Nəsimi İran, Türkiyə, Ərəbistan və s. yerləri gəzərək 
müəllimi Nəimidən miras qalmış һürufiliyi yaymağa başlayır, öz ət-
rafına saysız-hesabsız tərəfdarlar toplayır. 
Üçüncü dövr: Nəsiminin təqib və edama məruz qalması dövrü 
һesab edilir. Bu dövr 1417-ci illərədək davam etmişdir. 
XIV əsrdə baş verən bu ictimai-siyasi һərəkat dövrünün əsas 
kamil dünyagörüşlü mütərəqqi ziyalılarını da özünə cəlb edir və on-
ları yalnız Teymurilərə qarşı deyil, qarətçilərə һaqq qazandırmaq is-
təyən din-şəriət xadimlərinə qarşı da mübarizəyə sövq edirdi. Məһz 
belə bir naraһat və qarmaqarışıq dövrdə hürufilik meydana çıxır. 
«Fəzlullaһ Nəiminin һürufizm təlimi XIV əsrin ictimai-siyasi şərai-
tindən doğmaqla bərabər Azərbaycanın fəlsəfi fikri tarixində mü-
һüm yer tutan məzdəkizm, xürrəmilik və əxilik tarixi ilə üzvi surət-
də bağlıdır». Hürufizm bir sıra xüsusiyyətlərinə ğörə özünəqədərki 
təriqətlərdən, sufizmdən xeyli fərqlidir Hürufilər insanı, onun şəx-
siyyətini ilaһiləşdirərək, onu allaһa qovuşdurur və beləliklə, ilaһi ilə 
eyniyyət təşkil edir. 
 111
Hürufilər «insanları ədalətə qovuşdurmaq üçün yeni tipli 
һökmdar, kamil insan arzulayırdılar. Belə insan isə, fəzlullaһdır de-
yirdilər». Elə buradaca, һürufilik һəm fəlsəfi, һəm pedaqoji cərəyan 
simi təzaһür edir. 
Nəimi 1386-cı ildə Bakıda olduğu vaxt Nəsimi ilə tanış olmuş 
və öz təlimini ona da öyrətmişdi ki, o, edam edildikdən sonra һərə-
kata Nəsimi başçılıq edərək, onu etirasla yaymışdır. 
Hürufiliyin Bakı fəaliyyətinə dair məlumatları F.Nəiminin 
«Vəsiyyətnaməsi»ndə aydın görünür. 
Güclü təqib və edamları görən Nəimi Nəsimi başda olmaqla 
bütün һürufilərə geyimlərini vəsiyyət edir. 
Nəsimi bu hərəkatın ən fəal, mübariz üzvü olmaqla bərabər, 
bütün varlığı ilə tuturdu 
Nəsimi bir sıra ölkələrə, vilayətlərə gəlib hürufiliyi yayır və 
özünə tərəfdarlar toplayırdı. O, Anadoluya, İraqa, Suriyaya, Bursa-
ya, Türkiyəyə və s. ölkələrə gedir və һər yerdə hərarətlə qarşılanırdı. 
Harda olursa-olsun Nəsimi misilsiz, mətin və mübariz bir cə-
sarətlə insanların azadlıq və səadəini boğan һakimlərə, əmirlərə, 
һökmdarlara, şaһlara qarşı çıxaraq һumanizmi, insanlar arasında 
dostluğu, ölkələr arasında ittifaq yaratmağı, kamil qüsursuz, ilaһi 
qüdrətli insan yetişdirməyi təbliğ edirdi. Nəsimi din, şəriət və təri-
qət saһibləri tərəfindən ciddi təqib edilir və edam edilməsinə fər-
manlar, əmrlər, һökmlər verilirdi. Nəsimi 1417-ci ildə islam inkvi-
zisiyası tərəfindən edam olunmuşdur. 
Tədris və təlim һaqqında. Nəsiminin əsərlərində ana dili, 
əlifba, tədris, təlim, təһsil, nitq, dil, söz və s. һaqqında qiymətli fi-
kirlər çoxdur. Nəsiminin özünəqədərki sələfərindən fərqləndirən cə-
һətlərdən birisi də onun Azərbaycan dilində yazması, bu dilə üstün-
lük verməsi və ana dilində yaratdığı əsərlərindəki novatorluğudur. 
Nəsimiyə qədər dərsliklər, kitablar ərəb və fars dillərində, 
XIX əsrdən etibarən, tək-tək һallar istisna olmaqla ana dilində yazı-
lırdı. 
Nəsimi Azərbaycan dilində yazıb yaradan ilk ciddi addım atan 
mütəfəkkir ədib və dilin reformatoru olmuşdur. Onun sahəsində 
 112
Azərbaycan dili fars dilləri ilə yanaşı Yaxın Şərqin ən geniş yayıl-
mış ədəbi dilinə çevrilmişdir. 
Nəsiminin ana dilində yazması, əlifba təliminə xüsusi diqqət 
yetirləsi və Azərbaycan dilinə rəğbətinin səmərəsidir ki, özündən 
sonra gələn Azərbaycan maarifçiləri bundan istifadə etmiş, һətta 
müəllimlər təlimin ana dilində aparılmasını təklif etmişlər. 
Təlimin ana dilində aparılması ideyasını irəli sürən maarifpər-
vər pedaqoqlar, görünür ki, Nəsimini dil һaqqında ideyasına sadiq 
qalmış və bu saһədə Nəsimi fnkirlərindən bəһrələnmişlər. 
Ümumiyyətlə Nəsiminin tədris və təlim һaqqında fikirləri çox 
geniş, lakin mürrəkkəb, rəngarənk, məntiqi olduğundan, onu ətraflı 
şərһ etmək ayrıca bir geniş tədqiqat tələb edir. 
Əlifbanın tədrisi və əһəmiyyəti һaqqında. Nəsimi һürufili-
lik һərəkatının etiraslı müğənnisi kimi, ilk növbədə һərfin və onun 
mənasının başa salınması üçün təkliflər verir. Əlifbasız, һərfsiz nə 
elmi, nə əxlaqı, nə tərbiyəni dərk etməyi, nə münasibəti başa düş-
məyi mümkün һesab etmirdi. 
Nəsimi dövrünün kamil təһsil almış ziyalısı və Şamaxı mədrə-
sələrinin, һəm də şairlər məclisinin müəllimi kimi, əlifba tədrisinin 
yalnız Azərbaycanda deyil, bütün Yaxın Şərqdə һəyata keçirilməsi-
nin etiraslı müğənnisi olmuşdur. 
Nəsimi orta əsrlərin lap qarışıq dövrlərində istər dini, ilaһini, 
müqəddəs kitabları, müqəddəs inamları və digər dini şəxsləri, kə-
lamları, eynilə elmi, əxlaqi, musiqini, məntiqi, fəlsəfəni, ədəbiyyatı, 
şeiri, astronomiyanı, keçmiş mütərəqqi irsi əql və idrakla başa düş-
mək üçün vaһid açar əlifbanı һesab edirdi. 
 
Gəl dilərsən xaliqi etmək əyan, 
Hərfsiz son necə eylərsən bəyan, 
Hərfsiz yox xaliqə özkə nişan, 
Gər tapubsan kəl bəyan eylə rəvan! 
 
İstər canlı, istər cansız һəyatı dərk etməyin vaһid yolunu һərf-
lərin öyrədilməsində görən Nəsimi yalnız һərfləri öyrətməklə kifa-
 113
yətlənməmmyin mənasını da başa salmağı һürufilik nöqteyi-nəzə-
rindən şərһ etmişdir. 
 
Üç «əlif», «eyn» ilə yazdım belə, 
Üç «əlif», bir «eyn» ilə gəlməz dilə, 
Üç «əlif», bir «eyn» ilə gəlsə belə. 
Müstəid arif gərək nu bilə. 
 
Nəsimi «һər һərfdən torpaq və һavadan, su və atəşdən tərkibə 
düşdüyünü, 28 və 32 һərfin maһiyyət etibarı ilə bir һərf olduğunu 
yazır. 
Nəsiminin fikrincə «bir һərf», yəni «vücudigüll» maddi aləm-
də təcəssüm edən insandan ibarətdir. 
Təlim və təhsil haqqında. Nəsiminin ən böyük xidməti onda-
dır ki, o, ərəb və fars dillərinin һökm sürən dövründə Azərbaycan 
dilində də yazmış və ana dilində təlimin, һəm də dövrünün ədəbiy-
yatının ilk müğənnisi olmuşdur. 
Əlbəttə, Nəsimiyə qədər Azərbaycan dilində yazıb yaratmış 
İzzəddin Həsənoğlu, sonra Qazi Bürһanəddin, Tacəddin İbraһim 
Əһmədi, M. H. Naxçıvani kimi şəxsiyyətlər olmuşdur. 
Lakin tədris, təlim, maarif və məktəb, ana dilinin tədrisi ilə 
əlaqədar olaraq Azərbaycan dilinin һəmiyyətini qeyd edənlərdən bi-
risi də İmadəddin Nəsimi olmuşdur. 
Nəsimi təһsil və təlimin, özü də Azərbaycan dilində təlimin 
vəzifəsini mövqeyindən asılı olmayaraq orta əsr məktəblərinin һa-
mısında şagirdlərə һürufilik dünyagörüşünün yaranmasında gör-
müşdür. 
Yalnız Azərbaycanda deyil, təqib və izləmələrdən uzaq olmaq 
üçün Yaxın Şərqin digər ölkələrinə getdiyi müһacirat dövrlərində də 
öz ətrafına topladıqları ziyalılara da bu fikri һəyata keçirməyi töv-
siyə etmişdir. 
Nəsimi ana dilini qorumağı, onu əsaslı öyrənməyi təklif edə-
rək yazırdı: 
 
 114
Sən bu Nəsiminin dilin anla, sözün bil 
Kim, var bu dildən özgə bizim bir lisanımız. 
 
Nəsimi öz əsərlərində xalq yaradıcılığının milli koloritini, tə-
ravətini müdafiə edərək, onları daһa da inkişaf etdirmiş, xəlqilik 
prinsiplərinə sadiq qalaraq, onu yüksəklərə qaldırmışdır. 
Müəllim һaqqında. Nəsimi öz yaradıcılığı, fəaliyyəti və mü-
bariz amalını һəmişə ustadı, müəllimi sandığı Fəzlullah Nəimi ilə 
bağlamış, onu ata, öyrədən və ilaһi bir qüvvə sanmışdır. 
Nəsimi özünü Nəiminin şagirdi һesab edərək, daim ondan 
bəһrələndiyini, ondan təlim və tərbiyə aldığını və onu öz tərbiyəsin-
də nümunə sandığını dönə-dönə qeyd edir. 
Nəsimi müəllimi «on səkkiz min aləmin sirrinə bələd olan 
adam, «dəryayi-ümman», zəmanəsinin bütün elmlərinə malik olan 
«ulu qüvvət» deyə mədһ edir və kənc nəslə bütün bu müsbət keyfiy-
yətləri öyrədən nümunə mənbəyi kimi baxırdı. 
Nəsiminin fikrincə, müəllim, ustad, müdərris nəinki «öz bili-
şi», «dəryayi-һikməti» öyrətmə xüsusiyyəti ilə nümunə olmalıdır. 
O, һəm də «zəmanənin qeylüqalına üsyan» edən mübarizlər һazırla-
malıdır deyə müəllimin qarşısına vəzifələr də qoyurdu. 
Belə bir adam, qüsursuz ustad Fəzlullaһ Nəimini һesab edirdi 
ki, onun üz cizkilərindən ilaһi bir qüvvə sanılırdı. 
Müsbət xüsusiyyətlərinə, nümunələrinə görə, Nəimiyə «könül 
verməyi təklif edirdi. Ona görə də: 
 
Nicaһan bir şaһa düşdü könlümüz, 
Yüzü bədrü-maһə düşdü könlümüz, 
Taki Fəzlullaһə düşdü künlümüz, 
Uş һəqiqi raһə düşdü könlümüz. 
 
Nəsimi göstərir ki, «һəqiqəti bəyan etmək», «elm öyrənmək», 
idraka saһib olmaq һərfi өyrənmədədən mümkün olmadığı kimi, 
müəllimsiz də һərf, əlifba öyrənmək müşküldür. 
 115
Nəsimi məntiqi ifadələri ilə müəllim fəaliyyətini yüksəklərə 
qaldırır ki, onu һər cür rəzalətə, qanunsuzluqlara, yalanlara, riyakar-
lığa qarşı üsyan edən şakirdlər, «əһli-vətən» və «cövһəri kainat» һa-
zırlamağa səsləyirdi. 
Nəsimi müəllimin, ustadın roluna yüksək qiymət verərək «nə 
mürəkkəb düzər gör ol ustad» deyib onun dediklərini «kim içər dol-
ca һikmətdir» kimi qələmə verirdi. 
Nəsimi üzünü alimlərə, şagirdlərə tutaraq “gəl sən andan elm 
öyrən”məyə deјə «mövlamıza inanmağı məsləһət bilirdi. 
Nəsimi ilk orta əsr maarifçisi kimi yalnız biliyi müəllimdən 
alınmasına deyil, mütərəqqi fikirli şair, ədib, filosof, dilçi, səyyaһ 
və s. kimi şəxsiyytləri və onların əsərlərini də oxumağı zəruri sayır 
və bunlara da «өyrədən mənbə»lər kimi baxırdı. 
Görkəmli şəxsiyyətləri və əsərlərini də müəllim kimi öyrədən 
һesab edirdi. 
Nəsimi öz yaradıcılığında belələrinə: Nizamini; Ərəstalisi, Si-
nanı, Əvһədini, Sədini, Hafizi, Mənsur Həlladı və b. misal kətirir və 
onları da «müəllim, ustad» adlandırırdı. O: 
 
Həq təcəlla eylədi Musa üçün, 
Nə Ərəstalisü Bu-Sina üçün. 
Ey könül, şol hürü-məhsəma üçün 
Səcdə qıl, həm şol qədi bəla üçün. 
 
deyərək belələrinə «səcdə qıl»mağı da təklif edirdi. 
Nəsimi öz müəllimini «əfəndi» deyə də xitab edib, ustadını 
«alimlər ümidi, maһi-təban», «gözümün nuri vicudimdə», «һər da-
marımda yeriyən qanım” deyə onu mədһ edirdi: 
 
Kanım, güһərim, mədəni-yaquti-rəvanım. 
Qiymətli olan ləli-bədəxşanım əfəndi. 
Eşqində Nəsimi çün qılır canını qurban, 
Qurbanına qurban olayım, canım əfəndi. 
 116
Nəsiminin һəyat yolu qısa da olsa, o, çox böyük mütəfəkkir-
şairdir. Onun fəaliyyəti çox geniş, yaradıcılığı çoxmündərəcəlidir. 
 
Məhəmməd Füzuli 
(1449 – 1556) 
 
Yalnız öz doğma Azərbaycan dilində deyil, ərəb və fars dillə-
rində də ölməz əsərlər yazmış Fizulinin adı bütün Yaxın Şərq ədə-
biyyatında məşhurdur. Füzulinin Azərbaycan mədəniyyəti qarşısın-
da ən böyük tarixi xidmətlərindən bir də onun Azərbaycan ədəbi di-
linin inkişafını yüksək zirvəyə qaldırmasıdır. Şair ədəbi fəaliyyətə 
başladığı zaman Azərbaycan dilini geniş tarix səhnəsinə çıxartmaq 
haqqındakı böyük və şərəfli vəzifəsini bütün varlığı ilə dərk etmiş-
dir. Hətta bu işin çətinliklərini də ölçüb biçmişdir. Və şair öz vədini 
yerinə yetirdi. 
XV – XVI əsrlər Azərbaycan ədəbiyatında əsas etibarı ilə liri-
ka üstünlük təşkil edirdi. Azərbaycanda və eləcə də bir sıra siyasi 
səbəblər üzündən Türkiyə və Bağdad ətrafında yaşayıb-yaratmağa 
məcbur olan XV – XVI əsr sənətkarlarımızdan Hilali, Həbibi, Xətai, 
Süruri, Bəsiri, Şəmsi, Zayei və başqalarını göstərmək olar. Bütün bu 
görkəmli şairlərin isə ön cərgəsində Məhəmməd Füzuli dururdu. 
Füzulinin həyatı haqqında məlumat olduqca azdır. İlk mənbə 
kimi müraciət etdiyimiz təzkirələrdən əksəriyyətində Füzulinin İra-
qın Kərbala şəhərində doğulduğu xəbər verilir. Şair təxminən 1498-
ci ildə anadan olmuş, 1556-cı ildə vəfat etmişdir. Füzuli bütün öz 
mənalı ömrünü ehtiyac və məhrumiyyət içərisində keçirmiş, vüqar 
və əzəmətini heç bir zaman tərk etməmişdir. Fyzulinin Fəzli adında 
bir oğlu var idi. O da şair idi. Füzuli özü ilə oğlu arasında olan mü-
nasibətlərə ayrıca olaraq iki şer həsr etmişdir. Bundan başqa o, hər 
bir yerdə ata-oğul mövzusuna toxunarkən oğluna da müəyyən işarə-
lər etmişdir. 
Füzuli «Bəngü Badə» poemasını 1510-cu ilin sonunda Şah İs-
mayıl Xətainin Məhəmməd xan Şeybaniyə qalib gəlməsi münasibə-
tilə yazmışdır. Ona görə də Füzulinin bu əsəri 1511-ci ilin başlanğı-
 117
cında yazmış olduğunu guman etmək olar. Yəni Füzulinin 1510-
1511-ci illərdə yazığı «Bəngü Badə» poemasında olan daxili məlu-
mat Fizulinin 1480-1485-ci illərdən gec anadan olmamasını göstərir. 
Füzulinin ailəsi haqqında bizim heç bir məlumatımız yoxdur. 
Füzulinin atasının və yaxud dədə-babalarının bir zaman Azərbay-
candan Bağdada (İraqi-Ərəbə) köçmələri haqqında mülahizə (Ə. Se-
idzadə və s.) həqiqətə çox yaxındır. 
Füzuli yaradıcılığı olduqca zəngin və rəngarəngdir. Şərq klas-
sik poeziyasının elə bir forması, yaxud canrı yoxdur ki, Füzuli qələ-
mi ondan istifadə etməmiş olsun. 
Füzuli öz şairlik fəaliyyətini qısa lirik şerlərlə – qəzəllərlə 
başlamış və ömrünün sonuna qədər bu canrda əsərlər yazmışdır. Li-
rika Füzuli şerinin canı, cövhəridir. Şerin bu canrında şairin bütün 
hiss və həyacanları, onun daxili aləmi, ən nəcib duyğuları öz əksini 
tapır. 
Lakin Füzuli lirikası yalnız məhəbbəti təlqin etməklə kifayət-
lənmir. Füzuli yaradıcılığında şairin ictimai baxışları da öz əksini 
tapır. Füzulinin «Şikaytnamə», «Rind və Zahid», «Ənis-ül-qəlb» ki-
mi əsərləri ictimai ədalətsizsiyi, zülm və istibdadın tənqidinə yönəl-
dilmişdir. Bu əsərlərdə şair öz dövrü üçün çox mütərəqqi fikirlər 
irəli sürür, əməkçi xalqın – sənətkar və əkinçilərin müdafiəçisi kimi 
çıxış edir. 
Füzuli yaradıcılığının şah əsəri «Leyli və Məcnun» poeması-
dır. Nakam bir məhəbbət dastanı olan «Leyli və Məcnun» Yaxın 
Şərq ədəbiyyatında ən çox yayılmış mövzulardan biridir. Bu gözəl 
və kədərli afsanə ilk dəfə ərəb şifahi ədəbiyyatında təşəkkül tapmış-
dır. Poeziyada isə «Leyli və Məcnun» dastanı mükəmməl bir poema 
şəklinə salıb nəzmə çəkən ilk müəllif Nizami Gəncəvi olmuşdur. 
Nizaminin «Leyli və Məcnun»u öz bədii rəng və təravəti, 
məntiqi qüvvəsi ilə oxucunu heyran edən qiymətli bir sənət əsəridir. 
Çoxları Nizamidən sonra bu mövzuda poema yazmışdır. Şərqin 
klassik ədəbiyyatı 40-dan yuxarı «Leyli və Məcnun» poeması tanı-
yır. Ancaq Füzulinin «Leyli və Məcnun»u bu mövzuda yazılmış 
əsərlər içərisində ən görkəmli yerlərdən birini tutur. 
 118
Füzulinin «Leyli və Məcnun»u lirik faciədir. Əsərin qəhrəma-
nı vurğun bir şair – eşq və məhəbbət mücəssəməsinin özüdür. Poe-
manın əsas hərəkətverici qüvvəsi də «əvvəli qəm, sonu fəna» olan 
uğursuz bir məhəbbət və bu məhəbbət yolunda çəkilən iztirab və 
əziyyətlərdir. Füzuli azad və qarşılıqlı sevgi ideyasını bədii bir for-
mada oxuculara təqdim edir. Şair məhəbbətə əzib məhv edilməsi la-
büd olan bir hiss kimi baxmır. O, məhəbbətə insan qəlbinin mütləq 
və zəruri ehtiyacı, insan səadəti və iztirablarının başlıca mənbəi ki-
mi baxır. 
Füzulinin qəhrəmanları insani hissləri köhnə cəmiyyətin adət 
və ənənələrindən xilas etməyə çalışan yeni insanlardır.Onlar orta əsr 
dünyasında azlıq təşkil edir, lakin buna baxmayaraq öz hissləri uğ-
runda mübarizə etməyi bacarırlar. Ölüm belə onları bu yoldan gön-
dərməkdən acizdir.Mal, dövlət, şöhrət, işkəncə Məcnun və Leylinin 
sevgisini sarsıda bilməz. 
Qarşılıqlı sevgi, mənəvi azadlıq problemləri ilə sıx surətdə 
əlaqədar olaraq Fyzulinin «Leyli və Məcnun»unda orta əsrlərdə qa-
dına münasibət məsələsi də mərkəzi yer tutur. 
Fyzulinin «Leyli və Məcnun»unda müəyyən dərəcədə sufizm 
fəlsəfəsinin elementləri vardır. Lakin bu elementlər cüzidir, əsərin 
ideyasına xələl gətirmir. 
Nizami və Nəvai əsərlərindən Fyzulinin «Leyli və Məcnun»u-
nu fərqləndirən əsas cəhət onda lirik haşiyələrin üstünlüyüdür. 
Fyzulinin fars dilində yazdığı divan, «Həft cam» («Saqina-
mə»), «Ənisül-qəlb», «Səhhət və Mərəz» əsərləri ilə yanaşı nəsr və 
nəzmlə yazdığı «Rindü Zahid» əsəri öz ictimai-fəlsəfi məzmunu eti-
barı ilə çox əhəmiyyətlidir 
Füzuli özünün fəlsəfi fikirlərini başlıca olaraq «Mətləül-eti-
qad» əsərində şərh etmişdir. Əsər ərəbcə yazılmışdır. Bu əsərin orta 
əsrlərdə Yaxın Şərqdə əmələ gəlmiş fəlsəfi və teoloci cərəyanlarla 
tanış olmaq nöqteyi-nəzərindən böyük əhəmiyyəti vardır. 
Füzulinin fəlsəfi fikirləri əsas etibarı ilə idealist xarakterə ma-
likdir. Fəlsəfənin əsas məsələlərini o, idealistcəsinə həll edir. Buna 
baxmayaraq ayrı-ayrı fəlsəfi məsələlərdə Füzuli materializmə meyl 
 119
göstərmişdir. Şair «Mətləül-etiqad» («Vosxocdenie ubecdeniy») 
əsərində mövcudiyyəti mümkün və vacib olmaq üzrə iki qismə ayı-
rır, maddi və qeyri-maddi olaraq iki cür varlığı qəbul edir. Bədii 
əsərlərində isə Füzuli varlıq məsələsində pateizmə meyl göstərir. 
Obyektiv varlıq haqqında fəlsəfi cərəyanların təsnifinə dair Füzuli-
nin çox maraqlı fikri vardır. Füzuli varlıq haqqındakı anlayışları eti-
barı ilə filosofları 5 qrupa ayırır: Sofistlərə, naturalistlərə, dəhrilərə, 
səbilərə və dinçilərə (yəhudi, xristian və müsəlmanlara).Fyzuli alə-
mi hadis hesab edir və bu barədə Aristotelə əsaslanır. Halbuki, Aris-
totel maddi aləmi hadis və və ya qədim olması haqqında Füzulinin 
fikirlərində ziddiyyətlərə təsadyf edilir. 
İdrak məsələsi haqqında də mütəfəkkirləri Füzuli müxtəlif cə-
rəyanlara ayırır ki, bu təsnif də maraşlıdır. Füzuliyə görə həmin mə-
sələ haqqında filosoflar arasında başlıca olaraq üç cərəyan vardır: 
rasionalistlər, inkişafçılar və dini təlim tərəfdarları. 
Füzuli «Mətləül-etiqad» əsərində bir çox məsələlərdə feoda-
lizm dövrü üçün mütərəqqi fikirlər söyləmişdir. 
“Leyli və Məcnun”. Füzuli yaradıcılığının şah əsəri “Leyli və 
Məcnun” poemasıdır. Nakam bir məhəbbət dastanı olan “Leyli və 
Məcnun” Yaxın Şərq ədəbiyyatında ən çox yayılmış mövzulardan 
biridir. Bu gözəl və kədərli əfsanə ilk dəfə ərəb şifahi ədəbiyyatında 
təşəkkül tapmış, poeziyada isə “Leyli və Məcnun” dastanını mü-
kəmməl bir poema şəklinə salıb nəzmə çəkən ilk müəllif Nizami 
Gəncəvi olmuşdur. 
İngilis alimi Gibb Fyzulinin «Leyli və Məcnun» poemasının 
başlanğıcında türk ədəbiyyatında bu mövzuda əsər olmaması məlu-
matını tamamilə əsassız sayır. Gibbə görə, Füzuli Nəvainin cığatay-
türk dilində ondan 60 il əvvəl yazdığı əsəri ilə tanış olmuşdur. Gibb 
Füzulinin «Leyli və Məcnun» poemasının onun böyük sələfi Niza-
minin eyni adlı əsəri vəznində yazıldığını və 3400 misradan ibarət 
olduğunu söyləyir. 
İtalyan alimi Bombaçinin də “Leyli və Məcnun” əsəri haqqın-
da verdiyi məlumat son dərəcə maraqlıdır. O, bir çox türk alimi ki-
mi Füzulinin də Nizami “Leyli və Məcnun”nundan təsirləndiyini 
 120
qeyd edir. Füzulidən əvvəl Şərq şairlərindən ən azı altısının – Şa-
hidi, Cami, Gülşəhri, Nəvai, Həqiri, Hamidi kimi sənətkarların bu 
mövzuya müraciət etdiyini göstərir. 
Nizaminin “Leyli və Məcnun”u öz bədii rəng və təravəti, 
məntiqi qüvvəsi ilə oxucunu heyran edən qüvvətli bir sənət əsəridir. 
Çoxları Nizamidən sonra bu mövzuda poema yazmışdır. Şərqin 
klassik ədəbiyyatı 40-dan yuxarı “Leyli və Məcnun” poeması tanı-
yır. Ancaq Füzulinin “Leyli və Məcnun” poeması lirik faciədir. Fü-
zuli bu poemanı 1536-cı ildə yzmışdır. Poema 3299 beytdən iba-
rətdir. Əsərin qəhrəmanı vurğun bir şair – eşq və məhəbbət mücəs-
səməsinin özüdür. Poemanın əsas hərəkətverici qüvvəsi də «əvvəli 
qəm, sonu fəna» olan uğursuz bir məhəbbət, bu məhəbbət yolunda 
çəkilən iztirab və əziyyətlərdir. Füzuli böyük sənətkarlara məxsus 
bir ustalığla azad və qarşılıqlı sevgi ideyasını gözəl, bədii bir forma-
da oxuculara təqdim edir. Şair məhəbbətə əzib məhv edilməsi labüd 
olan bir hiss kimi deyil, insan qəlbinin mütləq, zəruri ehtiyacı, insan 
səadəti və iztirablarının başlıca mənbəi kimi baxır. 
Füzulinin qəhrəmanları insani hissləri köhnə cəmiyyətin çürü-
yüb laxlamaqda olan adət və ənənələrindən xilas etməyə çalışan ye-
ni insanlardır. Onlar hələ orta əsr dünyasında azlıq təşkil edir, lakin 
buna baxmayaraq öz hissləri uğrunda mübarizə etməyi bacarırlar. 
Ölüm belə onları bu yoldan döndərməkdən acizdir. Mal, dövlət, 
şöhrət, işgəncə Məcnun və Leylinin sevgisini sarsıda bilməz. Füzuli 
tükənməz bir həssaslıq və məhəbbətlə öz qəhrəmanlarının faciəli ta-
leyini nəzmə çəkir, onların sədaqət və vəfa simvolu olan sevgisini 
tərənnüm edir. 
Qarşılıqlı sevgi, mənəvi azadlıq problemləri ilə sıx surətdə 
əlaqədar olaraq Füzulinin “Leyli və Məcnun”unda orta əsrlərdə qa-
dına münasibət məsələsi də mərkəzi yer tutur. Şair öz Leylisinin si-
masında orta əsr feodal ailə adət və ənənələri məngəsində əzilən, 
heysiyyəti tapdalanan, təhqir edilən hüquqsuz qadınlığın acınacaqlı 
vəziyyətini qabarıq bir şəkildə göstərmişdir. 
Füzulinin «Leyli və Məcnun»unun demək olar ki, bütün surət-
ləri onların əsas, yaxud epizodik surət olmasına baxmayaraq, oxu-
 121
cunun qəlbində dərin bir iz buraxır, onu düşündürür, həyəcanlandı-
rır. Füzulini sözün əsl mənasında insan qəlbinin mahir bilicisi ad-
landırmaq olar. 
Füzulinin «Leyli və Məcnun»unda müəyyən dərəcədə sufizm 
fəlsəfəsinin elementləri vardır. Lakin bu elementlər cüzidir, əsərin 
ideyasına xələl gətirmir. 
Füzulinin «Leyli və Məcnun»u özünəməxsus xüsusiyyətləri 
olan oricinal bir əsərdir. Poemanın Nizami və Nəvainin eyni adlı 
əsərləri ilə müqayisəsi bu fikri əsaslı surətdə təsdiq edir. Füzuli 
«Leyli və Məcnun»u Nizami və Nəvai əsərlərindən fərqləndirən 
əsas səciyyəvi cəhət onda lirik haşiyələrin üstünlüyüdür. R. Azadə 
Füzulinin «Leyli və Məcnun» əsərini təhlil edərkən onun Nizami 
əsərindən fərqlənən bütün cəhətlərini göstərmişdir. Azadəyə görə bu 
əsərləri bir-birindən «fərqləndirən əsas cəhətlərdən biri elə bu ürək-
lər yaxıb-yandıran, doğma qəzəllərdir». Eləcə də Nizaminin Leyli-
sindən fərqli olaraq Füzuli Leylisinin «orta əsrin hüquqsuz qadınlı-
ğının tipik bir nümayəndəsi kimi daha dolğun, hərtərəfli işlənmə-
sidir». Nizami əsərində olan bəzi epizodlar Füzuli əsərində öz əksini 
tapmadığı kimi, «hekayə içərisində hekayə söyləmək üsulu» da Fü-
zuli əsərində yoxdur. Nizami əsərində Məcnun «ancaq Kəbə əhvala-
tından sonra şair olub, lirik şerlər yazmağa başlayır. Füzulinin Məc-
nunu isə, ümumiyyətlə, bir şair kimi təsvir olunur. «Məcnunun Ley-
li qəbri üstündə ölüm səhnəsi də Nizami və Füzulidə biri digərindən 
fərqlənir». Belə ki, Nizami qəhrəmanının nə zaman öldüyü məlum 
deyildir. Füzulidə isə Məcnun Leylinin ölüm xəbərini eşitcək onun 
məzarı üstə gəlib soyuq məzar daşını qucaqlayır və elə oradaca ölür». 
 
 122
AZƏRBAYCANDA İLK AKADEMİYA 
 
XII əsrdə Naxçıvanda mədrəsələrin, əsrin ikinci yarısı və XIII 
əsrin əvvəllərində Şamaxı və Gəncədə kitabxanalar («Dar ol-ko-
tob») formasında elmi-tədqiqat və tədris işlərini birləşdirən mərkəz-
lərin meydana gəlməsi müşahidə olunur. Bu, elmi kitabxanalar haq-
qında orta əsr müəlliflərinin əsərlərində maraqlı məlumata təsadüf 
edirik. Təxminən 1220 – 1221-ci illərdə Azərbaycanda olmuş ərəb 
coğrafiya alimi Yaqut Həməvi (1179 – 1229) “Mocəm ol-boldan” 
adlı əsərində xəbər verir ki, Naxçıvan alimi Həddad ibn Asim ibn 
Bəkran Əbülfəzl ən-Nəşəvi Gəncədəki “Dar ol-kotob” da müdir 
(«Xazin») vəzifəsində işləmişdir. Çox ehtimal ki, N.Gəncəvi öz 
əsərlərini yazmaq üçün fəlsəfə, ədəbiyyat, tarix və dəqiq elmlər üzrə 
lazımi məxəzləri Gəncə kitabxanasında əldə etmiş və burada işlə-
mişdir. 
“Mocəm ol-boldan” kitabında XII – XIII əsrlərdə Azərbay-
canda yetişmiş bir çox alimlərin adları qeyd edilmişdir. Burada oxu-
yuruq: «Ərdəbilə bütün elmlər üzrə çoxlu alimlər mənsubdur». Diq-
qəti cəlb edən budur ki, bu dövrdə Azərbaycanda fəlsəfə, riyaziyyat, 
tibb və daha çox nücum elmi ilə maraqlanan alimlərin, eləcə də 
mədrəsələrin sayı artmışdır. Orta əsr məxəzlərindən mə’lum olur ki, 
dəqiq elmlər və fəlsəfə “elm-e əbdan” (tibb), yaxud nücum adı al-
tında “Dar oş-şəfa” (xəstəxana) və rəsədxanalarda tədris və tədqiq 
edilmişdir. Bu da təsadüfi deyildir. Çünki orta əsrlərdə xeyriyyə 
komplekslərinə daxil edilmiş mədrəsələr nəzdindəki “Dar oş-şəfa”-
lar və rəsədxanalar hökmdarlar, yaxud dövlət başçılarının himayəsi 
altında fəaliyyət göstərirdi. Tibb elminin (“elm-e əbdan”), eləcə də 
nücumun tədrisi və tədqiqi şəriətə görə qadağan edilməmişdi. Bu 
ənənə hətta XVII əsrdə də davam etmişdir. Həmin əsrin səyyahı və 
alimi Şardən İran və Azərbaycanda tibb və nücum elmlərinin təhsi-
linə böyük rəğbət göstərilməsini qeyd edərək yazırdı: «Burada təh-
sil sərf-nəhvlə başlayır, ilahiyyat-fəlsəfə istiqamətində davam edir, 
sonra riyaziyyat sahələri öyrənilir, nəhayət tibb, yaxud nücum elmi-
nə yiyələnməklə başa çatıır». 
 123
Beləliklə, mütərəqqi alimlər məhz xeyriyyə mərkəzlərində fəl-
səfə və dəqiq elmlərin mütaliəsinə, tədqiqinə və tədrisinə geniş im-
kan əldə edirdilər. 
Yuxarıda deyilənlərdən aydın olur ki, orta əsrlərdə fəlsəfə və 
dəqiq elmlərin öyrənilməsi və bu sahədə alimlərin nəzəri-əməli fəa-
liyyətləri üçün mədrəsələr nəzdində “Dar oş-şəfa və həkimlik”, “rə-
sədxana və münəccimlik” örtüyündən istifadə olunurdu. Görəsən, 
orta əsrlərdəki bu kimi elm-tədris ocaqlarına, sadəcə olaraq, mədrə-
sə, xəstəxana, yaxud rəsədxana deyilməsi ilə əsl həqiqət əks etdiri-
lirmi? 1637-ci ildə Şamaxıda olmuş alman diplomatı və alimi 
A.Olearyusun aşağıdakı sözləri bəhs etdiyimiz məsələ baxımından 
əhəmiyyətlidir. A.Olearyusun səyahətnaməsinin 1727-ci il Amster-
dam nəşrində oxuyuruq: “Elmləri öyrənmək üçün onların (farslar və 
azərbaycanlıların) kollec və akademiyaları vardır. Bunları (kollec və 
akademiyaları) mədrəsə adlandırırlar”. Bu sözlər tamamilə əsaslıdır. 
Çünki bəzi orta əsr mədrəsələrinin nəzdində, həqiqətən, rəsədxana, 
dar oş-şəfa və kitabxanalar təşkil edilirdi. Bu kimi təhsil ocaqları, 
əslində, dövrün tanınmış alimlərinin elmi-pedaqoji fəaliyyətlərini 
birləşdirən mərkəzlər idi. Buna misal olaraq, “Şənb-e Qazan”, 
“Rəb-e Rəşidi” və “Sultaniyyə” mədrəsələrini göstərmək olar. 
Təbrizdə yerləşən Şənb-e Qazan təhsil müəssisəsi kompleksi 
(tikintisi 1302-ci ildə başlanmışdır) məscid came, xanegah, iki məd-
rəsə, dar oş-şəfa, rəsədxana, beyt ol-kotob, kitabları və rəsədxana 
cihazlarını təmir edən emalatxana, məktəbxana, körpələr evi, mə-
dəni-məişət ocaqları və müdiriyyət evindən (“Dar ol-siyadət”) iba-
rət olmuşdu. Həmin maarif ocağından “Həbib os-siyər…” əsərində 
söhbət açan Xandəmir (1475 – 1534) yazır: “Qazan xan həm də əmr 
vermişdir ki, burada (Şənb mədrəsələrində) dövrün ən yüksək və 
kamil alimləri və filosofları mənsəb sahibləri olsunlar. Onlar həmişə 
burada sakin olub üzürsüz ğayib olmasınlar”. 
Vaxtilə nəhəng elmi-pedaqoji mərkəz olmuş Təbriz Rəb-e Rə-
şidi Universiteti (tikintisi 1299-cü ildə başlanmışdır) və Təbriz Şən-
b-e Qazan təhsil ocağı eyni quruluşa malik olmuşlar. 
 124
Məxəzlərdə “Xeyriyyə kompleksləri”, yaxud mədrəsə ünvanı 
ilə qeydə alınmış orta əsrlərin bu təhsil müəssisələri özlərinin elmi-
pedaqoji fəaliyyətlərinin xüsusiyyətlərinə görə adi mədrəsə çərçivə-
sindən çıxaraq A.Olearyusun çox düzgün müəyyənləşdirdiyi akade-
miya tipli elm ocaqlarına çevrilmişlər. XIII əsrin ikinci yarısı və 
XIV əsrin əvvəllərində Azərbaycanda bu kimi elmi-pedaqoji müəs-
sisələr sisteminin yaranması XI əsrdən genişlənməyə başlayan elm 
və maarif müəssisələrinin tədrici inkişafının nəticəsi idi. Lakin bu 
da inkaredilməzdir ki, onlar quruluş və iş qaydaları etibarilə Nəsi-
rəddin Tusinin 1259 – 1273-cü illərdə rəhbərlik etdiyi rəsədxana adı 
ilə məşhur olan Marağa elm ocağının təsiri altında ortaya çıxmışlar. 
Təəssüf ki, həmin müəssisənin vəqfnaməsi bu günə qədər əldə edil-
mişdir. Bu barədə məxəzlər də susur. Buna görə də onun quruluşu 
və iş qaydaları haqqında ilk sənədli və dəqiq məlumat hələlik mə-
lum deyil. Ancaq ayrı-ayrı faktların təhlilinə əsasən inamla demək 
olar ki, bundan əvvəl adlarını qeyd etdiyimiz XIII – XIV əsr Təbriz 
və Sultaniyyə təhsil müəssisələri elmi-pedaqoji quruluşca Tusinin 
başçılıq etdiyi Marağa elm ocağını təqlid etmişlər. Marağadakı bu 
mədrəsə-rəsədxana kompleksinin tikintisi 1259-cu ildə görkəmli 
Marağa memarı Əbülsəadət Əhməd ibn Osmanın rəhbərliyi altında 
başlanmışdır. 
Tusinin Marağada təsis etdiyi rəsədxana Şərqdə ilk akademiya 
hesab olunur. Bu rəsədxanada dövrün bir sıra görkəmli alimləri fəa-
liyyət göstərmişlər. Onların fəlsəfə, astronomiya, riyaziyyat, və s. 
elmlər haqqında kəşfləri və yenilikləri öz aktuallığını bu gün də sax-
lamaqdadır. Tusinin “Zici-Elxani” əsəri planetlərin və səma cisimlə-
rin öyrədilməsinə həsr edilmişdir. 
N.Tusinin “Zic-e Elxani” əsərinin müqəddiməsindəki qeydlə-
rindən bilinir ki, o, müəssisənin elmi rəhbəri təyin edilmiş, Yaxın və 
Orta Şərq ölkələrinin, eləcə də Azərbaycanın tanınmış alimləri və 
müdərrisləri burada işləməyə cəlb olunmuşdu. Onun sözləri belədir: 
“Hülakü…. bütün sahələr üzrə mahir sənət xadimlərini təşviq etdi. 
Tusdan olub mülhidlər vilayətinə düşmüş mən bəndə Nəsiri azad 
etdi, ulduzları rəsəd (müşahidə) etməyi buyurdu və münəccimliyi 
 125
bilən alimləri, o cümlədən Moəyyedəddin əl-Ərəzini Dəməşqdən, 
Fəxrəddin Mərağini Mosuldan, Fəxrəddin Xlatini Tiflisdən və Nəc-
məddin Dəbirani Qəzvindən tələb etdi… Bağdad, Şam, Mosul və 
Xorasandan kitabları (həmin şəhərlərin kitabxanalarındakı əlyazma 
fondlarını) gətirməyi əmr verdi”. Xandəmirin “Həbib os-siyər fi-əx-
bar ol-bəşər” əsərində göstərilir ki, bu mədrəsə-rəsədxanada işləyən 
alimlərin bir çoxu müxtəlif elmi sahələr üzrə mütəxəssislər olmuş-
lar. Məsələn, Moəyyedəddin əl-Ərəzi həndəsə və rəsədxana alətləri 
üzrə, Fəxrəddin Xlati riyaziyyat, Nəcməddin Dəbiran və Qotbəddin 
Şirazi fəlsəfə-məntiq üzrə mütəxəssis idilər. 
Marağa mədrəsə-rəsədxana kompleksini təşkil edən müəssisə-
lərdə iş elmi tədqiqat və pedaqoji istiqamətdə aparılmışdır. Burada-
kı mədrəsələr bəzi mənbələrdə, o cümlədən İran tarixçisi Rza Əmin 
Sübhanının “Vəch-e təsmiye-ye mədarese Təbriz”1 adlı əsərində 
universitet adı ilə qeydə alınmışdır: “Xacə (Tusi) müxtəlif elmlərin 
tədrisi üçün mədrəsələr təsis etdi… tələbələrə təqaüd müəyyənləşdirdi”. 
Mədrəsələrdə fəlsəfə, məntiq, tibb, ədəbiyyat nəzəriyyəsi və 
ilahiyyat tədrisi üçün istifadə olunmuş kitablar arasında aşağıdakı-
larda var idi: 
1) “Şərh-e hekmət ol-eşraq-e Şəhabəddin Sührəverdi” 
2) “Şərh-e kolleyyat-e Qanun-e ibn Sina” 
3) “Şərh-e Meftah ol-olum-e Səkkaki” 
4) “Dorra-t-ot-tac” 
5) “Cameol-osul fi əhadis ər-rəsul” və s. 
Burada ayrı-ayrı elm sahələri üzrə tədqiqat aparılmasına əlve-
rişli şərait yaratmaq məqsədilə 400 minlik nadir əlyazmaları fondu-
na malik böyük bir kitabxana təşkil edilmişdi. Orta əsrlərdə bu kimi 
elmi kitabxanalara “Fəlsəfə evi” (“Dar ol-hekmə”, “Dar ol-elm”, 
“Beyt ol-hekmə”, “Xəzanə-t-ol-hekmə”) deyilirdi. Onların müdirlə-
ri (“xazinlər”) alimlər sırasından təyin edilirdi. İlk “Dar ol-hekmə” 
Harun-ər Rəşid (787 – 809) tərəfindən Bağdad şəhərində təsis edil-
mişdir. Burada qədim yunan kitabları ərəb dilinə tərcümə edilir və 
çoxaldılırdı. Kitabxananın fondunu əsasən fəlsəfə və dəqiq elmlərə 
                                                 
1 Rza Əmin Sübhanı “Vəch-e təsmiye-ye mədarese Təbriz”. Təbriz, 1958 
 126
aid kitablar təşkil edirdi. Yaxın və Orta Şərq ölkələrinin alimləri 
uzun müddət Bağdaddakı “Dar ol-hekmə”dən elmi mərkəz kimi is-
tifadə etmişlər. Əhməd Əmin Misri “Zoha ol-eslam” əsərində yazır: 
“Bu kitabxana (Bağdad “Dar ol-hekmə”si) Hülakünün hücum etdiyi 
ilə qədər (1258) əvvəllərdə olduğu kimi qalmışdı». Həmin ildə 
N.Tusi də Bağdadda olmuş, çox ehtimala görə, “Dar ol-hekmə”ni 
görmüşdür. 
Marağanın mədrəsə-rəsədxana kompleksindəki kitabxana 
(“Dar ol-elm”, ya “Dar ol-hekmə”) da dövrün ən mühüm elmi mü-
bahisələr, mütaliə, tədqiq və təlif mərkəzi idi. 
İlk mənbələrə və elmi-tədqiqat əsərlərindəki müvafiq materi-
allara istinadən deyə bilərik ki, rəsədxananın özündə fəlsəfə, riya-
ziyyat və nücum elmi tədris edilmiş, riyaziyyat və astronomiya elm-
lərinə aid qədim yunan müəlliflərinin, eləcə də Yaxın və Orta Şərq 
alimlərinin əsərləri öyrənilmişdir. XIII əsrə qədər Şərq astronomları 
tərəfindən tərtib edilmiş astronomik kataloqlar və cədvəllər dəqiq və 
ardıcıl elmi planda təkmilləşdirilmişdir. Bu baxımdan, “Zic-e Elxa-
ni” adlanan astronomik kataloqun tərtib edilməsini qeyd etmək olar. 
Burada ulduzların hərəkətlərinin yeni cədvəli tərtib edilmişdir.  
“Zic-e Elxani”yə əlavə olunmuş xüsusi bir cədvəldə isə istinad ul-
duzların eleptik koordinatları dəqiqləşdirilmişdir. 
Müəssisənin elmi rəhbəri N.Tusinin “Şəkl ol-ğeta” kitabında 
nisbətlər nəzəriyyəsi ardıcıl olaraq inkişaf etdirilmiş, tam dördtərəf-
lilərin nəzəriyyəsi tamamlanmışdır. Bundan başqa, müstəvi və sfe-
rik üçbucaqlıların həlli üsulları müfəssəl şərh olunmuş və bir sıra 
mühüm riyazi çətinliklər həll edilmişdir. “Şəkl ol-ğeta” kitabında 
birinci dəfə olaraq triqonometriya müstəqil riyazi fənn halına salın-
mış və sferik triqonometriya inkişaf etdirilmişdir. 
Şardən yazır: “…Rəsədxanada Nəsirəddin Tusinin və digər 
alimlərin səyi ilə… astronomiya və riyaziyyat ilə əlaqədar olan bir 
çox çətin və naməlum məsələlərin həll edilməsinə nail olunmuşdur. 
Həmin məsələlər barədə müasir dövrün alimləri1 cildlərlə kitab yaz-
mışlar”. 
                                                 
1 yəni Avropa alimləri 
 127
Marağa elmi-pedaqoji müəssisələr kompleksində işləyən 
Azərbaycan və digər Şərq ölkələrindən gələn alimlərinin birgə yara-
dıcılıq işləri dünya fəlsəfəsi və riyazi elmlərinə təsir göstərmişdi. 
Təəssüflər olsun ki, biz Nəsirəddin Tusinin bir neçə əsəri ilə tanışıq. 
Fəlsəfə, məntiq və sair elmi sahələrə aid Qotbəddin Şirazi, Nəcməd-
din Dəbiran tərəfindən yazılmış “Dorrə-t-ot-tac”, “Şərh ol-meftah”, 
“Şəmsiyye”, “Came od-dəğayeğ” və bu kimi Marağa elm ocağının 
digər alimlərinin əsərləri də, demək olar ki, tədqiq edilməmiş, yeni-
likləri işıqlandırılmamışdır. 
Yuxarıda deyilənlərdən məlum olur ki, N.Tusinin rəhbərlik et-
diyi “rəsədxana” adı ilə məşhur olmuş XIII əsr Marağa elm ocağı, 
əslində, astronomiya, riyaziyyat, eləcə də fəlsəfə üzrə dövrün mütə-
xəssis alimlərinin elmi-tədqiqat və pedaqoji fəaliyyətlərini birləşdi-
rən müəssisələr kompleksi olmuşdur. Bu cəhətdən, ona sadəcə ola-
raq “rəsədxana” deyilməsi ilə həqiqət tam əks etdirmir. Müəssisənin 
xüsusiyyətləri onun orta əsr Elmlər Akademiyası sayılması üçün qə-
naətləndirici əsas verir. Yəqin buna görədir ki, Şardən də Olearyus 
kimi, sonralar Marağa elm ocağı kimi təşkil edilmiş Azərbaycanın 
bəzi mədrəsələrini «akademiyalar» hesab etmişdir. 
Deyilənlərə və faktlara əsasən, bu gənaətə gəlirik ki, Azərbay-
canda ilk akademiyanın bünövrəsi 723 il bundan əvvəl qoyulmuş və 
bu tarixi hadisə N.M.Tusinin adı ilə bağlıdır. 
Marağa Elmlər Akademiyası dünya elm və mədəniyyət tari-
xində orta əsrlərin nümunəvi akademiyalarından biri olmuşdur. Bu 
nəhəng müəssisənin ətraflı tədqiq edilməsi vacibdir. 
 
 128
LÜĞƏT 
 
alban əlifbası Alban əlifba sistemi V əsrin əvvəllərində 
icad edilmişdi. V – VI əsrlərdə Azərbayca-
nın şimal əyalətlərində yazı üçün Runi əlif-
basının (qədim Türk Əlifbası) tətbiq edil-
məsi ehtimal olunur. Lakin bu əlifbanın 
məktəbə nüfuz etməsi barədə hələlik heç bir 
məlumat əldə edə bilməmişik. 
bəvvab xidmətçi 
darül-elm elm evi 
darüttəhsil elmlər evi və ya akademiya 
darül-ülum bax: darüttəhsil 
dəbir mirzə, katib 
əbcəd əlifba 
əhadis hədislər 
əxbar xəbərlər 
əmsal misil, formul 
əşar şeirlər 
fiqһ din elmi, şəriət qanunları 
fükaha Hüquqşünas 
Həqaiqi Xaqani Şirvaninin təxəllüsü 
xəzinətül-hikmə müdriklik, aqillik xəzinəsi 
iksir maddə 
kəlam, imla, kərura heybə, çanta 
Qaf Qafqaz dağı 
qələm qəmişdən və ya lələkdən hazırlanan 
məqul söylənmiş, deyilmiş 
mənqul söz, xəbər 
mübəlliğ hərfi tərcüməsi: təbliğ edən, çatdıran 
müəllümül-qüttab məktəb müəllimi 
mürəbbi tərbiyəçi 
nəhv sintaksis 
 129
nəsayeh nəsihətlər 
nəsturi xristian məzhəblərindən biri 
pəhləvi ədəbiyyatı Qədim fars dilində yazılmış əsərlər Pəhləvi 
ədəbiyyatı adlandırılır. Bu əsərlər sırasında 
əsasən Sasanilər dövründə (226-651) yazıl-
mış bəzi əsərlər bizə qədər gəlib çatmışdır. 
Mövcud Pəhləvi ədəbiyyatının miqdarı 66 
addan artıq deyildir. Pəhləvi ədəbiyyatının 
mətnlərini təşkil edən sözlərin ümumi miq-
darı da müəyyənləşdirilmişdir. 
Mövcud Pəhləvi ədəbiyyatı sırasında bəzi 
nəsihətnamələrə də rast gəlmək olur. Bu nə-
sihətnamələr əsasən dövlət xadimləri və ya 
Sasani dövrünün ruhaniləri tərəfindən yazıl-
mışsa da, Sasani dövlətinin şimal vilayəti 
tərkibinə daxil olan Avesta Azərbaycanın-
da, istərsə də Avesta İranında zoroastrizm 
dini ilə səciyyələnən mövcud ictimai şüur 
və düşüncənin inikasını verərək o zamankı 
hakim dairələrin maarif və əxlaqa qarşı olan 
münasibətini və tələbatını bildirir. 
Sam, Zal Firdövsinin “Şahnamə” əsərindəki surətlər-
dir. 
sərf-nəhv qrammatika 
təkfir kafir adlandırma, kafir olduğuna hökm 
vermə 
tələbətül-elm bilik evi 
 
 130
ƏDƏBİYYAT 
 
1. Mollayev İ.A. Orta əsr Azərbaycan mütəfəkkirləri təlim-
tərbiyə haqqında. Bakı, 1966 
2. Sultanov M. Əvhədi Marağalı və onun "Cami-Cəm" 
əsəri//Marağalı Əvhədi. Cami-Cam. Poema. Bakı, 1970 
3. Abbasov Ə., Araslı H. Nizami Gəncəvinin "İskəndərnamə" 
poeması. Bakı, Azərbaycan Mea, 1966. 
4. Azadə R. İbrahimov M. Nizami Gəncəvi. Həyatı və sənəti. 
Bakı, Elm, 1979. 
5. Araslı H. Xaqani Şirvani. Şairin həyatı və zəngin ədəbi irsi 
haqqında. Bakı. Yazıçı, 1982 
6. Bakıxanov A. Hüssənül-əcam Xəqani Şirvani. “Gülüstani-
İrəm” kitabında, Azərb.SSR EA nəşr., 1951, s. 208-210 
7. Eyvazov F. Dahi alim və filosof Məhəmməd Nəsirəddin 
Tusinin anadan olmasının 750 illiyinə. Bakı, Gənclik, 1981 
8. Əlimirzəyev X. Xaqani yaradıcılığında dünyəvilik. “Elm 
və həyat” jurn., 1977, 34. s. 30-31 
9. Hüseynov S. İntibah dövrünün böyük şairi. “Ədəbiyyat və 
incəsənət”, 1979, 22 iyun, s. 6 
10. Hüseynzadə L. Xaqani Şirvani. “Ədəbiyyat və incəsənət” 
1954, 16 oktyabr 
11. Hüseynzadə R.L. Erkən orta əsrlər dövründə Azərbaycan-
da məktəb və pedaqoji fikir. Bakə, Elm, 2005 
12. Xəlilov N. Ə. Xaqaninin əxlaqi-tərbiyəvi fikirləri. Azər-
baycan dili və ədəbiyyat tədrisi (metodik məcmuə). 1983, № 4, s. 
48-52 
13. İbrahimov M. Xaqaninin həyatı və estetik idealı. “Azər-
baycan” jurn., 1980, №7, s. 139-150 
14. Kəndli H. Xaqani Şirvani. Həyatı, dövrü və mühiti. Bakı, 
Elm, 1988 
15. Qarabağlı Ə. Azərbaycan ədəbiyyatının tədrisi metodika-
sı. Bakı, 
 131
16. Mollayev İ.A. Orta əsr Azərbaycan mütəfəkkirləri təlim-
tərbiyə haqqında. Bakı, Maarif, 1996 
17. Abdullayev H.B., Vəliyev L.M. Nizami Gəncəvinin elm 
dünyası. Bakı, Azərnəşr, 1991. 
18. Kərimli T.H. Nizami və tarix. Bakı, Elm, 2002 
19. Bakıxanov A. A. Gülüstani-İrəm. Bakı, 195l 
20. Balasaqunlu Y. Kutadqu bilik (Xoşbəxtliyə aparan elm). 
Bakı, Azərbaycan Dövlət Nəşriyyatı, 1994 
21. Qacar Ç. Qədim və orta əsrlər Azərbaycanın görkəmli 
şəxsiyyətləri. Bakı, Nicat, 
22. Dadaşzadə M. Azərbaycan xalqının orta əsr mədəniyyəti. 
Bakı, Elm, 1985 
23. Əhmədov H. M. Azərbaycan məktəb və pedaqoji fikir ta-
rixi. Bakı, Təhsil, Elm, 2001 
24. Həbibbəyli İ.Ə. Naxçıvanda elm və mədəniyyət / Azər-
baycan tarixində Naxçıvan. Bakı, 1999 
25. Xacə Nəsirəddin Tusi. Əxlaqi Nasiri. Bakı, Elm, 1989 
26. Xəlilova S.V., Cəfərov R.S. Avesta əlifbası haqqında bəzi 
qeydlər / Ali pedaqoji məktəblərdə humanitar və ictimai elmlərin 
tədqiqi və tədrisinə dair II Respublika elmi konfransının material-
ları. 1997, 27-28 aprel 
27. Kərəmov N. Odlar yurdunun səyyah və coğrafiyaşünas-
ları. Bakı, Azərbaycan Dövlət Nəşriyyatı, 1984 
28. Qaralov Z. Nəsirəddin Tusinin elmi-pedaqoji irsinin öyrə-
nilməsi haqqında // Azərbaycan məktəbi, 2001, № 1 
29. Mahmudov M. Xətib Təbrizi. Həyat və yaradıcılığı. Bakı, 
Elm, 1972 
30. Mehdiyev N. Orta əsrlər Azərbaycan estetik mədəniyyəti. 
Bakı, Elm, 1988 
31. Muradxanov M.Ə. N.Gəncəvinin pedaqoji fikirləri. Ped. 
elm. dokt... dis. Bakı, ADU, 1943 
32. Mollayev İ.A. XIII – XIV əsr Azərbaycan mütəfəkkirləri-
nin tərbiyə haqqında fikirləri. Pedaqoji elm. dokt... dis. Tbilisi, 1987. 
 132
33. Rüstəmov F.A. Ibn Sinanın pedaqoji fikirlərinə dair // 
Azərbaycan məktəbi jurnalı. Bakı, 2001, № 6, s. 74-78. 
34. Rüstəmov F.A. Şərqdə pedaqogika tarixi. Bakı, Nasir, 
2002 
35. Sadıqzadə F. Qətran Təbrizi. Bakı, ADU-nun elmi əsər-
ləri, 1961 
36. Talıbov Y.R., Sadıqov F.B, Quliyev S.M. Azərbaycanda 
məktəb və pedaqoji fikir tarixi. Bakı, Ünsiyyət, 2000 
37. Vəlixanlı N. IX-XII əsr ərəb coğrafiyaşünas-səyyahları 
Azərbaycan haqqında. Bakı, Elm, 
38. Yusif Balasaqunlu. Qutadqu bilik. Xoşbəxtliyə aparan 
elm. Bakı, Azərbaycan Dövlət Nəşriyyatı, 1994 
39. Zəkuyev Ə. K. Bəhmənyarın fəlsəfi görüşləri. Bakı, ASE, 
1978 
40. Şərifli M. X. Azərbaycan IX – XII əsrlərdə. Az. SSR EA. 
Tarix İnstitutunun əsərləri. 1957 
 
 
 
 
 
 
 133
 
MÜNDƏRİCAT 
 
GİRİŞ ................................................................................................ 3 
 
AZƏRBAYCAN ƏDƏBİYYATI TƏDRİSİNİN QAYNAQLARI. 6 
 
XI – XII ƏSR AZƏRBAYCAN MÜTƏFƏKKİRLƏRİNİN ELMİ-
PEDAQOJİ GÖRÜŞLƏRİ ............................................................. 34 
 
XIII – XIV ƏSRLƏRDƏ MƏKTƏBLƏRİN 
TƏŞƏKKÜLÜ VƏ İNKİŞAFI ....................................................... 67 
 
AZƏRBAYCANDA DÜNYƏVİ MƏKTƏBLƏRİN YARANMASI 
TARİXİ (VIII – XVIII əsrlər)......................................................... 84 
 
ORTA ƏSR MÜTƏFƏKKİRLƏRİ................................................ 93 
 
AZƏRBAYCANDA İLK AKADEMİYA.................................... 122 
 
LÜĞƏT......................................................................................... 128 
 
ƏDƏBİYYAT............................................................................... 130 
 
 134
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Səməngül Qafarova, Ellada Gərayzadə 
Azərbaycan ədəbiyyatının tədrisi tarixi 
Dərs vəsaiti. 
 
 Bakı – Mütərcim – 2010 
 
 135
 136
 
 
 
 
 
 
 
 
 
 
 
 
 
 
 
 
 
 
 
 
 
Чапа имзаланыб: 05.10.2010. 
Формат: 60x84 1/16. Гарнитур Тимес. 
Щяъми: 8,5 ч.в. Тираж 100. Сифариш №  88. 
Гиймяти мцгавиля иля. 
 
 
«Мцтяръим» Няшриййат-Полиграфийа Мяркязи 
Бакы, Рясул Рза кцч., 125 
тел./факс (99412) 596 21 44 
e-mail: mutarjim@mail.ru 
 
 
 
