1 
 
Böyük Vətən müharibəsində sovet xalqının 
qələbəsinin 30 illiyinə Mayıl Alıcanov 
 
 
 
 
 
 
 
 
 
 
Sovet 
İttifaqı Qəhrəmanı 
Gəray Əsədov 
 
 
 
 
 
 
 
 
 
 
Gənclik, Bakı 
1975 
 
 
 
2 
 
*** 
 
Yəqin bir çoxlarının Şahsevən kəndi və onun adamları haqqında 
eşitmisiniz. 
Gəray Lətif oğlu Əsədov 1923-cü ildə bu kənddə anadan olmuşdur. Lətif 
kişi bu şad xəbəri yaylaqda eşitmiş, illərdən bəri köksündə gəzdirdiyi arzunun 
yerinə yetirdiyini görüb, ürəkdən sevinmişdi. 
Şahsevənin geniş çölləri, təpələri, Əsgər arxının, Araz çayının qırağı kənd 
uşaqlarının oylağı idi. Gərayın da uşaqlıq illəri buralarda keçmişdi. O, bir dəstə 
yaşıdları ilə quzu otarar,çayda çimər və maraqlı oyunlardan yorulmazdı. Hələ 
uşaqlıqdan öz çevikliyi ilə yaşıdlarından seçilən Gəray çox vaxt oyunların qalibi 
olardı. O, məktəbin nümunəvi şa girdlərindən idi. İctimai illərdə fəal iştirak 
etdiyinə görə müəllimləri Gəraya qəzet və jurnalları oxutdururdu. O oxuduqlarını 
uşaqlar üçün də izah edirdi.  
Bir gün kənddə hamı Gəray və onun yoldaşlarından danışırdı. Yeddinci 
sinfi bitirən Gəray Lenin adına kolxozun zəmilərində işləyəndə “Təpəyanı”da 
alışan taxılı dostları ilə söndürmüşdü. Taxılçılar onların boynunu qucaqlayıb 
üzlərindən öpmüşdülər. 
Gəray üzv olduğu Lenin komsomolunun adını doğrultduğuna sevinmişdi. 
 
*** 
 
Müharibənin ilk günlərində gənclərin əksəriyyəti cəbhəyə yola düşdü. 
Dəflərlə rayon hərbi komissarlığına və komsomol komitəsinə məktub yazıb orduya 
könüllü getəsini xahikş etsə də Gərayı hələ aparmırdılar. O, səhərdən-axşama kimi 
kolxozun tarlalarında işləyirdi. 
Uşaqlıq və cəbhə dostu Çoban Qarayev öz xatirələrindən yazır: 
“Müharibə başlananda bizim on səkkiz yaşımız da tamam olmamışdı. Ancaq xalqa, 
Vətənə necə kömək edəcəyimizi yaxşı başa düşürdük. Bircə gün də olsun tarladan 
ayağımızı çəkmirdik, gecə-gündüz işləyirdik”. 
1941-ci ilin noyabrında Jdanov rayon hərbi komissarlığı Gərayın və onun 
yoldaşlarının könüllü olaraq Qızıl Ordu sıralarına getmələrinə icazə verdi. 
Şahsevən camaatı stansiyaya toplaşmışdı. Məktəblilər də cəbhəyə gedən 
komsomolçuları yola salmağa gəlmişdilər. Gərayın atası Lətif əmi, anası Gülara 
xala da burada idilər. Onlar Gərayı bağrına basaraq: “-Get, bala, uğur olsun! 
Amma namusla, qeyrətlə vuruş, başımızı el içində aşağı eləmə!” – dedilər. 
Stansiyada adam əlindən tərpənmək olmurdu. Birdən parovoz fit verdi. 
Orduya gedənlər görüşüb qatara mindilər. Parovoz ağır-ağır yerindən tərpəndi. 
Gəray vaqonun pəncərəsindən baxır, doğma yerlərlə, geniş tarlalarla, sakit-sakit 
axan Arazla vidalaşırdı. Cavanlar birbaş cəbhəyə gedəcəklərini, azğın düşməndən 
3 
 
tezliklə intiqam alacaqlarını düşünürdülər. Ancaq əvvəlcə onları Naxçıvan MSSR-
na gətirdilər. Burada gənc əsgərlərə təkim keçilirdi. 
Gəray bütün məşqlərdə həmişə fərqlənirdi. Onun hərbi təlim  zamanı 
dəqiqliyi, deyilənləri vaxtında və düzgün yerinə yetirməsi komandanlığın diqqətini 
cəlb etmişdi. Buna görə də Gərayı Naxçıvanda qısamüddətli hərbi kursa 
göndərdilər. O, məktəbi müvəffəqiyyətlə bitirib, serjant rütbəsi aldı. 
Doğma alayında avtomatçılatr rotasına bölmə komandiri təyin edilən 
Gəray xidmət etdiyi hissə ilə İrana göndərilir. 1942-ci ilin yayında isə düşmənə 
qarşı döyüşlərdə iştirak etmək üçün Qafqaz cəbhəsinə yola düşür. Bu zaman 
Qafqaz uğrunda şiddətli vuruşlar gedirdi... 
Düşməni nəyin bahasına olursa-olsun, Qafqazı ələ keçirməyə çalışırdılar. 
Hitlerçilər düşünürdülər ki, yanacaq böhranından xilas olsun, digər tərəfdən isə 
Sovet Ordusuna və SSRİ-nin mərkəzi rayonlarını Şimali Qafqaz taxılından və Bakı 
neftindən məhrum etsin. Faşist komandanlığı bu məqsədlə “Edelveys” adlı xüsusi 
plan hazırlamış və bu planı həyata keçirməyi general-feldmarşal Litsin komandan 
olduğu “A” qrup ordularına tapşırmışdı. 
1942-ci il iyulun 24-də “A” qrup orduları Qafqazın açarı sayılan Rostovu 
tutdular. Bir neçə gündən sonra Qafqaz üzərinə hücum başlandı. Canlı qüvvə və 
texniki cəhətdən üstün olan düşmən qısa müddətdə Donarxası, Salsk düzlərini, 
Krasnodar ölkəsini tutmağa müvəffəq oldu. Avqustun ortalarında Baş Qafqaz 
dağlarının ətəklərinə, bəzi yerlərdə isə Terekin sağ sahilinə çatdı.  
Qafqazın müdafiəsində mərdliklə vuruşanlar arasında Gəray Əsədov da 
vardır. Onun döyüş yolu Mozdokdan başlanmışdı. 
Düşmən döyüşə yeni-yeni qüvvələr çıxarırdı. Gərayın bölməsi əks-
hücumlarda minlərlə sovet döyüşçüləri kimi rəşadətli vuruşurdu. 
1942-ci ilin dekabr ayında rota komandiri Gərayı yanına çağırıb, onun 
bölməsinə “düşmənin canlı və texniki qüvvəsi haqqında ətraflı məlumat gətirməyi” 
tapşırdı. Gəray özü il yalnız bir nəfər döyüşçü götürüb, gecəninzi qaranlığında 
Terekin sahilində yerləşən düşmən səngərlərinin arxasına keçdi.  
Çox çəkmədi ki, xeyli əziyyətdən sonr Gəray polka “dil” də gətirdi. Bu 
onun ilk uğurlu səfəri deyildi; dəfələrlə belə çətin t6apşırıqları yerinə yetirmişdi. 
Bir neçə gündən sonra Gərayın xidmət etdiyi polk hücuma keçdi. Atışma 
səsləri, top atəşləri, bomba gurultusu yenidən eşidildi. Hər yanı qatı barıt  tüstüsü 
bürümüşdü. İki qüvvə - ölümlə həyat üz-üzə dayanmışdı. Biri ana Vətəni 
düşməndən təmizləmək, yer üzünə sevinc və xoşbəxtlik gətirmək, o biri isə 
bəşəriyyəti ölüm düşərgəsinə çevirmək üçün vuruşurdu. Öz mövqeyini 
möhkəmlədən düşmən bir neçə gün idi ki, qoşunlarımızın hücumlarına mane olur, 
tutduğu mövqeyi əldən vermək istəmirdi. Bu həlledici döyüşdə düşmən mövqeləri 
sarsıdılmalı idi. 
Yaş səngərlərdə müşahidə aparan Gərayı məntəqəyə çağırdılar. Gəray 
işəri girən kimi komandir stolun üstündəki xəritəyə əyilib dedi:   
4 
 
-Görürsənmi, Gəray bu Terek çayıdır. Burada düşmən səngərləri yerləşir. 
Bu axşam öz bölmənlə çayı keçib, düşmənlər arasında çaxnaşma salmalısan. 
Faşistlərə arxadan qəfil zərbə vura bilsən, onlar mütləq özlərini itirəcək və 
mövqelərini əldən verməli olacaqlar. Bu mühüm və çətin tapşırıqdır. Sənə isə 
inanırıq.  
-Aydındır, yoldaş komandir! Əmriniz yerinə yetirələcəkdir! – dryə serjant 
G.Əsədov hərbi qaydada cavab verdi. 
Gəray öz bölməsinin əsgərləri ilə Terek çayını keçib, düşmən arxasında döyüş 
mövqeyi tutdu. Gözlənilən vaxt gəlib çatmışdı. Saatın əqrəbləri bir-biri ilə 
görüşəndə atışma səsinə güclü “ura” səsləri qarışdı. Təşvişə düşən hitlerçilər 
pərakəndə halda səngərləri tərk edib, geri çəkilməyə məcbur oldular. Bu döyüş 
haqqında cəbhə qəzetlərinin birində yazılmışdı: “Çox keçmədi ki, arxa tərəfdən 
açılan güllələr faşistləri təşvişə saldı. Onlar sovet döyüşçülərinin arxaya keçə 
biləcəyini heç güman etməzdilər. Düşmən çaşıb qalmışdı. Bu qarışıqlıqdan istifadə 
edən leytenant Şahbazovun döyüşçüləri öz tərəfdən hücuma keçdilər. Bİr neçə 
saatdan sonra düşmən geri çəkilməyə məcbur oldu...” 
G.Əsədovun iştirak etdiyi belə döyüşlər çoxdur. O, həmişə öz ağlı və 
cəsarəti ilə qələbə qazanırdı. 
Qafqaz uğrunda döyüşlər davam edirdi. Düşmən tutduğu mövqelərdən 
asanlıqla əl çəkmək fikrində deyildi. Əsgərlərimizin əsas məqsədi yaxınlıqdakı 
təpəni tutmaq idi. Bu təpənin alınmasının  böyük strateji əhəmiyyəti vardı. Çünki, 
həmin təpədən düşmən qüvvələrini və yaşayış məntəqəsinin  müşahidə etmək 
olurdu. Gəraygilin avtomatçılar rotasına təpədəki atəş nöqtəsini susdurmaq 
tapşırılmışdır. Əsas çətinlik Gərayın bölməsinin üzərinə düşürdü.  
Cəsur komandir kəşfiyyatçıların köməkliyi ilə düşmən mövqeyi haqqında 
bəzi  məlumatlar topladı. Gecə ikən təpəyə yaxınlaşıb, dan yeri söküləndə faşistləri 
güclü atəşə tutdular. Get-gedə qızışan döyüşdə düşmənin ön mövqeləri ələ 
keçirildi. Gəray yoldaşlarına tərəf çevrilib, gur səslə əmr etdi: - Süngü döyüşünə 
hazır ol! 
Yenilməz sovet döyüşçüləri süngüləri qabağa verərək, düşmən 
səngərlərinə atıldılar. Əlbəyaxa vuruşmada dəmir cingiltisi, dəhşətli çığırtı, iniltilər 
eşidilirdi. Düşmən süngü döyüşünə tab gətirməyib qaçdı. Bizimçilərsə 
irəliləyirdilər. 
Bu döyüşlərin birində Gəray yaralandı. O, tezliklə doğma bölməsinə 
qayıdacağını, düşmənə qarşı vuruşacağını güman edirdi.  
1943-cü il yanvarın 14-də valideynlərinə göndərdiyi məktublarda igid 
döyüşçü yazırdı: “Unudulmaz ana və ata! Vətənimizin üzərini bürüyən qara 
buludlar yavaş-yavaş çəkilir. Heyif ki, həlledici döyüşlərdə i.tirak edə bilmədim 
1942-ci il dekabrın 26-da hücum zamanı yaralandım. Yaram yüngüldür. Faşist 
cəlladlarını öz qanlı yuvalarında darmadağın edəcəyimiz vaxta az qalıb”. 
5 
 
Lakin Gərayın yaraları o düşündüyü qədər də yüngül deyildi. Dörd ay 
Tbilisidəki hərbi xəstəxanaların birində müalicə olundu. 
Sağaldıqdan sonra baş həkim ona qısamüddətli məzuniyyət vermək istədi. 
– Çox zəifləmisiniz,sizə bir müddət dincəlmək lazımdır, - dedi. O qəti etiraz etdi.  
-Doğrudur, kəndimizə getməyi arzulayıram. Şahsevəndən ötrü burnumun 
ucu göynəyir. Lakin indi müharibədir. Vətənimizin müqəddəratı həll olunur. Belə 
vaxtda dincələ bilmərəm! 
Hərbi xəstəxananın baş həkimi xeyli susdu. O, ucaboylu, pəhləvan cüssəli, 
qarayanız serjantın ürək ağrısı ilə dediyi sözlərə etinadsız qala bilmədi. Cəbhəyə 
getməsinə icazə verdi. 
Gərayın doğma hissəyə qayıtması əsil bayrama çevrildi. Bölmənin 
döyüşçüləri onu dövrəyə aldılar. Bir-bir qucaqlayıb görüşdülər. Əsgərlərin bir 
neçəsi görsənmirdi. Gəray bir anlığa şahidi olduğu fəlakətləri xəyalına gətirdi. 
Həlak olan cavanların surəti gözünün qabağında canlandı. Dünyanın nakam getmiş 
bu cavanlar onu mübarizəyə səsləyirdi. 
O yenə silah götürdü, yenə döyüşə girdi. Bu dəfə Gərayın səsi 2-ci 
Ukrayna cəbhəsindən gəlirdi. Xidmət etdiyi 93-cü Qırmızı Bayraqlı, Suvorov 
ordenli Xarkov qvardiya diviziyası Ukraynanın Novo-Svetlopol rayonunda döyüş 
müvqeyi tutmuşdu. Döyüşçülər bilirdilər ki, Znamenko qəsəbəsinin azad 
edilməsində onlar da iştirak edəcəklər. Buna görə də, hər bir döyüşçü qarşıdakı 
vuruşmaya hazırlaşırdı. Artilleriya atəşindən sonra əsgərlərimiz hücuma keçməli 
idilər.  
Səhər tezdən topların güclü atəşi hər tərəfi titrətdi. Döyüşçülərin bütün 
qoşun növlərinin qarşılıqlı əlaqəsi şəraitində hücuma keçdilər. Şaxta adamı qılınc 
kimi kəsirdi. Lakin qışın sərtliyi Gərayın bölməsinin iradəsini sarsıda bilmədi. 
Bölmə kəndin yaxınlığındakı təpəni atəşə tutdu. Əsgərlər səngərdən-səngərə 
keçərək, təpəyə yaxınlaşırdı. Sağ və sol cinahlar gözləyir, başqa hisələrimiz 
irəliləyirdi. Birdən faşist təyyarələri havadan od ələməyə başladı, tanklar topların 
müşayiəti ilə qəflətən hücuma keçdi. Sağ və sol cinahdakı hissələrimizin top və 
tankvuran silahlarla güclü atəş açdılar. Sərrast atəşlər faşist tanklarının əvvəlcə 
birini, sonra isə ikincisini, üçüncüsünü sıradan çıxartdı. Elə bu zaman Gərayın 
bölməsi şığıdı. Gəray cəbhə dostları ilə birlikdə bütün günü döyüşün öz sırasında 
oldu. Odlu-alovlu saniyələr bir-birini əvəz edirdi. Düşmənin müqaviməti artıq 
zəifləmişdi. Nəhayət, hitlerçilərin cəbhə xətti yarıldı. Təpəyə ilk çatanloardan biri 
də Gəray Əsədov idi.  
Hücumu bir an da olsa zəiflətmək olmazdı. Əks təqdirdə düşmən güc 
yığıb, yenidən müqavimət göstərə bilərdi. Döyüşçülərimiz artıq Znamenko kəndini 
tutmuşdular. Vzvod komandirinin göstərişinə görə onların hərəsi küçənin bir tərəfi 
ilə gedir və evlərdə düşmən əsgərlərinin olub-olmamasını yoxlayırdılar. Qəflətən 
yaxındakı həyətlərdən birinin qapısı səsləndi. Gəray tez yerə yatdı. Vzvod 
komandiri də gizlənə bildi. 
6 
 
Bir nəfər fris sakitcə qapını açıb, diqqətlə ətrafına baxdı. Heç kəsi 
görməyib bir az da cəsarətləndi. Yenidən geri qayıdıb qapının yanında dayandı, 
həyətdəki yoldaşlarına nəsə dedi. Həyətdən bir dəstə  faşist çıxdı. Görünür, tələsik 
geri çəkilən hissələrindən aralı düşmüddülər. Onlar tez-tez dayanır, hər tərəfə göz 
gəzdirir, öz aralarında xısın-xısın  danışırdılar.  
Yəqin ki, hansı tərəfə gedəcəklərini aydınlaşdırmağa çalışırdılar. 
Vzvod komandiri və Gəray artıq özləri üçün əlverişli atəş mövqeyi 
tutmuşdular. Vaxtı itirmək olmazdı.  Düşmən aradan çıxa bilərdi. Bu zaman 
leytenant Boqomazın qətiyyətli səsi eşidildi: 
-Əllər yuxarı! 
Əks istiqamətdən Gəray cingiltili səslə əmr etdi: 
-Təslim olun, alçaqlar! 
Düşmən əsgərləri mühasirəyə düşdüklərini yəqin edib silahlarını yerə atdılar.  
Qəsəbə faşistlərdən təmizləndi. 
Vzvod komandiri hərbi əsirləri qərargaha aparmağı Gəraya tapmışdı. 
Polk komandiri döyüşdən sonra bateriyaları gəzirdi. Birdən Gərayın bir dəstə əsir 
gətirdiyini gördü. Gəray polk komandiri podpolkovnik Kondraxovun iki 
addımlığında dayanıb: 
-Yoldaş  podpolkovnik... 
-Lazım deyil, Əsədov! Sənə vuruşmada göstərdiyin rəşadətə və 
qəhrəmanlığa görə təşəkkür elan edirəm! 
Xarkov, Poltava şəhəri uğrunda gedən döyüşlər də Gəray və onun 
dostlarına yeni şöhrət qazandırdı. 93-cü Qırmızı Bayraqlı, Suvorov ordenli 
qvardiya diviziyası Xarkovun azad edilməsində fərqləndiyinə görə ona “Xarkov” 
diviziyası adı verildi və Vətənimizin paytaxtı Moskvada onun şərəfinə yaylım atəşi 
atıldı. Bu qələbədə Gərayın da payı vardı.  
Poltava uğrunda gedən şiddətli vuruşmada G.Əsədov yenidən yaralandı. 
Lakin o, cəbhəni tərk etmədi. 
Qısamüddətli müalicədən sonra yenidən cəbhəyə qayıdan Gəray Əsədov, 
Moldaviya və Ruminiyanın azad edilməsində iştirak etdi. 
Gəray düşmən üzərində qələbimizə bütün qəlbiylə inanırdı. Gənc əsgərin 
otuz il bundan əvvəl yazılmış üçkünc məktublarının birində fədakar bir ürəyin 
çırpıntılarını eşidirik; Gəray sevdiyi qıza yazmışdı: “Əzizim! Kənddən cəbhəyə 
yola düşdüyüm günü gözlərinə baxdım. Baxışların mənə çox şey danışdı. 
Məhəbbətin mənə qüvvət verdi. Sənin üçün, Vətənim üçün vuruşuram. Arxayın ol! 
Tezliklə azğın düşmənlərə qələbə çalacağıq. Bu qələbəyə mən öz məhəbbətim kimi 
inanıram!” 
Rumıniya torpağı uğrunda gedən döyüşlərdə göstərdiyi rəşadət 
G.ƏSədovu 93-cü Qırmızı Bayraqlı, Suvorov ordenli Xarkov qvardiya 
diviziyasında hamıya tanıtdı. 1944-cü ilin avqustund Sovet Rumıniyanın əsas neft 
rayonu olan Ployiştini hitlerçilərdən azad edib, Buxarestə doğru müvəffəqiyyətlə 
7 
 
irəliləyirdi. 93-cü diviziya cəbhə komandanlığının sərəncamı ilə Şimal-Qərbə 
dönüb, Transilvaniyanın çətin dağ keçidlərini aşdı. 1944-cü il oktyabrın 19-da 
Vlaka kəndinə yaxınlaşdı. Komandanlıq qəti hücumla kəndi tutmağı qərara aldı. 
Düşmən qızğın müqavimət göstərirdi. Ağır topların düşmən istehkamlarını aramsız 
atəşə tutması döyüşçülərimizin işini xeyli asanlaşdırmışdı. Gərayın dəstəsi 
hücumçuların öz sıprasında gedirdi. 
Tezliklə kəndin darısqal küçələrində əlbəyaxa vuruşmalar başlandı. Gəray 
döyüşə atılaraq, düşmən mövqeyinə dalbadal bir neçə qumbara tulladı. Şəxsən 11 
nəfər hitlerçilərin öldürddü. Bir neçə saatdan sonra Valxa kəndi faşistlərdən azad 
edildi. 
Gəray Əsədov ən çətin vəziyyətdə çıxış yolu tapan, müxtəlif hərbi 
fəndlərdən məharətlə istifadə edən, bacarıqlı komandir idi. Xuedin şəhəri uğrunda 
gedən döyüşlər buna parlaq misaldır.  
1944-cü il oktyabrın 12-də 93-cü diviziyanın hissələrinə Xuedin şəhərini 
düşməndən azad etmək əmri verildi. Düşmən şəhəri əldən vermək istəmirdi.Onun 
qüvvətli minomyot atəşi tank desantçılarımızın irəliləməsinə ciddi mane olurdu. 
Gəray Əsədov faşistlərin minomyot atəşini susdurmağı qərara aldı. O, sürünə-
sürünə faşist minomyotları qrupuna yaxınlaşıb, onlarla təkbətək döyüşə girdi, 
sərrast avtomat atəşi ilə minomyotun heyətini məhv etdi. Sonra igid minomyotun 
arxasına keçərək, onu düşmənin mövqeyinə tərəf tuşladı. Bu vuruşmada cəsur 
qvardiyaçı 24 hitlerçini məhv etdi. Düşmənə qarşı vuruşmada qəhrəmanlıq 
göstərdiyinə və öz bölməsinə məharətlə rəhbərlik etdiyinə görə G.Əsədov Qırmızı 
Bayraq ordeni ilə təltif edildi. 
Gəray Əsədovun Rumıniyadakı yolu qısa və şərəfli olmuşdu. 
Döyüşçülərimiz bir yaşayış məntəqəsini faşistlərdən azad etmək üçün hücuma 
keçmişdilər. Ancaq üstünlük düşmən tərəfdə idi. Onlar qvardiyaçıları mühasirəyə 
alıb, məhv etmək istəyirdilər. Gəray Əsədov: “Öldürülən uşaqlar və analar, tökülən 
göz yaşları və axıdılan qanlar üçün düşməndən intiqam alaq!” –deyə irəli atıldı. 
Bölmə onun ardınca hücuma keçərək, düşmənlə süngü döyüşünə girişdi. 
Qvardiyaçılar qəhrəmanlıqla vuruşub, süngü və qumbaralarda özlərinə yol açdılar. 
Şanlı Sovet əsgərləri burada da qələbə çaldılar. Qüvvələrin qeyri-bərabər olduğu 
bu vuruşmada Azərbaycan xalqının qəhrəman oğlu G.Əsədov yoldaşları ilə 
birlikdə düşmənin 16 nəfər əsgər və zabitini məhv etmiş və 22 nəfərini isə əsir 
almışdı.  
Sovet Ordusu Rumıniya torpaqlarını faşistlərdən təmizləmək uğrunda 
qəhrəmancasına vuruşmuşdu. 93-cü Qırmızı Bayraqlı, Suvorov ordenli Xarkov 
qvardiya diviziyası da Karpat dağlarının ətəyində yerləşən Marqata şəhəri uğrunda 
qızğın döyüşlərə atılmışdı. Məhz bu döyüşdə Gəray öz adını əbədiləşdirən, ona 
həmişəlik qazandıran bir rəşadət göstərdi.  
1944-cü il oktyabrın 19-u idi. Üç gün idi ki, Marqata şəhəri ətrafında 
döyüşlər ara vermirdi. Faşistlər cəbhənin kiçik bir sahəsində çoxlu qüvvə 
8 
 
toplamışdı. Düşmən pulemyotları müxtəlif istiqamətlərdə atəş açaraq, sovet 
döyüşçülərinin hökümünə mane olurdu. Yağışlı havalarda döyüş şəraitini xeyli 
çətinləşdirmişdi.  
Gəray Əsədovun hissəsi bu dəfədə ön sırada vuruşurdu. Faşistlərin 
dəmiryol stansiyasının binasında qoyulan dəzgahlı pulemyotunun aramız atəşinə 
baxmayaraq qurbanlar bahasına olsa da, şəhəri hitlerçilərdən təmizləməli və burada 
öz mövqelərini möhkəmləndirməli idilər. Qələbəni təmin etməkdən ötrü birinci 
növbədə düşmən pulemyotunu susdurmaq lazım idi. Bu tapşırığı yerinə yetirməyə 
yollanan üç avtomatçı həlak oldu. Yoldaşlarının ölümö Gərayın düşmənə olan 
nifrətini daha da artırdı. O, tezliklə düşmən pulemyotunu özü məhv etməyi qərara 
aldı. Aramsız pulemyot atəşi altında Gəray düşmənin  atəş nöqtəsinə tərəf 
sürünürdü. Ətrafında dqşmən mərmilər torpağın köksündə  çalalar açırdı. 
Özündən əvvəl düşmənin atəş nöqtəsinə yollanmış  döyüş yoldaşlarının 
cəsədənə görən Gərayın düşmənlərə qarşı nifrəti birə-on artdı...  Artıq pulemyotun 
ölüm yağdıran lüləsi aydın görünürdü. O, çətinlikdə sürünə-sürünə pulemyotun 
atəş açdığı zirzəmiyə yaxınlaşdı. Bir neçə əl qumbarısını pəncərədən içəri atdı. 
Zirzəmidə güclü partlayış qopdu. Pulemyot susmuşdu. Gəray sevincdən 
gülümsündü.Ayağa qalxıb, “ura” sədaları altında döyüşçüləri hücuma  aparmaq 
istəyirdi ki, zirzəminin başqa bir pəncərəsindən açılan pulemyot atəşidəstələrini 
yerə yatmağa məcbur etdi. 
Gərayın döyüş sursatı qurtamışdı, qabaqda isə mühüm tapşırığı yerinə 
yetirmək kimi vəzifə dururdu. Faşistlərin atəşini ardı-arası kəsilmirdi. Eyni 
zamanda başları üzərində fırlanan “Yükerlərin” səngərlərə tökdüyü bombaların 
qəlpəsindən döyüşçülərin sayı azalmışdı. İndi hər saniyə qiymətli idi. Gəray birdən 
itirdiyi qiymətli şeyi tapanlar kimi sevindi. Aleksandır Matrosovun göstərdiyi 
igidliyi xatıladı. Bir il bundan əvvəl yaralanarkən Matrosovun rəşadəti haqqında 
qəzetlərdə oxumuşdu. Onu mərd siması elə bil ki, düşmən gülləri arasında Gərayı 
qəhrəmanlığa səsləyirdi. Tək bircə çıxış yolu vardı: özünü, həyatını qurban verib, 
dostlarını xilas etmək və düşmən üzərində qələbə çalmaq! Gərayın xəyalından 
şimşək sürəti ilə keçən bu fikirlər onu qanadlandırdı. Qoynunda boy atıb böyüdüyü 
doğma Şahsevən, “məndən nigaran qalmayın” – deyə tez-tez məktub yazdığı atası 
Lətif kişi, anası Gülara, intizarla yolunu gözləyən sevgilisi, qardaş və bacıları son 
dəfə gözləri önündən keçdi. Qeyzi daha da artdı, yaralı pələng kimi irəli sıçradı. O, 
ayağa qalxıb irəli qaçır, üzü üstə yatıb sürünür, düşmənin atəş nöqtəsinə 
yaxınlaşırdı. Birdən “Vətən uğrunda!” – deyərək qartal kimi şığıyıb, öz köksünü 
pəncərədən görünən pulemyotun lüləsinə dayadı. Gərayın bədəninə sahki onlarca 
xəncər sancıldı. Alov püskürən düşmən pulemyotu susdu. Qvardiyaçılar rotası 
dərhal polad axın kimi irəli cumdu. Stansiya uğrunda qanlı döyüş başlandı. 
Döyüşçülərimiz qəti hücuma keçib, Marqata şəhərini hitlerçilərdən təmizlədilər.  
9 
 
Hissənin döyüşçüləri öz komandirlərini əsgəri qaydada Marqata şəhərinin 
yaxınlığındakı hündür bir təpənin üstündə dəfn etdilər. Döyüş yoldaşları 
düşməndən Gəray Əsədovun intiqamını alacaqlarına and içdilər. 
Faşist işğalçılarına qarşı Rumıniyada gedən döyüşlərdə komandanlığın 
tapşırığını nümunəvi yerinə yetirdiyinə və böyük igidlik göstərdiyinə görə Gəray 
Lətif oğlu Əsədov SSRİ Ali Soveti Rəyasət Heyətinin 1945-ci il 24 mart tarixli 
Fərmanı ilə ölümündən sonra Sovet İttifaqı Qəhrəmanı adına layiq görüldü.  
İllər keçsə də Gəray Əsədovun əziz xatirəsi Azərbaycan xalqının qəlbində 
həmişə yaşayacaq, onun döşünə vura bilmədiyi “Qızıl ulduz” şüurumuzda əbədi 
həkk olunub qalacaq. 
Gəray Əsədovun igidliyi və onun ölüm xəbəri Vətənimizi qarış-qarış 
dolaşdı, doğma Şahsevənə Qırmızı Bayraqlı, Suvorov ordenli Xarkov qvardiya 
diviziyasının 291-ci qvardiya polku komandirindən Lətif kişiyə məktub gəldi. 
Gərayın kiçik qardaşı polk komandirinin məktubunu tasına oxuyurdu: 
“Əziz valideynlər! Sizin oğlunuz, qvardiya serjantı Gəray Əsədov hərbi 
anda sadiq qalmış, sosialist Vətəni uğrunda döyüşlərdə qəhrəmanlıq və mərdlik 
göstərərək, 1944-cü il oktyabrın 19-da həlak olmuş və Norgivartarı qəzasındakı 
(Transilvaniya) Marqata şəhərinin cənub ucqarlarında dəfn edilmişdir”.  
Lətif kişi qulaqlarına inanmadı, “qara kağız” dəhşətli sətirlərini oğluna 
dönə-dönə oxutdu, gözlərinə qaranlıq köçdü. Alnındakı dərin qırışların üzərinə 
soyuq tər gəldi. Müharibə onun qəlbinə dağ çəkmişdi... Uşaq yaşlarında oğluna 
apardığı yaylaqlara çıxdı, adını öyrətdiyi çiçəklərə baxdı. Laki dərdini öyrətdiyi 
çiçəklərə baxdı. Lakin dərdini ovuda bilmədi. O, çaşıb qalmışdı. Hələ bu xəbəri 
ömür-gün yoldaşı Gülaraya necə deyəcəkdi? Necə deyəcəkdi ki, Gəray artıq 
yoxdur, uzaq Rumıniya torpağında həlak olub... 
Ana qəlbi həssas olur. Ərinin baxışlarından kədəri sezdi. Özünü Lətif 
kişinin üstünə atıb, hönkür-hönkür ağlamağa başladı. Qara kəlağayısı bvaşından 
sürüşüb düşən Gülara heç nə görmürdü, heç nə eşitmirdi. Ana öz oğlunun ölümünə 
inana bilmirdi. Lakin artıq Gərayın ölümü bütün kəndə yayılmışdı. 
Ata və ana bircə şeylə təsəlli tapdı: Gəray Vətən uğrunda qəhrəman kimiu 
vuruşdu, qəhrəman kimi də öldü. Gərayın adı mərdlik və rəşadət simvolu oldu, 
döyüş dostlarının, qədirbilən xalqımızın və müasirlərimizin qəlbində yaşadı, onları 
Vətən uğrunda hünərlərə rujlandırdı. 
Gəray Əsədovun cəbhə dostlarından biri onun qəhrəmanlığına, döyüş 
rəşadətinə şer həsr etmişdi. Həmin şerdə oxuyuruq: 
Əsədov xidmət edib 
Bizim bayrağın altda,  
Sadiq olub əsgəri  
Andına ağır vaxtda. 
Rus qardaş Matrosov tək. 
Yada sinə gəribdir. 
10 
 
Döyüşdə onun kimi 
İgidlik göstəribdir. 
Kim ki, Vətən yolunda 
Canını edir fəda,  
Müzəffər xalqımız tək 
Ölməz olur dünyada.  
Bütün döyüşçülərin  
Qəlbində sağdır hər an,  
Bizim alayın oğlu 
Əsədov – ölməz insan. 
Gəray Əsədovun adı öz həmyerlilərinin – Şahsevən kolxozçularının, 
Azərbaycan zəmətkeşlərinin işlərində, əməllərində yaşayır. Respublikanın bir çox 
rayonlarında G.Əsədov adına kolxoz, küçə, məktəb vardır; bir neçə yerdə onun 
abidəsi qoyulmuşdur.  
Yazıçı və şairlərimiz, ədiblərimiz onun haqqında yazır, qəhrəmanlığını, 
mətinliyini, idarəsini, yenilməzliyini tərənnüm edirlər. 
Müharibənin qurtarmasından 30 il keçməsinə baxmayaraq, Gəray Əsədov 
bizim qəlbimizdə 21 yaşlı gənc kimi yaşayır. 
 
*** 
 
İndi Şahsevən respublikamızda ən abad kəndlərdən biridir. Bir neçə 
mağaza, kino-teatr, klub kənd zəhmətkeşlərinin xidmətindədir. Gəray Əsədovun 
oxuduğu məktəbin qarşısında qəhrəmanın heykəli qoyulmuş, məktəbdə xatirə 
muzeyi açılmışdır.  Muzeydə Gərayın cəbhə məktubları, şəxsi əşyaları, şəkilləri 
onun həyat və döyüş yolunu əks etdirən materiallar toplanmışdır.  
Gəray Əsədov adına məktəb nəcib bir təşəbbüs irəli sürmüşdür, 
ictimaiyyətlə birlikdə cəsur döyüşçünün anadan olmasının 50 illiyini geniş qeyd 
etmişlər. Bir-birini əvəz edən natiqlər G.Əsədov haqqında xatirələrindən, 
qəhrəmanın döyüş yolundan danışmışlar. 
Həmin gün Gərayın aqğsaçlı müəllimləri də öz sevimli şagirdləri 
haqqında ürək yanğısı ilə söhbət açdılar.  
Gəray ölməmişdir! Onun igidliyi və adı əbədi məşəl kimi gələcək 
nəsillərin qəhrəmanlıq yollarına nur səpir, xalqımızın qəlbində daim yaşayır. 
 
 
 
 
 
 
 
11 
 
Redaktoru: Qaraş Mədətov. 
Nəşriyyat redaktoru: Musa Ələkbərov. 
Rəssamı: A.Kozlov. 
Bədii redaktoru: S.Şatikov. 
Texniki redaktoru: S.Həbibzadə. 
Korrektoru: N.Ağakişiyev. 
 
 
 
 
 
 
 
 
Yığılmağa verilmiş 12.III.1975-ci il. Çapa imzalanmış 26.III.1975-ci il. 
Kağız formatı 62x92 
1/
32, ofset kağızı. Fiziki ç/v. 1. Şərti ç/v. 1. Uçot nəşr. V. 0,7. 
FQ 01586. Sifariş № 284. Tirajı 15000. 
 
 
Azərbaycan SSR Nazirlər Sovetinin Dövlət Nəşriyyat, Poliqrafiya və 
Kitab Ticarəti İşləri Komitəsi. 
 
 
“Gənclik” nəşriyyatı, Bakı, Hüsü Hacıyev küçəsi, 4. 
 
 
26 Bakı komissarı adına mətbəə, Bakı, Əli Bayramov küçəsi, 3. 
 
 
 
 
 
 
 
 
Алыджанов Маил Садяр оглы 
Герой Соетского союза 
Герой Асадов 
(На азербайджанском языке) 
Гянджлик · Баку ·1975 
  
