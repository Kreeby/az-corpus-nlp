 
1 
 
    HƏBİBİ 
 
 
 
 
 
ŞEİRLƏR 
 
 
 
 
 
 
 
 
 
 
 
 
 
"ŞƏRQ-QƏRB" 
BAKI-2006 
 
 
2 
 
Bu kitab "Həbibi. Şeirlər" (Bakı, Yazıçı 1980) nəşri əsasında təkrar nəşrə 
hazırlanmışdır 
 
 
 
Toplayanı və tərtib edəni:  Əzizağa Məmmədov 
Redaktoru:   Aidə Paşayeva 
 
 
894.361 l-dc21  
AZE 
Həbibi. Şeirlər. Bakı, "Şərq-Qərb", 2006, 88 səh. 
 
Külliyatı bizə gəlib çatmamış, XIV əsrin görkəmli Azərbaycan şairi 
Nəsimi ilə XVI əsrdə yaşamış böyük Füzuli dövrləri arasında yetişən klassik 
Azərbaycan şerinin görkəmli nümayəndəsi Həbibinin bu kitabda qəsidələri, 
qəzəlləri, müsəddəs və qitədən ibarət 47 şeri toplanmışdır. Bu şeirlər müxtəlif 
mənbələrdən, ayrı-ayrı cünglərin səhifələrindən köçürülmüşdür. Sadə və rəvan 
dildə yazılmış bu şeirlərdə xalq poeziyasının böyük təsiri aydın hiss olunur. 
 
ISBN 10       9952-34-019-2  
ISBN13 978-9952-34-019-8 
 
© "ŞƏRQ-QƏRB", 2006 
  
 
3 
 
 
4 
 
 
FÜZULİNİ HEYRAN EDƏN ŞAİRİMİZ 
 
XV əsrin sonlarında Azərbaycanda Ağqoyunluların: hakimiyyəti 
dövründə yetişən görkəmli şairlərdən biri də Həbibidir. Həbibi onun 
təxəllüsüdür. Şairin əsil adına heç bir mənbədə rast gəlmirik. Nəsimi 
məktəbinin davamçısı olan, onun poetik ənənələrinə sadiq qalan 
Həbibi, şeirlərində həyata nikbin baxışı, dünyəvi meyilləri inkişaf 
etdirmişdir. Lakin öz sənətkar qələmi ilə böyük Füzulini belə heyran 
edən şairin divanı və ya külliyyatı hələlik bizə gəlib çatmamışdır. 
Həbibi Azərbaycanda, Göyçayın Bərgüşad kəndində anadan 
olmuşdur. Onun həyatının ilk dövrü haqqında Şah İsmayıl Xətayinin 
oğlu Sam Mirzənin (1517-1576) 1550-ci ildə yazdığı “Töhfeyi-Sami” 
təzkirəsində məlumat verilmişdir. Yoxsul bir ailədə dünyaya gələn 
Həbibi uşaqlığını çobanlıqla keçirmiş, bir təsadüf nəticəsində saray 
mühitinə düşmüş və Uzun Həsənin ikinci oğlu Sultan Yaqubun 
himayəsində tərbiyə alıb yetişmişdir. Sam Mirzə, Həbibinin uşaq 
yaşlarında ikən Sultan Yaquba rast gəlməsi hadisəsini xatırladaraq 
nağıl edir ki, bir gün Sultan Yaqub ovda imiş, yamacda otlayan 
quzuları görmüş və bunların kimə məxsus olduğunu öyrənmək üçün 
mülazimlərindən birini oraya yollamışdır. Həbibinin yanına gələn 
mülazim 
 
 
5 
 
quzuların kiminki olduğunu soruşmuşdur. Cavab almadıqda sualını bir daha 
təkrar etmişdir. Zəkalı və hazırcavab Həbibi ilə mülazim arasında söhbət belə 
olmuşdur: 
Mülazim; - Bu quzular kimindir? 
Həbibi: - Qoyunların. 
Mülazim: - Kəndinizin böyükləri kimlərdir? 
Həbibi: - Öküzlər hamıdan böyükdür. 
Mülazim: - Mən onu soruşmuram, insanları qarşılayan kimlərdir, deyirəm. 
Həbibi: - Sənin kimi əziz adam gəlincə onu qarşılayan köpəklərdir. 
Bu cavablardan qəzəbə gələn mülazim türkcə deyir: 
- Ay, nə çapaydım səni!  
Həbibi: 
- Çap gör ki, yoldaşların getdi, - demişdir. Mülazim bu söhbəti padşaha ərz 
etmiş və bu gənc çobanın hazırcavablığı onun xoşuna gəldiyi üçün Həbibini öz 
tərbiyəsi altına almışdır. Həbibi də zəka və istedadı sayəsində şair olmuşdur... 
Şeir və mədəniyyətə yüksək qiymət verən Sultan Yaqubun (1478-1490) 
hakimiyyəti zamanı Ağqoyunlu dövlətinə Azərbaycan, İraqi-Əcəm, İraqi-Ərəb, 
Fars, Kirman və Şərqi Anadolunun bəzi sahələri daxil idi. Saraya gələndə 
Həbibinin 12-15 yaşlarında olduğunu fərz edə bilərik. Belə çıxır ki, şair 1470-
1475-ci illər arasında doğulmuşdur. Həbibinin həmin tarixdə doğulduğunu 
ədəbiyyatşünas Salman Mümtaz (Sultanüşşüəra Həbibi. "Füqəra füyuzatı", 
 
6 
 
№3, 1921, səh.31-35), türk alimi Mehmed Fuad Köprülü 
("Darülfünunun ədəbiyyat fakültəsi məcmuəsi". VIII c, sayı 5, 
İstanbul, 1932, səh.88), akademik Həmid Araslı (Azərbaycan 
ədəbiyyatı tarixi. I c, Bakı, 1943, səh.186-187) və professor 
M.Y.Quluzadə də (Azərbaycan ədəbiyyatı tarixi. I c, 1960, səh. 340-
341) təsdiq edirlər. 
1490-cı ildə Sultan Yaqubun ölümündən sonra hakimiyyət 
uğrunda Ağqoyunlu varisləri arasında yenidən ciddi ixtilaf başlandı. 
On ilə qədər davam edən bu didişmədən Səfəvilər hakimiyyətinin 
əsasını qoyan Şah İsmayıl Xətayi bacarıqla istifadə etdi. İsmayıl 1502-
ci ilin əvvəlində Ağqoyunlular hakimiyyətinin birinci qolu olan 
Əlvənd Mirzə hakimiyyətini tamamilə məğlubiyyətə uğratdı. Bir az 
sonra Ağqoyunlu dövlətinin Sultan Muradın başçılıq etdiyi ikinci qolu 
üzərində də qələbə qazandı. 1502-ci ildə Səfəvilər hakimiyyəti adı ilə 
məşhur olan bu dövlətin siyasi mərkəzi Təbriz şəhəri elan edildi. 
Ağqoyunluların hakimiyyəti devrildikdən sonra Həbibi Şah 
İsmayılın sarayında boyük nüfuz qazanmış və hətta Məliküşşüəralıq 
mövqeyinə qədər yüksəlmişdir. Azərbaycan dilində gözəl şeirlər 
yazan Şah İsmayıl Xətayinin Həbibi kimi böyük bir şairə yüksək 
qiymət verməsi də çox təbiidir. Bundan başqa, Sam Mirzə Şah 
İsmayılın Həbibiyə zarafatla "Gürzəddin" ləqəbini verdiyini qeyd edir 
ki, bu hökmdar şair ilə Həbibi arasındakı səmimi dostluğu və yaxınlığı 
göstərir. 
  
 
7 
 
1514-cü ildə I Sultan Səlim Səfəvi hökmdarı Şah İsmayıla 
müharibə elan etdi. Mənbələrdə göstərilir ki, Çaldıran müharibəsindən 
sonra Həbibi ömrünü Türkiyədə keçirmişdir. Lakin nə Azərbaycan, nə 
İran, nə də osmanlı mənbələrində şairin öz doğma vətənindən ayrılıb 
Türkiyəyə getməsinin səbəbləri barədə dürüst məlumat yoxdur. XVI 
əsr osmanlı təzkirəçisi Aşıq Çələbi Sultan Bəyazid hakimiyyətinin 
sonlarında Həbibinin Türkiyəyə gəldiyini, "əhli-elm-şivə və səyahət-
pişə" bir şəxsiyyət olduğunu qeyd edir. İkinci Bəyazidin hakimiyyəti 
isə 1481-1512-ci illər arasında olduğundan Həbibinin 1512-ci ildən bir 
qədər əvvəl Türkiyəyə gəlməsi anlaşılır. M.F.Köprülü daha mötəbər 
məlumat verir: "Bu xüsusda bizi aydınlata biləcək bir tək mənbə 
"Camiünnəzair"dir. Bu mühüm məcmuəsini 1512-ci (hicri 918-ci) ildə 
tamamlayan Hacı Kamal oraya Həbibinin bir çox şeirlərini almış 
olduğundan şairimizin Türkiyəyə hər halda bundan bir kaç yıl əvvəl 
gəlmiş və şöhrətinin yayılmış olması icab edər. Buna görə Həbibi Şah 
İsmayılın məiyyətində təxmini olaraq 1502-1516 yıllar arasında 
bulunmuş olmalıdır" (göstərilən əsəri, səh.88). 
Lakin mənbələrdə Həbibinin Səfəvi sarayındakı görkəmli 
mövqeyindən əl çəkib Türkiyəyə gəlməsinin səbəbi, Türkiyədə necə 
yaşaması, İstanbulda və ya Anadolunun başqa şəhərlərində məskən 
salması barədə heç bir məlumat yoxdur. Həbibinin nə zaman öldüyü 
barədə də mənbələrdə heç bir qeydə rast gəlmirik. Lakin Lətifi onun I 
Səlim dövründə, yəni 1520-ci ildən əvvəl öldüyünü söyləyir. 
  
 
8 
 
 
Övliya Çələbi isə "Cəfərabad təkyəsi"ndə şairin dəfnindən bəhs 
edərək yazır: "Kəndusi əcəmdir (azərbaycanlı olmasına işarə edilir- 
Ə.M.). Şah Səlim əvvəlin nüdəmasındandır. Həqqa ki, pakizə əşarı 
vardır. Bu, Südlücədə Cəfərabad təkyəsində mədfundur" (İsmayıl 
Hikmət, Azərbaycan ədəbiyyatı tarixi. I cild, Azərnəşr, 1928, 
səh.240). 
Göründüyü kimi, bu məlumatlar Həbibinin Anadoluda da bir şair 
kimi böyük şöhrət qazandığını təsdiq edir. 
 
* * * 
 
Həbibi XIV əsr görkəmli Azərbaycan şairi Nəsimi ilə XVI əsrdə 
yaşamış böyük Füzuli arasında yetişən qüdrətli bir şairdir. Yuxarıda 
qeyd etdiyimiz kimi, şairin əsərləri bizə tamamilə gəlib çatmamışdır. 
Həyat və sənətkarlığı barədə ilk və dəyərli məlumat verən Sam 
Mirzədən sonra Türkiyə təzkirəçilərindən Lətifi, Aşıq Çələbi və Həsən 
Çələbi, XVII əsrdə övliya Çələbi, XIX əsrdə Şəmsəddin Sami ondan 
qısa şəkildə bəhs etmişlər. 
Həbibinin həyatı və yaradıcılığı haqqında bizim dövrümüzdə ilk 
dəfə 1921-ci ildə mərhum ədəbiyyatşünas Salman Mümtaz yazmışdır. 
O, Sam Mirzənin Həbibi haqqında fars dilində verdiyi maraqlı 
məlumatı Azərbaycan dilinə tərcümə etmiş və onu istedadlı bir şair 
kimi tanıtmışdır. S.Mümtaz çap etdirdiyi məqaləyə Həbibinin məşhur: 
 
9 
 
Gər səninçün qılmasam çak, ey büti-nazik bədən,  
Gorum olsun bu qəba, əgnimdə pirahan kəfən – 
 
beyti ilə başlayan qəzəlinin və Füzulinin onun bu şerinə yazdığı 
təxmisi daxil etmişdir (göstərilən əsəri, səh.31-35). Oxuculara təqdim 
olunan bu "Şeirlər" kitabına isə şairin 47 şeri daxil edilmişdir. 
Müxtəlif mənbələrdən əldə edilən bu şeirlərdən yeddi bənddən ibarət 
olan müsəddəs (altılıq) Rusiya Elmlər Akademiyası Sankt-Peterburq 
bölməsinin Əlyazmalar şöbəsində (inv. №34l), üç qəzəl Azərbaycan 
MEA-nın M.Füzuli adına Əlyazmalar İnstitutunda (A-340/11918) 
1636-cı ildə tərtib edilmiş cüngün 54a, 59b, 112a vərəqələrində 
saxlanılır. Bunlardan aşağıdakı mətlə ilə başlayan iki qəzəl başqa 
mənbələrdə yoxdur: 
 
Xabi-qəflətdən oyansun eşqi-dildar istəyən,  
Bülbülü-şuridə olsun vəsli-gülzar istəyən. 
(var. 54a) 
və 
 
Şol mübarək zatına işim sənadır, yə nəbi,  
Asilik bimarına adın şəfadır, yə nəbi. 
(vər. 112a) 
Bundan başqa, Salman Mümtaz fondunda 4 qəzəl və Əlabbas 
Müznibin şəxsi fondunda isə 3 qəzəl saxlanılır. 
 
10 
 
 S.Mümtazın arxivində olan aşağıdakı mətlə ilə başlayan iki qəzələ digər 
mənbələrdə rast gəlmədik: 
 
Ey afitabi-dövlət, vey kövkəbi-hidayət,  
Ey mətləyi-təcəlla, vey nuri-bibidayət. 
 
və 
 
Müstədam olğıl həmişə, ey gözəl xanım mənim,  
Gözləri nərgiz, yüzü gül, zülfi reyhanım mənim. 
(ƏYİ, arx.38, Q-4[l 14]) 
 
Əlabbas Müznibin şəxsi fondunda saxlanılan Həbibi şeirlərindən aşağıdakı 
mətlə ilə başlayan bir qəzəl başqa mənbələrdə yoxdur: 
 
Ey ağzı qönçə, çöhrəsi gül, xətləri səmən,  
Zülfi bənöfşə, hüsni çəmən, boyu yasəmən. 
(ƏYİ, arx.37, Q-13(316])  
 
Beləliklə, kitaba daxil edilmiş 47 şeirdən 42-si qəzəl, biri tövhid, biri 
müsəddəs, ikisi qəsidə və biri qitədir. Buradakı qəzəllərdən çoxu isə 
M.F.Köprülü tərəfindən yuxarıda adı çəkilən XVI əsr müəlliflərindən Hacı 
Kamalın "Camiunnəzair" əlyazma məcmuəsindən seçilib çap edilmişdir. 
Kitaba daxil edilən bu şeirlərdən aydınlaşır ki, Həbibi qəzəl tərzində daha 
çox müvəffəq olmuşdur. Onun qəzəlləri və bir müsəddəsi XV əsr Azərbaycan 
poeziyasının gözəl nümunələridir. 
 
11 
 
 
* * * 
 
XIV əsrdə Nəsimidən sonra, onun qüvvətli ədəbi təsirinə məruz qalan bir 
çox Azərbaycan şairləri kimi, Həbibinin yaradıcılığında da hürufilik özünü 
aydın göstərmişdir. Bundan başqa, XV əsr Ağqoyunluların və Şirvanşahların 
hakimiyyəti zamanı vəhdəti-vücud, başqa sözlə, panteizm dünyagörüşü 
qüvvətlənmişdi. Bu dövrün şairlərində dini ehkamlara, etiqadlara qarşı 
mübarizə ümumi bir hal almışdı. Eləcə də, bu ayinlərdə sufiliklə heç bir əlaqəsi 
olmayan hisslər, düşüncələr panteist anlayışı ilə örtülüb, ona məxsus 
istilahlarla icra olunurdu. Bu dövrün başqa Azərbaycan şairləri kimi Həbibinin 
də üslubunda bir sadəlik, səmimilik özünü göstərirdi. Şah İsmayıl Xətayi kimi 
şairlər xalq ruhuna yaxın heca vəzni ilə şeirlər yazırdı. Odur ki, Həbibinin 
ədəbi şəxsiyyət kimi təşəkkülündə XV əsr Azərbaycan ədəbiyyatının bu 
ümumi cəhətini aydın görürük. Lakin şairə Nəsiminin təsiri daha qüvvətli 
olmuşdur. 
Həbibinin əlimizdə olan şeirlərində sufi təbirləri, istilahları tez-tez gözə 
çarpır. Burada olan eşq, aşiq, məşuq, meyxana, xərabat, cami-Cəm, vaiz və 
onun mürşidinin tənqidi şairin panteist dünyagörüşü ilə bağlı olub ilahi eşq 
anlayışına daban-dabana zidd idi. Azad düşünən bütün ədəbi simalar kimi 
Həbibi də öz şeirlərində insan ləyaqətini, mənəvi gözəlliyini, məhəbbətini din 
və təriqət ehkamlarına qarşı qoymuşdur. 
Həbibi orta əsr elmlərini - nücum-astronomiyanı, Şərq 
ədəbiyyatının böyük nümunələrini və eləcə də şahmat 
  
 
12 
 
 
oyununu gözəl bilirdi. Bu cəhətlər onun poeziyasında da əks olunmuşdur. 
Həbibi yalnız Azərbaycanda deyil, İraqda yaşayan poeziyaya, osmanlı-türk 
ədəbiyyatına da güclü təsir göstərmişdir. 
Azərbaycan ədəbiyyatında Həbibi şeirlərinin Şah İsmayıl Xətayi, Füzuli, 
XVI əsrdə yaşamış Ruhi Bağdadi və XIX əsrdə İsmayıl bəy Nakamın 
yaradıcılığına müsbət təsir göstərdiyini də qeyd etməliyik. Bunlardan başqa 
Həbibinin: "Dün gördüm ol nigari-tərəbnakü ərcimənd" misrası ilə başlayan 
məşhur müsəddəsinə bir sıra Azərbaycan və türk şairləri nəzirələr yazmışlar. 
Həbibi, eləcə də, Azərbaycan və Yaxın Şərq xalqlarının zəngin ədəbi irsi 
ilə tərbiyələnmişdir. Həbibinin bir sıra şairlərə, o cümlədən XV əsr Azərbaycan 
şairi Xəliliyə nəzirəsi vardır. Türk ədəbiyyatşünası Mehmed Fuad Köprülünün 
apardığı tədqiqata görə Həbibi, türk şairləri Şeyxiyə, Səfaiyə, Əhməd Paşaya, 
Cəlaliyə, İbrahim bəyə, Öməriyə, Həmdiyə, Rəvaniyə, Ədniyə də nəzirələr 
yazmışdır. 
Şah İsmayıl Xətayi öz qocaman müasiri məliküşşüəra Həbibinin şeir 
sənətinə çox yüksək qiymət vermiş və bu cəhətdon şairin Həbibiyə yazdığı 
nəzirələr maraqlıdır. Həbibinin daha sonralar Füzuli tərəfindən təxmis edilmiş 
məşhur qəzəlinə Xətayinin nəzirə yazdığı: 
 
Səndən özgə yarını olsa, ey pərivəş simtən,  
Asitanın çevrəsində qoy ki, xak olsun bədən - 
 
mətləli qəzəli diqqəti cəlb edir. 
 
 
13 
 
Yenə də Həbibinin: 
Görəldən zülli-ənbərbarın, ey dust,  
Pərişandır bu diləfgarın, ey dust – 
 
mətləli başqa bir lirik qəzəlinə Xətayi: 
 
Bu aləm hüsnüno heyrandır, ey dost,  
Sənə bu qönçə ləb xəndandır, ey dost – 
 
nəzirəsini aydın və səlis bir dildə yazmışdır. 
XVI əsrdə osmanlı-türk təzkirəçilərindən Aşıq Çələbi, Həbibidən bəhs 
edərkən onun elm əhli olduğunu göstərmişdir. Aşıq Çələbi bundan sonra onun 
öz əsərlərində sufi təsirini qeyd edib, müsəddəsindən aşağıdakı ilk bəndi 
nümunə gotirmişdir: 
 
Dün gördüm ol nigari-tərəbnakü ərcimənd,  
Kafur əliylə dəstələnmiş ənbərin kəmənd,  
Baxdım şikənci-türrəsinə zarü müstəmənd,  
Bir şəxsi-natəvan oturur gardənində bənd, 
- Kimdir bu miskin, ol no rəsondir? - dedim, dedi: 
-Züllim kəmondi tutsaği canındurur sənin. 
 
Həbibinin bu şeri Füzulinin ən məşhur şeirlərindən biri olan və: 
 
Dün sayə saldı başıma bir sərvi-sərbülənd  
Kim, qəddi dilrüba idi, rəftari dilpəsənd – 
beyti ilə başlayan müsəddəsinin yaranmasına səbəb olmuşdur. 
 
14 
 
 
Həbibinin müsəddəsinə nəzirə yazanlar XV-XVI əsrdə yaşayan şairlər ilə 
məhdudlaşmamışdır. Həbibiyə təqlid və nəzirələr yazılması XIX və XX əsrin 
əvvəllərinə qədər də davam etmişdir. 
XVI əsrin birinci yarısında yaşamış görkəmli şair Ruhi Bağdadinin 
nəzirəsində deyiliş tərzi, işlətdiyi kəlmələr və hisslərinin ifadəsi baxımından 
Həbibi və Füzulinin təsiri açıq-aydın hiss olunur. 
Yenə də eyni əsrdə yaşamış təzkirəçi Lətifi şairin özünəməxsus bir "tərz və 
üslubu" olduğunu söylədikdən sonra ona bəslədiyi rəğbəti göstərmişdir. Bu 
sözlərə əlavə olaraq, Həbibinin Füzuli tərəfindən təxmis edilən məşhur 
qəzəlinə yazdığı gözəl bir nəzirəni də qeyd etmişdir. Az sonra Türkiyə 
təzkirəçilərindən Həsən Çələbi isə iki əvvəlki təzkirənəvislərin dediklərini 
yalnız ümumiləşdirə bilmişdir. Təzkirəçilərdən sonra Türkiyədə Hacı Kamal 
tərəfindən Həbibinin 1512-ci ildə tərtib olunmuş "Camiünnəzair" (Nəzirələr 
məcmuəsi) əsərinə yazılan nəzirələri də qeyd etmək lazımdır. Bunlar XVI əsr 
şairlərindən Nişançı Cəfər, Çakəri, Səfai, Nişani, Həyati, Tutmaci kimi 
şairlərin nəzirələridir. 
 
* * * 
 
Həbibinin dili ilə əksər halda xalq ifadə tərzinə yaxın, sadə və bədii, 
əksəriyyətin anlaya biləcəyi poeziya dilidir. Burada çətin anlaşılan ərəb və fars 
tərkibləri azdır, şeirlərində ən zəruri hallarda ağır tərkiblərə yol verilir. Həbibi 
şeirlərində dilin təbiiliyinə, canlılığına, sadə və aydın yazıl- 
  
 
15 
 
masına meyil göstərmişdir. Bu baxımdan aşağıdakı misralara diqqət edək: 
 
Mən deməzmiydim ki, bir gün ağlıyasıdır gülən? 
 
Səadətli ayağınun tozu hər başa kim qonsa... 
 
Tutam ömrüm kimi zülfün ucun bərk... 
 
Al əlindən ayağı, qoy ayağında başuni... 
 
Dərdinin dərman yerində görmüşəm. 
 
Aşiqin yanmaqdan özgo dordino dərmanı yox.  
 
Can verib bir can üçün yansa Həbibi, qəm deyil.  
 
Gözdən axan cigərdəki qanındürür sənin... və s. 
 
Həbibinin şeirlərindən gətirilən belə sadə, səmimi, xalis Azərbaycanca 
deyilmiş misralara, xalq ifadələrinə onun başqa şeirlərində də tez-tez rast 
gəlmək olar. 
Həbibinin əldə edilən şeirlərini çapa hazırlarkən şairin dilinə xas olan söz 
və ifadələr olduğu kimi saxlanmışdır. Məsələn, kitabda işarə əvəzlikləri əslində 
olduğu kimi: ol, şol, şu, ana (ona), anda (onda), anunçün şəklində yazılmışdır. 
Yalnız "mana", "sana" əvəzlikləri yerinə görə iki formada mana - mənə, sana – 
sənə şəklində getmişdir. Ayrı-ayrı sözlər mətndə olduğu kimi: tapun (səcdə), 
başun (başın), 
 
16 
 
bərü (bəri), əlümə (əlimə), yürək, ayruq (qeyri, artıq), yanağun, yüzün; 
müxtəlif feil formaları mətndə olduğu kimi: ur (vur), edib, doğildan (doğulan 
andan), görüngil (görünginən), yaşarduqca (yaşadıqca) və s. şəkillərdə 
getmişdir. 
Həbibi şeirlərində fonetik cəhətdən diqqəti cəlb edən bir çox sözlərin 
əvvəlində işlənilən cingiltili "q" samiti mətndə olduğu kimi qamu (hamı), 
qaçan (haçan) şəklində saxlanılmışdır. 
Şeirlərin mətnlərində bəzən qafiə və rədif xətalarına da rast gəlmək olur. 
Belə hallar Həbibi şeirlərində yalnız bir nüsxəsində olduğu üçün bərpa 
olunmadı. Bir-iki yerdə beytlərin daxilində oxunulmayan və bəzən də yanlış 
yazılan misralar üç nöqtə (...) ilə əvəz edilmişdir. Eləcə də misra daxilində 
bərpa edilən sözlər orta mötərizəyə [ ] alınmışdır. 
Kitabın sonunda şeirlərdə işlədilən ərəb, fars sözlərinin, çətin anlaşılan 
arxaik kəlmələrin, tərkiblərin lüğəti verilmişdir. 
 
Əzizağa Məmmədov 
  
 
17 
 
Tövhid 
 
Ədəmdən ta ki, aləm oldu peyda,  
Bulunmadı tapuna mislü həmta.  
Sana kim bənziyə, ey dilrüba, kim  
Ki, sənsən o əltafı-əsli həyula1.  
Xəyalın xeylidür, ey şahi-əzəm,  
Edən canü könül mülküni yəğma.  
Pərişan zülfinin sevdalarından  
Dimağım doldu fasid fikri-sevda.  
Ləbi-ləlin fəraqından axıbdır  
Gözüm hər dəmbədəm xuni-suvəyda.  
Gözüntək görmədi bir fitnə əngiz  
Olaldan dövri-aləm çeşmi bina.  
Görəldən nərgisi-məxmurin, ey dust,  
Cəhan xalqına oldum məstü rüsva.  
Cəhanda qalmadı bir zərrə zülmət,  
Olaldan gün yüzün nuri hüveyda.  
Cəmalin müshəfin eynim görəldən,  
Könülə rövşən oldu sirri-əsma. 
 
                                                            
1 Misrada vəzn xətası vardır. 
 
 
18 
 
Yüzündür ayəti-Səbülməsani,  
Sözündür xud əsəh-əsmai-hüsna.  
Xətü xalindürür əbcəd hürufi,  
Oxudun Lamü Badir, Kaf ilə Ha.  
Qiyamət qamətini görən eydür:  
Bəlamidir bu, yaxud qəddi-bala.  
Yüzüni hər ki, gördü barəkallah,  
Dedi: zi hüsn içində vəchi-ziba.  
Yüzündür cənnəti-firdövsi-əla  
Ki, Ta ha oxur onda haqq təala.  
Şu kim tövhidə qaildir əhəd der  
Sənə, ey hüsn içində fərdi-yekta.  
Xəti-yaqutini can müshəfində,  
Həbiba, dəsti-qüdrət etdi inşa.  
Vücudi-kainatın cümlə sənsən,  
A cudi binəhayət, fəzli-mövla. 
Həqiqət sənsən, ol məzhər, həqiqət  
Ki, məzhərdir sənə sər cumlə əşya.  
Əgər aşiq və gər məşuq sənsən,  
Gəh Adəm qorsan1 adın, gəh Həvva,  
Gəhi Məcnun olursan Leyli iyçün,  
Gəh olursan geri Məcnuna Leyla.  
Gəhi Vamiq, gəhi Əzra olursan, 
 
                                                            
1 Qoyarsan 
 
 
19 
 
 
Gəhi Yusif, gəh olursan Züleyxa.  
Gəhi Əhməd, Əlisən, gəh Xədicə,  
Gəhi Məryəm olursan, gəh Məsiha...  
Gəhi surət olursan, gəh məni.  
Gəhi əsma olursan, gəh müsəmma.  
Eşidir bu sədayi xəlqi-aləm  
Ki, səndədir səməna və ətəna.  
Günəşdən kəndözünü zahir etdin,  
Qamu şeydə görəməz leykin əma.  
Dü aləmdə nə kim var cümlə sənsən,  
Əgər əsfəl əlavü, yaxud əla.  
Görünürsən bu kəsrət aləmində,  
Bəsirət əhlinə pünhanü peyda.  
Səni hər şeydə gördü çün Həbibi,  
K-o layi nəfy edüb, eydür ki, lilla.  
Bilürsən k-ol fəqiri müstəhəqdir,  
Nola hüsnün zəkatın etsən ita.  
Təmənnayi visalındır, həmin bəs,  
Əgər imruz əlavü, yuxu1 fərda.  
Anın məqsudi sənsən gecə-gündüz,  
Səni səndən edər hər dəm təmənna.  
O huri-cənnətü rizvani anmaz,  
Edəldən rövzəyi-hüsnün tamaşa. 
                                                            
1 Yaxud 
 
 
20 
 
Qəsidələr 
 
Müavin mana ol Sübhan olursa,  
Bədəndə ruhi-qüdsi can olursa, 
 
Tutam ömrüm kimi zülfün ucun bərk,  
Nigara, vəslinə dərman olursa. 
 
Çü cövhər dür saçam ol dəm gözümdən,  
Xəyalin lütf edüb mehman olursa. 
 
Necə etsün qərarı can saçınla  
Ki, sir nə əhdü, nə peyman olursa. 
 
Sən ol sultani-cansan, ey diləfruz  
Ki, qapında sığar, min xan olursa. 
 
Nə qəm, sən Xosrovin min cani-Şirin  
Səri-zülfində sərgərdan olursa. 
 
 
21 
 
 
Yüzün nuri edər şəksiz hidayət,  
Saçın küfri mənə iman olursa. 
 
Səadət bulur ol dəm nəhsi-əkbər,  
Qapunda, ey Günəş, dərban olursa, 
 
Şu fəttan eyninin eyninə gəlməz,  
Ucundan dəmdə yüz min qan olursa. 
 
Rüxün şəminə qarşı canı hər dəm,  
Nola pərvanəvəş büryan olursa. 
 
Rüxün, zülfün görüb oldum müsəlman,  
Olur min illik ol rühban olursa. 
 
Əgər dünyadəvü üqbadə sənsən,  
Həmin cana əzimüşşan olursa. 
Oxur can müshəfini bigüman, ol  
Xətü xalın kimə bürhan olursa. 
 
Görən şol vəchi-zibanı, nigara  
Nola gər valehü heyran olursa. 
 
Nə sultansan ki, qapunun gədası  
Durur, min Xosrovü Xaqan olursa. 
 
 
22 
 
 
Erəm ruzi-visalə, ey məhi-növ!  
Şəbi-hicranına payan olursa. 
 
Dü aləmdə qəni ola fəqirin,  
Qapundan fəzl ilə ehsan olursa. 
 
Qamu dərdü fəraqindən həmin bəs,  
Bu aşiq dərdinə dərman olursa. 
 
Həyati-cavidan bula Həbibi,  
O qaşın eydinə qurban olursa. 
 
2 
Əla, ey dilbərim, yarım, xərabat, 
Dilü can içrə dildarım, xərabat. 
 
Bu viran dil sarayın vəsl əlilə  
Yap, ey lütf issı memarım xərabat. 
 
Məni zar etməsün, de, xari-hicrin,  
A can bağında gülzarım, xərabat 
 
Məni şol cami-meydən məst eylə  
Ki, sənsən sətri-əsrarım, xərabat. 
 
  
 
23 
 
 
Mənim bu mənliyim, mülkümü yoğma  
Çün etdin, türkü tatarım, xərabat. 
 
Məhəllən gülxaninün guşəsidir,  
Sığıncım, bürcümü barım, xərabat. 
 
Girov olsun da piri-meyfiruşə  
Mürəqqa, cübbə, dəstarım, xərabat. 
 
Ümidim bad etmə, badə vergil,  
Ey abu xakimü narım, xərabat. 
 
Ənasir, şeş cəhatü həft kövkəb,  
Bu doqquz çərxi-dəvvarım, xərabat. 
 
Əgər sufi vicudi nur olursa,  
Hədisü nəqlü əxbarım, xərabat. 
 
Kəlamü hikmətü elmi-lədünni  
-Mənim mehrimdir, ənvarım, xərabat. 
 
Bəyanü məntiqü qanuni-heyət,  
Qəzəl, qövlilə əşarım, xərabat. 
 
Dəfü neyü udu şeşta çəngü bərbət,  
Mənim təsnifi-ədvarım, xərabat. 
 
24 
 
 Məşami-canə ətrin buyun irgər,  
A tibb ənfas, əttarım, xərabat. 
 
Şu firovni gözünlə qarə zülfin  
Olaldan bərü səhharım, xərabat. 
 
Dəli-divanə oldum məst gözündən,  
Bil, ey danayi-buşyarım, xərabat. 
 
Həbibi niyc ed istiğfarü tövbə1  
Ki, əzəldən oldun əhranın, xərabat. 
 
Könül çirkin yu getsin Fəzl əliylə,  
A tahir, pak əbharım, xərabat. 
 
Məni bu ikilikdən birə irgər,  
A həftü pəncümü çarım, xərabat. 
                                                            
1 Necə istiğfar və lövbə edə 
 
 
25 
 
        Qəzəllər      
I 
 
Dərdi-eşqə hər ki, ol dəmsaz ola  
Ol gərək labüd ki, əhli-raz ola. 
 
Aşiqi-sadiq odur məşuqunun  
Yoluna can tərk edə, sərbaz ola. 
 
Dəmdə min gəz qal edərsə aşiqi,  
Qəmzəsi məşuqunun xud az ola. 
 
Aşiqa, cövrü cəfavü dərdü qəm,  
Zövqü şadi, hüsnü xülqü naz ola. 
 
Hər məzəllət ki, irişə məşuqdən,  
Aşiqə xud ol qəmu ezaz ola. 
 
Aşiq anda necə tövbə edə kim,  
Abü səbzə, şahidü mey saz ola. 
 
  
 
26 
 
 
Erişəməz şol hümanın zülfinə  
Mürği-dil gər şahinü şahbaz ola. 
 
Ey Həbibi, xoşdürür cami-şərab,  
Xassə kim, məhbubi xoş avaz ola. 
 
2 
 
Hər kimə həmrah Fəzlullah ola,  
Ana fəzli-feyz ol Allah ola. 
 
Hər nə kim edər kişi, ey yol əri,  
Ol gərək kim, həsbətən lillah ola. 
 
Eşqi-məşuqə qul olan sidq ilə  
Dünyəvü üqba içində şah ola. 
 
Aşiqin işi gərək şamü səhər  
Virdi həsrət göz yaşilə ah ola. 
 
Bu üfüqdən hər sitarə kim doğar,  
Mehri-aləm can gögündə mah ola. 
 
Nur ilə röşən ola bu kainat  
Ol səadət nəcmi Şəmsullah ola. 
 
 
27 
 
 
Vəchi-adəmdir sirati-müstəqim,  
Ana doğru getməyən birah ola. 
 
Etməyən səcdə mələkvəş adəmə  
Divi-məlun, asiyi-gümrah ola. 
 
Öldürür sultan iki aləmdə bəs,  
Çün Həbibi hər ki, Abdullah ola. 
 
3 
 
Sünbül saçın gül yüzünə çünkim niqab olur, şəha,  
Pünhan olan gözün ol dəm şol afitab olur, şəha, 
 
Ləlü-ləbi-yaqutuna can necə təşnə olmasın,  
Çünkim anın hər qətrəsi dürri-xoşab olur, şəha. 
 
Yüzünə Zöhrə, Müştəri, Mehr ilə Mah ögünməsin,  
K-ol günəşin bir zərrəsi min mahtab olur, şəha. 
 
Mehrinlə kinən odunu canım içində yaxalı,  
Eynül-yəqin yerin yüzü eynimdən ab olur, şəha. 
 
Ol dəm ki, sən nuş edəsən cami-səfayi Cəm kimi,  
Ləlinə cam erdügünə bağrım kəbab olur, şəha. 
 
 
28 
 
  
Nəzr etdügün bir busəyi dərviş içün etsən əda,  
Vallahi kim, andan sana min-min səvab olur, şəha. 
 
Ləlündürür ehya edən hər dəm o bicismi, vəli,  
Sərxoş gözündən sayru can məsti-xərab olur, şəha, 
 
Abi-zülali-vəslinə şol rəsmə təşnədir bu can,  
Kim gözlərimə bu cəhan eyni-sərab olur, şəha. 
 
Bağrım qanını gözlərin hər dəm, Həbibi, tökdügü,  
Budur ki, rəngin ab ilə ol xoş xizab olur, şəha. 
 
4  
 
Türreyi-tərrarını sən edəlidən piçü tab,  
Canü dildən səbrü aram getdi, gəlməz gözə xab. 
 
Valehü heyran olur, hər kim görür gün yüzünü,  
Sən necə hurü mələksima bəşərsən, ey şəbab. 
 
Ruxlarınla arizin hər kim görürsə der rəvan,  
Zi əcəb qüdrət ki, atəş yanarü həm axar ab. 
 
Pərtövi-hüsnü cəmalın aləmi rövşən qılır, 
Sən doğaldan can gögündə, ey qəmərrux, afitab. 
 
 
29 
 
  
Ol siyəhdil mənlərindən əqli-dildir münfəil,  
Şol pərişan sünbülündən cana irər iztirab. 
 
Şəhpəri-ərş-aşiyanın, yəni ğəmzən, ey sənəm  
Məkr ilə yıxdı cəhanı, [aləmi] qıldı xərab. 
 
Ey Həbibi, ol həbibin dərdi-eşqi-suzunu  
Canü könlün yoldaş eylə kim, budur xeyrül-məab 
 
5 
 
Şu kafər çeşmi gördüm İstefadə,  
Ülumi andan etdim istifadə 
 
Ki, ana bənzər dəxi bir büt bulunmaz  
Xətavü Çinü Rumü İstivadə. 
 
Şu kəcbaz zülf aldı iki ruh müft,  
Dəxi sürməzdən ol xali piyadə. 
 
Sən, ey saqi, əlümə sun, səhər dur,  
Səbu - sağər, piyalə - cami-badə. 
 
Düz, ey mütrib, rübabü çəngini rast  
İraqü İsfahan ilə Nəvadə. 
  
 
30 
 
Gəl, ey sufi, iki kövnin səfasın  
Dilərsən, istə, bul cami-səfadə. 
 
Anın çün hörməti məlum olundu  
Kitabi-İsa, Musa, Mustafadə. 
 
Dolaşdı can səri-zülfünə yarın,  
O müşkil üqdəyi istər güşadə. 
 
Bu könlüm dərdini sordum təbibə,  
Ləbidir, der, dəva darüşşəfadə. 
 
Həbibi, gər dilərsən ömri-baqi,  
Özünü fani et darül-fənadə. 
 
6 
 
Erdi qulağıma səhər çün hayü huyi-meykədə,  
Dər xastəm, kərdəm səfər ma niz suye meykədə1. 
 
Rəftəm dər an meyxanəra, didəm bəsi divanəra,  
Hər dəm peyapey mikəşəd, əz xom səbuye meykədə2. 
 
 
                                                            
1 Qalxıb, biz də meyxanəyə səfər etdik. 
2 Gedib o meyxanədə bir çox divanə gördüm, hər ləhzə meyxanənin küpündən dalbadal içirdilər. 
 
31 
 
Bir dəm təfərrüc eylədim, çün ol məqami-aliyi,  
Dərhal məst etmiş məni gördüm ki, buyi-meykədə. 
 
Piri-muğanın yüzünə tuş oldu ol dəm gözlərim,  
Dedim: nədir rahi-nicat, ey abi-ruyi-meykədə. 
 
Qıldı nəzər çün halimə, bir dolu sundu əlimə,  
Dedi təbəssüm edərək: künci-kədüyi meykədə. 
 
Ol cami çün nuş eylədim, bu əqli sərxoş eylədim,  
Görüb təəccüb eylədi cümlə əhli-kuyi-meykədə. 
 
Sən məntiqin dərsin mənə söyləmə, ey müfti, dəxi,  
Hər müşkili təhqiq edər, çün güftü guyi-meykədə. 
 
Şol Kəbəyi təzvir ilə, ey arizu edən kişi,  
Olmaq dilərsən can əmin, et arizuyi-meykədə. 
 
De Ruhi-Qüdsi bülbülə, taki edə hərdəm ğülğül,  
Xamuş etməkdir müdam, gördün ki, xuyi-meykədə. 
 
Etgil təharət, ey fəqih, qüsl eyləgil pakü lətif,  
Xoş bu rəvan sovidürür çünki abi-cuyi-meykədə. 
 
 
32 
 
Təblü ələm meyxanəyə çək, gəl səhər dur şahvar,  
Gördüm ki, çün eylər xuruş sümayi-nayi-meykədə. 
 
Məndən eşit doğru xəbər, edəm sənə söz müxtəsər,  
Sən, ey Həbibi, dur səhər, et cüstücuyi-meykədə. 
 
7 
 
Bir dəm salınsa çün ol sərvi-rəvan çəməndə,  
Gözüm edər həzaran abi-rəvan çəməndə. 
 
Şövqinə gül yüzünün hər dəm həzar dastan  
Edüb bu bülbüli-can, eydür şu an çəməndə. 
 
Zülfin görəli sünbül, gülgün yüzünü lalə,  
Hər dəmdə eklədərlər sevdavü qan çəməndə. 
 
Buyi-saçundan erdi badi-bahara çün kim,  
Sərməstü dəngü heyran oldu dəvan çəməndə. 
 
Vehyi-rəmim olanlar yöhyil-izam olurlar,  
Sən bir nəfəs urarsan ol dəm rəvan çəməndə. 
 
Dövri-zaman içində görmədi bir bəşər heç  
Səncileyin pəri-rux, huri-cinan çəməndə. 
 
  
 
33 
 
 
Şol tiri-qamətini sərvi görürsə doğru,  
Qaşm kimə əgilür, olur kəman çəməndə. 
 
Məşuqə eyni sənsən, ey eşq əri Həbibi,  
Gərçəksən aşiqanə ol canfəşan çəməndə. 
 
Tut saqinin əlini, qoy başunu ayaqda, 
İç cami-eşqi, məst ol sən bu zaman çəməndə. 
 
8 
 
Dur səhər, ey saqiyi-can, bir qədəh mey sun bizə,  
Gözlərin çünkim yedirdi, sehr edib, əfyun bizə. 
 
Valehü biəqlü sərxoş, məstü heyran olmuşuz,  
Görünəli şol gözü nərgis, yüzü gülgün bizə. 
 
Ruxların şol cami-Cəm giti-nümadır kim yəqin,  
Rövşən ol yüzdən görünür xaliqi-biçün bizə. 
 
Pür edüb peymanəyi, saqi, əlümə sun müdam,  
Nuş edəlüm, kim bilür, neydə bu çərxi-dun bizə. 
 
Ol səfa camın peyapey nuş edəlüm, ey həkim,  
Çunki ol piri-muğandan oldu bu qanun bizə. 
  
 
34 
 
Şol ləbi-yaqutini qut etməkiçün canına,  
Dəmbədəm yedirdügü qandır dili-pürxun bizə. 
 
Ey Həbibi, əqli qoy, tut cami-eşqi hər nəfəs,  
Şöylə layəqəl əli gör kim gülə Məcnun bizə. 
 
9  
 
Dur uru, ey saqiyi-məhru bizə,  
Sun bərü bir qaç qədəh vinu1 bizə. 
 
Ləblərindir gərçi kim, tiryaki-can,  
Əfi zülfin içirür ağu bizə. 
 
Gün yüzündən şadü xəndandır könül,  
Saçların əbri salar qayğu bizə. 
 
Eyni-aşubi-cahandır gözlərin,  
Afəti-can oldu ol cadu bizə. 
 
Rövzəyi-hüsni-camalın görəli,  
Hasil oldu cənnəti-minu bizə. 
                                                            
1 Çaxır, şərab 
 
 
35 
 
Gərçi kim səhmi-səadətdir qaşın, 
Ox edər tiz ol kəman-əbru bizə. 
 
Dür dişinlə ləli-nabun zövqini  
Verməz, ey can, laləvü lölö bizə. 
 
Abi-heyvan çeşməsindən dadlıdur,  
Versə ləlin çün bir içim su bizə. 
 
Rəhzəni-candır, Həbibi, xaki-dust,  
Vəh ki, edər ol dil siyəh hindu bizə. 
 
10 
 
Şol mübarək zatına işim sənadır, ya nəbi,  
Asilik bimarına adın şəfadır, ya nəbi. 
 
Ayağın toprağının qədrin nə bilsin hər kişi,  
Kun-fəkan ol toprağə kəmtər bəhadır, ya nəbi. 
 
Ey günəş yüzlü həbib, hər kim səni həq bilmədi,  
Danla məhşərdə anın yüzi qəradır, ya nəbi. 
 
Çün sənin xoşlığına yaratdı sane-aləmi,  
Ayağın toprağına aləm fədadır, ya nəbi. 
 
Bu Həbibi xəstəyə qılğıl şəfaət ruzi-həşr,  
Çünki əslində səninlə aşinadır, ya nəbi. 
 
 
36 
 
11 
 
Ol zaman kim məst qıldı çeşmi məxmurun məni!1  
Xaki-pakə ol dəm etdim, mən fəda canü təni. 
 
Əqlimü fikrim dağıldı, bir yerə cəm olmadı,  
Bu pərişan könlümün olalı zülfin məskəni. 
 
Bu cəhanü can dimağın tazəvü xoşbu edər,  
Dəprədə badi-səba çünkim şu zülfi-müşkini. 
 
Ey şahənşahi-cəhan, vey padşahi-insü can,  
Gör bu bipa, sər-fütadə qandə qalmış məskəni. 
 
Sən məni bir dəmdə min gəz öldürürsən cövr ilə,  
Bir nəfəs mən şükrü həmddən qeyri anmazam səni. 
 
Yığmagil ğəm ləşgəriylə, billah, ey sultani-can,  
Görəli can Kəbəsində çün o vəchi-əhsəni. 
 
Bu Həbibi surəti-rəhmanə edər səcdəsin, 
Bu viran dil kim olubdur, gənci-eşqin məxzəni. 
                                                            
1 Bu qəzəl vəzn və qafiyə etibarilə nöqsanlıdır. 
 
37 
 
12 
 
Billah, ey sərvi rəvan, durgil səhər, gül şən degül,  
Gün yüzün şəmi önündə ta gülə gülşəndə gül. 
 
Cümlə aləm gülşən olsa, gülsə hər dəm yüzümə,  
Çün gülər yüzün mənə gəlmiyə, ol gülşən degül. 
 
Rövzəyi-hüsnü cəmalın ərz edəldən, ey sənəm,  
Güldü bağü lalə, nəsrin, süsənü gülşəndə gül. 
 
Bitirəldən gülsitam, bağbani-kainat, 
Bitmədi bir gül yüzün misli dəxi gülşən degül. 
 
Lalə yüzün həsrətindən oda yaxar içini,  
Qönçə ləlün qeyrətindən su olar gül şən degül 
 
Sünbülün vəsfin səbadən eşidübdürür məgər,  
Anın üçün yelə verür xirmənin gülşəndə gül. 
 
Bu Həbibi irişəldən növbahari-vəslünə, 
Aləm ana cənnət oldu, yalnız gülşən degül.  
  
 
38 
 
 
13 
Fəzli-fəyyazi-əzəl çün eylədi feyzini am,  
Saqiya, dur cami-Cəm sun, sübhdürür, vəssəlam. 
 
Sufiya, qoy nəngü nami, cami-safi nuş qıl,  
Saqiyi-məhru əlindən, aşiqa, sən alma xam. 
 
Könlünün ayinəsini hər nəfəs pak eyləgil,  
Şol müsəffa ab ilə bu yengini anun müdam. 
 
Meykədə içrə muqim ol, der isə piri-muğan,  
Sən anun dür kimi sözün sima qıl, al ələ cam. 
 
Rətbü yabis sözü qoy vaiz dimağın xuşgünü,  
[Gərmü]-tər et cami-Cəmdən kim budur xeyrül-kəlam. 
 
Ey Həbibi, sən müdam iç şol şərabın camını,  
Anun əsrarını saxla, bilməsünlər xasü am. 
  
 
39 
 
 
14 
 
Dur uru, ey saqi, billah, xoşxiram,  
Cami-Cəmdən nuş edüb sərxoş həram. 
 
Ləli-yaquti rəvani lütf edüb,  
Sun əlümə ödəvüz bəzmi-müdam. 
 
Gün yüzünlə zülfi-şəbrəngün, a dost,  
Virdimü zikrim olubdur sübhü şam. 
 
Ey qəmərrux, şəmsi-can, saqi, saqın,  
Puxtə olmuş aşiqini etmə xam. 
 
Səbzəvü abü hərifü sazü mey,  
Budürür əsbabi-işrət, vəssəlam, 
 
Hazır ikən dur içəlüm durmadan 
Kim, gedər Cəm taxtdan uşanur bu cam. 
 
Söhbəti bir xas edəlim yar ilə,  
Müttəli olmasın ana heç avam. 
  
 
40 
 
Cəhd qıl, sənligi səndən zail et,  
Şol müsəffa ab ilə sən, ey qulam. 
 
Ey Həbibi, hali olma bir nəfəs,  
İç şərabı il on iki ay tamam. 
 
15 
 
Bir səhər piri-muğani çün ziyarət eylədim,  
Ayağında baş qodum1, çox-çox ibadət eylədim. 
 
Bir əcəb rətli-giran sundu əlümə piri-məst,  
Aldım içdim, canü dil mülkün imarət eylədim. 
 
Çün məni məst eylədi ol rətlilə piri-muğan,  
Mən dəxi mütriblə saqiyə işarət eylədim. 
 
Mütriba, rast gu nəvadə çün düzətdir çəngini,  
Akifi-meyxanəyə çünkim bəşarət eylədim. 
 
Cəm olub kaşanə içrə, nuş qıldıq cami-mey,  
Sayiqi-məhruyi gördüm, çox şətarət eylədim. 
                                                            
1 Baş qoydum 
 
 
41 
 
Canü könlü, əqlü dini cümlə verdim saqiyə,  
Şol ziyangər sofiyə sankim xəsarət eylədim. 
 
Pürgüşayiş olduğumu gördü, der: ey binəva,  
Çox sevinmə, cismü cani yoxsa qarət eylədim. 
 
Eşidüb pirün sözün, içtüm hüzuri-qəlb ilə,  
Cümlə isqati-səlatimə kəfarət eylədim. 
 
Bir zaman çün sakini-meyxanə oldum pır ilə,  
Nəfsi-şum əyyamını xeyli həqarət eylədim. 
 
Pirimün bir cürəsinə satmam iki kövni mən,  
Ey Həbibi, key bilürsən xoş ticarət eylədim. 
 
16 
Ey dustan, (ey dustan) yarım mənə uymaz, nedim?1  
Ömrüm kimi getdi rəvan şol şəmi-can qıymaz2, nedim? 
 
Hərdəm nəzər pak eyləyüb, baxsam cəmali-ayinə,  
Günəş yüzü ayinəsi ayına göz doymaz, nedim? 
                                                            
1 Nə edim 
2 Mətndə "göyməz" getmişdir. 
 
 
42 
 
Şol fitneyi-dövri-qəmər, eyni bəladır kim məgər?  
Sərxoş olub, qəmlər içər, netdügünü1 duymaz, nedim? 
 
Ol dil siyəh, fəttan firəng, hər ox kimi atar bidirəng,  
Doğru rəvanə irişür, ayruq gözə qıymaz, nedim? 
 
Can bülbülü hər sübhü şam əfğanü ah eylər müdam,  
Ol qönçələb, gülrux qulam, çün şəminə qoymaz, nedim? 
 
Bir dəmdə min canü cəhan tərk eylər olsam yoluna,  
Ol alihimmət dilbərüm minin birə saymaz, nedim? 
 
Yarın qapusunda müdam, xar olduğum budur ki mən,  
Doyar kişi hər nəsnəyə, bu cürmünə doymaz, nedim? 
 
Ey nasihi-müşfiq, bizə pəndü nəsihət eyləmə,  
Kimsə əzəldə yazılan yazıyu çün yuymaz, nedim? 
 
Şeyxim, o can saqisinün sərxoş gözündən məst olan,  
Mərdümləri iki cəhan xalqı dəxi duymaz, nedim? 
 
Sən, ey Həbibi, cami-mey nuş eylə, çaldır, cəngü ney,  
Gördüm ki, ol settarü ney qullarına qıymaz, nedim? 
 
  
                                                            
1Nə etdiyini 
 
 
43 
 
17 
 
Can alıcı xuni gözün bir dəm aman verməz, nedim?  
Dil-xəstəyə kirpiklərün ol dəxi can verməz, nedim? 
 
Şirin ləbün əsrarını Ruhül-qüdüsdən sordu can,  
Der ol qeybün sirridir, namü nişan verməz, nedim? 
 
K-ol vaizin əfsanəsin, saqi, sun ol cami-Cəmi,  
Gördün yəqin kim bu zaman dövri-zaman verməz, 
nedim? 
 
Gərçi ənəlhəq sirrini zərrati-aləm söyləşür, 
Eynin kimi rövşən xəbər, bir şey əyan verməz, nedim? 
 
Ol ləzzəti kim canıma ləli-rəvan bəxşin verür,  
Vallahi, anın zövqini canü cahan verməz, nedim? 
 
Ey səbzeyi-can gülşəni, sərvi-rəvanin lütfini  
Baği-behiştü [...] huri-cinan verməz, nedim. 
 
Şol cami ki, sundun müdam, cani-Həbibiyə müdam,  
Ey saqi, məhru çün qulam, pirü cəvan verməz, nedim? 
  
 
44 
 
 
Müstədam olğıl həmişə, ey gözəl xanım mənim,  
Gözləri nərgiz, yüzü gül, zülfi reyhanım mənim. 
 
Gün yüzün gördükcə, vallahi, bu könlüm şad olur,  
Həq səni var eyləsün, dövlətli sultanım mənim. 
 
Sən fərağət, şadü xürrəm, mən qılıram nalələr  
Xoşmidir, dilbər, sana bu ahü əfğanım mənim? 
 
Həsrətindən xəstə oldum, dərdimi bilməz təbib,  
Dilbəra, vəslindədir, var istə dərmanım mənim. 
 
Ey Həbibim, iştə ğori mədhini təkrar edəm,  
Bülbüli-şuridənəm, sənsən gülistanım mənim. 
 
19 
Mən ki, ləlin can yerində görmüşəm,  
Dərdini dərman yerində görmüşəm. 
 
Tiri-qəmzən zəxmini candan rəvan  
Mərdüm axar qan yerində görmüşəm. 
  
 
45 
 
Xaneyi-gözdə xəyalın kölgəsin,  
Şükr kim, mehman yerində görmüşəm. 
 
Gün yüzündə küfri-zülfin, ey sənəm,  
Mən yəqin iman yerində görmüşəm. 
 
Müshəfi-hüsnündə xəttü xalını  
Hərfbəhərf  Quran yerində görmüşəm. 
 
Qaşların yayinə kim eyd ayıdır,  
Canları qurban yerində görmüşəm. 
 
Hər nə cövr etsən, Həbibi, lütf ilə,  
Hüsni-xülq ehsan yerində görmüşəm. 
 
20 
 
Saqi, səhərdir, sun bərü, cami-Cəmi nuş edəlim,  
Bu səngisar olmuş səri ol camla sərxoş edəlim. 
 
Ruh ilə əqli rah ilə layəqəlü məst eyləyüb,  
Dəhri-zamanın qüssəsin bir dəm fəramuş edəlim. 
 
Bu əql möhkəm qeyd imiş üşşaqə, gördük, ey rəfiq,  
Gəl cəhd edüb, duruşalım, ta anı sərxoş edəlim. 
 
  
 
46 
 
 
Gəldim qəbiçə geydürüb, rəz qızı bir qucalım,  
Adın anın cismi-lətif, ruhi-göhərpuş edəlim. 
 
Çünkim zəminü asiman, gördük, sima eylər müdam,  
Gəl biz dəxi meyxanədə şol xum kimi cuş edəlim. 
 
Qoy mədrəsəylə məscidi sufivü şeyxü vaizə,  
Piri-muğanın camını deyr içrə biz nuş edəlim. 
 
Ey saqiyi-ruhi-rəvan, bir dolu sun, billah, rəvan,  
Ta kim Həbibi dərvişi biəqlü bihuş edəlim. 
 
Şol kim edəcəkdür müdam, gəl edəlüm biz sübhi-şam,  
Ey piri püxtə, olma xam, demə ki, uş, uş edəlim. 
 
21 
Billah, səhərdir, saqiya, doldur bərü cam, içəlüm,  
Layəqəlü məst olalım, biz rindü bədnam, içəlüm. 
 
Çün bu siyahkasə cəhan bir dəm bizə verməz aman,  
Sun laləgun anı müdam, hər sübhü hər şam içəlüm. 
 
Ey saqiyi-xöcəstə-fal, hər rüzü həftə, mahü sal,  
Namusi-cami daşa çal, qoy nəng ilə nam, içəlüm. 
 
 
47 
 
 
Açıldı çün gülşəndə gül, saqi, ələ al cami-mül,  
Çünkim bizə qalur degül bu dövrü əyyam, içəlüm. 
 
Müfti, müdərris, şeyx, imam gördüm ki, içərlər müdam,  
Biz də1 onlara tabe olub, ey əhli-islam, içəlüm. 
 
Çün hazır oldu dəffü ney, gül-səbzə içrə yarü mey,  
Vəqti qənimət anla key, gəl, ey dilaram, içəlüm. 
 
Meydir Məsihün qanı bəs, meydir çü ruhi-sani pəs,  
Sən, ey Həbibi, sözü kəs, kim anı madam içəlüm. 
 
Çün rəz qızı gözlərinin yaşı durur mey, bil müdam,  
Ey saqiyi-adil, bizə dəgmə, anı tam içəlüm. 
 
22 
Can içində dərdi-eşqin olalı, cana, müqim,  
Gözlərindən sayru könlüm oldu sağü müstəqim. 
 
Gün yüzün ayinəsinə baxduğunca hər nəfəs,  
Gözümə rövşən görünür vəchi-rəhman, ey həkim. 
                                                            
1 Vəznə görə "d" oxunmalıdır. 
 
 
48 
 
Hər qaçan bir busə etsə can ləbindən iltimas,  
Bağrımı xunxarə qəmzən edər ol dəmdə dunim. 
 
Nemətü nazın cahanın nə der, ey can, canü dil,  
Kim olara cövri-nazın oldu çün nazi-nəim. 
 
Ey Həbibi, cövrü nazın görəlidən gözlərim,  
Könlümün aramı getdi, canda qəm oldu müqim. 
 
23 
 
Mana mehri ermədi sən məhliqanın, neyləyim,  
Axın olmadı bu cövrü cəfanın, neyləyim. 
 
Bir tükənməz qarə sevdadır başıma saçların,  
Ey cahanın fitnəsi, ucundan anun neyləyim. 
 
Tiz edəldən mənə xəncər mərdi-kafər gözlərin,  
Rahəti qılmadı, getdi cismü canun, neyləyim. 
 
Nə qədər fikri-dəqiq edər olursam bilünü,  
Qayətinə əql erməz ol miyanun, neyləyim. 
 
Xəttü xalın nəqşi dildən göz yaşilə getmədi,  
Yazusudur başuma, çünkim xudanun, neyləyim. 
 
  
 
49 
 
Bir nəfəs çün səndən ayrı oldu canım, ey sənəm,  
Varlığın canü cəhanın, kün fəkanun, neyləyim. 
 
Sordu can Ruhül-Qüdüsdən şol dəhanın sirrini,  
Bilməzəm mən sirrini, der, qeybdanun, neyləyim. 
 
Olmadı bu pirə hərgiz xani-vəslindən nəsib,  
Sən səadətlü cəvanmərdi-cəvanın, neyləyim. 
 
Arizin dövrində şol gül cilvə edər kəndünü,  
Gör utanmaz yüzünü ol bihəyanın, neyləyim. 
 
Can gözün, Mərrüx qəmzən seyfi çün ənbər olur,  
Tiri-Zöhrə, Mahi-Mehri-asimanın, neyləyim. 
 
Çün Süheyli ləblərün bir busə verməz canuma,  
Gündə min gəz öpdügünü firqət onun, neyləyim. 
 
Ləlü yaquti rəvanımdan rəvan etməz sana,  
Ey Həbibi, saqiyi-namehribanun, neyləyim. 
 
Ol həvavü bu həvəs kim ləbləri et cam1, 
Heç edüb yelə verür zülfün o canun, neyləyim. 
 
24 
                                                            
1 Misra bütöv deyil. 
 
 
50 
 
Gər səninçün qılmayam çak, ey büti-nazik bədən.  
Gorum olsun bu qəba, əgnimdə pirahən-kəfən. 
 
Çıxmaya sevdayi-zülfın başdan, ey məh, gər yüz il  
Üstixani-kəlləm içrə dutsa əqrəblər vətən. 
 
Gərçi şad olman dəxi, ey dil, bundan böylə kim1,  
Çün mənə həmdəm olan sənsən, nə sən olgil, nə mən 
 
Düşdi şəbnəm bağə, gəl, ta gül nisar etsün sana,  
Səbzənin hər bərginə bir dür ki, tapşurmuş çəmən. 
 
Ey könül, eşq əhlinə hər dəm gülərdin şamtək,  
Mən deməzmiydim ki, bir gün ağlıyasıdır gülən? 
 
Necə dinlənsün Həbibin sənsiz, ey əndamı gül,  
Çün batar cisminə təndə hər tük olmuş bir tikən. 
                                                            
1 Üçüncü beyt cüngdəndir (vər. 596).  
  
 
 
51 
 
25 
 
Ey ağzı qönçə, çöhrəsi gül, xətləri səmən,  
Zülfi bənəfşə, hüsni çəmən, boyu yasəmən. 
 
Sahib cəmalü əhli-kəmal, şəkkərin məqal,  
Yusif sifətli, İsa nəfəs, vəchidə Həsən. 
 
Ey könlü səngü adəti cəng, xuyi həm pələng,  
Haz eyləyən, kirişmə qılan, aşiq öldürən. 
 
Yox-yox, xəta dedim, qələt etdim, koc anladım,  
İşi vəfa və könlü səfa, aşiqin sevən. 
 
Az eylə, ey Həbibi, şikayət ze cövri-dust,  
Dərdi-bəladən inciməsin aşiqəm deyən. 
 
26 
 
Gözüm eydür könlümə: şol huri-məhvəşdən saqın,  
Könlüm eydür: yürü sən1, var san şol, gözü qaşdan saqın. 
 
Könlümü gözüm xəyalünə vətəndir gərçi kim,  
Ey sənəm, billah, lütf et, abu atəşdən saqın. 
 
                                                            
1  "Sən" artıqdır. 
 
 
 
52 
 
Ey bəlalü dil-şikəstə, vey pərişan-hal, eşid  
Sözümü: şol cadi sünbül, zülfi-sərkəşdən saqın. 
 
Sana gər rüsvayi-xəlq olmaq gərəkməzsə, a dil,  
Yürü var şol məsti-cadu iki sərxoşdan saqın. 
 
Ol həbibi-bivəfanın qövlinə inanma sən,  
Ey Həbibi, sana dedim abu atəşdən saqın. 
 
27 
 
Xabi-qəflətdən oyansun eşqi-dildar istəyən,  
Bülbüli-şuridə olsun vəsli-gülzar istəyən. 
 
Ney kimi bağrın dəlib, hər dəmdə nalan eyləsün,  
Dərdilə yansın, yaxılsın vəsləti-yar istəyən. 
 
Aşiqin yanmaqdan özgə dərdinə dərmanı yox,  
Yanmağa pərvanə bolsun şəmi-rüxsar istəyən. 
 
Aşiq oldur canü dildən dərd qıldı ixtiyar,  
Dərdinə dərman buldu dərdi təkrar istəyən. 
 
Can verib bir can üçün yansa Həbibi, qəm deyil,  
Masəvadan fariğ oldu vəsli-dildar istəyən. 
 
 
 
53 
 
28  
 
Könlümü həm dəmbədəm edər pərişan saçların,  
Əqli qılur dəngü valeh, məstü heyran saçların. 
 
Bir dükənməz qarə sevdadir ki, ucu yox anın  
Mən pərişan-xatirin başunda, ey can, saçların. 
 
Gün yüzündür gərçi iymaniylə dini aşiqin,  
Mana yetər dünyada küfr ilə iman saçların. 
 
Gər dü kövni bir qılına versələr min can ilə, 
Ey sənəm, billahi, vermə k-ola1 məccan saçların. 
 
Üqdəsindən bir gireh çözərsə ərşin üstünə,  
Tutar Ayü Günəşin yüzünü yeksan saçların. 
 
Qaliyəvü müşkü ənbər qıldı təblü ud, ney,  
Sərbəsər xaki-cəhani ənbərəfşan saçların. 
 
İki kövnə bir qılı niycəsi olmasın mühit,  
Qurdu çün ərşül-əzim üstünə sayan saçların. 
 
Dört kitabın müşkilini bu Həbibi etsə həl,  
Nola çünkim oldu ana nəqlü bürhan saçların. 
 
29 
 
                                                            
1 K-ola - ki ola 
 
 
54 
 
29 
 
Qamu cövri ki, cana, cana etdin,  
Qamusun xub key mərdanə etdin. 
 
Gözün qan ağladuğu, ey pəriru  
Ki, hərdəm zülmünü insanə etdin. 
 
Əlinə tiğ verdün iki məstin,  
Bu rəsmü adəti türkanə etdin. 
 
Şu məst etdiklərin mehrab içində  
Görən der: məscidi meyxanə etdin. 
 
Şu can deyrində yaxdın iki şəmi,  
Cəhani yeksər atəşxanə etdin. 
 
Çü zənciri saçuna şanə urdun,  
Tökəli aqili divanə etdin. 
 
Cəmalin şəminə yanmağa hər dəm  
Qamu can mürğünü pərvanə etdin. 
 
Yüzün nətində xalin baydaqunu  
Sürəldən şahları fərzanə etdin. 
  
 
 
 
 
55 
 
Saçunun bir qılın, ey müshəfi-can,  
Həzaran qisseyi-əfsanə etdin.  
 
Könül mürğün giriftar etməgiçün  
Şu zulfu xali damü danə etdin.  
 
Həbibi, qulağuna söylə yarın,  
Sözünü çünkü sən dürdanə etdin. 
 
30 
 
Nə kövkəbdir bu, ya rəbb kim, Gün əşdən nuri rövşəndir,  
Nə qəbqəbdir ki, ətrafı gülü reyhanü gülşəndir. 
 
Nə xəddü arizü xət kim, mühəqqəq nəqşi-Çin olmuş,  
Nə şirin nöqtədir ağzı ki, elmi-qeyb üçün fəndir. 
 
Nə müşkil üqdədir zülfi ki, əql am edəməz həl, 
…………………………………………….  
 
Şirin ləbdir ol Xosrov ki, can Fərhadidir anın,  
Nə Leylidir ki, Məcnunu həzaran həmçu mən səndir. 
  
 
56 
 
Əgər şeytan degilsən, gəl mələk kimi sücud eylə,  
Şu ziba vəchinə yarın niçün kim vəchi-əhsəndir. 
 
Şu caduyi kəmankeşdir ki, qan içməkdən usanmaz  
Şu hindu xali-dilkəş gör, neçə yıldır ki, rəhzəndir. 
 
Əgərçi sufinin fikri həmişə hurü cənnətdir,  
Həbibi sevdigü candan şu dinün nuru oğlandır. 
 
 31 
 
Tapun kim, canların cananəsidür,  
Bu aşiq can anun cana nəsidür? 
 
Yüzü bir şəmi-candır, aləm-əfruz,  
Kim anun mehrü meh pərvanəsidür. 
 
Rüxün nətində xalün baydaqınun,  
Qamu şahi-cəhan fərzanəsidür. 
 
Bu cümlə zülfü canun zülfü xalun,  
Birisi damü, biri danəsidür. 
 
Saçın məşşatəsinin dil olubdur,  
Necə getsün ki, hər dəm şanəsidür. 
 
  
 
57 
 
Qaşın mehrabi can ikən əcəb bu,  
Kim əhli-şirkin ol meyxanəsidür.  
 
Saçı zəncirinün hər dəm Həbibi,  
Bu əqlü canü dil divanəsidür.  
 
Zülali-ləlin içün olmayaq xak,  
Həvan oduna hər dəm yanəsidür.  
 
32  
 
Kainatın varlığından mənə sən şafi yetər,  
Qibleyi-mehrabı, cana, qaşının taqi yetər. 
 
Nari-hicranın duxani zülmətini sürməgə,  
Şəmsi-can, zöhrə-cəbin, mahin yüzü taqi yetər. 
 
Cani-miskin mari zülfi ağularsa, qəm degil,  
Zərrəcə şirin ləbinin çünki tiryaki yetər. 
 
Gərçi yaran məst olub, nuş eyləməzlər kasəyi,  
Bizə Fəzlin dövlətində cürəyi-baqi yetər. 
 
Şəmsi-dinün söhbətində bizə, ey yari-zərif,  
Noqlü şəmü səbzə abü saz ilə saqi yetər. 
 
58 
 
Biz bu bipavü sərü üftadə, dilrişin müdam,  
Tutmağa əlində camı saidi-saqi yetər. 
 
Dürdü safi nə sunarsa saqiyi-can, nuş qıl,  
Dinməsün kim, ey Həbibi, məstdürür saqi, yetər. 
 
33 
 
Pərtövi-hüsni-cəmalın aləmi pürnur edər,  
Əhsəni-vəchi-xəyalın adəmi məsrur edər. 
 
Ləli-canbəxşin əgərçi mürdə cismə can verir,  
Çeşmi-bimarın, nigara, canları rəncur edar. 
 
Kilki-qüdrət alnına çün fəzli-bismillah yazar,  
Yəni rəhman surətin şeytanı gözdən dur edər. 
 
Eyni-fəttanınla qaşın, zülfin, ey məhru sənəm,  
Neçə izzət əhlini pamal edübən xar edər. 
 
Cəm degil, xeyli-xəyalın yıxsa, ey şəh, can evin,  
Çünki hüsnün gənci-eşqünlə anı məmur edər. 
 
Ruxlərin şəminə can pərvaz edüb pərvanəvəş,  
Yandığınca saçların ol miskini məhcur edər. 
  
 
 
59 
 
 
Münşiyi-qüdrət yazar çün dəftərinin surətin,  
Xətti-tövqiünü ol dəm riqəyi-mənşur edər.  
 
Hüsnünün təqvimini çün bağlar əhsən vəchilə,  
Xəttü xalinin rüqumi əbcədin məstur edər. 
 
Həqşini pərgarinin nəqqaşi-surət yazacaq,  
Abu rəngin rəsm içində büt kibi məstur edər. 
 
Ləlü lölönün Həbibi nəzm edəcək mədhini,  
Eşidən der bu Məsihadir ki, nəfhi-sur edər. 
 
34 
 
Nigara, zülfi-şəbrəngin ki, əyyamın siyah eylər,  
Mənim ol ömrümü badə verüb, hər dəm təbah eylər. 
 
Sən ol insani-kamilsən, ola, ey surəti-rəhman  
Ki, daim hüsninə səcdə süruşü mehrü mah eylər. 
 
Əmin olan həvadisdən, dü aləmdə o aşiqdir  
Ki, sən məşuqi-qeybinin eşigin ol pənah eylər. 
 
Səadətli ayağınun tozu hər başa kim qonsa,  
Əlini erdürür ərşə, adın sahib-külah eylər. 
  
 
60 
 
 
Bu xaki cismimi mehrin odunun yeli yaqdıqca,  
Gözüm seylab olur ol dəm, həm ahim kuhi kah eylər. 
 
Qamu şahmat olur şaha fərəs filiylə fərzin sür,  
Qaçan kim baydaqi-xalin rüxün nətində şah eylər.  
 
Müənbər zülfinə müşki-xəta öygənmək etdikcə,  
Yanar fikri-xətasının oduna çün günah eylər. 
 
A Şəmsəddini-canpərvər, titirər gög, qamu əxtər,  
Həbibi eşqin odundan k-o dəm dərd ilə ah eylər. 
 
35 
 
Məgər badi-səba zülfin ucundan key pərişandır  
Ki, başü canü dil hər dəm ayaq altında rizandır. 
 
Müfərrih ləlü yaqutun xəyali-fikrin edəldən,  
Bu cani-şirin, ey dilbər, əcəb diltəngü heyrandır. 
 
Gözünlə zülfi-şəbrəngin görəldən canü dil hər dəm,  
Pərişanhalü aşiftə, nizarü zarü giryandır. 
 
Qaşınla kirpigü zülfün, xəti-xalinlə həm ləlin,  
Oxuyan müshəfi-candan der ol ayati-Qurandır. 
  
 
61 
 
Məni rüsvayi-xəlq etsə əcəbmidir qəmi-eşqin 
Ki, hər dəm navəki-qəmzən dilü can içrə pünhandır. 
 
Qiyamət qamətin eynim görəldəndir rəvan, ey dust,  
Bəlayi-nagəhandır bu, kim ol aşubi-dövrandır. 
 
Həbibi dərvişin şövqin görəldən, ey pəri peykər,  
Rəvan axıtdığı gözdən əqiqü ləlü mərcandır. 
 
36 
 
Gül yanağun üzrə çün ol sünbüli-sərkəş yatur,  
Cümlə sərkəş dillər ana bağlu xoş-naxoş yatur. 
 
Hərki hüsnin Kəbəsində görsə fəttan eynünü,  
Der rəvan mehrab içində bir-iki sərxoş yatur. 
 
Çüstü çapuq bir əcəb oğrudur ol hindu sənün,  
Baği-cihandan1 sibü gül-şəftalü verüb xoş yatur. 
 
Qabi-qövseynünlə qəmzən oxuna canü dili  
Sinəmiz içində həm qurbanü, həm tirkəş yatur. 
 
Gözümün yaşilə ahim atəşindən yerü gög 
Xüşkü tər olmuş, Həbibi, həm quru, həm yaş yatur. 
 
  
                                                            
1 "Baği-candan" olmalıdır 
 
 
62 
 
Çin elindən çin səhər çün şol büti-ziba gəlür,  
K-ayü gündən rüxlarının pərtövi-ziba gəlür. 
 
Çün gəlür min naz ilə ol sərvi-səməndam yar,  
Sanasan Məcnunə Leyli, Vamiqə Əzra gəlür. 
 
Ey ki, qəddi-dilbəri sərvi-səhiyə bənzədən,  
Rast et, billah, nəzər kim, müntəha bəla gəlür. 
 
Müshəfı-hüsnün təfəül etdügümcə ruzü şəb,  
Taleimdə görünən bu surəyi-tənha gəlür. 
 
Hər qaçan badi-səhər dəprətsə müşkin zülfini,  
Xatirim olur pərişan, başuma sevda gəlür. 
 
Huri-eynə dəvət etmə məni, vaiz, varmazam,  
Hüsn içində çünki, şol bimislü bihəmta gəlür. 
 
Nərgisi-məxmurə din1 kim, taki xudbin olmasun,  
Bağ içində seyr edə şol gözləri şəhla gəlür. 
 
Kəbeyi-kuyin ziyarət etməyə badi-səba,  
Eşiginə hər səhərgah bisərü bipa gəlür. 
 
                                                            
1 Deyin, deyiniz 
 
 
63 
 
Al əlindən ayağı, qoy ayağında başuni,  
Saqiyi-zöhrə cəbin, gün yüzli məhsima gəlür. 
 
Qapusunda guşi həlqə qıldığım bu k-eşidəm,  
Ta ki deyə rəhm edüb şol aşiqi-rüsva gəlür. 
 
Xəstə dil olduğuna, qəm yemə, ey can, dəmbədən  
Zi səadət kim qulunu görməgə Mövla gəlür. 
 
Çün Həbibi gördü bu gün dilbərin didarını,  
Sanmanun1 könlünə ayruq qüsseyi-fərda gəlür. 
 
38 
 
Aşiqə məşuqinin cövrü səfası xoş gəlür,  
İki aləmdən ana bir mərhəbası xoş gəlür. 
 
Gözlərim dərdinə sürmə olmağiyçün dəmbədəm  
Tutiyayi-cövhərindən xaki-payi xoş golür. 
 
Ömri-baqi saçlarındır, badə vermə, ey sənəm,  
Görün ol ömri-əzizi, çün bəqası xoş gəlür. 
 
Cümlə bu xəlqi-cəhanın qilü qalindən mənə  
Eşigində itlərünün macərası xoş gəlür. 
 
                                                            
1 S a n m a - anın 
 
 
 
64 
 
Sana, ey zahid, behiştü hurü rizvani, mənə  
Ol büti-ziba nigarımın liqası xoş gəlür. 
 
Bu Həbibinin duasın müstəcab et, ey sənəm,  
Çün kərəm əhlinə dainin duası xoş gəlür. 
 
39 
 
Dur, ey mürği-səhər, billah, ağaz et,  
Sərağazın odunu cangüdaz et. 
 
Müxəyyər eylə üşşaqi nəvadə,  
Sifahan yüzünü göstər, hicaz et. 
 
K-o zəngüleylə mərğuli nigarın  
Səri-zülfini tutub rudsaz et. 
 
O gülrux qönçələbdən busə istə,  
A bülbül, hər nəfəs nazü niyaz et. 
 
Edərək busəligi eylə yürək,  
Şu udü çəngü nayi pərdəsaz et. 
 
Nigara, ayağından saçmı dər,  
Qubar olmuş rüusi sərfəraz et. 
  
 
65 
 
Şu müşkin zülfinin çinini çözgil, 
Bu miskin aşiqin ömrün diraz et. 
 
Fəhmindir nöqteyi-mövhum,  
Həbibi, Sən andan bir xəbər sor kəşfi-raz et. 
 
40  
 
Ey afitabi-dövlət, vey kövkəbi-hidayət,  
Ey mətləyi-təcəlla, vey nuri-bibidayət. 
 
Şəmi-rüxi-cəmalın bir nuri ləmyəzəldir,  
K-ənvarinə bulunmaz hərgiz anın nihayət. 
 
Ey nuri mehri-aləm, bir məhdürür ki, yüzün,  
Mehr ilə mahə eylər hər dəmbədəm sirayət. 
 
Hicrin şəbində məqsud yoluni yad qıldım,  
Bir guşədən görüngil, ey kövkəbi-hidayət. 
 
Sən müshəfi-həyatı yazdıqda dəsti-qüdrət,  
Yüzün səhifəsinə nəqş etdi yeddi-ayət. 
 
Kirpiklərinlə qaşın, zülfin hürufidir ki,  
Səbülməsanidə səhh oldu ol kitabət.  
 
Sünbül saçını çözmə kim, necə baş ayaqda  
Qalır ucundan anın bicürmü bicinayət. 
 
  
 
66 
 
Məşuqinin, ey aşiq, mehri odu yelinə  
Hər dəmdə abü xakə bax, eyləmə şikayət. 
 
Məşuqədən xəbər kim bilmək dilərsə, yansın  
Eşq oduna ki, aşiq budur əssəh rəvayət. 
 
Bipavü sər fənadə qalmışdürür Həbibi,  
Lütfünlə dəstigir ol, fəzlinlə et inayət. 
 
41 
 
Görəldən zülfi-ənbərbarın, ey dust,  
Pərişandır bu diləfgarın, ey dust. 
 
Yaşarduqca ləbi-ləlində xəttin,  
Qızarır atəşi-rüxsarın, ey dust. 
 
Nə şirin abu rəngü xalü xətdir,  
Şu ziba surəti-pərgarın, ey dust. 
 
Bu gün mahiyyəti sənsən həqiqət  
Bu həftü pəncü nöhlə çarın, ey dust. 
 
Əcəb afətdürür cani-cəhanə 
O çeşmi-caduyi-əyyarın, ey dust. 
 
Nə rövşən şəmsi-dinü mehri-cansan  
Ki, tutdu aləmi ənvarın, ey dust. 
 
  
 
 
67 
 
Olubdur qərqi-ənvari-təcəlla  
Həbibi görəli didarın, ey dust. 
 
Yüzün mahin görən mehrinə baxmaz  
O çərxi-atlasi-dəvvarın, ey dust. 
 
42 
 
Dil saçından oldu sevdayi mizac,  
Cana, şirin ləblərindən et əlac. 
 
Eyni candır əllərindən zəhri-nab,  
Sənsiz abi-zindəgi milhi-ücac. 
 
Ənbəri-sara saçından oldu xak,  
Nafeyi-Çin necəsi bula rəvac. 
 
Hüsnünin razın necə saxlaya dil,  
Gizləmək mümkünmi misbahi zücac. 
 
Cövhərindən xaki-pakin, ey sənəm,  
Erişən baş olmadı möhtaci-tac. 
 
Bu Həbibi dünyəvü üqbadə bəs  
Həsrətindən qeyrə etməz ehtiyac. 
 
Olmadan bu badü atəş xakimiz,  
Mahi-mehrinlə bulaydı imtizac. 
  
 
68 
 
Müsəddəs      
 
Dün gördüm ol nigari-tərəbnakü ərcimənd,  
Kafur əliylə dəstələmiş ənbərin kəmənd,  
Baxdım şikənci-türrəsinə zarü müstəmənd,  
Bir şəxsi-natəvan oturur gərdənində bənd, 
- Kimdir bu miskin, ol nə rəsəndir? - dedim, dedi: 
- Zülfim kəməndi tutsaği canındürür sənin. 
 
Çəkmiş cəmalə fərrü dəmü izzü cahını,  
Ənbərlə doldurub, başa əymiş külahını,  
Əbrin yüzündən aldı və ərz etdi mahını,  
Gördüm yüzündə daneyi-xali-siyahını, 
- Şol müşk lalə üzrə nədəndir? - dedim, dedi: 
- Canında əksi-daği-nihanındürür sənin. 
 
Ləlü göhər dişiylə yapışmış dodağinə,  
Müşki-Xütən həvəsdən ulaşmış yanağinə,  
Dürri-Nəcəf həvadən asılmış qulağinə,  
Çox danə-danə nəsnə tökülmüş ayağinə, 
 
  
 
 
69 
 
 
- Hey-hey, bu nə əqiqi-Yəməndir? - dedim, dedi: 
- Gözdən axan cigərdəki qanındürür sənin. 
 
Gəşt ilə çıxdı gülşənə ol sərvi-gül-üzar,  
Əlvanı meyvə daməninə tökdü şaxsar.  
Mən gördüm anda püstəvü badamü sibü nar,  
Bir mürğ oxurdu arizi bağında zar-zar, 
- Ol mürğ nə mürğ, bu nə çəməndir? - dedim, dedi: 
- Baği-çəməndə mürği-rəvanındürür sənin. 
 
Göz gördügüncə könlüm olur hüsnü maili,  
Eylər dəli bu şivə ilə neçə aqili,  
Sehr eyləmiş yüzündə yenə çahi-Babili,  
Bənd etmiş anda bir neçə sahibnəzər dili, 
- Çin söylə, bu nə çahi-zəqəndir? - dedim, dedi: 
- Ey çox xəlalı, kəndü məkanındürür sənin. 
 
Yaşım yürüdü su kimi ol sərv suyinə,  
Göz baxa qaldı zülfü xətü ruyü muyinə,  
Piranəsər könül axub ol qəddi-cuyinə,  
Aldandı tifltək dil anın rəngi-ruyinə, 
- Bu nə xöcəstə sərvi-səməndir? - dedim, dedi: 
- Bəxti-səidü ömri-cəvanındürür sənin. 
  
 
70 
 
 
Nərgis oyandı, bu çəmən damənü caməxab1,  
Gül çıxdı, pirəhən yaxasından açub niqab,  
Təb düşdü canə, cümleyi-afaqi tutdu tab,  
Ol dəm ki, doğdu qibleyi-məşriqdən afitab, 
- Bir zərrə gördüm anda, dəhəndir! - dedim, dedi: 
- Bu söz yəqin, Həbibi, gümanındürür sənin. 
  
                                                            
1 Misra bütöv deyil. 
  
 
 
71 
 
Qitə 
 
Səfa həngamıdır, işrət dəmidir, ey güli-rəna,  
Açü baği-lətafətdə görünsün pərçəmin, cana,  
Münəvvər eyləsün ruyun dili-üşşaqi-qəmxari,  
Dili-naşadi şad eylə, budur xasiyyəti-məna. 
  
 
72 
 
 
LÜĞƏT 
 
A 
Abdullah - Allahın qulu 
Abi-heyvan - dirilik suyu 
Abi-rəvan - axan su 
Abi-zindəgi - dirilik suyu 
Akif- islahedici 
Aləm əfruz- aləmi işıqlandıran 
Ariz - üz 
Aşiyan - yuva 
Aşub - qalmaqal, fıtnə 
Ayruq - ayrı, qeyri, artıq 
 
B 
Bad - yel 
Badi-bahar - bahar yeli 
Bəsirət - həqiqəti görmək 
Bidirəng - qorxusuz, çəkinmədən, gözləmədən 
Bihəmta - tayı-bərabəri olmayan 
Birah - yolsuz, yolunu azan 
Bürhan - dəlil, isbat 
Büryan - yanmaq, qovrulmaq 
Bulmaq - əldə etmək, tapmaq 
 
 
73 
 
 
C 
Canpərvər - ruhu oxşayan  
Cəbin - alın 
Cənnəti-fırdövs - cənnət bağı  
Cilvə - görünmək, parıldamaq  
Cübbə - üst geyim  
Cüdi-binəhəyat - sonsuz səxavət  
Cürə - bir udum  
Cürm - təqsir, günah  
Cüstücu - aramaq 
 
Ç 
Çah - quyu 
Çeşmə-bina - görən göz 
Çin - 1. Ölkə adı; 2. Doğru; 3. Qıvrım saç 
Çözgil - həll etmək, xırdalamaq, əlac etmək 
 
D 
Dai - iddia edən 
Dam - tələ 
Dana-bilici 
Darüşşəfa - şəfa evi, xəstəxana 
Deyr - monastır, rahibxana 
Dəhr - dünya, aləm 
Dəmsaz - uymaq, məşğul olmaq 
 
74 
 
 
Dəprətmək - tərpətmək 
Dərban - qapıçı, keşikçi 
Dəstar - əmmamə, çalma, sarıq 
Dəti-qüdrət - Allahın əli, qüdrətin əli 
Dəvan - qaçan 
Dəvvar - dövr eləyən 
Diləfkar - ürəyi pərişan, qəmli 
Diləfruz - ürəyə yatan, qəlbi işıqlandıran 
Dili-pürxun - ürəyi qan ilə dolu 
Dilriş - qəlbi yaralı; şeirdə: aşiq, vurğun 
Diraz - uzun 
Duxan - duman, tüstü 
Dur - uzaq 
Duruşmaq - tab gətirmək, dözmək 
Dünyavü üqba - dünya və axirət 
Dürd- şərabın xıltı 
 
E 
Elmi-qeyb - qeybdən xəbər verən elm  
Elmi-lədünni - Allah vergisi olan elm  
Erişmək, ermək (irişmək, irmək) - yetişmək, çatmaq,  
qovuşmaq, birləşmək və s, 
Eyd - bayram 
Eydür - söylər, xitab edər 
Eyni-aşub - fitnəli göz 
  
 
75 
 
 
Ə 
Əbcədi-hürufi - ərəb hərflərinin tərtibi və onların rəqəmləri 
Əbhər - nərgiz gülü 
Əbr - bulud 
Ədəm - yoxluq 
Ədvar - dövrlər 
Əfi zülfin - ilan saçın 
Əfyun – tiryək 
Əhəd-tək 
Əhli-şirk - Allaha şərik çıxan, yolunu azan 
Əklədi-əlavə etdi 
Əla - hündür, uca 
Əltaf - lütflər 
Əma - kor 
Ənasir - ünsürlər: su, od, torpaq, külək (ab, atəş, xak, bad) 
Ənbərbar - ətir saçan 
Ərcimənd - alicənab, qiymətli 
Ərşül-əzim - böyük kainat 
Əsəhh - çox doğru, səhih 
Əsfəl - alçaq 
Əsma - isimlər 
Ətiyyə - bəxşiş 
 
 
76 
 
 
Əyyam - günlər  
Əyyar - çevik, hünərli  
Əzim-üşşan - şanı uca, yüksək 
 
F 
Ferz - şahmat oyununda vəzir fiquru 
Fəhm - anlaq 
Fəm - ağız 
Fərdi-yekta - tək, misli olmayan 
Fərəs - at; şahmat oyununda at fiquru 
Fəttan - fitnəli 
Fəzl - alim, müdrik 
Fəzli-feyz - müdrikliyin feyzi, əhəmiyyəti 
Fitnə-əngiz - fitnə doğuran 
 
G 
Giran - bahalı  
Gireh - düyün  
Gülrux - gülüzlü 
 
H 
Həqqi-təala - yüksək Allah, tanrı  
Həmta - bərabər  
Həyati-cavidan - əbədi həyat  
Həzar - min 
 
 
77 
 
Hidayət - doğru yola çağıran, həqiqətə dəvət edən  
Huri-cinan - behişt hurisi  
Hüma - ənqa quşu, cənnət quşu  
Hürufi-həca - əlifbanı təşkil edən hərflər 
 
X 
Xaki-pak - pak torpaq  
Xali-dilkəş - ürəyə yatan xal  
Xar - alçaq  
Xədd-yanaq  
Xəti-yaqut - qırmızı üz  
Xuni-süvəyda - qanla yazılmış  
Xülq - xasiyyət 
 
İ 
Imtizac-qarışıq  
İsmi-hüsn - gözəllik adı  
İssı - sahib, yiyə  
İzaz - əziz, izzət 
 
K 
Kah - saman 
Kamankeş - kaman çəkən, ox atan 
Kaşanə - saray, imarət 
 
 
78 
 
Kəman-əbru - qaşı kaman  
Kamtər - həqir, kimsəsiz  
Karan - kənar, sahil  
Kəsrət - çoxluq  
K-o - ki, o  
Kövkəb - ulduz  
Küfr - günah, örtmək 
 
Q 
Qal - söyləmək. danışmaq 
Qamu - hamı 
Qəbiçə - don 
Qəddi-bala - yüksək boy 
Qəmərrux - ay üzlü 
Qəni - varlı 
Qüsl - təmizlik, yuyunmaq, pak olmaq 
 
L 
Laləgun - laləüzlü, lalə rəngli  
Layəqəl - ağlını itirmiş, ağılsız  
Ləmyəzəl - Allah  
Lölö - ləl, qiymətli daş 
  
 
79 
 
 
M 
Ma -su 
Masiva - bundan başqa 
Mehr - məhəbbət; Günəş 
Meykədə - meyxana, şərab içilən yer 
Meysaz - şərab hazırlayan 
Məad-axirət - gediləcək yer 
Məccani - pulsuz 
Məfxər - iftixar səbəbi 
Məhi-növ - təzə Ay, yeni doğulan ay 
Məkr - hiylə 
Məqami-ali - ali yer, müqəddəs yer 
Mənşur - yayılmış 
Məstur - örtülü, gizli 
Məşam - burun 
Məşqi-qeyb - qeybin yazısı 
Məşşatə - bəzəkçi 
Məzhər - zahir olunan, görünən 
Misbah - çıraq, işıq saçan 
Mizac - təbiət 
Mövlana - böyük, ağa 
Müavin - kömək 
Müdam - daima 
Müənbər-zülf- ətirli saç 
Mühəqqəq - həqiqət, doğrulduğu bəlli 
  
 
80 
 
 
Müxəyyər - ixtiyar sahibi 
Münfəil - peşman 
Müntəha - sonu, intəhası olmayan 
Mürdə - ölü 
Mürəqqə - dərvişlərin geydiyi libas, xirqə 
Miqim - məskən salan 
Müsəbbe - yeddidən ibarət 
Müsəffa - 1. Sefa bəxş edən; 2. Saf, xalis 
Müshəf- Quran 
Müstədam - daim 
Müstəhəq - möhtac, haqqı olan 
Müstəmənd - biçarə, zavallı, dərdli, möhtac 
Müşfiq - şəfqətli, mehriban 
Müşki-xəta - Çin ətri 
Müttəli - xəbəri 
 
N 
Nab - xalis, saf 
Nafeyi-Çin - Çin ətri, Çin müşkü  
Nari-hicran - ayrılıq odu  
Naseh - nəsihət edən  
Nay - çalğı aləti, ney  
Nəng - namus, həya, ar  
Nargisi-məxmur - xumar gözlü  
Nəshi-əkbər - böyük fəlakət 
  
 
81 
 
 
Nəsnə - şey 
Nəva - oxumaq, fəryad etmək 
Nuri-hüveyda - görünən işıq 
 
Ö 
Ömri-baqi - qalan ömür, əbədi ömür  
Öygənmək - təşbeh etmək, bənzətmək 
 
P 
Payan - son 
Peyda - gözə görünən, aşkar 
Pərtövi-hüsnün - üzünün işığı, ziyası 
Pərvanəvəş - pərvanə kimi 
Piçü tab - dolaşmaq, əzab-əziyyət 
Piranəsər - qocaman, müdrik, dünya görmüş, yaşlı 
adam 
Piri-meyfüruş - qoca şərabçı 
Piri-muğan - xərabat əhlinin müdrik başçısı 
 
R 
Rahi-nicat - qurtuluş yolu 
Rahzən – yolkəsən 
Rəhman - rəhm edən, Allahın adı 
Rəmim - çürümüş sümük 
Rəncur - xəstə 
Rəsən - ip, kəndir 
 
82 
 
 
Rətb - yaş, təzə 
Rətəl - xoş kəlam 
Rəz - tənək 
Ritli-giran - böyük qədəh 
Röhban - tərki-dünya, rahiblər 
Rövzeyi-hüsn - gözəllik bağı 
Rovzə - bağça 
Rudsaz - musiqi aləti düzəldən 
Ruhi-qüds - müqəddəs ruh 
Rüəsa - rəislər 
 
S 
Sağər - şərab piyaləsi 
Said- qol, yüksəkliyə ucalan 
Saqınmaq - qorunmaq, gözləmək 
Sane - yaradan, sənətkar 
Sayqu - xəstə, özündə olmayan 
Seylab - sel suyu; şeirdə: çoxlu göz yaşına işarədir 
Səbül-məsani - Quranın fatihə surəsini təşkil edən yeddi ayə. Hürufizmdə 
insan surəti  
Səhh - təsdiq əlaməti  
Səhm - qorxu, pay  
Səmag - iki parlaq ulduz  
Səncileyin - sənin kimi  
Səngisar - daşqalaq 
  
 
83 
 
Sərgərdan - düşkün, avara 
Sərvi-ravan - yeriyən sərv ağacı (ucaboylu gözələ 
işarədir) 
Sib - alma 
Siratül-müstəqim - doğru yol 
Sirri-əsma - adların sirri 
Siruş - mələk 
Söyləşmək - deyişmək, sorğu-sual və s. 
Sunmaq - vermək, irəli uzatmaq 
Sur - şadlıq 
Sübhan - Allahın adlarından biri, yaradan 
Süvəyda - ürəkdə olan qara nöqtə 
Şafı - kafi, kifayət edən 
Şahpər - qanad 
Seş-cəhət - altı tərəf 
Şəb - gecə 
Şabab - gənclik 
Şəbi-hicran - ayrılıq gecəsi 
Şəbrəng - qaranlıq 
Səmsəddin - dinin günəşi 
Sətarət - qorxmaz, qayğısız, dəcəl 
Sövq - həvəs 
Şu-bu 
 
 
84 
 
 
T 
Tağ - qat 
Taha -Quran ayəsi 
Tahir - təmiz, pak 
Tapu - hüzuz, qulluq, xidmət, səcdə, təzim və s. 
Tapunmaq - sitayiş etmək 
Təbah - puç 
Təmənnayi-vüsal - vüsala yetişmək arzusu 
Tən - bədən 
Tərəbnak - şad, şən 
Təzvir - hiylə, yalan 
Tirkəş - ox qabı 
Tirqamət - düz qamət 
Tiz - iti 
Türreyi-tərrar - dağınıq saç 
 
U 
Urumaq - vurmaq, qoymaq 
Uşanur - düşür 
 
Ü 
Üftadə - düşkün  
Üqdə - düyün  
Ülum - elmlər  
Üstüxan - sümük 
 
 
85 
 
 
V 
Vəch - üz 
Vəhy - ilham 
Vicudi-kainat - kainatın varlığı 
Vird - təkrar etmə, bir şeyi təkrar-təkrar oxumaq 
 
Y 
Yabis - quru  
Yengi -yeni  
Yəğma - talan etmək 
 
Z 
Zəhri-nab - xalis zəhər 
Zəkat-onda bir  
Ziba - gözəl  
Ziəcəb - təəccüblü  
Zücac - büllur, şüşə 
  
 
86 
 
 
MÜNDƏRİCAT 
 
Füzulini heyran edən şairimiz.........................................................4 
Tövhid...........................................................................................17 
Qəsidələr.......................................................................................20 
Qəzəllər.........................................................................................25 
Müsəddəs......................................................................................68 
Qitə................................................................................................71 
Lüğət.............................................................................................72 
  
 
87 
 
 
 HƏBİBİ 
 
ŞEİRLƏR 
 
           "ŞƏRQ-QƏRB" 
 
BAKI-2006 
  
 
88 
 
 
Buraxılışa məsul:  Əziz Güləliyev 
 
Texniki redaktor:  Rövşən Ağayev 
 
Tərtibatçı-rəssam:  Nərgiz Əliyeva 
 
Kompyuter səhifələyicisi: Azər Quliyev 
 
Korrektor:   Pərinaz Səmədova 
 
 
 
 
Yığılmağa verilmişdir 27.06.2006. 
Çapa imzalanmışdır 17.07.2006. 
Formatı 60x90 1/32. Fiziki çap vərəqi 2,75. 
Ofset çap üsulu. Tirajı 25000. Sifariş 87. 
Kitab "Şərq-Qərb" mətbəəsində çap olunmuşdur.  
Bakı, Aşıq Ələsgər küçəsi, 17. 
