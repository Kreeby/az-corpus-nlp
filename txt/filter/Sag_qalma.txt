 1 
Azərbaycan Respublikası  
Mədəniyyət və Turizm Nazirliyi 
 
« 525 КИТАБ »  серийасы 
 
 
 
 
Мишел Уелбек 
 
 
Саь галма 
 
Есселяр, шеирляр   
 
 
 
 
 
 
 
 
 
 2 
 
 
 
Bakı – Mütərcim – 2010
 3 
Azərbaycan Respublikası  
Mədəniyyət və Turizm Nazirliyinin dəstəyi ilə 
 
«525-ъи гязет»ин «525 Китаб» серийасы 
«Дцнйа ядябиййаты» дярэисинин техники иштиракы иля 
 
Tərcümə edənlər:  Səlim Babullaoğlu, 
  Adil Mirseyid, 
  Pərviz Yusif  
 
 
Серийанын рящбяри: Ряшад Мяъид, 
              «525-ъи гязет»ин баш редактору,            
                              Азярбайъан Йазычылар Бирлийинин катиби 
 
 
Серийанын тяртибчиси  
вя редактору:  Сялим Бабуллаоьлу  
«Дцнйа ядябиййаты» дярэисинин  
баш редактору  
 
 
Няшрин редактору: Ялиш Мирзаллы 
 
Дизайнер: Мятанят Гараханлы 
  Вяфа Ящмядова  
 
 
Мишел Уелбек. Саь галма. Есселяр, шеирляр 
/ «525 Kитаб» серийасы. – Бакы: Мцтяръим, 2010. – 44 с.  
 
 
 
 
© “525-ci qəzet”, 2010 
 4 
 
 
Mişel Uelbek 1958-ci ilin fevralında anadan olub. 
1976-cı ildə Parisə köçür, Milli Aqronomçuluq İnstitutu-
na daxil olur və tezliklə orada “Karamazov” adlı ədəbi 
jurnal nəşrə başlayır. İlk şeirləri də həmin jurnalda nəşr 
olunur. Eyni zamanda Lümyer adına Milli Kinematoq-
rafiya İnstitutunda təhsil alır. 1991-1992-ci illərdə onun 
iki şeir toplusu və Lavkraft haqqında essesi nəşr olunur. 
Kitablar ədəbi tənqid tərəfindən heç bir reaksiya görmür. 
Müəllifin “Mübarizə sahəsinin genişlənməsi” adlı ilk 
romanı 1994-cü ildə nəşr olunur və sonradan iki dəfə 
ekranlaşdırılır. “Elementar hissəciklər” romanı 1998-ci 
ildə Fransanı məşhur “Flammarion” nəşriyyatında çap 
olunur və roman ətrafında böyük qalmaqal yaranır. Ro-
man nüfuzlu “Prix Novembre” ədəbiyyat mükafatına la-
yiq görülür. Uelbekin “Lansorete”, “Platforma”, “Ada-
nın imkanları” romanları da qalmaqalsız ötüşmür. So-
nuncu romanı “İnteraliye” ədəbi mükafatını alır və müəl-
lifinə, hələ nəşrindən əvvəl Avropanın ən iri həcmli qo-
norarını qazandırır. Uelbek müasir Avropanın ən maraqlı 
esse ustalarından da hesab olunur.              
 5 
 
 
 
 
 
Absurd kreativ faktor kimi 
 
 
“Poetik dilin quruluşu” aldığımız universitet bilikləri 
çərçivəsində ciddilik meyarına cavab verir; mənim qeydimi 
tənqid kimi qəbul eləməyin. “Poetik dilin quruluşu” və “Uca 
nitq” kitablarının müəllifi, poeziya nəzəriyyəçisi Jan Koen 
bu qənaətə gəlir ki, hər hansı məlumatın çatdırılmasında isti-
fadə olunan sadə, prozaik dillə müqayisədə, poeziya dilində 
kifayət qədər fərqli və geniş kənaraçıxmalar mövcuddu. Və 
poeziya bunu özünə nöqsan bilmir. Bu dil daim yersiz epi-
tetlərdən istifadə eləyir (Mallarmedə “Bəyaz toran” yaxud 
yaxud Rembodakı “Qara ətirlər” və s.). Gerçək məntiqin nə-
zarətinə tab gətirmir. (Verlendən belə bir misal – “Onu iki, 
bəyaz əlinizlə didib parcalamayın”, burda prozaik ağıl məm-
nun – məmnun qəhqəhə çəkir: nədi, onun üçüncü əli də 
var?) Poeziya dili özündə məntiqi ardıcıllığın olmamasından 
çəkinmir (“Ruf xəyala dalmışdı; Vooz yuxu görürdü; otun 
rəngi qaraydı” - bu sətirlər Hüqodandı; Koen onların haq-
qında aralarında heç bir məntiqi əlaqə olmayan iki konstata-
siya deyə yazır). O, prozada təkrarçılıq hesab olunan və cid-
di qayda kimi gözlənilən sözçülükdən zövq alır. Tam yolve-
rilməz hala Federiko Qarsia Lorkanın “İqnasio Sançes 
 6 
Mexiası ağlayarkən” poemasında rast gəlirik, birinci əlli 
sətirdə “günorta saat beşdə” kəlməsi otuz dəfə təkrarlanır. 
Öz tezisini təsdiqləmək üçün müəllif, bir sıra poetik və 
prozaik mətnlərdən müqayisəli statistik təhlil ortaya qoyur. 
(Həm də nəzərə almaq lazımdı ki, (və bu əsas göstəricidi) 
Jan Koenin ədəbi etalonu 19-cu əsrin böyük alimləri olan 
Pasterin, Klod Bernarın və Marselen Bertolonun mətnlərinə 
söykənir.) Elə həmin metod müəllifə imkan verir ki, roman-
tiklərdə normadan kənara çıxmaların klassiklərə nisbətən 
daha çox olduğunu, simvolistlərdə isə buna hər addımbaşı 
rast gəlindiyini təyin eləsin.. Biz özümüz də təxminən belə 
düşünürük, amma hər halda bu məsələnin elmi cəhətdən 
əsaslandırılaraq dəqiqliklkə ortaya qoyulması və bir məlu-
mat kimi bilmək xoşdu. “Poetik dilin quruluşu” kitabını 
oxuyandan sonra biz bir məsələdə əmin oluruq ki, müəllif 
poeziyadakı bəzi tipik kənaraçıxmaları həqiqətən üzə çı-
xarda bilib. Bəs bu sapıntılar nə üçün baş verir ? Onların 
məqsədi nədi? 
Həftələrlə açıq dənizdə olan Xristofor Kolumba gəmi 
heyətinin azuqəsinin yarıdan keçdiyini xəbər verəndə heç 
yerdə qurunun əlamətləri görünmürdü. Kolumb qərara gəlir 
ki, qərbə üzməkdə davam eləsin, hərçənd sonra geri qayıt-
maq fiziki cəhətdən mümkünsüz olacaqdı. Məhz bu məqam-
da macəraçılıq qəhrəmanlığa çevrilir. Jan Koen öz kartlarını 
hələ ön sözdə açır – onun poeziyanın mahiyyətini dərk elə-
məyə çalışan baxışları bütün mövcud nəzəriyyələrdən fərq-
lənir. O, deyir ki, poeziya heç də nəsrə azca musiqilik qat-
 7 
maqla (18-ci əsrdə inadla düşünürdülər ki, poetik əsər hök-
mən şeir olmalıdı), yaxud açıq fikrə gizlin mənaların əlavə 
olunmasıyla (marksist interpretasiyası, freydist interpre-
tasiyası və s.) yaranmır. Ümumiyyətlə, poeziya – prozadan 
üstün deyil; poeziya – prozadan aşağı da deyil, o tamam 
bambaşqadı. “Poetik dilin quruluşu” konstatasiya ilə bitir: 
poeziya məişət dilinin qarşısında geri çəkilir və get-gedə 
geri çəkilməkdə davam eləyir. Bu zaman sanki öz-özünə bir 
nəzəriyyə yaranır: poeziyanın məqsədi maksimal dərəcədə 
kənara çıxmalara, yoldan sapmalara, bütün mövcud kommu-
nikasiya kodlarının gərəksizliyinə müvəffəq olmaqdı. Lakin 
Jan Koen bu nəzəriyyəni də qəbul eləmir. O, iddia eləyir ki, 
hər bir dil özündə intersubyektivlik funksiyası daşıyır və bu 
baxımdan poeziya dili istisna deyil; öz dəsti – xətti ilə olsa 
da, hər halda poeziya dünyadan bəhs eləyir – o dünyadan ki, 
adamlar onu bu cür qavrayır. Bax, bu məqamda tədqiqat-
çılar tələyə düşə bilər, çünki, əgər normalardan kənara 
çıxmalar poeziyanın əsas məqsədi deyilsə, əgər poeziya do-
ğurdanda dilçilik sahəsində olan axtarışlardan və söz oyu-
nundan başqa bir nəsnə deyilsə, əgər poeziya doğurdan da 
öz qarşısına gerçəkliyi başqa dillə ifadə eləmək məqsədi qo-
yursa, onda biz bir-birinə dəxli olmayan iki müxtəlif dünya-
yabaxışının şahidi oluruq. 
Markiza görüşlərə saat altıya on yeddi dəqiqə işləmiş 
çıxır; o, bunu yeddiyə iyirmi səkkiz dəqiqə qalmış da eləyə 
bilərdi; bu xanım markiza yox, hersoginya da ola bilərdi, və 
o da görüşə sutkanın həmin vaxtı çıxa bilərdi. Suyun mole-
 8 
kulu iki hidrogen və bir oksigen atomundan ibarətdi. 1995-
ci ildə maliyyə transaksiyalarının həcmi kifayət qədər artıb. 
Yerin cazibəsindən çıxmaq üçün uçuş zamanı raket çəkisinə 
düz proporsional dartı qüvvəsini artırmalıdı. Nəsrin dili 
mahiyyətcə dəlillər və faktlardan ibarət hansısa müxtəlif 
müşahidələr sisteminə gətirib çıxarır. Hadisələr əslində 
azaddırlar, olduqca dəqiq təsvir olunublar olaraq meydana 
gəlir, ancaq orda baş verənlər neytral zaman və neytral mə-
kanda kəsişir. Hər hansı qiymətləndirmə güdən, yaxud emo-
sional aspekt bizim dünyanı görümümüzdə istisna olunub. 
Və bu Demokritin fikrini ideal təcəssüm eləyir: “Şirin və 
acı, isti və soyuq, rənglərin müxtəlifliyi – bunlar hamısı bi-
zim mülahizələrimizdən başqa bir şey deyil; atomlar və boş-
luq – yalnız bunlar əsl həqiqətdi”. Şübhəsiz ki, bu ifadə ka-
millik baxımından gözəl səslənir, ancaq məhduddu və bil-
mərrə məşhur “Gecəyarısı məktub”u xatırladır, indiki dö-
nəm aramızda geniş yayılan bu əsərin təsirini artıq qırx ildi 
ona görə hiss eləyirik ki, Demokritin fəlsəfəsinə çox uyğun 
gəlir, “Gecəyarısı məktub”u bəzən hətta elmin fəlsəfi ma-
hiyyəti ilə qarışdırırlar, baxmayaraq ki, elm onunla – yüzil-
liklər boyu mövcud olsa da belə, – dini düşüncəyə qarşı bir-
gə mübarizə aparmaq üçün müvəqqəti razılaşma bağlayıb. 
“Alçaq, səni əzən səma bir qapaq kimi üzərində daya-
nan zaman...” Bodlerin bütün sətirləri kimi dəhşətli ağır olan 
bu sətirlər, heç də informasiya ötürülməsi üçün nəzərdə tu-
tulmayıb. Yalnız səma yox, həm də bütün dünya, həm danı-
şan kəs, həm onun qəlbi, həm də qulaq asan adam qüssədən 
 9 
sıxılır və tutulur. Poeziya doğulur, poetik coşğu düşüncələrə 
dolur. 
Jan Koenə görə, poeziyanın məqsədi sonradan bütün 
hallarda danılması mümkün olmayan dərin məntiqsiz dil ya-
ratmaqdı. Məlumatlandırıcı dildə mövcud olan nəsə mövcud 
olmaya da bilər, yaxud başqa cür, başqa yerdə və yaxud baş-
qa zamanda başqa cürə mövcud ola bilər. Poetik kənara çıx-
malar, sapmalar isə əksinə, “sonsuzluq effekti” yaratmağa 
meyllidi, bu o deməkdi ki, poeziyanın özünü təsdiq eləmə 
məkanı, heç bir etiraz yeri qoymadan bütün dünyanı əhatə 
eləyir. Bu yanaşma poeziyanı, bəşərin əzəli və primitiv xü-
susiyyəti olan ah-nalə və ümidsizlik fəryadına yaxınlaşdırır. 
Müqayisə, bəlkə də çox uzaqdan götürülür, olsun, çünki 
həm söz, həm də qışqırıq təbiətcə eyni mahiyyətə malikdi. 
Poeziyada sözlər daha aydın səslənməyə başlayır, sanki bu 
sözlərin qədim haray yaddaşı oyanır və bu səslənmələrin 
avazı heç də həmişə musiqili olmur. Reallığın bu sözlərin 
vasitəsilə ifadəsi öz ibtidai pafosuyla yenidən vahiməli, sar-
sıdıcı və cazibəli olur. Lacivərd səma – bu, şübhəsiz böyük 
təəssüratdı və bizə görə dəqiq informasiyadı. Ancaq hava 
qaralmağa başlayanda ətrafımızdakı çiçəklər və əşyalar 
solğun görünür, cizgilər itir və bozdan qaraya yavaş-yavaş 
əriyir, adama elə gəlir ki, bütün dünyada təkdi. Bu onun 
Yerdəki həyatının ilk günündən indiyə kimi belədi, bu hətta 
onun insan olduğu vaxtdan da qat-qat əvvəl idi, bu qədim-
dən də qədim idi, dil hələ çox-çox sonralar yaranacaqdı. 
Bax, poeziya insana bu cür fövqəladə duyğuları qaytarmağa 
 10 
çalışır. Əlbəttə, bu halda poeziyaya “ifadəçi” dil lazımdı, an-
caq dil onun üçün vasitədi. Jan Koen öz nəzəriyyəsini qısaca 
belə ifadə edir: “Poeziya – məna və ifadələrin nəğməsidi.” 
Başa düşmək çətin deyil ki, müəllif, yuxarıdakı fikirdən 
çıxış eləyərək daha bir nəticəyə gəlir: dünyanı dərk eləmə-
yin bəzi məqamları elə özü – özlüyündə poeziyadı. Dünya-
dakı hər mənada olan sərhədləri aradan götürməiə bacaran 
və onu bircinsli bölünməz tama çevirə bilən düşüncə və 
əməllər poeziya gücünə malikdi (məsələn, duman kimi, to-
ran kimi). Bəzən hansısa predemetlər, özlüyündə poetik ca-
zibəsi olmasa da belə şeiriyyət doğura bilər, bunlar sadəcə 
öz iştirakıyla məkan və zamanın sərhədlərini unutdurmağa 
məcbur eləyir, xüsusi psixoloji ovqat təlqin eləyir (və etiraf 
eləyək ki, okean, üfüqdəki gəmilər, xarabalıqlar haqda fərdi 
təxəyyülə əsaslanan saysız-hesabsız müəllifli diskurslar ki-
fayət qədər təsirli və tərifə layiqdi). Poeziya – təkcə başqa 
cür dil deyil, həm də başqa cür baxışdı, xarici aləmi və bu 
aləmdəki hər bir şeyi başqa gözlə görmək bacarığıdı (ilana 
oxşayan avtostradalar, çiçəyə oxşayan dayanacaqlar). Jan 
Koenin kitabı bu mərhələdə linqvistik çərçivədən çıxır və 
birbaşa fəlsəfi açılımlara üz tutur. 
Hər türlü qavrama prinsipi iki hədd – obyekt və subyekt, 
həmçinin obyekt və xarici aləm arasında olanlara əsaslanır. 
Və hər cür fəlsəfənin mahiyyəti bu iki həddi hansı dəqiqliklə 
xarakterizə eləyə bilməsi ilə təyin olunur – prinsip belədi, 
ona görə də bütün mövcud fəlsəfə məktəblərini inamla iki 
yerə ayırmaq olar. Poeziya, Jan Koenin təbirincə desək, həd-
 11 
ləri tamamən silməyə can atır: obyekt, subyekt, xarici aləm 
birləşib vahid nəsnə olur, uca lirik bütövlük təşkil eləyir. 
Ancaq Demokritin fəlsəfəsi isə əksinə, hər iki həddə maksi-
mal aydınlıq gətirir (avqust günortası ağ daşları yandıran 
gözqamaşdırıcı günəş şüası kimi: “atomlar və boşluqdan 
savayı heç nə yoxdu”). 
Bütün bu mülahizələr elə təəssürat yaradır ki, artıq işə 
ətraflı baxılıb verdikt qəbul olunub və poeziya, məntiqi dü-
şüncədən əvvəlki, daha çox ibtidai və uşaq təfəkkürnü andı-
ran ən qədimdən qalma sevimli və cazibəli nəsnə kimi tanı-
nır. Ancaq bir problem var: Demokritin fəlsəfəsi müəyyən 
vaxtdan sonra əsassız sayılmağa başladı. Dəqiq desək, 20-ci 
əsr fiziklərinin dahi kəşfləriylə qəti bir araya sığmırdı, bö-
yük ziddiyyətlər təşkil eləyirdi. Axı, kvant mexanikası mate-
rialist fəlsəfənin mümkünlüyünü inkar eləyir və bizi köklü 
surətdə obyekt, subyekt və xarici aləm arasındakı sərhədlərə, 
hüdudlara yenidən baxmağa məcbur eləyir. 
1927-ci ildə Nils Bor artıq sonralar “Kopenhagen yozu-
mu” adlanacaq bir təkliflə çıxış elədi. Üzücü və hardasa hət-
ta əvəzsiz güzəştlərə başa gələn “Kopenhagen yozumu”, 
ölçmə prosesində ölçü cihazları üçün xüsusi əhəmiyyət kəsb 
eləyirdi. Heyzenzenberqin qeyri-müəyyənlik prinsipi ilə tam 
uyğun olan dərkeləmə aktı indi yeni əsas üzərində qurulur-
du: mövcud fiziki sistemin bütün parametrlərini eyni vaxtda 
dəqiqliklə niyə ölçmək olmaz? Yalnız ona görə yox ki, bu 
parametrlər “ölçmək qaydalaranı pozur”. Əsas məsələ budu 
ki, ölçülmə prosesindən kənarda onlar ümumiyyətlə mövcud 
 12 
deyil. Beləliklə, həmin parametrlərin əvvəlki vəziyyətindən 
danışmaq əhəmiyyətsiz məsələyə çevrilir. “Kopenhagen yo-
zumu” elmi idrakın qavranılması mexanizmini bir növ qəbul 
eləmir, əvəzində bizə “müşahidə eləyən və müşahidə olu-
nan” tərəfli fərziyyəyə əsaslanan bir dünya təklif eləyir. Be-
lə yanaşma bütünlükdə elmi fəaliyyətin yekunlarını, insanlar 
arasında sadəcə kommunikasiya vasitəsindən başqa bir şeyə 
çevirməkdən uzağa getməyib, Nils Borun özünün dediyi ki-
mi “adamlar müşahidə elədiklərini və bildiklərini öz arala-
rında mübadilə eləyirlər.” 
Ümumiyyətlə, iyirminci əsrin fizikləri “Kopenhagen 
yozumu”na sadiq qaldılar, baxmayaraq ki, buna görə onların 
həyatı bir çox çətinliklə üzləşirdi. Əgər gündəlik elmi-təd-
qiqi işlərində uğur qazanmaq istəyirsənsə, onda məlum mə-
sələdi ki, buna görə möhkəm pozitivist mövqedə dayanıb 
özünü belə ifadə eləməlisən: “ Bizim işimiz – müxtəlif elm 
adamlarının müşahidələrini bir yerə yığmaq və bunları 
müəyyən olunmuş qayda-qanunlara uyğunlaşırmaq, əlaqə-
ləndirməkdən ibarətdi. Gerçəklik məfhumu bizi maraqlan-
dırmır, çünki bu məfhum elmi anlayış deyil”. Hər halda, yə-
qin ki, sənin tərəfindən işlənib hazırlanmış nəzəriyyənin çə-
tin izahlı, aydın olmayan dili haqda düşünəndə özünə də xoş 
gəlmir. 
Və bu vaxt adamın ağlına qəribə assosiasiyalar gəlir. 
Çoxdandı mənim təəccüblə izlədiyim bir məqam var – fizik-
lərin jurnalistlərə verdiyi müxtəlif səpkili müsahibələrində, 
söhbətlərində, Hilbert məkanları, Ermitin operatorları yaxud 
 13 
başqa bir məsələ haqda dərc elədikləri məqalələrdə poeziya 
dilini dönə-dönə tərifləyirlər. Dedektiv roman yox, hansısa 
şəbədə yox, onları həyəcanlandıran və maraqlandıran məhz 
poeziyadı. Jan Koeni oxumayınca, mən də bunu hec cür 
başa düşə bilmirdim. 
Onun poetikasıyla tanış olandan sonra başa düşdüm ki, 
biz poeziyanı oxuyanda “nəsə” baş verir və bu “nəsə” Nils 
Borun kəşfi ilə bağlıdı. 
Kvant nəzəriyyəsinin meydana gəlməsindən sonra yara-
nan konseptual fəlakət mənzərəsi qarşısında, indi bəzən 
hansısa yeni dil, yeni məntiq, yaxud hər ikisini birdən ya-
ratmaq fikirləri irəli sürülür. Aydın məsələdi ki, əvvəlki dil 
və əvvəlki məntiq kvantlaşmış Kainatı anlamaq üçün yararlı 
deyil. Ancaq Bor bununla razılaşmırdı. Poeziya, Bor deyirdi, 
bax, məhz ənənəvi dildə işlədilən, təcrübədən keçirilən və 
yol verilən ziddiyyətlər, onun sərhədlərini aşmağa kömək 
eləyir. Nils Borun tətbiq elədiyi tamamlayıcı prinsip bir növ 
ziddiyyətləri məharətlə idarə eləmək vasitəsidi: bizə dünyaya 
baxmaqda bir-birini tamamlayan iki sinxron baxış təqdim 
olunur. Bunlardan hər birini ayrıca götürsək, bəlkə də aydın 
və səlis dillə ifadə olunur, ancaq həm də ayrıca yanaşmaq 
yanlışlığa gətirir. Bu baxışların birgə iştirakı isə ağıl tərəfin-
dən çətinliklə qəbul olunsa da yeni situasiya yaradır, yalnız 
bu “mənasız” konsepsiya ilə barışandan sonra, bizim dünya 
haqqındakı təsəvvürlərimiz daha dürüst olur. Jan Koen öz 
tərəfindən təsdiq eləyir ki, dilin absurdluğu poeziya üçün əsas 
məqsəd deyil. Poeziya dildəki səbəb – məqsəd bağlılığını 
 14 
qırır, o daim partlayış təhlükəsi olan absurdla oynasa da, ab-
surdluğa aparıb çıxartmır. Poeziya – yaradıcı güclə yoğrul-
muş absurddu, o əsrarəngiz, amma min rəng – min çalar, də-
rin və təlatümlü qəlbimizi yeni yaradıcı mənalarla yükləyir. 
 
Tərcümə edən: Pərviz Yusif 
 
 
 15 
 
 
 
 
Sağ qalma 
 
 
Elm xatirinə elm axtarmayın. Bilavasitə hissiyyatdan 
gəlməyən hər nə varsa, poeziyada onun dəyəri sıfıra bəra-
bərdir (əlbəttə, hissiyyat sözünü geniş mənada anlamaq la-
zımdır, hisslər bəzən xoşagələn, bəzən xoşagəlməz olur və 
bu hisslərin toqquşması adətən qəribəlik təzahürü yaradır). 
Yalnız hisslər vasitəsilə nəsnəni (yaxud hər hansı bir 
şeyi) öz içindən keçirib özününküləşdirmək mümkündür. Bu 
duyğunu ifadə etmək poeziyanın vəzifəsidir. 
Poeziyanın və fəlsəfənin məqsəd oxşarlığı onların gizli 
birliyindədir. Poeziyanın vəzifəsi heç də fəlsəfi şeirlər yaz-
maq deyil, poeziya özünəməxsus, sırf intuitiv yolla, əqli 
konstruksiyalar filtrindən yan keçərək dünyanı yenidən kəşf 
etmək səlahiyyətinə malikdir. Fəlsəfəni şeirlə ifadə etmək 
cəhdindən hər vəchlə qaçmaq lazımdır, bu əksər hallarda za-
vallı surroqat olacaq. Bununla belə, yeni çağdaş fəlsəfə 
məhz şairlərin simasında özünün ən ciddi, ən diqqətli və 
həssas oxucularını tapır. Eləcə filosoflar da, daha dəqiq de-
sək, onlardan bəziləri poeziyanın bətnində gizlənmiş həqiqə-
ti işığa çıxarmaq, anlamaq, dərk etmək səviyyəsindədir. 
Poeziya filosoflara yeniləşmiş dünya haqqında bilavasitə və 
daha artıq material verə bilər, canlı material. 
 16 
Filosoflara sayğı ilə yanaşın, amma onları yamsılama-
yın, zira sizin yolunuz başqadı. Bu yol nevrozdan ayrı deyil. 
Poeziya ilə nevrozun yolları son mərhələdə bir-birilə kəsişir 
- poetik axın zatən və mütləq nevroz axınına qarışıb əriyir. 
Amma sizinçün seçim yoxdur. Başqa yol da yoxdu. 
Təngə gətirən ideyalarla və daxili durumunuzla bağlı 
mütəmadi iş bir gün axırınıza çıxacaq, qəlbinizi şübhələr di-
dəcək, süstlük, ölgünlük sizi canlı xarabaya çevirəcək. Am-
ma bir daha təkrar edirəm, başqa yol yoxdu. Siz kritik nöq-
təyə çatmalısınız. Ölümlə cəngə girib, üzüqoyulu qara torpa-
ğa düşənə qədər beş-on şeir yazmalısınız. Bir anda sizin qar-
şınızda yeni üfüqlər açılacaq. Bütün böyük ehtiraslar son-
suzluğa gedib çıxır. 
Məhəbbət bütün problemləri həll etdiyi kimi, böyük eh-
tiras da əvvəl-axır, gec-tez həqiqət sahəsinə daxil olur. Bu sahə 
əzablı sahədi, amma baxışlar, görmə qabiliyyəti itiləşir. Orda 
əşyalar öz ilkin saflığında, həqiqət şəffaflığında görünür. 
Xeyirin, Həqiqətin və Gözəlliyin zəfər çalacağına inanın. 
Yaşadığınız cəmiyyətin məqsədi sizi məhv etməkdir. 
Siz cəmiyyətlə döyüşməyə hazırsınız. Onun silahı biganəlik-
sə, siz biganə qala bilməzsiniz. Deməli, hücuma keçin! 
İstənilən bir cəmiyyətin həssas yeri, öz ağrı nöqtələri 
var. Onları tapın və o ağrı nöqtələrinə bacardığınız qədər 
bərk basın. 
Adamların qulaq asmaq istədikləri mövzulara girişin. 
Cəmiyyətin çirkinliklərinə, yaralarına, xəstəliklərinə toxu-
nun. Ölümdən və unudulmaqdan təkidlə söz açın. Qısqanc-
 17 
lıqdan, biganəlikdən, uğursuz sevgilərdən yazın. Mənfur və 
amansız olun, siz gerçəksiniz. 
Heç bir təşkilata girməyin, ya da hər hansı bir təşkilata 
daxil olun, sonra isə tezliklə oradan çıxın. Heç bir ictimai 
fikir sizi uzun müddət cəlb etməməlidir. Uzun müddət həm-
fikirləri ilə mübarizə aparmaq adamı xoşbəxt edir, fəqət, bu 
sizə lazım deyil. Sizin istədiyiniz, axtardığınız – bədbəxtlik-
dir. Sizin tərəfdən görünən həyat qaranlıqdır. 
Sizin vəzifəniz hansısa bir yol göstərmək, yeni nəzəriy-
yələr qurmaq deyil. Əgər bunu edə bilirsinizsə, edin. Əgər 
tərəddüd edirsinizsə, həllolunmaz məsələlərə gəlib çıxırsı-
nızsa, bunu açıqca söyləyin. Çünki sizin əsas vəzifəniz həqi-
qəti axtarıb üzə çıxarmaqdır. Siz həm qəbirqazansınız, həm 
ölü. Siz cəmiyyətin bəndəsisiniz. Və elə siz də ona cavab-
dehsiniz, hamınız cavab verməli olacaqsınız. Siz torpaq ye-
yəcəksiniz, əclaflar! 
Siz günah və günahsızlıq parametrlərini müəyyənləşdir-
məlisiniz. Əvvəlcə özünüz üçün, bu sizə oriyentirlər verər. 
Sonra başqaları üçün. Onların hərəkətlərini və günahı yum-
şalda biləcək şəraiti öyrənin, sonra tam ehtirassız, hissə qa-
pılmadan mühakimə edin, amma nə özünüzə, nə də başqala-
rına rəhm etməyin. 
Siz zənginsiniz. Bilirsiniz ki, bu dünyada xeyir və şər 
mövcuddur. Heç vaxt onları bir-birinə qarışdırmayın: tole-
rantlığa qapılmağı özünüzə rəva görməyin – bu, kədərli qoca-
lıq əlamətidir. 
Poeziya dəyişməz, əbədi əxlaq həqiqətlərini təsdiqlə-
mək gücünə malikdir. Bunun dışında olanlara bütün qəlbi-
 18 
nizlə nifrət etməlisiniz. 
Həqiqət qalmaqallıdır. Amma bunsuz bir şey əldə et-
mək mümkünsüzdür. 
Dünyanın sadəlövh və gerçək şəkli – bu özü artıq sənət 
incisidir. Bu tələbin işığında orijinallıq çox da önəmli deyil. 
Onun qayğısına qalmayın. Orijinallıq özünü sizin çatışmaz-
lıqlarınızın cəmində mütləq büruzə verəcək. Sizin vəzifəniz, 
sadəcə, həqiqəti söyləməkdir, vəssalam. 
Yaşadığımız dünyanı və həqiqəti eyni zamanda sevmək 
mümkün deyil. Siz artıq öz seçiminizi etmisiniz. İndi əsas 
məsələ seçiminizdən geri dönməməkdir. Sizi təslim olma-
mağa səsləyirəm. Ona görə yox ki, sizin nəyəsə ümid bəslə-
məyə şansınız var, xeyr, əksinə, sizə xəbərdarlıq edirəm, siz 
çox tənha olacaqsınız. Adamlar həyata uyğunlaşırlar, yoxsa 
ölərlər. Siz canlı intiharçısınız. 
Həqiqətə yaxınlaşdıqca, sizin tənhalığınız daha da bü-
tövləşəcək, tamamlanacaq. Əzəmətli, amma boş bir qəsr, ad-
dım səsləriniz, əks-səda verən boş otaqlarda dolanırsınız. 
Hava təmiz və donuqdur, sanki hər şey daşlaşıb. Hərdən 
gözləriniz dolur, sizi ağlamaq tutur. Geri dönmək istəyirsin-
iz, amma qəlbinizin dərinliyində bilirsiniz ki, artıq çox gec-
dir, geriyə yol yoxdur. 
Qorxmayın, davam edin. Ən çətini arxada qalıb. Əlbət-
tə, hələ həyat sizi incidəcək, amma onunla sizi indi çox az 
şey bağlayır. Unutmayın ki, sız artıq ölmüsünüz. İndi siz 
əbədiyyətlə təkbətək qalmısınız. 
 
Tərcümə edən: Adil Mirseyid 
 19 
 
 
 
 
Sadələşmiş hesablar 
 
“Çaşqınlığın astasında” kitabından 
 
 
Sosiumun fəaliyyətinin Birləşmiş Ştatlarda xeyli irə-
liləmiş rəqəmli ölçülərə, göstəricilərə köçürülməsi işi Qərbi 
Avropada olduqca gec başladı ki, Marsel Prustun romanları 
da buna şahidlik edir. Bəzi peşələrə (kilsəyə xidmətə, müəl-
limliyə) üstün, ya da rüsvayçı (reklama, fahişəliyə) məna 
verən xurafatın dağılması üçün uzun onilliklər lazım gəldi. 
Bu proses həmən bitən kimi sadə ədədi parametrlərdən –  
illik gəlir və çalışılan iş saatlarının sayından istifadə etməklə 
sosial statusların dəqiq iyerarxiyasını müəyyənləşdirmək 
mümkün oldu. Hətta məhəbbətdən danışsaq, seksual seçi-
min kriteriyaları belə uzun müddət sırf subyektiv,heç nə ilə 
təsdiq olunmamış təəssüratlara əsaslanırdı. Və bu dəfə də 
yeni, ciddi və dəyişməz standartların işlənib hazırlanması 
işinə Birləşmiş Ştatlarda başlanıldı. Əvvəl pornosənayedə, 
sonra isə qadın jurnallarında özünü büruzə verən yeni qiy-
mətləndirmə sistemləri elementar, obyektiv yoxlanılması 
mümkün göstəricilərə (qadınlarda – boy, yaş, bel ölçülərinə 
və sairəyə; kişilərdə – yenə bunlara və sairəyə) əsaslanırdı. 
Əgər sosial iyerarxiyanın bu cür sadələşdirilməsi mübahisə 
 20 
doğuran müqavimətlə (deyək ki, “sosial ədalət”i müdafiə 
hərəkatı ilə) üzləşdisə, təbiətə daha yaxın yeni erotik iyerar-
xiya cəmiyyətdə daha tez möhkəmləndi. Belə mürəkkəb ol-
mayan rəqəmli göstəricilərlə özlərini daha asan qiymətlən-
dirmək imkanı qazanan, beləliklə də düşüncənin sürətli və 
rahat axınına mane olan varlıq problemlərindən azad olaraq 
Qərb insanları-hər ehtimala qarşı gənclər deyək-cəmiyyətdə 
irimiqyaslı iqtisadi, psixoloji və sosial dəyişikliklərə səbəb 
olan yeni texnologiyalara daha tez uyğunlaşmağa başladılar. 
 
Tərcümə edən: Səlim Babullaoğlu  
 
 
 21 
 
 
 
 
 
Ticari stellajlar düzəltməli 
 
 
Budur, müasir memarlıq öz qarşısına “total hipermar-
ket üçün piştaxtalar və şöbələr düzəltmək” adlandıra bilə-
cəyimiz xəlvəti məqsədlər qoyur. O bu məqsədlərə necə nail 
olur? Əvvəla estetika və zövq məsələsində o öz idealından-
etajerka və rəfdən bir addım belə geri çəkilmir, sonra isə o 
sadəcə şümal, ya da az nahamar səthli materiallardan-metal, 
plastik və ya şüşədən istifadə etməyə üstünlük verir. Üstə-
gəl, parıltılı və əks etmə qabiliyyəti olan səthlərin istifadəsi 
də malların sərgiləndiyi stend və lövhələrin sayını da 
lazımınca çoxaldır. Ümumiyyətlə, söhbət formaca müxtəlif, 
amma eyni qədər simasız və hökmən mütəhərrik konstruksi-
yaların yaradılmasından gedir (interyerlərin tərtibatında da 
eyni tendensiya müşahidə olunur, yaşadığımız əsrin son illə-
rində mənzillərin təchizatı deyəndə isə ilk növbədə divarla-
rın sökülməsi, onların sonradan gərək deyil deyə heç kəsin 
sürüşdürməyəcəyi hərəkət edən arakəsmələrlə əvəz olun-
ması nəzərdə tutulur ki, burda vacib olan yerdəyişmə imka-
nının yaradılmasıdır, deməli azadlığın yeni səviyyəsi əldə 
olunub və tərtibatın dəyişməz elementlərindən can qurtar-
maq mümkün olub: özü də divarlar ağ, mebel şəffaf olmalı-
 22 
dı). Cəmiyyətin fəaliyyətinin doğurduğu və mahiyyətcə bu 
fəaliyyətin tərkib hissəsi olan informativ-reklam xarakterli 
xəbərlərin göz qabağında və azad yerləşdirilməsinə imkan 
verən neytral məkanlar yaradılır. Çünki Defans göydələnlə-
rindəki qulluqçu və mütəxəssislərin istehsal etdikləri, konk-
ret desək, heç nədir. Maddi nemətlərin istehsalı prosesinin 
özü isə onlar üçün qırxıncı otaqdakı sirr kimi bir şeydir. 
Dünyadakı bütün əşyaları, predmet və xəbərləri onlar yalnız 
rəqəmlərdən tanıyırlar. Bu rəqəmlər statistika və hesablama-
lar üçün xammala çevrilir, onların əsasında modellər quru-
lur, layihələr cızılır və nəhayət hər hansı qərar qəbul edilir 
və ictimai informasiya sahəsinə yeni məlumatlar atılır. Belə-
liklə də diri dünya cansız rəqəm dəsti, real dünya sxem və 
qrafiklərlə əvəzlənir. Və binalar onları dolduran çoxtəyi-
natlı, simasız, asanlıqla hissələrə bölünən, sonradan yeni bü-
tövlər formalaşdıran sonsuz xəbər axınının daşqınına məruz 
qalır. Onlar hər hansı müstəqil mahiyyət kəsb edə və ab-
hava yarada bilməz. Onlar gözəlliyə, poetikliyə, hər hansı 
individual xüsusiyyətə də malik ola bilməz. Yalnız belə, də-
yişməz və səciyyəvi keyfiyyətlərin olmaması ilə onlar dəyiş-
kənliyin sonsuz dalğasını qəbul edə bilərlər. 
Özlərinin dəyişmək, hər şeyə uyğunlaşmaq, hər cürə 
yeniliyə həssaslıq kimi keyfiyyətləri ilə müasir qulluqçular 
eyni simasızlaşma prosesinə məruz qalırlar. Dəb olan ən ye-
ni ixtisasdəyişmə kursları hər hansı emosional və intellek-
tual stabillikdən məhrum sonsuz sayda dəyişkən şəxslərin 
yetişdirilməsini qarşısına məqsəd qoyub. Şəxsiyyətin mən-
şəyi, vərdişləri və sabit davranış qaydaları möhürünü vuran 
 23 
məhdudiyyətlərdən azad olan müasir insan özünün mübadilə 
dəyərinin həmən bildirildiyi ticari sazişlərin ümumdünya 
sistemində yerini tutmağa hazırdır. 
 
Tərcümə edən: Səlim Babullaoğlu  
 
 
 24 
 
 
 
 
Donmuş hərəkətin poeziyası 
 
 
Altmış səkkizin mayında on yaşım vardı, şarlarla oyna-
yır, küçük Pif haqqında gülməcələr oxuyurdum - gözəl hə-
yatdı. «Altmış səkkizinci il hadisələri» ilə bağlı yeganə, am-
ma olduqca parlaq bir xatirəm var. Xalaoğlum Jan-Pyer, 
Rensi liseyinin sonuncu sinfində oxuyurdu o vaxt. O vaxt 
mənə elə gəlirdi (sonrakı təcrübəm bu hissimi təsdiqlədi, üs-
təgəl, üzücü seksual təəssüratla da təzələndi) ki, lisey- gələ-
cəkdə özlərinə peşəkar karyera qurmaq üçün çətin dərsləri 
var-gücləri ilə əzbər öyrənən yekə oğlanlarla dolu, dəhşət 
doğuran nəhəng yer deməkdi. Bir cümə günü, xatirimdə de-
yil, necəsə oldu xalamla birlikdə liseyə, xalaoğlumun dalın-
ca getdik. O gün Rensi liseyində müddətsiz tətil elan olun-
muşdu. Mənim gözləntimə görə çoxlu işgüzar oğlanlarla do-
lu olmalı olan həyət bomboşdu. Məşğuliyyətsiz qalmış 
müəllimlər həndbol meydançasının qapıları arasında gəzişir-
dilər. Yadımdadı, xalam heç olmasa nəsə bir şey öyrənənə 
qədər mən də bir neçə dəqiqə həmin həyətdə gəzişdim. Də-
rin bir sükut, xoş bir saiktlik hökm sürürdü orda. Bu çox 
gözəldi. 
Səksən altıncı ilin dekabrında Avinyondakı vağzalda 
idim. Mülayim hava vardı. Şəxsi həyatımda, danışsam 
 25 
darıxdırıcı görünə biləcək uğursuzluq ucbatından Parisə ge-
dən sürət qatarına minməyim vacibdi, hər halda belə fikirlə-
şirdim. Bilmirdim ki, ölkənin bütün dəmir yolu şəbəkəsində 
tətil başlayıb. Alnıma yazılmış hadisə ardıcıllığı - seksual 
kontakt, məcara, yorğunluq bir andaca pozuldu. İki saat 
adamsız vağzal rəsminə baxaraq oturacaqdan durmadım. 
Sürət qatarlarının vaqonları ehtiyat yollarda dayanmışdılar. 
Adama elə gəlirdi ki, onlar artıq uzun illərdi burdadı və heç 
vaxt da dəmir yol relsləriylə hərəkət eləməyiblər. Sadəcə 
olaraq özləri üçün hərəkətsiz dayanıblar, vəssalam. Sərnişin-
lər pıçıltılı səslə yenilikləri bölüşür, səhnə hüzn və tərəddüd 
saçırdı. Bu müharibə və qərb dünyasının sonu da ola bilərdi. 
«Altmış səkkizinci il hadisələri»ni yaxından izləyən 
adamlardan bir neçəsi sonradan mənə danışırdılar ki, hər şe-
yin mümkün göründüyü çox gözəl vaxtlardı, çünki bir-birini 
tanımayan insanlar belə küçələrdə söhbətləşirdilər – mən 
onlara inanıram. Başqaları qatarların işləmədiyini, benzin 
tapmaq mümkün olmadığını xatırlayırlar, Mən onları da 
haqlı saymağa hazıram. Bütün bu söhbətlərdə bir eynilik 
var: əksəriyyəti ehtiva edən, nəhəng bir mexanizm möcüzə 
nəticəsində bir neçə günlük dayanmışdı. Bir kövrəklik, na-
məlumluq peyda olmuşdu. Hər bir şey havadan asılı vəziy-
yətdə donmuşdu, ölkəyə bir dinclik çökmüşdü. Sonra isə 
təbii, ictimai mexanizm yenə işə düşdü, daha böyük sürətlə, 
daha da amansızcasına (altmış səkkizin mayı yalnız onun 
acgözlüyünü məhdulaşdıran bəzi mənəvi dayaqları sıradan 
çıxarmışdı) başladı. Amma hər halda hansısa bir sükut, 
qətiyyətsizlik, metafizik naməlumluq məqamı yaşandı. 
 26 
Görünür, bu səbəblərdən, əsəbiliyin ilk dalğası ötüb ke-
çəndə, publikanın informasiya şəbəkəsindəki qəfil nasazlığa 
reaksiyasını birmənalı olaraq neqativ qiymətləndirmək 
olmaz. Bu hadisənin oxşarını biletlərin qabaqcadan satışı 
elektron sisteminin hər dəfə sıradan çıxması zamanı da sez-
mək olar. Adamlar yaranmış çətinliklə barışır, hətta kassa-
lardan telefonla bilet sifariş verməklə, tale tərəfindən texni-
kadan intiqam almaq şansı verildiyinə görə gizli bir məm-
nunluq hissi keçirdikləri təəssüratı yaranır. Əgər istəsəniz, 
eynən həmin şeyi, hər gün arasında yaşamalı olduqları me-
marlıq haqqında qəlblərinin dərinliyində adamların nə düşün-
düklərini müəyyənləşdirəndə də görmək olar, xüsusən şəhər 
ətrafındakı, altmışıncı illərdə tikilmiş boz, hüznlü məhəllələri 
sökəndə gözlənilməz azadlıq hissindən məst olmuş kimi 
adamların çılğın, səmimi sevinc hisslərini görəndə. Belə yer-
lərdə şər ruhlar var, gedişatını hər gün sürətləndirən amansız, 
əzici maşının insana düşmən kəsilmiş şər ruhu. Adamlar bunu 
hiss edir və onun qovulmasını istəyirlər. 
Ədəbiyyat hər şeyə alışır, hər şeyə uyğunlaşır, zibillik-
lərdə eşələnir, bədbəxtliyin vurduğu yaralara gah sığal çəkir, 
gah onları qanadır. Hipermarketlər və ultramüasir ofis bina-
ları arasında paradoksal poeziya - sıxıntı və düşkünlük 
poeziyası doğulur. Bu naşad bir poeziyadır, şad necə olsun, 
axı. Müasir poeziya nə az-nə çox, elə çağdaş memarlıq kimi 
hipotetik «Varlıq binası» ucaltmaq üçündür, amma məskun-
laşmaq üçün yaradılan məkanların vəzifəsi məqsədinə görə 
informasiyanın işlənməsi infrastrukturlarının vəzifəsindən 
köklü şəkildə fərqlənir. İnformasiya çöküntüdür, sürətlə ax-
 27 
maqda olan zamanın qalıq maddəsidir, plazma kristalla uy-
ğun olmadığı kimi, mahiyyətlə uzlaşmır. Qızışma həddinə 
çatmış cəmiyyətin partllaması vacib deyil, o əhəmiyyətli bir 
şey yaratmaq bacarığını itirir, çünki enerjisini özündəki tə-
sadüfi halların informativ təsvirinə sərf edir. Amma hər bir 
adam bir anlıq özünü informativ-reklam axınından ayırıb 
fərdi sakit inqilab etmək gücündədir. Bu çox asandı. Bu gün 
bizim dünyamızın mexaniki ritminə münasibətdə etstetik 
mövqe tutmaq hətta əvvəlki dövrlərdən daha asandır, yetər 
ki, kənara bir addım atasan. Hərçənd, sonucda heç addım at-
maqda lazım deyil. Ara vermək bəs edər, radionu, televizoru 
söndürürsən, heç nə almırsan, heç nə almaq istəmirsən də. 
İştirakı, bilməyi unudursan, müvəqqəti olaraq istənilən in-
formasiya qəbulunu dayandırırsan. Elə hərfi mənada hərə-
kətsiz halda bir neçə saniyə donmaq yetər. 
 
Tərcümə edən: Səlim Babullaoğlu 
 28 
 
 
 
 
 
 
 
 
 
 
 
Шеирляр   
 29 
 
 
 
 
 
O biri platformadakı adam 
 
O biri platformadakı adam 
yolun sonundadı. Bunu yaxşı anlayıram. 
Mən də heç əvvəldə deyiləm. 
Bəs, niyə ona acıyıram? 
Niyə məhz ona? 
 
Platformada, düz yanımda iki sevgili var. 
Kişi keçəldi deyə saxtadı görünür sevgilər. 
Onlar həmin adama baxmırlar, 
öpüşürlər. 
Onlar ürəkdən əmindilər 
iki ayrı dünya var: biri yalnız onlarındı, 
biri o adamın, 
 
yolun o tayındakı həmin adamın: 
o qalxır, 
“Ucuz mallar” dan aldığı əşyalarını yığır, 
bu dəfə doğurdan yaxınlaşır yolun sonuna. 
 30 
 
Görəsən o bilirmi ki, İsa 
bizim xilas eləməkçün gəlmişdi bu dünyaya? 
 
O qalxır, 
torbalarını götürür. 
Platformanın turniketlərinə qarışır. 
Pilləkənli döngədə itib batır. 
 
 
 31 
 
 
 
 
Liberalizm əleyhinə  mübarizənin sonuncu istehkamı 
 
 
Biz liberalizm düşüncəsindən imtina edirik, 
çünki o həyatımızı mənayla doldura bilmir, 
fərdin insani adlanacaq cəmiyyətdə 
özünəbənzərlərlə dinc yaşayışına 
yol göstərmir. 
Onun məqsədi heç bu da deyil əslində, 
tamam başqadı. 
 
Biz liberalizm düşüncəsindən imtina edirik, 
çünki İncilin sosial məramından bəhs edən 
XIII  Levin fitvası beləydi; 
bunu əsas gətirən İncil peyğəmbərləri 
hələ o vaxt, daha əvvəl Yerusəlimi lənətlədilər, 
onun məhvini istədilər. 
Yerusəlim məhv oldu, 
və yenidən dirçəlmək üçün dörd min il zaman keçməliydi. 
 
Məlumdu və şübhə doğurmur ki, 
hər hansı insan əməli 
daha çox 
elektrik impulsları kimi təsəvvür etdiyimiz 
 32 
iqtisadi meyarlardan, 
riyazi düsturlardan çıxış edərək dəyərləndirilir. 
Bu bizim üçün qəbul edilməzdi, və biz iqtisadiyyatı 
tamam başqa, cəsarətlə deyə bilərəm ki, əxlaqi 
qanunlara tabe etdirmək üçün mübarizə edəcəyik. 
 
Çünki, üç min adamı işdən atanda 
və bunu islahatların sosial dəyəri haqqında 
sərsəmləmə ilə əsaslandıranda, 
mən, 
həmin beş-on auditoru öz əllərimlə boğmaq istəyirəm. 
Məncə, insan xislətinə uyğun, 
üstəgəl, nəticəsi bir az da gigiyenik  mahiyyətli 
əsl əməli tədbir və həqiqi islahat da elə məhz bu olardı. 
 
Sanki başqa söz bilmirlər, 
Elə bil  köhnə zəngli saatdılar - 
“Fərdi təşəbbüslərə etibar edin!” deyə 
onlar hər künc-bucaqda 
öz axmaq hürüşləriylə beynimizi pozurlar 
və bu, 
hər gün bizim yuxumuzu qaçıran üzücü 
dərddən və xəstəlikdən də betərdi. 
Mənim onlara heç bir sözüm yoxdu, 
olsa-olsa öz təcrübəm əsasında tez-tez təkrarladığım 
bəlli fikirlə qanlarını qaraldardım: 
 
 
 33 
 
Fərdlər (əlbəttə ki, mən insanları, individləri 
nəzərdə tuturam) daha çox heyvandılar, 
bəzən amansız, bəzən yazıqdılar 
və onların təşəbbüslərinə yalnız sərt və aramsız 
əxlaqi dəyərlərlə yönəldərək 
inanmaq olar- 
sanki əlindəki dəyənəkdi, dəyənək. 
 
Bu isə məhz istisnadı. 
 
Liberalizm düşüncəsində, aydındı ki.... 
 
 
 34 
 
 
 
 
 
Əvvəl məhəbbət olub 
 
 
Əvvəl məhəbbət olub, ya da məhəbbətə işarə, 
çoxmənalı sözlər, eyhamlar, lətifələr; 
 
Sakit bir müəssisəyə 
ilk yürüş olub sonra, 
vaxt orda sanki getmirdi, 
günlər bir-birinə bənzəyirdi. 
 
Unutmağa cəhd vardı, yarımçıq unutqanlıq vardı, qaçış vardı. 
Yaxud qaçışa eyhamlı çağırış. 
Sən gecə uzunu çarpayıda uzanardın, 
sanki uşaqdın, 
yata bilməzdin, yuxun gəlməzdi, 
zülmət qaranlıqda 
öz səsini eşıdərdın: 
dişin dişinə dəyərdi. 
 
Sonra rəqs xəstəliyinə tutuldun, 
o biri həyatında 
Ay işığı altında 
 35 
hökmən bir başqasıyla 
oynamaq üçün. 
 
Amma hər şey ötüb keçdi, 
və sən diri deyilsən. 
Sən indi təmamən ölüsən, 
həmişə gecəylə birlikdəsən - 
baxışların sozalıb. 
Və indi sükutu qucaqlamısan, yatmısan. 
Daha yoxdu qulaqların. 
Sən indi həmişəlik tənhasan - 
sən heç vaxt belə tənha olmamısan. 
Uzanmısan, əsirsən, sual verirsən, 
sual verirsən, özünü dinləyirsən: 
bəs, sonra, 
sonra, nə gözləyir səni görəsən? 
 
*** 
 
Burda, qədim zamanlarda insanlar yaşayırdı həm də, 
Kürək kürəyə durub canavarları qovurdular hərdən. 
Axırda heyvanların zəhmindən qaçırdılar, 
o adamlar bizə oxşayırdılar. 
 
Yenə bir yerdəyik, söz yox, səs itib. 
Dənizdən qalan isə yalnız bir izdi. 
Mehribanlıqla qucaqlaşırıq, əl tutub ayrılırıq – 
olsun ki, rəsmdədi hər şey və biz yoxuq artıq. 
 36 
 
 
 
 
 
Niyə axı 
 
Niyə axı, biz heç cürə, 
və heç cürə 
sevimli ola bilmirik? 
 
*** 
 
Unutqanlığın ipi hey uzanır, sökülür. 
Nə əvvəli, nə sonu. Ağla, yalvar, nə fərqi. 
Günəşin qabağını tutan ağ gəmi kimi 
Əlçatmaz uzaqlıqda görünüb itir ömür. 
 
 
 
 37 
 
 
 
 
 
Məqamlar olur ki 
 
Məqamlar olur ki, 
rahatlığın və sükütun arasından ötüşən 
vaxtın lağ dolu xışıltısını eşidirsən, 
ölüm xal hesabı bizi geridə qoyur. 
Hər şey üzücü olur, 
başlıca məsələdən azca yayınıb 
yorucu, amma başqa vacib bir iş görməyə 
üç dəqiqə yetər deyə razılaşırsan, 
sonra da qüssəylə iki saat  ötdüyünü anlayırsan. 
 
Zaman bizə qarşı amansızdı. 
 
Bəzən axşamüstülər  
günün on beş dəqiqəyə ötdüyünü sanırsan, 
yaş haqqında düşünürsən  və təbii tələsirsən, 
yarımildə etmədiyini  
fırıldaqla  bir dəfəyə başa vurmağa çalışırsan, 
amma daha bir səhifə yazmaqdan başqa çıxış yolu tapmırsan. 
Çünki, adları kitablardan bəlli nadir insanları 
və tarixi anları çıxsaq, 
 38 
 
zamanı qabaqlamağın doğru yolu onun hər bir anını 
büsbütün yaşamağa cəhd etmədən ömür sürməkdi. 
Çünki, əməllərimizin dünya ilə həmahəng,  
təzadlardan azad, 
əsrarəngiz dərəcədə ardıcıl olduğu, 
“mən”imizin başqaları ilə yanaşı, 
nifaqsız və söz-söhbətsiz addımladığı, 
mütləqin hakim, idealın əbədi, 
yerişlərin rəqs, sözlərin dua olduğu məkan  
bu yer üzündə mövcud deyil. 
 
Amma yolumuz oradı. 
 
 
 
 39 
 
 
 
 
 
“Həyatın mənası” 
 
 
“Həyatın mənası məhəbbətdədi” - 
Bunu təkrar-təkrar demək adətdi. 
Amma söz verməz ki, işin yerini 
Bədən hiss etməsə özgə bədəni. 
 
Həyatın məğzindən, axı,bizə nə. 
Paris üstdə “Tur Monparnas”dı yenə. 
Göydələnin ehtiraslı işığı 
Dəli edir, bizi çağırır ilğım. 
 
Bizim həyatımız reklam çarxıdı 
Hipermarketlərin sonsuz çərxidi. 
Vaxtımız yox, ölümü düşünməyə, 
Özümüzə ağı deyib ölməyə. 
 
İşıqların parlaq hörümçək toru 
Gözümüzü qarsır, tökür və oyur. 
Şəhər cəlladlara məskəndi indi, 
Hər addımbaşında atır kəməndi. 
 
 40 
Özüm də heç anlamıram ki, nədən 
Pornojurnal alıram köhnə köşkdən. 
Orda bayram edir əxlaqsız adam 
Axşamüstü özümü boşaldıram. 
 
Sonra isə atıb jurnalı küncə, 
Heyvan kimi qalıram döşəkdəcə. 
Uşaq ikən torpaqda gəzişərdim, 
Çəmənlərdən çiçəkləri üzərdim. 
Necə oldu o diləklər, o güllər 
Ayaqyalın gəzişdiyim o illər, 
Qaralardı yerdə kiçik ləpirlər. 
 
 
 41 
 
 
 
 
 
Öz gözəl üzünü həyat göstərər 
 
 
1. 
 
“Pejo”mda gedirəm, yüz dürdüncüdə. 
İki yüz beşinci daha yaxşıdı. 
Yağış damcılayır maşın küncünə. 
Cibimdə üç frank,nə olsun axı!. 
 
Qabaqda Kolmara döngədi, neynim, 
Cıxmağa dəyərmi avtostradadan? 
“Bezmişəm”- yazırsan-”Pozulub beynin. 
Bitdi. Boğazdayam axmaq həyatdan” 
 
Kəsəsi aramız sərinləşibdi. 
Mövzusa köhnədi: məhəbbət bitib. 
Amma mən siqnala bərkdən səs verib 
Zümzümə edirəm tanış nəğməni. 
 
 42 
 
2. 
 
Yol çəkə bilsə də almanlar donuz. 
Bunu babam deyib, nəcib adamdı. 
Qəzəbdən coşaraq artırıb qazı 
Şümal alman yolun cızıram indi. 
Bu bir qaçış idi.Daha dözmürəm. 
Qovğa mənasızdı, əsəblər tarım. 
 
Bak boş, amma yetər Frankfurtadək. 
Təzə dost taparam ət  gövşəyərək . 
Ölümü bir azca ələ salaraq 
Varlıqdan, dünyadan söhbətləşərik. 
 
Budu dalda qalır ət dolu furqon. 
Xətti pozsam belə üzüm gülümsər. 
Hələ son deyil bu, bitəndə bu yol 
Öz gözəl üzünü həyat göstərər. 
 
Tərcümələr: Səlim Babullaoğlu  
 
 43 
 
MÜNDƏRİCAT 
 
Absurd kreativ faktor kimi.............................................. 4 
Sağ qalma........................................................................ 14 
Sadələşmiş hesablar........................................................ 18 
Ticari stellajlar düzəltməli.............................................. 20 
Donmuş hərəkətin poeziyası........................................... 23 
  
Шеирляр     
O biri platformadakı adam.............................................. 28 
Liberalizm əleyhinə  mübarizənin sonuncu istehkamı... 30 
Əvvəl məhəbbət olub...................................................... 33 
Niyə axı........................................................................... 35 
Məqamlar olur ki............................................................ 36 
“Həyatın mənası”............................................................ 38 
Öz gözəl üzünü həyat göstərər........................................ 40 
 
 
 
 44 
 
.   
 
 
 
 
 
 
 
 
 
 
 
 
 
 
 
 
 
 
 
 
 
 
Çapa imzalanıb: 22.02.2010. 
Format: 70x100 1/32. Qarnitur: Times. 
Ofset kağızı: əla növ. Həcmi: 3.75 s.ç.v. Tiraj: 1000. 
Sifariş №18. Qiyməti müqavilə ilə. 
 
“Mütərcim” Nəşriyyat-Poliqrafiya Mərkəzi  
Bakı, Rəsul Rza küç., 125 
Tel./faks 596 21 44 
e-mail: mutarjim@mail.ru 
 
 45 
 
 
 
 
 
 
“525 Kitab” seriyasından 
2009-cu ildə əsərləri nəşr olunan müəlliflər: 
 
 
Dünya ədəbiyyatından  
 
İosif Brodski  
Orxan Pamuk 
Şota İataşvili 
 
 
Azərbaycan ədəbiyyatından 
Anar  
Elçin 
Ramiz Rövşən 
Əjdər Ol 
Ədalət Əsgəroğlu 
 
 
 
 
 
