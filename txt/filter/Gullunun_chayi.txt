C. GÖZӘLOV 
 
 
 
 
 
 
GÜLLÜNÜN ÇAYI 
 
 
 
 
 
 
 
 
 
 
 
 
 
 
 
 
 
 
 
 
Azərbaycan LKGİ MK  
Uşaq və Gənclər Ədəbiyyatı Nəşriyyatı  
Bakı—1946
 
 
 
 
 
 
 
 
 
 
 
 
 
 
 
 
 
 
 
Məktəb yaşına çatmamış uşaqlar üçün 
 
 Redaktoru: M. S. Taһirli  
 Rəssamı: G. Salamova.
 
 
 
 
 
 
 
 
 
 
 
 
 
 
GÜLLÜNÜN ÇAYI 
Güllü, səһər tezdən otağından qalxdı, 
qırmızı paltarını geyindi, əl-üzünü yudu, 
sonra stulda oturub anasına dedi: 
—Ana, mənə çay ver içim. 
Anası, kiçik və güllu fincana çay süzüb 
qızı üçün qoydu və: 
—Ağıllı qızım, stolun üstüna ət 
qoymuşam, sayıq ol pişik yeməsin, mən də 
bu saat gəlirəm,— deyib qapıdan çıxdı. 
Arvad evdən çıxandan sonra Güllü çayını 
içməyə başladı, fincanın dibində bir-iki 
qurtum çay qalmışdı ki, ala pişik myoldaya-
myoldaya içəri girdi. Güllünün yanına gəlib 
quyruğunu qalxızdı, belini donqarlandırdı, 
tüklərini  
qabardıb bir neçə dəfə qızın oturduğu 
stulun altından o tərəf, bu tərəfə keçdi.Sonra 
stulun qılçasını cırmaqlamağa başladı.
—Myo-oo !.. 
—Hə, nə var? Acmısan?— deyə Güllü 
dilini pişiyə göstərib güldü. Ala pişik 
burnunu yuxarı tutub һavanı iylədi . . . 
iylədi... birdən stolun üstünə atıldı. Ətin bir 
parçasını ağzına götürüb çölə qaçdı.  
Güllü tez yerindən qalxıb pişiyi qov- mağa 
başladı. Pişik qaçdı, Güllü qovdu ... Güllü 
qovdu, pişik qaçdı ... Axırda qız pişiyi itirdi 
... Ora pişik, bura pişik, pişik tapılmadı. 
Güllü axşama qədər pişiyi axtardı. Axşam 
kor-peşiman evlərinə qayıtdı ki, fincanın 
dibində qalan çayı içsin; ancaq fincanını 
götürüb;baxanda gördü ki, içində bir gilə də 
olsun çay yoxdur. 
 
— Bəs çay necə oldu?—deyə Güllü 
fikirləşdi. Çayın qa- çıb evin bir yerində 
gizləndiyini düşündü və evi axtar- mağa 
başladı. Axtardı ... Axtardı, ancaq çayını 
tapa bil- mədi ...  
Bir gün bərk dolu yağırdı. Güllü də 
pəncərənin ağzında dayanıb yerə dəyib 
dingildəyən dolulara tamaşa edirdi. 
Birdən yekə bir dolu sıçrayıb 
pəncərənin ağzına düşdü və dedi:  
— Mən bu qızı tanıyıram, mən bu 
qızı tanıyıram. 
— Güllü pəncərəni açdı, dolunu 
əlinə götürüb soruşdu:  
— Sən məni һardan tanıyırsan? 
— Bir dəfə məni bu evdə samavara 
töküb qaynatdılar. Balaca fincana süzüb 
sənin qabağıva qoydular ki, içəsən, stolun 
üstündə məndən başqa bir boşqab da ət 
vardı. Birdən ala pişik stolun üstünə atıldı, 
ətin bir parçasını ağzına götürüb qaçdı. Sən 
pişiyin dalınca düşüb onu qovmağa başladın. 
Bir qədərdən sonra gün qalxdı, pəncərədən 
içəriyə mənim üstümə düşdü, mən buxar 
olub һavaya qalxdım. Bir neçə gün göydə 
gəzdim. Bir gün elə bir soyuğa düşdüm ki, 
dişim-dişimə dəydi. Axırda donub buz 
oldum, ağırlaşdım. Ağır olduğumdan һavada 
qala bilmədim, aşağı enməyə başladım və 
xoşbaxtlıqdan sizin pəncərənin ağzına 
duşdüm. 
Güllü dedi: 
—Yox, yox, sən yalan deyirsən, mənim 
çayım su idi, amma sən daş kimi bərksən, 
sən buzsan. 
—Düzdür, su idim, soyuqdan donub buz 
oldum,—deyə dolu cavab verdi. 
Güllü sevinclə dolunu aparıb fincanına 
saldı. Fincanı kuklalarının yanına qoyub 
baxçaya getdi. Güllü baxçadan qayıdanda 
yenə fincanını boş gördü. Axtardı, axtardı, 
dolunu tapa bilmədi. Yazıq qız az qaldı ki, 
ağlasın. 
Bir dəfə Güllü balkonda oturub kuklaları 
ilə oyna- yırdı. Birdən dolusunun səsini 
eşitdi: “Mən bu evi tanıyıram, mən bu evi 
tanıyıram”. Qız sevincək yerindən qalxdı. 
Evə yüyürdü, pəncərənin ağzına baxdı. 
Ancaq dolusunu görmədi. Geri qayıtmaq 
istəyirdi ki, yenə do- lusunun səsi gəldi. 
“Mən bu evi tanıyıram, mən bu evi 
tanıyıram”. Güllü geri döndü gördü ki, 
samavarları pıqqa-pıq qaynayır və 
qaynadıqca ağzından buğ çıxıb deyir: “Mən 
bu evi tanıyıram, mən bu evi tanıyıram”. 
Güllü samavara tərəf yüyürdü, bu zaman 
samavardan bir topa buğ qalxıb lap ucadan 
qışqırdı:  
—Mən bu qızı da tanıyıram.
Güllü buğdan soruşdu:  
—Sən məni һardan tanıyırsan? 
Buğ dedi:
— Mən sənin çayınam. Bir dəfə 
dolu olub sizin pəncərənin ağzına 
düşdüm. Özumü tanışlıq verdim. Sən 
məni götürüb fincana saldın, balkona 
qoyub baxçaya getdin. Sən gedəndən 
sonra bərk isti oldu. Mən buğ olub 
һavaya qalxdım, sonra yağış olub yerə 
töküldüm. Yer quru olduğundan məni 
özünə çəkdi. Mən yerin altı ilə getdim ... 
getdim ... bir bulağa rast gəldim. Bulağın 
suyuna qarışıb çölə çıxarkən anan məni 
səһəngə doldurub evə gətirdi. Samavara 
töküb qaynatdı. Buxarlanan kimi evi 
tanıdım.
Güllü buxarın sözünə inanmayıb dedi: 
—Yox, yox, sən yalan deyirsən, mənim 
çayım su idi. Amma sən buxarsan. 
—Hə, su idim, isti vurdu dönüb buxar 
oldum,—deyə buğ cavab verdi.
Qız gülə-gülə fincanını  yuxarı qalxızdı. 
Buğ gəlib fincanın içinə dolduqca divarlarında 
muncuqlandı və  su oldu.  
 
 
 
 
 
 
 
 
 
 
 
Çapa imzalanmış 14/VIII-45. FQ 11472. 
Sifariş 609. Tiraj 15000. 
Azərnəşr mətbəəsi, 26-lar adına “Kitab Sarayı”  
Bakı, Əli Bayramov küçəsi № 1. 
Azərbaycan SSR XKS yanında Poliqrafiya və 
Nəşriyat işləri idarəsi. 
