 
 
 
 
 
───────────────────────────── 
MÜSTƏQİLLİYİMİZ 
ƏBƏDİDİR 
 
o t u z  b e ş i n c i   k i t a b 
 
iyun, 2001 -  avqust, 2001 
 
 
 
 
 
 
 
         AZƏRNƏġR 
        BAKI-2011 
 
2 
 
BBK 32 
Ə 56       
 
 
Buraxılışına məsul 
akademik 
 
  RAMĠZ MEHDĠYEV 
 
 
 
 
  ƏLĠYEV HEYDƏR 
Ə 56  Müstəqilliyimiz əbədidir. B., Azərnəşr, 2011, 520 səh. 
 
Müstəqilliyimizin daha da möhkəmləndirilməsi, dövlət quruculuğunun sürətli inkişafı ilə 
bağlı məsələlər, bir sıra yeni istehsal müəssisələrinin açılması, hərbi quruculuq sahəsində 
mühüm işlərin görülməsi, Qarabağ müharibəsi əlillərinə və şəhid ailələrinə dövlət və 
hökumətin qayğısının artırılması, elmin, təhsilin müasir problemlərinə ciddi diqqət yetirilməsi 
ümummilli lider Heydər Əliyevin bu növbəti cildinin əsas mövzusudur. 
Kitabda, eyni zamanda, Azərbaycana gələn bir sıra xarici dövlət və hökumət 
nümayəndələri, beynəlxalq təşkilat və şirkətlərin rəhbərləri ilə dövlət başçısının görüşləri, dərin 
məzmunlu söhbətləri, Rusiya Federasiyası və digər ölkələrin kütləvi informasiya vasitələrinə 
verdiyi geniş bəyanat və müsahibələri, həmçinin Soçidə MDB-nin üzvü olan ölkələrin dövlət 
və hökumət nümayəndələri ilə apardığı danışıqlar yer almışdır. 
Əvvəlki cildlərdə olduğu kimi, bu cilddə də prezident Heydər Əliyevin Azərbaycanın ən 
ağrılı problemi olan  Dağlıq Qarabağa aid ATƏT, Avropa Şurası və NATO rəhbərləri ilə 
görüşləri, bu münaqişə ilə əlaqədar prinsipial mövqeyi öz əksini tapmışdır.  
 VVK -32 
 
201107651М  
0801000000
 56 Я

      BBK-32    
  
© Azərnəşr, 2011 
3 
 
 
KĠTABIN ĠÇĠNDƏKĠLƏR 
 
ATƏT-in BAġ KATĠBĠ YAN KUBĠġ ĠLƏ GÖRÜġDƏ SÖHBƏT  
21 iyun 2001-ci il ...................................................................................................................... 11 
  
LÜKSEMBURQUN BÖYÜK HERSOQU  ƏLAHƏZRƏT ANRĠYƏ    
21 iyun 2001-ci il....................................................................................................................... 15 
  
LÜKSEMBURQ BÖYÜK HERSOQLUĞUNUN BAġ NAZĠRĠ ZATĠ-ALĠLƏRĠ 
CƏNAB JAN-KLOD YUNKER 
 
21 iyun 2001-ci il....................................................................................................................... 16 
  
SLOVENĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB MĠLAN 
KUÇANA  
 
21 iyun 2001-ci il.................................................................................................................... 17 
  
MOZAMBĠK RESPUBLĠKASININ PREZĠDENTĠ ZATĠ-ALĠLƏRĠ CƏNAB 
JOAKĠM ALBERTU ÇĠSSANOYA 
 
21 iyun 2001-ci il...................................................................................................................... 18 
  
MADAQASKAR RESPUBLĠKASININ PREZĠDENTĠ ZATĠ-ALĠLƏRĠ CƏNAB 
DĠDYE RATSĠRAKAYA 
 
21 iyun 2001-ci il...................................................................................................................... 19 
  
CĠBUTĠ RESPUBLĠKASININ PREZĠDENTĠ ZATĠ-ALĠLƏRĠ CƏNAB ĠSMAĠL 
ÖMƏR CĠLĠYƏ  
 
21 iyun 2001-ci il...................................................................................................................... 20 
  
«bi-pi» ġĠRKƏTĠNĠN PREZĠDENTĠ CON BRAUNUN BAġÇILIQ ETDĠYĠ 
NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
22 iyun 2001-ci il....................................................................................................................... 21 
  
AZƏRBAYCAN BEYNƏLXALQ ƏMƏLĠYYAT ġĠRKƏTĠ (ABƏġ) VƏ «bi-pi» 
ġĠRKƏTĠNĠN BAKIDAKI OFĠSĠNDƏ ƏN MÜASĠR TEXNOLOGĠYA ĠLƏ TƏCHĠZ 
EDĠLMĠġ ÜÇÖLÇÜLÜ VĠZUALĠZASĠYA MÜHĠTĠ ZALININ AÇILIġ MƏRASĠMĠ 
 
22 iyun 2001-ci il..................................................................................................................... 24 
  
«BAKI POLAD ĠSTEHSALI» ġĠRKƏTĠ TƏRƏFĠNDƏN YARADILMIġ BAKI 
POLADTÖKMƏ ZAVODUNUN AÇILIġ MƏRASĠMĠNDƏ NĠTQ 
 
23 iyun 2001-ci il....................................................................................................................... 27 
      
HĠNDĠSTAN RESPUBLĠKASININ PREZĠDENTĠ ZATĠ-ALĠLƏRĠ CƏNAB 
KOÇERĠL RAMAN NARAYANANA  
 
25 iyun 2001-ci il...................................................................................................................... 32 
  
HĠNDĠSTAN RESPUBLĠKASININ BAġ NAZĠRĠ ZATĠ-ALĠLƏRĠ CƏNAB ATAL 
BĠHARĠ VACPAĠYƏ 
 
25 iyun 2001-ci il....................................................................................................................... 33 
  
PERU RESPUBLĠKASININ PREZĠDENTĠ ZATĠ-ALĠLƏRĠ CƏNAB VALENTĠN 
PANĠAQUA KORASAOYA  
 
25 iyun 2001-ci il....................................................................................................................... 34 
4 
 
   
AZƏRBAYCAN RESPUBLĠKASININ SĠLAHLI  QÜVVƏLƏRĠ GÜNÜNƏ HƏSR 
OLUNMUġ TƏNTƏNƏLĠ  MƏRASĠMDƏ NĠTQ    
 
25 iyun 2001-ci il....................................................................................................................... 35 
  
«SOS KĠNDERDORF ĠNTERNEYġNL» BEYNƏLXALQ TƏġKĠLATININ 
PREZĠDENTĠ HELMUT KUTĠNĠN RƏHBƏRLĠK ETDĠYĠ NÜMAYƏNDƏ HEYƏTĠ 
ĠLƏ GÖRÜġDƏ SÖHBƏT 
 
27 iyun 2001-ci il....................................................................................................................... 41 
      
AMERĠKA BĠRLƏġMĠġ ġTATLARININ PREZĠDENTĠ ZATĠ-ALĠLƏRĠ CƏNAB 
CORC BUġA 
 
 28 iyun 2001-ci il...................................................................................................................... 43 
  
BELARUS RESPUBLĠKASININ PREZĠDENTĠ ZATĠ-ALĠLƏRĠ CƏNAB 
ALEKSANDR LUKAġENKOYA  
 
28 iyun 2001-ci il....................................................................................................................... 44 
  
VENESUELA BOLĠVAR RESPUBLĠKASININ PREZĠDENTĠ ZATĠ-ALĠLƏRĠ 
CƏNAB HUQO RAFAEL ÇAVES FRĠASA  
 
28 iyun 2001-ci il....................................................................................................................... 45 
  
KANADANIN BAġ NAZĠRĠ ZATĠ-ALĠLƏRĠ CƏNAB JAN KRETYENƏ  
28 iyun 2001-ci il....................................................................................................................... 46 
  
KANADANIN GENERAL QUBERNATORU  ZATĠ-ALĠLƏRĠ XANIM ADRĠENN 
KLARKSONA  
 
28 iyun 2001-ci il....................................................................................................................... 47 
  
BĠRLƏġMĠġ MĠLLƏTLƏR TƏġKĠLATININ BAġ KATĠBĠ CƏNAB KOFĠ ANNANA  
30 iyun 2001-ci il....................................................................................................................... 48 
  
QARABAĞ MÜHARĠBƏSĠ ƏLĠLLƏRĠ VƏ ġƏHĠD AĠLƏLƏRĠ ÜÇÜN TĠKĠLMĠġ 
MƏNZĠLLƏRĠN ĠSTĠFADƏYƏ VERĠLMƏSĠ MƏRASĠMĠNDƏ NĠTQ 
 
30 iyun 2001-ci il ....................................................................................................................... 49 
  
ABġ-ın ÖLKƏMĠZDƏKĠ SƏFĠRĠ ROSS UĠLSON ĠLƏ GÖRÜġDƏ SÖHBƏT  
2 iyul 2001-ci il........................................................................................................................... 53 
  
AMERĠKA BĠRLƏġMĠġ ġTATLARI TĠCARƏT PALATASI ĠDARƏ HEYƏTĠNĠN 
ÜZVLƏRĠ ĠLƏ GÖRÜġDƏ SÖHBƏT 
 
3 iyul 2001-ci il.......................................................................................................................... 55 
  
AMERĠKA BĠRLƏġMĠġ ġTATLARININ MĠLLĠ BAYRAMI – ĠSTĠQLALĠYYƏT 
GÜNÜ MÜNASĠBƏTĠLƏ ABġ-ın AZƏRBAYCANDAKI SƏFĠRLĠYĠNĠN TƏġKĠL 
ETDĠYĠ RƏSMĠ QƏBULDA NĠTQ 
 
4 iyul 2001-ci il.......................................................................................................................... 63 
  
AZƏRBAYCAN RESPUBLĠKASININ ELM, MƏDƏNĠYYƏT, TĠBB, BƏDƏN 
TƏRBĠYƏSĠ VƏ ĠDMAN XADĠMLƏRĠNĠN BĠR QRUPUNA MÜSTƏQĠL 
DÖVLƏTĠMĠZĠN ALĠ MÜKAFATLARININ – «ĠSTĠQLAL» VƏ «ġÖHRƏT» 
ORDENLƏRĠNĠN TƏQDĠMETMƏ MƏRASĠMĠNDƏ ÇIXIġ   
 
6 iyul 2001-ci il ........................................................................................................................... 65 
5 
 
  
MÜSTƏQĠL AZƏRBAYCANIN ALĠ MÜKAFATLARININ TƏQDĠM OLUNMASI 
MƏRASĠMĠNDƏ NĠTQ   
 
6 iyul 2001-ci il............................................................................................................................ 67 
  
SUMQAYIT ETĠLEN-POLĠETĠLEN ZAVODUNDA BUXAR-GENERATOR 
QURĞUSUNUN ĠSTĠFADƏYƏ  VERĠLMƏSĠNƏ HƏSR OLUNMUġ MƏRASĠMDƏ 
NĠTQ 
 
7 iyul 2001-ci il............................................................................................................................ 69 
  
MONQOLUSTANIN PREZĠDENTĠ ZATĠ-ALĠLƏRĠ CƏNAB NATSAGĠYN 
BAQABANDĠYƏ 
 
9 iyul 2001-ci il............................................................................................................................ 73 
  
FRANSA RESPUBLĠKASININ PREZĠDENTĠ ZATĠ-ALĠLƏRĠ CƏNAB JAK ġĠRAKA  
11 iyul 2001-ci il.......................................................................................................................... 74 
  
ĠRAQ RESPUBLĠKASININ PREZĠDENTĠ ZATĠ-ALĠLƏRĠ CƏNAB SƏDDAM 
HÜSEYNƏ  
 
11 iyul 2001-ci il.......................................................................................................................... 75 
  
KOLUMBĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB 
ANDRES PASTRANA ARANQOYA  
 
11 iyul 2001-ci il......................................................................................................................... 76 
  
LATVĠYA RESPUBLĠKASININ XARĠCĠ ĠġLƏR NAZĠRĠ ĠNDULĠS BERZĠNġĠN 
BAġÇILIQ ETDĠYĠ NÜMAYƏNDƏ HEYƏTĠ  ĠLƏ GÖRÜġDƏ SÖHBƏT 
 
11 iyul 2001-ci il.......................................................................................................................... 77 
  
PORTUQALĠYA RESPUBLĠKASININ XARĠCĠ ĠġLƏR NAZĠRĠ JOZE JAYMĠ 
MATUġ DA QAMANIN BAġÇILIQ ETDĠYĠ NÜMAYƏNDƏ HEYƏTĠ ĠLƏ 
GÖRÜġDƏ SÖHBƏT 
 
12 iyul 2001-ci il ......................................................................................................................... 85 
  
ATƏT-in MĠNSK QRUPUNUN HƏMSƏDRLƏRĠ KERĠ KAVANO (ABġ), NĠKOLAY 
QRĠBKOV (RUSĠYA), FĠLĠP DÖ SUREMEYN (FRANSA) VƏ RUSĠYA 
FEDERASĠYASININ XARĠCĠ ĠġLƏR NAZĠRĠNĠN BĠRĠNCĠ MÜAVĠNĠ 
VYAÇESLAV TRUBNĠKOV ĠLƏ GÖRÜġDƏ SÖHBƏT 
 
12 iyul 2001-ci il.......................................................................................................................... 89 
  
GÜRCÜSTAN BEYNƏLXALQ NEFT KORPORASĠYASININ RƏHBƏRĠ GEORGĠ 
ÇANTURĠYA ĠLƏ GÖRÜġDƏ SÖHBƏT 
 
13 iyul 2001-ci il.......................................................................................................................... 93 
  
RUSĠYA FEDERASĠYASININ VƏ BĠR SIRA BAġQA ÖLKƏLƏRĠN KÜTLƏVĠ 
ĠNFORMASĠYA VASĠTƏLƏRĠNĠN RƏHBƏRLƏRĠ ĠLƏ GÖRÜġDƏ SÖHBƏT 
 
14 iyul 2001-ci il......................................................................................................................... 96 
  
FRANSANIN MĠLLĠ BAYRAMI – BASTĠLĠYANIN ALINMASI GÜNÜ  
MÜNASĠBƏTĠLƏ FRANSANIN AZƏRBAYCANDAKI SƏFĠRLĠYĠNĠN TƏġKĠL 
ETDĠYĠ RƏSMĠ QƏBULDA NĠTQ 
 
14 iyul 2001-ci il......................................................................................................................... 105 
   
6 
 
DÜNYA BANKININ AVROPA VƏ ORTA ASĠYA REGĠONU ÜZRƏ VĠTSE-
PREZĠDENTĠ YOHANNES LĠNNĠN BAġÇILIQ ETDĠYĠ NÜMAYƏNDƏ  HEYƏTĠ 
ĠLƏ GÖRÜġDƏ SÖHBƏT 
 
14 iyul 2001-ci il......................................................................................................................... 108 
  
„ZUĞULBA“ DÖVLƏT ĠQAMƏTGAHINDA XARĠCĠ ÖLKƏLƏRĠN KÜTLƏFĠ 
ĠNFORMASĠYA VASĠTƏLƏRĠNĠN BAKIDA SƏFƏRDƏ OLAN RƏHBƏRLƏRĠ ĠLƏ 
QEYRĠ-RƏSMĠ ġƏRAĠTDƏ GÖRÜġDƏ SÖHBƏT 
 
15 iyul 2001-ci il.......................................................................................................................... 109 
  
MĠSĠR ƏRƏB RESPUBLĠKASININ PREZĠDENTĠ ZATĠ-ALĠLƏRĠ CƏNAB  
MƏHƏMMƏD HÜSNĠ MÜBARƏKƏ  
 
18 iyul 2001-ci il......................................................................................................................... 117 
  
LĠBERĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB ÇARLZ 
TEYLORA 
 
18 iyul 2001-ci il......................................................................................................................... 118 
  
MALDĠV RESPUBLĠKASININ PREZĠDENTĠ ZATĠ-ALĠLƏRĠ CƏNAB MƏMUN 
ƏBDÜL QƏYYUMA  
 
18 iyul 2001-ci il......................................................................................................................... 119 
  
TÜRKĠYƏNĠN KƏND TƏSƏRRÜFATI NAZĠRĠ PROFESSOR, DOKTOR HÜSNÜ 
YUSĠF GÖKALPIN BAġÇILIQ ETDĠYĠ NÜMAYƏNDƏ HEYƏTĠ ĠLƏ GÖRÜġDƏ 
SÖHBƏT 
 
19 iyul 2001-ci il ........................................................................................................................ 120 
  
PROFESSOR FƏRMAN SALMANOVA  
26 iyul 2001-ci il......................................................................................................................... 124 
  
ĠNDONEZĠYA RESPUBLĠKASININ PREZĠDENTĠ ZATĠ-ALĠLƏRĠ XANIM 
MEQAVATĠ SUKARNOPUTRĠYƏ  
 
26 iyul 2001-ci il......................................................................................................................... 125 
  
ABġ DÖVLƏT KATĠBĠNĠN XƏZƏR HÖVZƏSĠNĠN ENERJĠMƏSƏLƏLƏRĠ ÜZRƏ 
MÜġAVĠRĠ SƏFĠR STĠVEN MANN VƏ BU ÖLKƏNĠN AZƏRBAYCANDAKI 
SƏFĠRĠNĠN MÜAVĠNĠ XANIM ELĠZABET ġELTON ĠLƏ GÖRÜġDƏ SÖHBƏT   
 
26 iyul 2001-ci il......................................................................................................................... 126 
  
BENĠN RESPUBLĠKASININ PREZĠDENTĠ ZATĠ-ALĠLƏRĠ CƏNAB MATYE 
KEREKUYA  
 
30 iyul 2001-ci il......................................................................................................................... 128 
  
ĠSVEÇRƏ KONFEDERASĠYASININ PREZĠDENTĠ ZATĠ-ALĠLƏRĠ CƏNAB 
MORĠTS LOYENBERGERƏ   
 
30 iyul 2001-ci il......................................................................................................................... 129 
  
MAKEDONĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB 
BORĠS TRAYKOVSKĠYƏ  
 
30 iyul 2001-ci il......................................................................................................................... 130 
  
BOLĠVĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB UQO 
BANSER SUARESƏ 
 
7 
 
30 iyul 2001-ci il......................................................................................................................... 131 
  
YAMAYKANIN BAġ NAZĠRĠ ZATĠ-ALĠLƏRĠ CƏNAB PERSĠVAL SEYMS 
PATTERSONA 
 
30 iyul 2001-ci il......................................................................................................................... 132 
  
MÜSTƏQĠL DÖVLƏTLƏR BĠRLĠYĠNĠN ÜZVÜ OLAN ÖLKƏLƏRĠN DÖVLƏT 
BAġÇILARININ QEYRĠ-RƏSMĠ ZĠRVƏ GÖRÜġÜNDƏ ĠġTĠRAK ETMƏK ÜÇÜN 
SOÇĠYƏ YOLA DÜġMƏZDƏN ƏVVƏL BĠNƏ BEYNƏLXALQ HAVA LĠMANINDA 
JURNALĠSTLƏRƏ VERDĠYĠ MÜSAHĠBƏ  
 
1 avqust 2001-ci il....................................................................................................................... 133 
  
AZƏRBAYCAN PREZĠDENTĠ HEYDƏR ƏLĠYEV MDB-nin ÜZVÜ OLAN 
ÖLKƏLƏRĠN DÖVLƏT BAġÇILARININ QEYRĠ-RƏSMĠ ZĠRVƏ GÖRÜġÜNDƏ     
 
1 avqust 2001-ci il....................................................................................................................... 135 
  
QAZAXISTAN PREZĠDENTĠ NURSULTAN NAZARBAYEVLƏ TƏKBƏTƏK 
GÖRÜġÜ 
 
1 avqust 2001-ci il....................................................................................................................... 136 
  
ERMƏNĠSTAN PREZĠDENTĠ ROBERT KÖÇƏRYAN ĠLƏ TƏKBƏTƏK GÖRÜġÜ   
1 avqust 2001-ci il....................................................................................................................... 137 
  
MDB-nin  ÜZVÜ OLAN ÖLKƏLƏRĠN DÖVLƏT BAġÇILARININ QEYRĠ-RƏSMĠ 
ZĠRVƏ GÖRÜġÜ 
 
2 avqust 2001-ci il....................................................................................................................... 138 
  
RUSĠYA PREZĠDENTĠ VLADĠMĠR PUTĠN ĠLƏ TƏKBƏTƏK GÖRÜġÜ  
2 avqust 2001-ci il....................................................................................................................... 139 
  
RUSĠYA FEDERASĠYASININ PREZĠDENTĠ VLADĠMĠR PUTĠN VƏ QAZAXISTAN 
RESPUBLĠKASININ PREZĠDENTĠ NURSULTAN NAZARBAYEV ĠLƏ GÖRÜġÜ 
 
2 avqust 2001-ci il..................................................................................................................... 140 
  
MDB-nin ÜZVÜ OLAN ÖLKƏLƏRĠN DÖVLƏT BAġÇILARININ QEYRĠ-RƏSMĠ 
ZĠRVƏ GÖRÜġÜ 
 
2 avqust 2001-ci il....................................................................................................................... 141 
  
SOÇĠ ġƏHƏRĠNDƏN BAKIYA QAYIDARKƏN BĠNƏ HAVA LĠMANINDA 
JURNALĠSTLƏRƏ VERDĠYĠ MÜSAHĠBƏ 
 
3 avqust 2001-ci il....................................................................................................................... 142 
  
EKVADOR RESPUBLĠKASININ PREZĠDENTĠ ZATĠ-ALĠLƏRĠ CƏNAB 
QUSTAVO NOVOA BEXARANOYA 
 
7 avqust 2001-ci il....................................................................................................................... 146 
  
ÇAD RESPUBLĠKASININ PREZĠDENTĠ ZATĠ-ALĠLƏRĠ CƏNAB ĠDRĠSS DEVĠYƏ  
7 avqust 2001-ci il....................................................................................................................... 147 
  
KOREYA RESPUBLĠKASININ PREZĠDENTĠ ZATĠ-ALĠLƏRĠ CƏNAB KĠM DE 
ÇJUNA 
 
7 avqust 2001-ci il....................................................................................................................... 148 
  
8 
 
KONQO RESPUBLĠKASININ PREZĠDENTĠ ZATĠ-ALĠLƏRĠ CƏNAB DENĠ SASSU-
NQESSOYA 
 
7 avqust 2001-ci il....................................................................................................................... 149 
  
SĠNQAPUR RESPUBLĠKASININ PREZĠDENTĠ ZATĠ-ALĠLƏRĠ CƏNAB 
S.R.NATANA 
 
7 avqust 2001-ci il....................................................................................................................... 150 
  
BELARUS RESPUBLĠKASI HÖKUMƏTĠNĠN SƏDRĠ VLADĠMĠR YERMOġĠN 
BAġDA OLMAQLA BU ÖLKƏNĠN HÖKUMƏT NÜMAYƏNDƏ HEYƏTĠ ĠLƏ 
GÖRÜġDƏ SÖHBƏT 
 
8 avqust 2001-ci il....................................................................................................................... 151 
  
AZƏRBAYCAN ƏLĠFBASI VƏ AZƏRBAYCAN DĠLĠ GÜNÜNÜN TƏSĠS 
EDĠLMƏSĠ HAQQINDA 
 
9 avqust 2001-ci il ...................................................................................................................... 156 
  
KUBA RESPUBLĠKASI DÖVLƏT ġURASININ VƏ NAZĠRLƏR ġURASININ SƏDRĠ 
ZATĠ-ALĠLƏRĠ CƏNAB FĠDEL KASTRO RUSA 
 
13 avqust 2001-ci il..................................................................................................................... 157 
  
ĠRAN ĠSLAM RESPUBLĠKASININ ALĠ DĠNĠ RƏHBƏRĠ AYƏTULLAH SEYĠD ƏLĠ 
XAMENEĠ HƏZRƏTLƏRĠNƏ 
 
13 avqust 2001-ci il..................................................................................................................... 158 
  
ĠRAN ĠSLAM RESPUBLĠKASININ PREZĠDENTĠ ZATĠ-ALĠLƏRĠ CƏNAB SEYĠD 
MƏHƏMMƏD XATƏMĠYƏ 
 
13 avqust 2001-ci il..................................................................................................................... 159 
  
ĠNDONEZĠYA RESPUBLĠKASININ PREZĠDENTĠ ZATĠ-ALĠLƏRĠ XANIM 
MEQAVATĠ SUKARNOPUTRĠYƏ 
 
14 avqust 2001-ci il..................................................................................................................... 160 
  
QABON RESPUBLĠKASININ PREZĠDENTĠ ZATĠ-ALĠLƏRĠ CƏNAB ÖMƏR 
VONQOYA 
 
14 avqust 2001-ci il..................................................................................................................... 161 
  
MĠLLĠ-MƏNƏVĠ DƏYƏRLƏR VƏ ƏNƏNƏLƏR  
14 avqust 2001-ci il..................................................................................................................... 162 
  
GÜRCÜSTAN XARĠCĠ ĠġLƏR NAZĠRĠ  ĠRAKLĠ  MENAĞARĠġVĠLĠ  ĠLƏ 
GÖRÜġDƏ SÖHBƏT 
 
15 avqust 2001-ci il..................................................................................................................... 165 
  
«NEFTÇĠLƏR GÜNÜ» PEġƏ BAYRAMININ TƏSĠS EDĠLMƏSĠ HAQQINDA  
16 avqust 2001-ci il..................................................................................................................... 167 
  
ƏFQANISTAN ĠSLAM DÖVLƏTĠNĠN PREZĠDENTĠ ZATĠ-ALĠLƏRĠ  CƏNAB 
BURHANUDDĠN RƏBBANĠYƏ 
 
16 avqust 2001-ci il..................................................................................................................... 168 
  
ÇĠN XALQ RESPUBLĠKASININ SƏDRĠ ZATĠ-ALĠLƏRĠ CƏNAB TSZYAN 
TSZEMĠNƏ 
 
9 
 
18  avqust 2001-ci il.................................................................................................................... 169 
  
AZƏRBAYCAN RESPUBLĠKASININ SƏRHƏD QOġUNLARININ 82-ci 
ĠLDÖNÜMÜNƏ HƏSR OLUNMUġ TƏNTƏNƏLĠ YIĞINCAQDA NĠTQ 
 
18 avqust 2001-ci il..................................................................................................................... 170 
  
UKRAYNA PREZĠDENTĠ ZATĠ-ALĠLƏRĠ CƏNAB LEONĠD KUÇMAYA  
18 avqust 2001-ci il..................................................................................................................... 177 
  
QIRĞIZISTAN RESPUBLĠKASININ PREZĠDENTĠ ZATĠ-ALĠLƏRĠ CƏNAB 
ƏSGƏR AKAYEVƏ 
 
21 avqust 2001-ci il  ................................................................................................................... 178 
  
MALAYZĠYANIN SULTANI ƏLAHƏZRƏT SƏLAHÜDDĠN ƏBDÜL ƏZĠZ ġAHA   
21 avqust 2001-ci il   .................................................................................................................. 179 
  
MALAYZĠYANIN BAġ NAZĠRĠ ZATĠ-ALĠLƏRĠ CƏNAB MAHATHĠR BĠN 
MƏHƏMMƏDƏ 
 
21 avqust 2001-ci il .................................................................................................................... 180 
  
URUQVAY ġƏRQ RESPUBLĠKASININ PREZĠDENTĠ  ZATĠ-ALĠLƏRĠ CƏNAB 
XORXE LUĠS VATLYE  ĠVANYESƏ 
 
21 avqust 2001-ci il..................................................................................................................... 181 
  
ERMƏNĠ MĠLLƏTÇĠLƏRĠNĠN APARDIĞI ETNĠK TƏMĠZLƏMƏ NƏTĠCƏSĠNDƏ 
ERMƏNĠSTAN ƏRAZĠSĠNDƏKĠ ÖZ TARĠXĠ TORPAQLARINDAN DĠDƏRGĠN 
SALINMIġ AZƏRBAYCANLILARIN MƏSKUNLAġMASI PROBLEMLƏRĠNĠN 
HƏLLĠ HAQQINDA 
 
22 avqust 2001-ci il..................................................................................................................... 182 
  
AZƏRBAYCAN ALĠ HƏRBĠ MƏKTƏBĠNĠN BĠRĠNCĠ BURAXILIġI  
MÜNASĠBƏTĠLƏ KEÇĠRĠLƏN MƏRASĠMDƏ NĠTQ  
 
25 avqust 2001-ci il..................................................................................................................... 185 
  
ĠRAN ĠSLAM RESPUBLĠKASI XARĠCĠ ĠġLƏR NAZĠRĠNĠN AVROPA VƏ 
AMERĠKA MƏSƏLƏLƏRĠ ÜZRƏ MÜAVĠNĠ VƏ ĠRANIN XƏZƏR DƏNĠZĠ 
MƏSƏLƏLƏRĠ ÜZRƏ XÜSUSĠ NÜMAYƏNDƏSĠ ƏLĠ ƏHANĠNĠN BAġÇILIQ 
ETDĠYĠ NÜMAYƏNDƏ HEYƏTĠ ĠLƏ  
 
GÖRÜġDƏ SÖHBƏT   
28 avqust 2001-ci il.................................................................................................................... 188 
  
RUSĠYANIN “ĠTERA” QAZ ġĠRKƏTĠNĠN  PREZĠDENTĠ ĠQOR MAKAROV ĠLƏ 
GÖRÜġDƏ SÖHBƏT 
 
28 avqust 2001-ci il.................................................................................................................... 193 
  
SLOVAKĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB 
RUDOLF ġUSTERƏ 
 
28 avqust 2001-ci il.................................................................................................................... 195 
  
LĠVĠYA ĠNQĠLABININ RƏHBƏRĠ, LĠVĠYA ƏRƏB SOSĠALĠST XALQ 
CƏMAHĠRĠYYƏSĠNĠN BAġÇISI ZATĠ-ALĠLƏRĠ CƏNAB MÜƏMMƏR 
QƏZZAFĠYƏ 
 
28 avqust 2001-ci il.................................................................................................................... 196 
10 
 
  
ÖZBƏKĠSTAN RESPUBLĠKASININ PREZĠDENTĠ ZATĠ-ALĠLƏRĠ CƏNAB 
ĠSLAM KƏRĠMOVA 
 
28 avqust 2001-ci il.................................................................................................................... 197 
  
«AZRĠ», «ÇIRAQ», «GÜNƏġLĠ» YATAQLARININ TAMMĠQYASLI 
ĠġLƏNĠLMƏSĠNĠN BĠRĠNCĠ MƏRHƏLƏSĠNĠN QƏTNAMƏSĠNĠN ĠMZALANMASI 
MƏRASĠMĠNDƏ GĠRĠġ SÖZÜ 
 
30 avqust 2001-ci il ................................................................................................................... 198 
  
YEKUN NĠTQĠ   
30 avqust 2001-ci il.................................................................................................................... 199 
  
RUSĠYA FEDERASĠYASI XARĠCĠ ĠġLƏR NAZĠRĠNĠN MÜAVĠNĠ, RUSĠYA 
PREZĠDENTĠNĠN XƏZƏR DƏNĠZĠNĠN STATUSUNUN TƏNZĠMLƏNMƏSĠ 
MƏSƏLƏLƏRĠ ÜZRƏ XÜSUSĠ NÜMAYƏNDƏSĠ VĠKTOR KALYUJNI BAġDA 
OLMAQLA NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
30 avqust 2001-ci il.................................................................................................................... 201 
  
QƏTƏR DÖVLƏTĠNĠN ƏMĠRĠ ƏLAHƏZRƏT ġEYX HƏMAD BĠN XƏLĠFƏ ƏT 
TANĠYƏ 
 
30  avqust 2001-ci il................................................................................................................... 205 
  
VYETNAM SOSĠALĠST RESPUBLĠKASININ PREZĠDENTĠ ZATĠ-ALĠLƏRĠ 
CƏNAB ÇAN DIK LIONQA 
 
30  avqust 2001-ci il................................................................................................................... 206 
  
QEYDLƏR.................................................................................................................................. 207 
  
Şəxsi adlar göstəricisi................................................................................................................. 231 
  
Coğrafi adlar göstəricisi............................................................................................................. 235 
11 
 
 
 
 
ATƏT-in BAġ KATĠBĠ YAN KUBĠġ ĠLƏ  
GÖRÜġDƏ SÖHBƏT 
 
Prezident sarayı  
 
21 iyun 2001-ci il 
 
H e y d ə r  Ə l i y e v:  Cənab ATƏT-in Baş katibi, sizi salamlayıram. Sizi görməyimə şadam. Biz sizinlə 
bu yaxınlarda, doğrudur, Amerika Birləşmiş Ştatlarında gəmidə görüşmüşdük və ATƏT-lə münasibətlərimizə 
aid problemlər barəsində fikir mübadiləsi aparmaq imkanına malik olmuşduq, Ermənistanla Azərbaycan 
arasında münaqişənin dincliklə nizama salınması məsələlərini müzakirə etmişdik. İndi isə siz Azərbaycana 
başqa bir məramla gəlmisiniz. Hesab edirəm ki, bu da çox mühüm məsələdir.  
Biz bu prosesdə çox fəal iştirak edirik və mən sizinlə bu görüşü çox mühüm hesab edirəm. Biz seminarın 
uğurlu keçməsi, müəyyən iş görülməsi üçün hər şeyi etmişik. 
Y a n  K u b i Ģ: Cənab Prezident, məni qəbul etdiyinizə və fikir mübadiləsi aparmaq imkanına görə Sizə öz 
təşəkkürümü bildirmək istəyirəm. Mən həqiqətən çox şad idim ki, biz Sizinlə bu yaxınlarda Ki-Uestdə Dağlıq 
Qarabağ münaqişəsindən çıxış yolunun necə tapılmasına dair mühüm danışıqlar aparılan zaman görüşə bildik.  
Lakin qeyd etdiyiniz kimi, mən bu dəfə buraya, ölkənizə başqa məramla gəlmişəm və çox mühüm mövzuda 
– yüngül atıcı silahın yayılmasına yol verilməməsi mövzusunda seminarda iştirak etməkdən olduqca böyük 
məmnunluq duyuram. Bu olduqca ciddi problemdir və təbii ki, bəzi regionlarda özünü daha çox göstərir. Gizlət-
mirik, bu region da belə silahla doludur, amma o, ATƏT-in üzvü olan dövlətlərin ərazisində yeganə region 
deyildir. Odur ki, bir təşkilat olaraq  ATƏT nazirlərin ötən ilin noyabrında Vyanadakı axırıncı iclası ərəfəsində 
mühüm sənəd qəbul etmişdir. Bu sənəddə belə silahın nəzarətsiz şəkildə yayılmasına mane olmalı olan prinsip-
lər və tədbirlər öz əksini tapmışdır.  
İndiki seminar həmin sənədin yerinə yetirilməsinə yönəldilmiş, ümumiyyətlə, ilk belə tədbirdir. Burada 
Azərbaycan İsveçrə ilə birlikdə yol açırlar. İdeyaca burada həqiqətən ATƏT dövlətləri ilk dəfə nəinki müvafiq 
sənədlərdən danışır, həm də onlarla əlaqədar görülməli işləri, onları necə həyata keçirməyi müzakirə edirlər.  
Zənnimizcə, eynilə çox mühüm olan ikinci məsələ barəsində. Bu seminar elə həmin məsələləri – yüngül atıcı 
silahların qanunsuz yayılması və ticarəti məsələlərini müzakirə etməli olan BMT-nin ümumdünya konfransına 
hazırlıqda müəyyən addımdır. Həmin konfrans iyulda Nyu-Yorkda keçirilməlidir.  
Mən seminarın açılışındakı çıxışımda belə bir təşəbbüsün nə dərəcədə ciddi olduğunu vurğuladım. Bu 
təşəbbüs münasibətilə Sizi və dövlətinizi səmimi-qəlbdən təbrik etmək istəyirəm. Bu çox ciddi təşəbbüsdür. 
Təbii ki, buraya gəlməyim mənə ATƏT-in ofisinin işi ilə tanış olmaq imkanı verdi. Bildiyiniz kimi, bu 
yaxınlarda Sizin razılığınızla və əməkdaşlığınız şəraitində ATƏT burada öz bürosunu açmışdır. Büro fəal işləyir 
və cənab nazir Vilayət Quliyevlə görüşümüz zamanı o təsdiqlədi ki, həqiqətən əməkdaşlıq edilir və bu çox yaxşı 
əməkdaşlıqdır. Biz cənab nazirlə bu ofisin fəaliyyətini daha praqmatik edə biləcək addımları müzakirə etdik. 
Ofis bu günlərdə yeni binaya köçür. Mən həmin binaya baxdım, çox xoşuma gəldi. O burada, yaxınlıqda, 
mərkəzdə yerləşir. Bina çox gözəldir, ətrafdakı binaların arxitekturasına uyğundur. Deməliyəm ki, yaxşı abad-
laşdırılmışdır. Zənnimcə, orada işləmək və sizinlə əməkdaşlıq etmək bizim üçün  çox xoş olacaqdır. Biz bu 
binaya köçəndə Avropa Şurasından olan həmkarlarımıza da orada yer tapmağı planlaşdırırıq. Əlbəttə, əgər 
istəsələr. 
H e y d ə r  Ə l i y e v: Mən belə düşünürdüm ki, onlar müstəqil fəaliyyət göstərəcəklər.  
Y a n  K u b i Ģ: Onlar müstəqildirlər, lakin biz işi əbəs yerə təkrarlamamaq, diqqət və vəsaiti hədər yerə 
sərf etməmək üçün proqramlarımızı həmişə Avropa Şurası ilə birlikdə müzakirə etməyə çalışırıq. Çünki bütün 
bunlar hər halda sizin vəsaitinizdir, sizin hamınız  elə həmin təşkilatların üzvüsünüz. Beynəlxalq məmurlar 
olaraq biz maliyyə vəsaitinə qənaətlə yanaşmalıyıq. Bir sözlə, burada mənə bizim  bu böyük büro çərçivəsində 
daha bir ofis də göstərdilər. Əgər Avropa Şurasından olan həmkarlarımız istəsələr, oraya köçərək bizimlə 
birlikdə işləyə bilərlər. Qərarı onlar qəbul etməlidirlər. 
Cənab Prezident, sözün düzü, burada gördüklərim məni sevindirdi. Təəssüf ki, mən Bakıda axırıncı dəfə 
çoxdan, 1992-ci ildə olmuşam. Onda çox ağır vaxt idi. Şəhərin indiki görünüşünü o vaxtkı illə müqayisə edərək 
deməliyəm ki, Bakı o zaman da gözəl görünürdü, amma indi qat-qat gözəldir, dinamik həyat yaşayır. Bu mənim 
şəxsi təəssüratımdır. Görüşümüzdə öz təəssüratımdan söhbət açdığıma görə üzr istəyirəm. Lakin mən nəinki 
təkcə işlərdən danışmaq, həm də öz gözəl təəssüratımı Sizinlə bölüşmək istəyirəm. Bu da dövlətin inkişafına 
sübutdur.  
12 
 
Təbii ki, cənab nazirlə biz Azərbaycan və ATƏT arasında əməkdaşlığın gələcək istiqamətləri ilə bağlı bir 
sıra məsələləri də müzakirə etdik. Biz dedik ki, ATƏT-in «ikinci səbəti» üzrə əməkdaşlığa, yəni iqtisadi 
münasibətlərə, ətraf mühitin mühafizəsi məsələlərinə daha çox dinamizm verməliyik. Təşkilatımız burada yeni, 
daha dinamik layihələr hazırlayır. Dedik ki, burada TRASEKA-nın katibliyi fəaliyyət göstərir, biz onlarla əlaqə 
yaratmalı, bu iki təşkilatın necə əməkdaşlıq edə biləcəyini nəzərdən keçirməliyik.  
Biz birlikdə, həqiqətən daha əməli surətdə işləyə biləcəyimiz digər sahələrlə bağlı olan bir sıra digər 
məsələləri də müzakirə etdik. Bir sözlə, səfərimin məqsədi və müəyyən təəssüratım, qısaca olaraq, belədir. Sizinlə 
görüşmək və fikir mübadiləsi aparmaq imkanına görə Sizə bir daha təşəkkürümü bildirirəm. Cənab Prezident, 
gizlətmirəm, məni ATƏT-lə əməkdaşlığı inkişaf etdirmək barədə Sizin rəyiniz, bu istiqamətdə nə kimi fikirlər 
söyləyəcəyiniz, hansı işləri görməli, diqqətimizi hansı məsələlər üzərində cəmləşdirməli olduğumuz barədə fikirlə-
riniz maraqlandırır. Təşəkkür edirəm.  
H e y d ə r  Ə l i y e v:  Sağ olun. Bir daha demək istəyirəm ki, ATƏT-in təşəbbüsünü və indiki  halda, 
yüngül atıcı silah barədə mühüm məsələ, onun yayılmasının qarşısını almaq tədbirləri üzrə fəaliyyətini 
alqışlayıram. Bu, həqiqətən belə bir məsələdir ki, indi qorxulu, təhlükəli xarakter alır. Böyük dövlətlər həmişə 
strateji  təyinatlı silah məsələləri ilə məşğul olurlar. Adi silahlarla bağlı məsələlər üzrə şuralar var. Orada biz də 
iştirak edirik. Söhbət tanklardan və digər elementlərdən gedir.           
Hazırda yüngül atıcı silahdan çox geniş istifadə edilir və bu silah yayılır, satılır, alınır və onlardan bütün bu 
silahlı münaqişələrdə – etnik və başqa münaqişələrdə geniş istifadə olunur. Şükür ki, indi biz Ermənistanla 
atəşkəs vəziyyətindəyik. Halbuki 1994-cü ilədək, müharibə gedən vaxtlarda bu silah burada çox böyük rol 
oynayırdı. 
Ümumiyyətlə, münaqişə Azərbaycan ərazisi olan Dağlıq Qarabağın ölkəmizdən qoparılması məqsədilə 
yaranmışdır. Bununla yanaşı, münaqişə zamanı mübahisə etmək, müzakirə etmək olardı, amma bu münaqişə tez 
bir zamanda hərbi münaqişəyə çevrildi. Ona görə hərbi münaqişəyə çevrildi ki, erməni tərəfi silahlanmışdı.  
Xatirimdədir, artıq o vaxt Sovet İttifaqında yenidənqurma prosesi və bəzi digər proseslər insanların silah əldə 
etməsinə gətirib çıxarmışdı. Halbuki, o vaxtlar bu, sovet qanunvericiliyi ilə qadağan edilmişdi. Qorbaçov bütün 
silahların təhvil verilməsini tələb edən fərman imzalamışdı. O vaxtlar bu münaqişə yenicə başlanmışdı. Lakin bu 
fərman təkcə Ermənistana və Azərbaycana deyil, digər regionlara da aid idi. Bəs əslində nə oldu? Qorbaçovun 
bu fərmanı Ermənistanda yerinə yetirilmədi, Azərbaycanda isə bu işdə o dərəcədə canfəşanlıq göstərdilər ki, 
hətta  məktəblərdə hərbi hazırlıq işinin öyrədildiyi təlim silahı da yığışdırıldı. Halbuki, bu silah münaqişənin 
başlanması üçün böyük rol oynaya bilməzdi. Erməni tərəfi isə artıq silahlanmışdı.  
Əslinə  qalsa, bu onların kifayət qədər silaha malik olmasının səbəblərindən biridir. Orada Sovet İttifaqı 
prezidentinin fərmanını yerinə yetirmədilər, bu prezident isə buna heç cür məhəl qoymadı, Ermənistan barəsində 
lazımi tədbirlər görmədi. Buna görə də onlar silah sarıdan, şübhəsiz, üstünlüyə malik idilər və bu münaqişəni 
törətdilər. Mən 12 il əvvəl baş vermiş əhvalatı xatırlayıram. İllər ötdükcə bu silah daha çox yayılmağa başladı və 
bu, artıq adi bir hala çevrildi. 
Məsələn, mən hesab etmirəm ki, bu, başqa ölkələr üçün səciyyəvi idi. Bizim ölkəmiz də bu proseslərdən 
kənarda qalmadı. 
Dediniz ki, siz burada 1992-ci ildə olmusunuz. 1991-ci ildə burada, Azərbaycanda ictimai-siyasi vəziyyət 
son dərəcə qeyri-sabit idi. Belə qeyri-sabitlik, hər şeylə yanaşı, onun nəticəsində yaranmışdı ki, adamlarda çoxlu 
silah vardı, avtomat vardı,  tapanca vardı və digər növ silahlar vardı. Dövlət də daha buna nəzarət etmirdi.  
Yadımdadır, 1990-cı ildə mən Moskvadan Bakıya gələndə burada qalıb yaşaya bilmədim və Naxçıvana 
getməli oldum. Oraya gəlib gördüm ki, dinc adamlarda silah var. Doğrudur, hərə bunu özünümüdafiə üçün 
saxlayırdı. Çünki artıq münaqişə başlanmışdı. O vaxtlar silah almaq mümkün idi. Amma hansı məqsədlə? Ola 
bilsin ki, bəziləri silahlı o qarmaqarışıq dövrdə, qanunsuzluğun baş alıb getdiyi və silahdan istifadə edərək çoxlu 
cinayətlər törədildiyi dövrdə özünümüdafiə məqsədilə alırdılar. Sonra isə insanlar silahdan müxtəlif cinayətkar 
məqsədlərlə istifadə etməyə başladılar. Bu da keçmişdən bir epizoddur. Bu gündən danışmalı olsaq, deməliyik 
ki, münaqişələr bu növ silahdan başlayır. Tanklardan, toplardan və hər hansı digər növ silahlardan bunlara malik 
olan müvafiq dövlətlər istifadə edə bilərlər. Bir tərəf digər tərəfə hücum edəndə isə əsasən yüngül atıcı silahdan 
istifadə olunur.  
Ona görə də indi bu məsələnin gündəliyə çıxarılması və Azərbaycanın ona böyük əhəmiyyət verməsi, 
ATƏT-in bununla məşğul olması və sizin burada seminar keçirməyi qərara almağınız çox böyük diqqətə 
layiqdir. Mən bunu alqışlayıram. Yenə də öz respublikamızın, öz ölkəmizin təcrübəsinə əsasən deyə bilərəm ki, 
1990-cı ildən vətəndaş müharibəsinin başlandığı 1993-cü ilədək burada əsasən avtomatlardan, digər növ yüngül 
silahdan istifadə edilirdi. Ermənistanla Azərbaycan arasında hərbi əməliyyatların dayandırılması haqqında 
razılığa gələndən sonra Azərbaycanda vəziyyəti sabitləşdirmək üçün, ayrı-ayrı vətəndaşlarda qanunsuz 
saxlanılan silahları yığışdırmaq üçün bizə bir neçə il vaxt lazım oldu. Təsəvvür edin ki, hüquq-mühafizə 
orqanlarımız – Daxili İşlər Nazirliyi, Milli Təhlükəsizlik Nazirliyi bu gün də müxtəlif yerlərdən silahlar aşkara 
çıxarırlar. Ayrı-ayrı adamlar nə vaxtsa malik olduqları silahdan gələcəkdə istifadə etmək üçün onu torpağa 
13 
 
basdırmışlar. Bu yaxınlarda bir işin üstü açılmış, çoxlu avtomat, qumbaraatan, mərmi, qumbara və başqa silah 
gizlədilmiş yer aşkara çıxarılmışdır. 
Ona görə də indi bu məsələ ümumdünya əhəmiyyətinə malikdir. İstərdik ki, ATƏT bu işlə məşğul olsun, elə 
səmərəli tədbirlər görsün, elə nəzarət həyata keçirsin ki, irili-xırdalı hər cür münaqişələrin, ümumiyyətlə, hərbi 
əməliyyatların başlanmasında böyük təhlükə olan bu növ silah nəzarət altında olsun. Bu çox yaxşı olardı.  
ATƏT ilə bizim əməkdaşlığımıza gəldikdə, dediniz ki, burada nümayəndəliyinizin olmasından razısınız. Biz 
bu nümayəndəliklə fəal əməkdaşlıq edirik. Onların yaxşı binası var. Bu bina sizin də xoşunuza gəldi və siz 
orada Avropa Şurasının da nümayəndəliyini açmaq istəyirsiniz. Bu, fəal əməkdaşlığımızın göstəricisidir.  
Lakin bununla yanaşı, ATƏT-lə əməkdaşlığımızın bizə ən çox Ermənistan–Azərbaycan münaqişəsinin 
nizama salınması və Azərbaycanın işğal olunmuş ərazilərinin azad edilməsi, bir milyon insanın öz yaşayış 
yerlərinə qayıtması, Azərbaycanın ərazi bütövlüyünün bərpası üçün gərəkdir. ATƏT bu məsələlərlə 1992-ci 
ildən məşğul olur.  
1992-ci ildə sizin burada ATƏT-in xətti ilə olub-olmadığınızı bilmirəm. 
Y a n  K u b i Ģ: Bəli, ATƏT-in xətti ilə olmuşam.  
H e y d ə r  Ə l i y e v:  Bax, görürsünüzmü, deməli, siz bu baxımdan böyük staja və daha çox biliyə 
maliksiniz. 1992-ci ildə məhz ATƏT Ermənistanla Azərbaycan arasında münaqişənin dincliklə nizama 
salınması üçün Minsk qrupunu, Minsk Konfransını yaratdı. İndi artıq 2001-ci ildir, münaqişə isə nizama 
salınmayıbdır. Azərbaycan ərazisinin 20 faizi işğal altındadır, bu yerlərdən didərgin düşmüş bir milyon adam 
çadırlarda çox ağır şəraitdə yaşayır, ərazimizi işğal etmiş olan Ermənistan beynəlxalq hüquq normalarını 
tamamilə pozmuş, tapdalamışdır. Təbii ki, bütün bunlar Azərbaycanın ərazi bütövlüyünün pozulmasına gətirib 
çıxarmışdır. 
Biz bununla əlaqədar ATƏT-in üzvləri ilə çox danışıqlar aparmışıq. Mən ATƏT-in 1994-cü il Budapeşt 
sammitini də –  orada biz sanki irəliləmişdik – 1996-cı il Lissabon sammitini də xatırlayıram. Lissabon 
sammitində Ermənistan – Azərbaycan münaqişəsinin dincliklə nizama salınması haqqında xüsusi bəyanatda 
nizamasalmanın prinsipləri müəyyənləşdirildi və bu bizi qane edirdi. Amma Ermənistan tərəfi Lissabon 
sammitinin bu bəyanatını çox pis qarşıladı. Sonra isə Ermənistan tərəfi Lissabon sammitinin prinsiplərindən 
irəli gələn iki təklifi də rədd etdi. Bilirsiniz ki, bu, 1997-ci ildə olmuşdur. Ona görə də ATƏT-lə əməkdaşlıqdan 
istədiyimiz başlıca şey bu məsələnin həll edilməsidir.  
Digər bütün məsələlərin – demokratiyanın da, insan hüquqlarının da, seçki məsələlərinin də və başqa 
məsələlərin də əhəmiyyəti var. Biz bu istiqamətdə də əməkdaşlıq edirik və edəcəyik, irəliləyirik və 
irəliləyəcəyik. Lakin böyük sıçrayışlar etmək çətin ki, mümkün olsun. Ancaq biz irəliləyirik. Bizim üçün 
başlıcası münaqişənin həll edilməsidir. Qonşu ölkə ilə münaqişə nizama salınmayıbsa, işğal edilmiş ərazilər 
azad edilməyibsə, bir milyon insan öz yaşayış yerlərinə qayıtmayıbsa, başqa məsələlər Azərbaycan prezidenti 
kimi, mənə çox xırda görünür. Məsələn, burada seçkilər düzgün keçirildi və ya düzgün keçirilmədi, seçkilər 
zamanı hansı səhvlərə yol verildi, yaxud hansısa bir insanın hüququ pozuldumu? 
Amma artıq neçə illərdir bir milyon insanın hüquqlarının pozulmasını beynəlxalq təşkilatlar, o cümlədən də 
ATƏT nədənsə öz fəaliyyətindən kənar olan məsələlər hesab edirlər. Mən ATƏT-dən bax, bunu istəyirəm və bu 
görüşdəki imkandan istifadə edərək bunu sizə deyirəm. 
Y a n  K u b i Ģ: Cənab Prezident, təşəkkür edirəm. İcazə verin, münaqişənin həlli barədə eşitdiklərim 
haqqında rəyimi qısaca olaraq bildirim. Bu mənim şəxsi baxışımdır, çünki bu məsələlərə bilavasitə cəlb 
olunmamışam. Hesab edirəm, xüsusən son vaxtlardakı irəliləyişlər, Ki-Uest danışıqlarında müşahidə etdiklərim 
göstərir ki, bu proseslər çox yaxşı potensiala malikdir. Mən danışıqların necə irəliləməsinin çox müsbət təsiri 
altında idim. Əgər düzgün başa düşmüşəmsə, danışıqlar zamanı da, həmsədrlər birbaşa cəlb ediləndən sonra da 
müəyyən konturlar meydana gəlmişdir. Bilirəm ki, hazırda həmsədrlər məsləhətləşirlər və bu günlərdə onların 
görüşü keçirilməlidir, nə kimi növbəti addımlar atılması barədə düşünürlər. 
H e y d ə r  Ə l i y e v:  Onlar harada görüşürlər? 
Y a n  K u b i Ģ:  Onlar Maltada görüşməlidirlər. Onlar ATƏT-in indiki sədri, Rumıniyanın Xarici Işlər 
naziri cənab Coane ilə görüşmək üçün gələn həftənin bazar ertəsi, çərşənbə axşamı günlərində Buxarestdə 
olacaqlar. Bilirəm ki, bu məsələləri digər formatlar çərçivəsində Siz də müzakirə edirsiniz. Bu yaxınlarda MDB 
sammiti çərçivəsində dörd prezidentin görüşü keçirildi, mən onu yalnız sənədlər əsasında izləyə bildim. Elə 
həmin sənədlərdən də gördüm ki, bu məsələlərin müzakirəsi getmişdir.  
Lakin Minsk qrupunun həmsədrlərinə qayıdaraq deməliyəm ki, bu, ATƏT-in özüdür, ATƏT-in bir 
vasitəsidir. Ona görə də bir təşkilat olaraq biz bu işə yaxından qoşulmuşuq. Getdikcə fəallaşmağımız göz 
qabağındadır. Ki-Uestdən sonra mən bu iclaslardan müəyyən müsbət təəssüratla getdim. Ümidvaram ki, işlər 
bundan sonra da məhz bu səpkidə inkişaf edəcəkdir.  
O ki qaldı əməkdaşlığın digər sahələrinə, təbii ki, məsələlər meydana çıxacaqdır. İş transformasiya, 
dəyişikliklər prosesində olduqda mükəmməlliyə bir dəfəyə nail olmaq mümkün deyildir. Bu qeyri-mümkündür. 
Məsələlər də, arzular da, tənqid də olacaqdır. Bizim keçdiyimiz nə varsa, bunlar konstruktiv dialoqdur. Cənab 
14 
 
Prezident, Siz özünüz dediniz ki, reaksiya gedir. Qarşıya məsələlər çıxanda Azərbaycan tərəfi müəyyən tədbirlər 
görür, amma hər şey birdən-birə olmur. Zənnimcə, bu məhz elə münasibətdir ki, o, gələcəkdə fayda 
gətirəcəkdir. Hamısı birlikdə götürüldükdə dövlətin müəyyən imicinin və mövqeyinin tərkib hissələridir və təbii 
ki, bunlar dövlətin onu daha çox maraqlandıran proseslərə nüfuz etmək imkanlarına təsir göstərir. Bütün 
bunların bir-biri ilə müəyyən dərəcədə qarşılıqlı əlaqəsi var. Əlbəttə, Sizin ümdə məsələni nədə görməyinizi 
başa düşürəm və bu barədə mən Sizinlə razıyam. 
Bir daha deyirəm ki, ATƏT münaqişənin həlli sahəsində də, digər sahələrdə də əməkdaşlığa hazırdır və 
əməkdaşlıq edəcəkdir. Siz insan hüquqlarını, demokratikləşdirməni, seçkiləri dediniz. Mən isə iqtisadi, ətraf 
mühitin mühafizəsi məsələlərini də əlavə edirəm. İndi biz yüngül atıcı silahın yayılmasının qarşısını almaq 
məsələlərini müzakirə edirik. Bunun  əhatə dairəsi genişdir. Bu, ATƏT-in təhlükəsizlik problemlərinə kompleks 
yanaşması və baxışı ilə uyğun gəlir. Əməkdaşlıq sahəsi genişdir və onu bütün istiqamətlərdə inkişaf etdirmək 
olar.  
Bizim bu seminara gəldikdə − o sizin bizimlə birgə seminarımızdır – bu, tək bir təşkilatın, yaxud bir və ya bir 
neçə dövlətin məsələsi deyildir. Bu seminar Avroatlantika Tərəfdaşlığı Şurası ilə birlikdə təşkil olunur. Belə bir 
format NATO ilə tərəfdaş dövlətlər arasında siyasi dialoqa təkan verməlidir. Zənnimcə, ATƏT-in və Avroatlantika 
Tərəfdaşlığı Şurasının bu sahədə əməkdaşlıq etməsi də çox vacibdir. Bu, ciddi təşəbbüsdür və BMT-nin ümumdünya 
konfransına hazırlığın mərhələlərindən biridir. Avropa Şurasından danışarkən mənə elə gəlir ki, biz hələ də 
hamımızın qarşısında duran məsələlərə daha böyük təsir göstərməyə nail olmaq üçün bütün dövlətlərin poten-
sialından istifadə edə bilərik və etməliyik.  
Cənab Prezident, mən əsas məsələnin həlli barəsində həqiqətən nikbin olmaq istəyirəm. Əsla şübhə etmirəm 
ki, Minsk Konfransının həmsədrləri Sizinlə, iki prezidentlə birlikdə məsələnin həlli yollarını tapacaqlar. Əlbəttə, 
onlar başlıca prinsiplərə əsaslana bilər və əsaslanmalıdırlar. Lakin onlar yalnız ciddi şəkildə müəyyən kompro-
mislərə əsaslana bilərlər. Kompromislərsiz bu vəziyyətdən çıxış yolu olmayacaqdır. Nə kimi kompromislər – 
daha bunu demək, bu barədə mühakimə yürütmək mənlik deyildir. Bunu, həqiqətən, Siz və Minsk qrupunun 
həmsədrləri həll etməlisiniz.  
H e y d ə r  Ə l i y e v: Sağ olun.  
 
 
 
 
15 
 
  
 
 
LÜKSEMBURQUN BÖYÜK HERSOQU  
ƏLAHƏZRƏT ANRĠYƏ   
 
Əlahəzrət! 
Lüksemburq Böyük Hersoqluğunun milli bayramı–böyük hersoqun təvəllüdü günü münasibətilə Sizi və 
dost Lüksemburq xalqını ürəkdən təbrik edirəm.  
Ümidvaram ki, Azərbaycan ilə Lüksemburq arasında təşəkkül tapmaqda olan dostluq və əməkdaşlıq 
münasibətləri xalqlarımızın rifahına yeni-yeni töhfələr verəcəkdir.  
Sizə möhkəm cansağlığı, səadət, işlərinizdə uğurlar, ölkənizə sülh, əmin-amanlıq və tərəqqi arzulayıram.  
 
Hörmətlə,   
 
HEYDƏR ƏLĠYEV 
                                    Azərbaycan Respublikasının Prezidenti 
 
Bakı şəhəri, 21 iyun 2001-ci il 
 
 
 
 
 
 
 
 
 
 
 
16 
 
 
 
 
LÜKSEMBURQ BÖYÜK HERSOQLUĞUNUN  
BAġ NAZĠRĠ ZATĠ-ALĠLƏRĠ  
CƏNAB JAN-KLOD YUNKERƏ 
 
Hörmətli cənab Baş nazir! 
Lüksemburq Böyük Hersoqluğunun milli bayramı – böyük hersoqun təvəllüdü günü münasibətilə Sizi və 
xalqınızı səmimi-qəlbdən təbrik edirəm.  
Əminəm ki, ölkələrimiz arasındakı dostluq münasibətləri xalqlarımızın rifahı naminə daim inkişaf edəcəkdir. 
Sizə möhkəm cansağlığı, səadət, işlərinizdə uğurlar, ölkənizə sülh, əmin-amanlıq və firavanlıq arzulayıram.  
 
Hörmətlə,  
 
                                                               HEYDƏR ƏLĠYEV 
                                 Azərbaycan Respublikasının Prezidenti  
 
Bakı şəhəri, 21 iyun 2001-ci il 
 
 
 
 
 
 
 
 
 
17 
 
 
 
 
SLOVENĠYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB MĠLAN KUÇANA  
 
Hörmətli cənab Prezident! 
Sloveniya Respublikasının milli bayramı – Sloveniyanın Dövlətçiliyi günü münasibətilə Sizi və dost 
Sloveniya xalqını ürəkdən təbrik edirəm. 
Ölkələrimiz arasında təşəkkül tapan dostluq və əməkdaşlıq münasibətlərini  yüksək qiymətləndirirəm. 
Əminəm ki, qarşılıqlı əlaqələrimiz xalqlarımızın rifahı naminə daim genişlənəcəkdir.  
Sizə mökəm cansağlığı, xoşbəxtlik, işlərinizdə uğurlar, ölkənizə sülh, əmin-amanlıq və tərəqqi arzulayıram.  
 
Hörmətlə,   
 
    HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 21 iyun 2001-ci il 
 
 
 
 
 
 
 
 
 
18 
 
 
 
 
MOZAMBĠK RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB JOAKĠM ALBERTU ÇĠSSANOYA 
 
Hörmətli cənab Prezident! 
Mozambik Respublikasının milli bayramı – Müstəqillik günü münasibətilə Sizi və dost Mozambik xalqını 
səmimi- qəlbdən təbrik edirəm. 
Əminəm ki, xalqlarımızın mənafeyinə xidmət edən qarşılıqlı əlaqələrimiz daim genişlənəcək və inkişaf 
edəcəkdir. 
Sizə möhkəm cansağlığı, xoşbəxtlik, işlərinizdə uğurlar, ölkənizə sülh, əmin-amanlıq və firavanlıq 
arzulayıram. 
 
Hörmətlə,  
 
HEYDƏR ƏLĠYEV 
                                      Azərbaycan Respublikasının Prezidenti 
 
Bakı şəhəri, 21 iyun 2001-ci il 
 
 
 
 
 
 
 
 
 
 
 
19 
 
 
 
 
MADAQASKAR RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB DĠDYE RATSĠRAKAYA 
 
Hörmətli cənab Prezident! 
Madaqaskar Respublikasının milli bayramı – Müstəqillik günü münasibətilə Sizi və dost Madaqaskar 
xalqını səmimi- qəlbdən təbrik edirəm. 
Ümidvaram ki, Azərbaycan Respublikası ilə Madaqaskar Respublikası arasında təşəkkül tapmaqda olan 
dostluq və əməkdaşlıq münasibətləri ölkələrimizin və xalqlarımızın rifahına öz töhfəsini verəcəkdir.  
Sizə möhkəm cansağlığı, xoşbəxtlik, işlərinizdə uğurlar, ölkənizə sülh, əmin-amanlıq və tərəqqi 
arzulayıram.  
 
Hörmətlə, 
 
                                                               HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 21 iyun 2001-ci il 
 
 
 
 
 
 
 
 
 
20 
 
 
 
 
CĠBUTĠ RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ĠSMAĠL ÖMƏR CĠLĠYƏ  
 
Hörmətli cənab Prezident! 
Cibuti Respublikasının milli bayramı – Müstəqillik günü münasibətilə Sizi və dost Cibuti xalqını səmimi-
qəlbdən təbrik edirəm. 
Ümidvaram ki, Azərbaycan Respublikası ilə Cibuti Respublikası arasında təşəkkül tapmaqda olan dostluq və 
əməkdaşlıq münasibətlərinin inkişafı bundan sonra da xalqlarımızın rifahına xidmət edəcəkdir. 
Sizə möhkəm cansağlığı, xoşbəxtlik, işlərinizdə uğurlar, ölkənizə sülh, əmin-amanlıq və firavanlıq 
arzulayıram.  
 
Hörmətlə,  
 
                                                               HEYDƏR ƏLĠYEV 
                                  Azərbaycan Respublikasının Prezidenti 
       
Bakı şəhəri, 21 iyun 2001-ci il 
 
 
 
 
 
                                                                                  
 
 
 
21 
 
 
 
 
 «bi-pi» ġĠRKƏTĠNĠN PREZĠDENTĠ  
CON BRAUNUN BAġÇILIQ ETDĠYĠ NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
22 iyun 2001-ci il 
 
H e y d ə r  Ə l i y e v:  Hörmətli Con Braun, mənim köhnə dostum! 
Hörmətli qonaqlar! 
Mən sizin hamınızı Azərbaycanda salamlayıram və bugünkü görüşümüzü çox əhəmiyyətli hesab edirəm. Ona 
görə də Azərbaycana gəldiyinizə görə sizə «Xoş gəlmisiniz!» deyirəm. 
Mən iki gün bundan öncə, Böyük Britaniyanın milli bayramı günü sizin ölkənin səfirliyinin təşkil etdiyi 
mərasimdə çıxış edərkən sizi xatırlayırdım. Bilmirəm, cənab Vudvord sizə çatdırıb, yoxsa yox. O mənada ki, biz ilk 
dəfə Azərbaycanın milli neft strategiyasını həyata keçirmək üçün sizinlə işə başlamışıq və Azərbaycana, onun təbii 
sərvətlərinin istifadə olunmasına gələn və çox gərəkli işlər görən ən böyük şirkət «bi-pi» şirkətidir və onun prezidenti 
cənab Con Braundur. Sizinlə birlikdə ilk müqaviləni imzalayandan bəri yeddi il keçibdir.  
O vaxt bu müqaviləni imzalayanda bizim gözümüzün qabağına böyük bir yol gəlmişdi. Həqiqətən, yol böyük 
və uzundur. Amma birincisi, biz bunun bir hissəsini keçmişik, ikincisi də, artıq keçdiyimiz bu hissə onu göstərir 
ki, gələcəkdə bizim yolumuz daha da uğurlu olacaqdır. Güman edirəm, sizin bu ziyarətiniz zamanı biz bu 
məsələləri müzakirə edəcəyik. Xoş gəlmisiniz. 
C o n  B r a u n:   Cənab Prezident, bizi qəbul etdiyinizə görə təşəkkür edirəm. Çox sağ olun. Sizinlə bir daha 
yenidən görüşmək mənə şəxsən zövq verir. Həmçinin uzun fasilədən sonra Azərbaycana yenidən gəlməyim mənə 
daha böyük zövq verir.  
Mənə elə gəlir ki, bizim indiki görüşümüz işlərimizdə çox həlledici bir andır. Elə bir andır ki, burada, 
Azərbaycanda enerji ehtiyatlarının işlənilməsi ilə bağlı sizin gələcəyə baxışınızın və arzunuzun həyata keçməyə 
başladığı həlledici andır. Mən sizinlə bu haqda, yəni hazırda həyata keçirmək ərəfəsində olduğumuz layihələrlə 
bağlı uzun söhbətləri çox yaxşı xatırlayıram. Sizin bu sahədə göstərdiyiniz ardıcıl əzmkarlığı, gələcəyə olan arzu 
və baxışınızı çox gözəl xatırlayır və bilirəm. Xüsusilə o layihələr haqqında ki, indi biz onları həyata keçirmək 
ərəfəsindəyik, onların yeni mərhələsinə qədəm qoyuruq. Hesab edirəm ki, göstərdiyiniz həmin əzmkarlıq və 
arzunuz bizim indiki layihələrdə öz əksini tapır. Biz bunu birlikdə yenə irəliyə apara biləcəyik.  
Cənab Prezident, mənim şirkətim, «bi-pi» şirkəti Sizin bu əzimkarlığınıza və arzunuza tamamilə şərikdir. Biz 
Sizinlə o işlər barəsində şərikik ki, hazırda onların həyata keçirilməsi üçün aydın təsəvvürümüz var və işlərimiz 
başlayır. Bu işlər əsasən ondan ibarətdir ki, Azərbaycanın neft, qaz ehtiyatlarını hasil edək. Bakıdan Ceyhana 
neft kəməri çəkək və Bakıdan Türkiyəyə qaz kəməri çəkək. Ona görə də Sizinlə Azərbaycandakı işlərimizi, 
hazırda gördüyümüz layihələri, həmçinin biznesimizin hansı mərhələdə, hansı səviyyədə və vəziyyətdə 
olduğunu daha təfərrüatla müzakirə etməyi səbirsizliklə gözləyirəm.  
H e y d ə r    Ə l i y e v:  Çox gözəl. Mən bunu çoxdan gözləyirdim. Bir neçə ay bundan öncə burada 
sizin nümayəndələriniz, Azərbaycan Beynəlxalq Əməliyyat Şirkətinin prezidenti cənab Vudvord və 
«Şahdəniz» üzrə sizin təmsilçiniz böyük bir təqdimat mərasimi keçirdilər. Mənə, bizim hökumət üzvlərinə, eyni 
zamanda bütün ictimaiyyətə görülən işlər və gələcək perspektivlər haqqında yaxşı, ətraflı məlumatlar verdilər. 
Ancaq indi biz sizinlə birlikdə bu məsələni daha da ətraflı müzakirə etmək imkanı əldə etmişik. Birincisi, 
«Azəri», «Çıraq» və «Günəşli» yataqlarında gələcəkdə aparılacaq işlər haqqında, ikincisi, «Şahdəniz» qaz 
yatağı haqqında, üçüncüsü, Bakı–Tbilisi–Ceyhan əsas ixrac kəmərinin tikilməsi barəsində və nəhayət, Bakıdan 
Türkiyəyə qazın ixrac olunması haqqında.  
Biz 1994-cü ildə sizinlə müqaviləni imzalayanda ancaq «Azəri», «Çıraq», «Günəşli» haqqında düşünürdük. Biz 
iki il sonra, 1996-cı ildə «Şahdəniz» yatağına maraq göstərdik. İndi biz qaz ixrac etmək imkanına malik olan 
ölkəyik. O vaxt bu, bir fərziyyə idi. Amma indi reallığa çevrilibdir. Bilirsiniz ki, bu işlərin həyata keçirilməsində 
biz bir çox çətinliklərlə, maneələrlə rastlaşmışıq. Bu gün də rastlaşırıq. Bilirsiniz ki, Bakı–Tbilisi–Ceyhan ixrac 
kəmərinin çəkilməsində bizim bir neçə problemlərimiz oldu. Yəni bizim yox, bizimlə əməkdaşlıq edən digər 
ölkələrin. Biz Gürcüstana bu barədə yardım etmək məqsədi ilə onlara müəyyən güzəştlərə getdik. Ancaq indiki 
Bakı–Tbilisi–Ceyhan boru xəttinin inşasına başlamaq və həyata keçirmək lazımdır. Eyni zamanda qaz kəmərini. 
Bilirsiniz, mənim müşahidələrim nəyi göstərir? Bir şey olmayanda, yaxud da hələ çox uzaqda olan zaman ona 
həvəs göstərənlər çox olur. Amma məsələ reallaşandan sonra, əməli işlərin həyata keçirilməsində hərə əsassız 
çalışır ki, özü üçün daha da çox mənfəət götürsün. Hələ ki, iş başlanmayıb, bizə xahiş edirlər, müraciət edirlər, çox 
22 
 
çalışırlar ki, bu işi edək. Ancaq iş reallaşanda gəlib deyirlər ki, bunu etmək olmaz, gəlin bunu belə edək, onu elə 
edək. Biz bunu Bakı–Ceyhan layihəsində gördük. İndi də qaz kəmərində görürük. Ancaq bunlar bizim üçün elə bir 
problem deyil, biz öz işimizi aparırıq.  
«bi-pi» olaraq indi artıq siz də ötən illərdə əldə etdiyiniz bütün məlumatlardan görürsünüz ki, biz düz yolla 
gedirik. Xatırlayırsınızmı, bir neçə il bundan öncə mübahisələr gedirdi – Bakı–Ceyhan olmalıdır, ya olmalı deyil. 
Hətta sizin adamlar da, hamısı bir yerdə deyirdilər ki, nə üçün Bakı–Ceyhan, gəlin Supsaya gedən boru xəttini 
genişləndirək, ondan sonra baxarıq. Mən hamısını demirəm. Konsorsiuma daxil olan bəzi şirkətləri deyirəm. 
Amma biz mövqeyimizi dəyişmədik. Biz dedik ki, Bakı–Ceyhan olmalıdır. İndi siz də deyirsiniz ki, olmalıdır. 
Bilirəm, başqa ölkələrə izah edirsiniz ki, bu çox real bir şeydir. Ona görə hesab edirəm ki, bizim gələcək 
işlərimizin hamısı uğurlu olacaqdır. Biz bu gün məsələlərin hamısını sizinlə müzakirə edib, ondan sonra işin 
gələcək mərhələsinə başlamalıyıq. 
C o n   B r a u n:  Cənab Prezident, bu fikirlərə görə çox sağ olun. Mən Sizinlə görüşümü çox yaxşı 
xatırlayıram. Təxminən iki il yarım bundan əvvəl biz Sizinlə Davosda keçirilən konfransda görüşmüşdük. O 
vaxt Sizinlə Bakı–Ceyhan məsələsini müzakirə etdik. Yaxşı xatırlayıram ki, Siz o vaxt eyni əzmkarlıq, arzu və 
həvəslə bizə dediniz ki, Bakı–Tbilisi–Ceyhan boru kəməri mütləq baş tutmalıdır. Xatırlayırsınızsa, mən o vaxt 
Sizinlə razılaşmışdım. Amma bu işdə bizim yeganə problemimiz ondan ibarət idi ki, digərləri bu məsələ ilə 
razılaşmırdılar. Görürsünüz ki, onda razılaşmayan adamları razılığa gətirmək üçün xeyli vaxt getdi. Biz çalışdıq 
onlara izah edək ki, bu həm kommersiya baxımından, həm ətraf mühitin qorunması, ətraf mühitə qayğı 
baxımından, həm də marşrutun düzgün seçilməsi baxımından yeganə düzgün yoldur. Mən inanıram, vaxt 
gələcək, indiki anda bu layihəyə qoşulmayanlar heyfsilənəcəklər ki, əvvəldən razılıqlarını bildirməyiblər. 
H e y d ə r   Ə l i y e v:  Doğrudur.  
C o n  B r a u n:  Hətta onlar bunu etməsələr belə, hazırkı anda bizim kifayət qədər gücümüz var. Kifayət qədər 
iştirak edən tərəflər var ki, biz bu işi reallığa çevirək. Mən buna inanıram, bu elə bir imkandır ki, layihəyə qoşulmaq, 
onda iştirak etmək üçün bizim digərlərindən xahiş etməyimizə lüzum yoxdur. Əksinə, hesab edirik ki, onların bu işə 
qoşulması üçün lüzum var. Düşünürəm ki, əgər onlar bu işə qoşulmaq istəyərlərsə, biz bunu alqışlayırıq. Yəni o 
adamlar indi bu layihəyə qoşulmaq istəklərini bildirsələr – əlbəttə, bizim müəyyənləşdirdiyimiz düzgün şərtlər 
əsasında – biz onları alqışlamalıyıq. Hesab edirik ki, onların qoşulması üçün münasib vaxtdır. Mən bu gün səhər 
cənab Vudvordla və cənab Birrellə, yəni «bi-pi»-nin Azərbaycandakı prezidentləri ilə həm Azərbaycanda, həm 
Gürcüstanda, həm də Türkiyədə işlərimizin vəziyyəti ilə yaxından tanış olduq. Səhər eşitdiklərimdən çox məmnunam 
ki, «bi-pi» ilə Azərbaycan Dövlət Neft Şirkəti arasındakı sıx əməkdaşlıq əvvəlki kimi yaxşı olaraq qalmaqdadır.  
Mən inanıram ki, hazırda vəziyyət, bu layihələrə baxış, birlikdə çalışmaq üçün praktiki işlər elə 
vəziyyətdədir ki, iki böyük boru kəməri çəkilişi layihəsinin – həm neft, həm də qaz boru kəmərlərinin 
tikintisinin birləşdirilməsində qarşımıza çıxacaq labüd problemlərin öhdəsindən gələ biləcəyik.  
Hansı ölkə ilə götürsək, bunlar dünyanın ən böyük layihələri ilə müqayisə edilməlidir. İşlərin indiki vəziyyəti 
baxımından belə planlaşdırırıq ki, beş il ərzində biz bu layihələrə təxminən 13 milyard dollar sərmayə 
qoyacağıq. Biz bu layihələrdə böyük sayda işçi qüvvəsindən istifadə edəcəyik. Bunun da çox hissəsi əsasən 
Azərbaycandan olacaqdır. Bu, Azərbaycanda hərtərəfli potensialın, işçi qüvvəsinin, bacarıq və səriştənin 
səfərbər olunması demək olacaqdır. Yəni həm işçilərin təlimatlandırılmasını, onların səriştə və bacarıqlarının 
artırılmasını, həm də layihənin idarə olunmasında bütün qüvvələrin səfərbər edilməsini və istifadəsini nəzərdə 
tuturam.  
Hesab edirəm ki, çətinliklər olsa da, biz bunun hamısının öhdəsindən gələ biləcəyik. Yəni bunlar öhdəsindən 
gəlmək mümkün olan çətinliklərdir. Azərbaycan Dövlət Neft Şirkəti ilə çox yaxşı əməkdaşlığımız davam 
edəcəkdir. İnanıram ki, bu əməkdaşlıq gələcəkdə də olacaqdır. Bu əməkdaşlıq sayəsində, həmçinin Gürcüstanda 
və Türkiyədə birlikdə işləyəcəyimiz podratçı şirkətlər arasındakı əməkdaşlıq nəticəsində biz bu çətinliklərin 
öhdəsindən gələcəyik.  
Onu da deyim ki, mən Azərbaycanda Yanacaq və Energetika Nazirliyinin yaradılmasını alqışlayıram. Hesab 
edirəm ki, bu bizim işlərimizə kömək olacaqdır. Şirkətimizin Azərbaycandakı daxili vəziyyətindən, işlərindən 
danışsam, onu deyə bilərəm ki, mən bundan çox razıyam. Onlarda öz işlərinə inam var və bu onların uğurunun 
əsasıdır.  
Mən bu səfərim çərçivəsində Türkiyədə oldum. Türkiyənin prezidenti cənab Əhməd Necdət Sezər ilə 
görüşdüm. Sonra eyni imkandan istifadə edib Gürcüstana da baş çəkdim, prezident cənab Şevardnadze ilə 
görüşdüm. Mən hamıya öz fikrimizi çox açıq şəkildə çatdırdım. Sanki bu, ictimaiyyətə çatdırılmış fikir oldu. Bu 
da ondan ibarətdir ki, biz işimizin elə bir mərhələsinə gəlib çatmışıq ki, bu, həlledici andır. Həmçinin çox 
mühüm addım atmaq ərəfəsindəyik, çox mühüm bir an yaşayırıq. Yəni böyük miqyaslı neft və qaz layihələrinin, 
həmçinin boru kəmərləri layihələrinin həyata keçirilməsi ərəfəsindəyik. Mən bunu onlara aydın çatdırdım ki, bu, 
işimizin həlledici anıdır. Onlara dedim ki, həm də bu, bayram ediləsi bir andır. Yəni elə bir andır ki, biz bunu 
bayram etməliyik.  
23 
 
H e y d ə r  Ə l i y e v:  Doğrudur. Mən sizin fikirlərinizlə çox razıyam. Biz həmişə sizinlə eyni istiqamətdə 
hərəkət etmişik və eyni istiqamətdə düşünürük.  
Məni məmnun edən odur ki, siz artıq əvvəlki zamanlara nisbətən bu işlərin geniş miqyasda aparılması 
haqqında əməli tədbirlər görürsünüz. Bu mənim üçün çox vacibdir. Çünki iki-üç il bundan öncə əhval-ruhiyyə 
bir az başqa cür idi. Biri razı idi, biri razı deyildi. Amerika şirkətləri deyirdi Bakı–Ceyhan lazım deyil, biz 
deyirdik, lazımdır. Siz də ortada qalmışdınız. Bilmirdiniz nə edəsiniz.  
İndi, elə bu günlərdə də Amerika Birləşmiş Ştatlarında bəzi ermənipərəst konqresmenlər, hansılar ki, Azərbaycana 
qarşı düşmənçilik mövqeyində durublar, prezident Corc Buşa məktub yazıblar ki, Bakı–Ceyhan olmamalıdır, yaxud 
olsa da, gərək Ermənistandan keçsin. Güman edirəm, siz bunu eşitmisiniz. Amma eyni zamanda, gərək ki, bu gün 
«Nyu-York Tayms» qəzetində Bakı–Ceyhana çox böyük dəstək verildiyi bildirilibdir. Görürsünüz, hələ də bizə təzyiq 
etmək istəyirlər, mane olmaq istəyirlər. Amma indi sizdə bu işə böyük inam yaranıbdır və artıq konkret işlərə 
başlamısınız. İndi söylədiniz ki, bu layihələrin həyata keçirilməsinə bir neçə il müddətində 13 milyard dollar sərmayə 
qoyacaqsınız, artıq bu hamının dilini kəsir.  
C o n   B r a u n:  Cənab Prezident, Sizinlə tamamilə razıyam. Düz buyurursunuz. Məlumat vermək istəyirəm ki, 
keçən cümə günü mən vitse-prezident Çeyni ilə görüşmüşəm və onunla Bakı–Tbilisi–Ceyhan boru kəməri haqqında 
söhbət etmişəm. Mənim zənnimcə, o tərəfdən həm bu layihəyə, həm də Azərbaycan qazını Türkiyəyə çatdıracaq qaz 
boru kəməri layihəsinə böyük dəstək var. İstər Türkiyə prezidenti ilə, istərsə də Türkiyədə digər tərəflərlə olan 
danışıqlarımdan, müzakirələrimdən belə başa düşdüm ki, Türkiyə tərəfdən də bu layihələrə böyük dəstək var. Türkiyə 
tərəfindən hiss etdiyim dəstək təkcə neft boru kəməri üçün deyil, həm də qaz boru kəməri üçündür. Söhbətlərdən belə 
başa düşdüm, onların məqsədləri var ki, gələcəkdə Azərbaycandan alınacaq qaz Türkiyədən keçərək Avropaya 
çatdırılsın. Qaz kəməri haqqında danışıqlar Gürcüstanda hələ davam etsə də, başa düşdüm ki, Gürcüstan da bu boru 
kəmərini özü üçün çox mühüm hesab edir. 
Cənab Prezident, həmişə bir şeyə də inanmışam və inanıram ki, ticarət əlaqələri digər bütün əlaqələri dəyişə 
bilər, onlara təsir edə bilər.  
Ona görə ümidvaram ki, bu imkandan istifadə edərək, Siz, cənab Prezident, həm öz vəzifənizdən, həm də öz 
nüfuzunuzdan istifadə edərək, bu regionda lazım olan, çox mühüm olan sabitliyin yaradılmasında öz sözünüzü 
deyəcəksiniz, bunu yaradacaqsınız. Regional sabitlik sərmayə qoymaq istəyən hər bir insanın beyninə həkk 
olunmuş bir şeydir. Əgər bu, əldə edilərsə, inanıram ki, indiki sərmayələr uğurlu olacaqdır.  
Bundan başqa, bu elə geniş imkanlar açacaq ki, bəlkə heç bizim düşünmədiyimiz yeni sərmayələri regiona, o 
cümlədən Azərbaycana cəlb edəcəkdir.  
H e y d ə r  Ə l i y e v:  Elədir. 
Amerikanın prezidenti cənab Corc Buş prezidentlik fəaliyyətinə başlayan kimi mənə ətraflı bir məktub 
yazmışdı. Ondan sonra bu ayın əvvəlində Bakıda neft-qaz sərgisinin keçirilməsi münasibətilə də mənə məktub 
yazmışdı.  
O bu məktublarda çox açıq-aydın bildirir ki, Amerika Birləşmiş Ştatlarının hökuməti Azərbaycana böyük 
əhəmiyyət verir, Azərbaycanın Xəzər dənizindəki neft və qaz yataqlarının işlənilməsini dəstəkləyir. O, hər iki 
məktubda Bakı–Tbilisi–Ceyhan əsas ixrac boru kəməri və Azərbaycan qazının Türkiyəyə verilməsi məsələlərini 
xüsusi deyir və dəstəkləyir. Yəni bu barədə Amerika Birləşmiş Ştatlarının hökuməti ilə bizim aramızda heç bir 
fikir ayrılığı yoxdur. Ancaq siz bilirsiniz ki, maneçilik göstərənlər də var. Mən bunu ona görə demirəm ki, 
maneçilik göstərənlər bir şeyə nail ola bilərlər. Yox, heç bir şeyə nail ola bilməzlər. Ancaq görürsünüz, çalı-
şırlar. Amma bizim narahatçılığımız yoxdur və heç kəs də bizə mane ola bilməz. Ancaq indi kənarda bir az 
hürənlər var.    
24 
 
  
 
 
AZƏRBAYCAN BEYNƏLXALQ ƏMƏLĠYYAT ġĠRKƏTĠ (ABƏġ) VƏ «bi-pi» ġĠRKƏTĠNĠN 
BAKIDAKI OFĠSĠNDƏ ƏN MÜASĠR TEXNOLOGĠYA ĠLƏ TƏCHĠZ EDĠLMĠġ ÜÇÖLÇÜLÜ 
VĠZUALĠZASĠYA MÜHĠTĠ ZALININ AÇILIġ MƏRASĠMĠ 
 
22 iyun 2001-ci il 
 
C o n   B r a u n  («bi-pi» şirkətinin prezidenti): Cənab Prezident,   
   Xanımlar və cənablar!  
   Cənab Prezident, mən bu gün Sizi ikinci dəfə görməyimdən çox məmnunam. Bir daha deyirəm ki, «bi-pi»-
nin Bakıdakı ofisinə xoş gəlmisiniz.   
Biz bir-iki dəqiqədən sonra sizə çox yüksək, tam müasir texnologiyadan ibarət bir  obyekti göstərəcəyik.   
Cənab Prezident, bu, «bi-pi»-nin bütün dünyada işlətdiyi bir neçə çox nadir texnologiyalardandır. Belə 
texnologiyalar dünyada olduqca azdır. Belə bir mühüm obyektin indi məhz bizim Bakı ofisində də açılması 
Azərbaycana çox böyük əhəmiyyət verməyimizin bariz nümunəsidir.   
Cənab Prezident, biz içəri keçməmişdən əvvəl, icazə verin, Sizdən xahiş edim ki, qırmızı lenti kəsərək, 
obyekti özünüz şəxsən açasınız.   
                            * * * 
  Azərbaycan prezidenti Heydər Əliyev lenti kəsdi.   
 Dövlətimizin başçısı, «bi-pi» şirkətinin rəhbəri, mərasimdə iştirak edən rəsmi şəxslər və qonaqlar zala daxil 
oldular.   
«Azəri», «Çıraq», «Günəşli» yataqlarının ikinci fazasının işlənilməsi qrupunun rəhbəri Bəhram Hüseynov 
genişformatlı ekranda nümayiş etdirilən slaydlar əsasında həmin yataqların geoloji quruluşu, gələcəkdə 
«Azəri» yatağında quraşdırılacaq birinci platformanın bəzi detalları haqqında, eyni zamanda Səngəçal 
terminalında görüləcək işlərdə, gələcəkdə Bakı–Tbilisi–Ceyhan kəmərinin çəkilişinə hazırlıq işlərində bu 
sistemdən istifadə olunacağı barədə qısa məlumat verdi.   
Mərasim iştirakçılarına «Azəri», «Çıraq», «Günəşli» yataqlarında aparılmış üçölçülü seysmik işlərin, 
dənizin dibinin quruluşu, məhsuldar layların təsviri göstərildi. Bildirildi ki, bu yataqların yerləşdiyi ərazidə 
dənizin dibinin quruluşu çox mürəkkəbdir. «Çıraq» yatağında palçıq vulkanları vardır.   
Ekranda bir nömrəli platformanın quraşdırılacağı sahə nümayiş etdirildi. Bildirildi ki, onun yeri təhlükəli 
zonalardan uzaqda, dənizin dibinin nisbətən hamar hissəsindədir.   
«Azəri», «Çıraq», «Günəşli» yataqlarının ikinci fazasının işlənilməsi qrupunun rəhbəri dedi ki, «Çıraq» 
yatağında quyuların qazılması planının hazırlanmasında yeni texnologiyadan istifadə edilir. Beləliklə də, 
quyunun layihələşdirilməsi üçün ayrılan vaxt azalır.  Mütəxəssislər – geoloqlar, geofiziklər gələcəkdə 
planlaşdırma işlərini təkmilləşdirəcəklər. Bu da vaxta qənaət etməyə, qazmanı sürətləndirməyə imkan 
verəcəkdir.   
Qrupun rəhbəri «Azəri» yatağında quraşdırılacaq bir nömrəli platformanın hazırlanması və dənizdə özüllər 
üzərində quraşdırılması barədə məlumat verdi.  Platformanın çəkisi 14 min ton olacaq, o, vahid qurğu kimi 
kənarda hazırlanacaq və bütöv halda gətirilərək birdəfəyə özüllər üzərinə qoyulacaqdır. Bu üsul dənizdə 
aparılacaq işlərin həcmini xeyli azaltmağa imkan verəcəkdir.  
    Başqa bir təsvirdə isə bir nömrəli platformanın dəqiq planı, platformanın yaxınlığında quraşdırılacaq 
mərkəzi kompressor və suvurma stansiyaları olan platforma göstərildi. «Azəri» yatağında ilkin neft əldə 
edildikdən 13 ay sonra ikinci platforma quraşdırılacaqdır.  
Ekranda həmçinin 200 nəfərlik yaşayış binası, yaşayış blokunun, platforma üzərində xilasetmə qayıqlarının 
təsvirləri göstərildi. Platforma dənizdə qurulduğuna və sahəsi çox kiçik olduğuna görə, qazma qurğuları və neft 
çənləri iki mərtəbədə yerləşdirilir. Platformanın üzərində hər biri 20 min meqavat gücündə generatorlar 
yerləşdiriləcək və onlar bütün prosesləri elektrik enerjisi ilə təmin edəcəkdir. Burada gələcəkdə «Günəşli» 
yatağında lay təzyiqini təmin etmək üçün suvurma nasosları və qaz kompressorları da quraşdırılacaqdır.   
Q r u p u n   r ə h b ə r i: Səngəçal terminalı haqqında məlumat verərək bildirim ki, orada ilkin neft üçün çənlər və 
təmizləmə sahəsi yerləşəcəkdir. «Şahdəniz» yatağından hasil olunacaq təbii qazın saxlanması və nəqli üçün qurğular da 
nəzərdə tutulmuşdur. Terminalda əsas neftin kəmərə vurulmasını təmin edəcək nasos stansiyası quraşdırılacaq və 
gələcəkdə əsas neft kəməri bu dəhlizdən keçəcəkdir.   
H e y d ə r   Ə l i y e v: Bakı–Tbilisi–Ceyhan neft kəməri?  
B ə h r a m   H ü s e y n o v: Bəli.  Burada iki çən quraşdırılacaq və onlar da birinci fazanın neftini qəbul 
edə biləcəkdir. Həmin neft təmizlənəcək Bakı–Tbilisi–Ceyhan kəmərinə vurulacaqdır.   
Terminalda mərkəzi nəzarət binası tikiləcək və bütün terminalın işi buradan tənzimlənəcəkdir.   
25 
 
Qrupun rəhbəri mərasim iştirakçılarını Bakı–Tbilisi–Ceyhan kəmərinin keçəcəyi ərazilərin topoqrafik 
görünüşü ilə də tanış etdi. Bildirildi ki, kəmərin marşrutu müəyyən edilərkən, kosmik peyklərdən çəkilmiş 
şəkillərdən istifadə olunmuşdur.   
Bakı–Tbilisi–Ceyhan əsas boru kəmərinin Gürcüstan sahəsi ilə bağlı bildirildi ki, onun müəyyən hissəsi 
relyefi mürəkkəb olan ərazidən keçəcəkdir. Yeni texnologiyadan istifadə edilərək, bu ərazidə marşrutun bir neçə  
variantı nəzərdən keçirilmiş,  nəticədə təklif olunmuş marşrut qəbul edilmişdir.  
Qeyd olundu ki, yeni texnologiyanın tətbiqi Bakı–Tbilisi–Ceyhan kəmərinin çəkilişi ilə məşğul olan 
mütəxəssislərə, ayrı-ayrı qruplara görüləcək işləri sürətləndirməkdə kömək edəcəkdir.   
H e y d ə r   Ə l i y e v: Burada «Şahdəniz» yatağı göstərilməyibdir?  
B ə h r a m   H ü s e y n o v: Xeyr.  
H e y d ə r   Ə l i y e v: Çox yaxşı düzəltmisiniz. Bütün bunlar yaxşı təsəvvür yaradır.   
D e v i d   V u d v o r d: Bilirsiniz ki, bu texnologiya cavabları vermir, lakin cavabları tapmaqda bizə çox 
kömək edir. Yeni texnologiyanın üstünlüyü ondadır ki,  ayrı-ayrı sahələrdə çalışan işçi qrupları bir yerə 
toplaşanda, bir adam nəyi izah etmək istəyirsə, həmin təsviri buraya köçürür və nə demək istədiyini əyani  
göstərə bilir. Beləliklə, qərarı daha asan qəbul etmək mümkün olur. Amma bütün bunlar çoxlu kompüterlər və 
sair tələb edir.   
H e y d ə r   Ə l i y e v: Elədir. Bu da yüksək texnologiya deməkdir. Amma siz o platformanı bizim özüllər 
üzərində quraşdıracaqsınız?  
N a t i q   Ə l i y e v (ARDNŞ-in prezidenti): Platformanın aşağı hissəsi bizim zavodda – Bakı dərin dəniz özülləri zavodunda 
hazırlanacaqdır. Onlar bu özülləri hissə-hissə gətirib dənizdə özləri yığacaqlar.   
H e y d ə r   Ə l i y e v: Görün mən sizin işləriniz üçün nə cür şərait yaratmışam. Mən həmin o zavodun, 
dərin dəniz özülləri zavodunun sovet hakimiyyəti dövründə, burada rəhbərlik etdiyim zaman çox çətinliklə, 400 
milyon dollara burada tikilməsinə nail oldum. Əlbəttə ki, onda biz müstəqil deyildik, pulumuz yox idi, amma 
sovet hökumətinin pulu ilə tikdik. Doğrudur, bundan sonra onu biz istədiyimiz səviyyədə inkişaf etdirə 
bilmədik. Mən uzun müddət Moskvada yaşayandan sonra, buraya gələndə ora getdim ki, görüm tikdirdiyim 
müəssisə nə vəziyyətdədir. Çünki əvvəllər dənizin kənarında heç bir şey yox idi. Tamam boş yer idi. İndi orada 
bir şəhər yaranıbdır. O da indi sizə və bizə yararlı oldu. Bu məsələlərə mən hələ 25 il bundan öncə başlamışam. 
Bunlar olmasaydı, siz burada bu səviyyədə işləyə bilməzdiniz.  
Elə götürün o «Çıraq» platformasını. Platforma var idi, siz onu bərpa etdiniz. Yaxud da ki, «Dədə Qorqud», 
«İstiqlal», «Qurtuluş» qazma qurğuları... O zavoddakı hamısı Sovet İttifaqı vaxtında bizim aldığımız texnikadır. 
«Şelf-1»,  «Şelf-2» üzən qazma qurğuları. O işləri biz burada görmüşük. Bizdə 7 «Şelf» vardı.  Biz o vaxt 
bunların əsasını qoymuşuq.  
C o n   B r a u n: Cənab Prezident, elə bu gün günorta sizinlə görüşəndə də mən Sizə dedim ki, bunların 
hamısı əzmkarlıq və gələcəyi qabaqcadan görmək qabiliyyəti tələb edir. Bu sahədə də Siz yeganəsiniz.      
 H e y d ə r   Ə l i y e v: Mən bunları ona görə demirəm ki, siz məni tərifləyəsiniz. Sadəcə, mən bunun 
tarixini sizə bildirmək istəyirəm ki, o vaxt da biz bu işlərlə məşğul olmuşuq. Amma indi sizinlə birlikdə, təbiidir 
ki, tamam başqa səviyyədə işlər görürük. O vaxt bunların hamısı sovet hökumətinin idi. Biz burada işləyirdik, 
neft çıxardırdıq. Həmin dərin dəniz özülləri zavodunu tikdik. Doğrudur, 400 milyon dolları sovet hökuməti 
verdi. Amma biz də sovet hökumətinə neft verirdik. Ona görə də o vaxt kim-kimə borclu idi, məlum deyildi.  
C o n   B r a u n: Cənab Prezident, bu çox böyük, nəhəng bir bazadır. Biz bu gün günorta Sizinlə müzakirə 
etdiyimiz işləri həmin baza əsasında irəli aparacağıq. Düzdür, gələcəkdə  görüləsi işlər daha çox olacaqdır. 
Amma, hər halda, əsası budur. Bu nəhəng əsasda biz işimizi quracağıq.  
H e y d ə r   Ə l i y e v: Bəli, bəli...   
C o n   B r a u n: Cənab Prezident, bizim fəxri qonaqlar üçün kitabımız var, Sizdən xahiş edərdim ürək sözlərinizi 
yazasınız ki, Azərbaycan üçün, bizim üçün böyük əhəmiyyəti olan bu hadisəni tarixə salaq.   
 H e y d ə r   Ə l i y e v: Bu hadisəni, yoxsa?   
 C o n   B r a u n: Bugünkü açılışı. 
 
    * * *     
ABƏŞ – «bi-pi»nin fəxri qonaqlar kitabına  
yazdığı  ürək sözləri: 
  
«Bu gün mən böyük məmnuniyyət hissi ilə yenidən Azərbaycan Beynəlxalq Əməliyyat Şirkətinin – «bi-pi» 
şirkətinin ofisini ziyarət etdim. Ötən illər ərzində ABƏŞ – «bi-pi» Azərbaycanda, Xəzərin Azərbaycan sek-
torunda böyük işlər görmüşdür. Bu gün hörmətli cənab Con Braunla apardığımız söhbətlərdə biz artıq 
perspektivlər haqqında müzakirələr apardıq. Perspektivlər çox gözəldir, ümidvericidir. Burada yüksək texno-
logiya əsasında qurulmuş «vizualizasiya» vasitəsi ilə gələcək işlər haqqında verilən məlumatlar çox sevindiri-
26 
 
cidir. Azərbaycanın neft və qaz yataqlarının işlənməsində «bi-pi» şirkəti liderlik edir. Ümidvaram ki, gələcəkdə 
də liderliyi əlindən verməyəcək. Uğurlar arzulayıram.  
                                                                HEYDƏR ƏLİYEV  
                       Azərbaycan Respublikasının Prezidenti     
   22/V1–2001».  
         * * *                            
 Fəxri qonaqlar kitabına «bi-pi» şirkətinin prezidenti cənab Con Braun da ürək sözlərini yazdı:  
«Bakıya bu böyük səfərim belə həlledici anda baş verir. Bu elə andır ki, «Azəri», «Çıraq», «Günəşli» 
yataqlarının tam işlənməsi və «Şahdəniz» qaz yatağının işlənməsi reallığa çevrilir. Bu, başlanğıcın uğurlu 
davamıdır. Şəxsi hörmət və minnətdarlıqla,  
                       ser Con Braun». 
27 
 
  
 
 
«BAKI POLAD ĠSTEHSALI» ġĠRKƏTĠ TƏRƏFĠNDƏN YARADILMIġ BAKI POLADTÖKMƏ 
ZAVODUNUN AÇILIġ MƏRASĠMĠNDƏ NĠTQ 
 
23 iyun 2001-ci il 
     
   Hörmətli xanımlar və cənablar!  
   Hörmətli fəhlələr, mütəxəssislər, yeni yaranmış poladtökmə zavodunun kollektivi!  
 Mən yeni yaranmış poladtökmə zavodunun açılışı münasibətilə sizi ürəkdən təbrik edirəm. Bu hadisəni 
Azərbaycanın sosial-iqtisadi həyatında mühüm bir hadisə kimi  qiymətləndirirəm və sizə yeni poladtökmə 
zavodunun gələcək işlərində uğurlar arzulayıram.   
Bizim bugünkü toplaşmağımızın və bu zavod ilə tanış olmağımızın, eyni zamanda, zavodun açılışı 
münasibətilə burada mitinq keçirməyimizin tam əsası var. Çünki Azərbaycanda xarici investisiyanın istifadə 
edilməsi sahəsində neft və qaz sənayesindən sonra, Amerika Birləşmiş Ştatlarının zəngin ailələrindən biri olan 
Pritsker ailəsinin kapitalı ilə Azərbaycanda son yeddi ildə tikilmiş bir çox vacib xidmət obyektləri ilə yanaşı, 
indi artıq böyük bir istehsal müəssisəsi yaranıbdır. Burada verilən məlumatlardan siz bildiniz ki, bu istehsal 
müəssisəsinin yaranmasına böyük miqdarda vəsait qoyulubdur, Azərbaycana investisiya gəlibdir. Bu mürəkkəb, 
çətin işi həyata keçirmək üçün və bu gün artıq poladtökmə  istehsalını bizə və bütün Azərbaycana nümayiş 
etdirmək üçün müxtəlif dünya şirkətlərinin imkanlarından səmərəli istifadə olunubdur. Azərbaycanda özəl 
sektor sahəsində xarici sərmayə ilə belə  bir metallurgiya zavodunun yaranması Azərbaycan dövlətinin iqtisadi 
sahədə apardığı ardıcıl siyasətin bariz nümunəsidir. Biz artıq bir neçə belə xarici investorların vasitəsilə 
yaranmış istehsal müəssisələrinin açılışını keçirmişik və bu proses davam edir. Beləliklə, Azərbaycan dövlətinin 
iqtisadi  islahatları, o cümlədən özəlləşdirmə proqramını həyata keçirməsi sayəsində özəl sektorun yaranması, 
inkişaf etməsi üçün mümkün olan şərtlərin yaranması nəticəsində və özəl sektorun inkişafına dövlətin qayğısı və 
himayəsi nəticəsində belə bir zavodun tikilib başa çatdırılması və artıq bu gün məhsul buraxması mümkün 
olubdur. Demək, bizim iqtisadi islahatlarımız nəinki həyata keçirilir, həm də onlar öz müsbət nəticələrini  verir. 
Demək, bizim apardığımız iqtisadi siyasət nəticəsində Azərbaycanda təkcə neft və qaz sektoruna yox, iqtisadiy-
yatın bir çox başqa sektorlarına böyük miqyasda xarici investisiyanın gəlməsi təmin olunur. Bunlar çox 
əlamətdar hadisələrdir. Ona görə də bu hamımızda, şəxsən məndə böyük qürur hissi doğurur və bütün 
vətəndaşlarımıza sübut edir, bu işlərə inanmayanlara, yaxud da bizim gördüyümüz işlərə kölgə salmaq 
istəyənlərə sübut edir ki, Azərbaycan dövlətinin iqtisadi siyasəti düz yoldadır  və Azərbaycanın hakimiyyət 
orqanları bu siyasəti düzgün  istiqamətdə həyata keçirir.       
Amerika Birləşmiş Ştatlarının Pritsker ailəsinin Azərbaycana gətirdiyi investisiya çoxdur, böyük bir 
kompleksin yaradılması – əvvəlcə keçmişdə tikilmiş «Naxçıvan» mehmanxanasının təmir edilməsi və 
modernləşdirilməsindən başlayaraq, şəhərimizin gözəl bir guşəsində böyük mehmanxana kompleksinin 
tikilməsi, əyləncə mərkəzləri və insanların tələbatını ödəmək üçün yaradılmış başqa sahələr hamının gözü qaba-
ğındadır.   
Mən bu gün düşünürəm, əgər cənab Paolo Pərviz Amerika Birləşmiş Ştatlarının böyük şirkətinin 
nümayəndəsi olaraq, bu işləri burada başlamasaydı, indi bizim «Hyatt-Recensi–Naxçıvan», «Hyatt Park» və 
digər binaların  heç biri olmazdı. Əgər onlar olmasaydı, Azərbaycana xarici ölkələrdən, xüsusən Qərb 
ölkələrindən yüksək servis xidmətlərindən istifadə edən insanlar gəlməzdilər, yaxud gəlsələr də, belə səmərəli 
fəaliyyət göstərə bilməzdilər. Ona görə də mən Amerika şirkətinin, onun nümayəndəsi Paolo Pərvizin burada    
gördüyü işləri müsbət qiymətləndirirəm və mehmanxana, restoran, əyləncə obyektlərindən sonra sənayenin ən 
ağır sahələrindən biri olan metallurgiya sahəsinə keçməsi onu göstərir ki, onlar burada gördükləri işlərin 
bəhrəsini hiss ediblər. Azərbaycanda  iş görməyin imkanlarını hiss ediblər. Ona görə də belə bir nəhəng 
poladtökmə zavodunu işə salmağa başlayıblar və  müvəffəqiyyətlə sona çatdırıblar. Elə, bax, bu dediyim sözlər 
onu sübut edir:  birinci tərəfdən, Azərbaycanın müasir iqtisadi siyasəti, bazar iqtisadiyyatı, xarici investisiyanın 
cəlb olunması, sahibkarlığa, azad biznesə imkan yaradılması, ikinci tərəfdən də, Azərbaycana inanıb buraya 
gəlmək, investisiya qoymaq, iş görüb mənfəət götürmək bizim apardığımız siyasətin nəticəsidir.  
Pritskerlər ailəsi Amerikanın zəngin ailələrindən biridir. Demək olar ki, dünyanın bütün ölkələrində onların 
otelləri və başqa mülkləri var. Ola bilərdi ki, Azərbaycan kimi kiçik bir ölkədə onlar öz böyük işlərini gətirib 
tətbiq etməyəydilər. Ancaq onlar da bildilər ki, Azərbaycana getmək, Azərbaycana vəsait, sərmayə qoymaq 
lazımdır. Çox yaxşı ki, onlar Paolo Pərviz kimi bir adamı seçiblər, təmsilçi ediblər. O da böyük təcrübəyə malik 
olaraq, burada həm işləri yaxşı qurub, həm onların etimadını doğruldub, həm də burada artıq böyük bir hörmətli 
xarici biznesmen kimi məşhurlaşıbdır.   
28 
 
Mən bugünkü poladtökmə zavoduna baxarkən yenə də keçmiş yadıma düşdü. Biz 1970-ci illərdə 
Azərbaycanda sənayenin bütün sahələrini, o cümlədən ağır sənayeni, onların müxtəlif  hissələrini güclü inkişaf 
etdirmək yolundaydıq və çox işlər görmüşdük. İndiki bu kompleks böyük «Azərelektroterm» zavodunun bir 
hissəsidir. Nəinki hamısı mənim xatirimdədir, mənim iradəmin, himayəmin və bu işlərə olan diqqətimin 
nəticəsində Azərbaycanda böyük elektroterm zavodu yarandı. O çox uğurla işləyirdi və keçmiş SSRİ məkanında 
özünəməxsus yer tuturdu. Onun uğurla işləməsi və bizim o istehsala güclü diqqət verməyimiz SSRİ 
hökumətinin, xüsusən SSRİ Elektrotexnika Nazirliyinin Azərbaycana daha da çox vəsait qoymasına və burada 
bu sənayenin inkişaf etdirilməsinə əsas yaratdı.    
Xatirimdədir, onda biz bu məsələləri həm Moskvada Nazirlər Sovetində, Elektrotexnika Nazirliyində, həm 
də elektrotexnika naziri Antonov Azərbaycana tez-tez gəldiyi vaxtlarda müzakirə edirdik və burada nəhəng bir 
zavod, yeni zavod yaratmaq qərarına gəldik. Məqsədimiz nə idi? Bilirsiniz ki, o vaxt Sovetlər İttifaqında 
metallurgiya çox böyük yer tuturdu. Metal əritmək, metal tökmək və qara metal məmulatı istehsal etmək çox 
çətin bir prosesdir. Bu sahədə SSRİ-də əsasən domna sobaları və marten sobalarından istifadə olunurdu. Ancaq 
70-ci illərdə elektrik sobalarının icad olunması və onların metal tökmək üçün, metal əritmək üçün daha da 
səmərəli olması müəyyən edilmişdir. Ona görə də biz bu zavodun əsasını qoyarkən, bütün SSRİ-nin tələbatının 
böyük bir hissəsini təmin etmək üçün elektrik sobaları – indi biz orada gördük, bax, onları yaratmaq istəyirdik.  
Ona görə də burada belə böyük korpuslar tikildi, işə başlandı. Ancaq bildiyiniz səbəblərdən, bu işlər sonra 
dayandı və təəssüflər olsun ki, 1990-cı illərdən başlayaraq Azərbaycanda sənaye istehsalı tənəzzülə uğradı. Həm 
elektrotexnika zavodunun əsas korpusu get-gedə işini zəiflətdi və demək olar ki, indi o qədər də işləyə bilmir, 
yəni əsas profil üzrə işləyə bilmir, həm də bu da belə yarımçıq qaldı.   
O vaxtlar biz başqa sistemdə – SSRİ sistemində idik. Ancaq SSRİ-də də ağır sənayenin inkişafı çox mühüm 
yer tuturdu. Əgər ağır sənaye, metallurgiya sənayesi SSRİ-də inkişaf etməsəydi, o, dünyada fövqəldövlətlərdən 
birinə çevrilə bilməzdi.   
Ancaq iş bundadır ki, o vaxtlar belə müəssisələr, zavodlar, adətən, Rusiyanın ərazisində yaradılırdı. Mən isə 
Azərbaycana  rəhbərlik edən zaman bunların hamısını təhlil edəndə gördüm ki, yox, bunlar Azərbaycanda da 
yaranmalıdır. Nə üçün biz ancaq pambıq istehsalı, üzüm istehsalı, yaxud yüngül sənaye məhsulları istehsalı ilə 
məşğul olmalıyıq? Nə üçün bizim sənayemiz ancaq  neft sahəsində olmalıdır? Bizdə boru-prokat zavodu 
yaradılmışdı. Amma o, az idi. Ona görə də biz o vaxt bu işləri başladıq. Yarımçıq qaldı, başa çatmadı. Ancaq 
indi bu korpuslar, bu binalar müstəqil Azərbaycan üçün gərəkli oldu və gərəklidir. Əgər xarici investorlar indi 
bizim başqa belə iri ağır sənaye müəssisələrimizə də maraq göstərsələr və bu şirkət kimi, gəlib burada sərmayə 
qoysalar və müasir texnologiyanı buraya gətirsələr, Azərbaycanın imkanları hələ çoxdur.  
Mən bu gün baxış zamanı maraqlanırdım ki, vaxtilə bu elektrik sobalarını yaradıb boru-prokat zavodundakı 
dörd marten sobasını elektrik sobaları ilə dəyişdirmək lazım idi. Onlar o vaxt artıq köhnəlmişdi, indi tamam 
köhnəlib və təəssüflər olsun ki, bizim o zavod –  vaxtilə on minə qədər insan işləyən zavod indi çox ağır vəziy-
yətdədir. Biz onu bu vəziyyətdən özəlləşdirmə vasitəsilə, xarici investisiyanın buraya gətirilməsi vasitəsilə 
çıxarmaq istəyirik. Güman edirəm ki, bunu edəcəyik. Ona görə də mən indi maraqlandım.   
Bizim Baş nazir mənə məlumat verdi ki, əgər indi buradakı elektrik sobasının yanında bir dənə də elektrik 
sobası tikilsə – Paolo Pərviz mənə dedi ki, tikiləcəkdir – onda Sumqayıt boru-prokat zavodunun tələbatı 
ödənəcəkdir. Bəlkə də oradakı marten sobalarına heç ehtiyac olmayacaqdır. Görürsünüz, yaxşı bir iş başqa bir 
sahənin də işinin canlanmasına, inkişaf etməsinə əsas yaradır və kömək edir. Hesab edirəm, biz bunu etməliyik. 
Sən ikinci sobanı burada tikməlisən. Boru-prokat zavodunu da özəlləşdirmək üçün – bizim İqtisadi İnkişaf 
naziri indi bu işlə məşğul olur – birlikdə fikirləşməlisiniz ki, bunu nə cür təmin edək və onun işə salınmasını 
necə təmin edək. SSRİ dağılandan sonra, bilirsiniz, tələbat bir az azaldı.  Artıq indi hiss olunur ki, həmin 
borulara ehtiyac var. Dünyanın çox yerlərində ehtiyac var.   
Əgər poladtökmə zavodu ilk məhsulunu İsveçrənin böyük şirkətinə göndərirsə, ixrac edirsə, bu, Azərbaycan 
üçün nə qədər əhəmiyyətli bir haldır. Eləcə də həmin borular. Təbiidir ki, burada ikinci soba  yaransa, metalın 
da keyfiyyəti yaxşı olacaq və boruların da keyfiyyəti yaxşı olacaqdır. Bunların hamısını etmək lazımdır.   
Bizim iqtisadiyyat ağır yollardan keçərək irəliləyir. Bəzilərinə, yəni bu işi bilməyən adamlara, yaxud da ki, 
nə  bilim, hansısa şəxsi məqsəd güdən adamlara, ya Azərbaycanı  dağıtmaq istəyən adamlara elə gəlirdi ki, hər 
şeyi dağıtmaq lazımdır, hər şeyi tezliklə özəlləşdirmək lazımdır, ondan sonra Azərbaycanın iqtisadiyyatı inkişaf 
edə bilər. Onlar naşı adamlardır. Nəinki naşı adamlardır, ağılsız adamlardır. Məsələn, görürsünüz, xarici 
investorun gəlib burada bu işə başlaması və iki il müddətində bu zavodun yaranması üçün   buna inam lazım idi. 
Azərbaycanda bu işi görməyin səmərəsini nümayiş etdirmək, bildirmək lazım idi. Yoxsa, hər şeyi dağıt, hər şeyi 
özəlləşdir. Orada da yanıüstə qalacaqdı, burada da yanıüstə qalacaqdı. Bizim özəlləşdirmə proqramının ikinci 
mərhələsi həyata keçirilir və ardıcıl surətdə həyata keçiriləcəkdir. Ancaq özəlləşdirmənin əsas məqsədi istehsalı 
artırmaq, iqtisadiyyatı inkişaf etdirməkdir. Əgər bu məqsədə nail ola bilmiriksə, demək, bu özəlləşdirmənin heç 
bir əhəmiyyəti olmayacaq, olan şeylər də dağılacaqdır. Necə ki, bizim bəzi müəssisələri də dağıdıblar.   
29 
 
Beləliklə, mən çox məmnunam ki, biz bu gün burada zavodun işi ilə tanış olduq. Ümidvaram ki, Paolo 
Pərvizin zavodun gələcək proqramı haqqında verdiyi vədlər yerinə yetiriləcək, zavod genişlənəcək, tam güclü 
səviyyəsinə gəlib çatacaqdır və Azərbaycan iqtisadiyyatının inkişafına öz faydasını verəcəkdir. Buraya 40 
milyon dollardan artıq sərmayə qoyulubdur.  Mən iki gün bundan qabaq Paolo Pərvizi qəbul etdim. O dedi ki, 
ildə 15 milyon dollar vergi veriləcəkdir. Elədirmi?   
P a o l o    P ə r v i z: Bəli, elədir.   
H e y d ə r    Ə l i y e v: Sən bunu mənə demisən, burada da de.  
P a o l o   P ə r v i z: Bəli, demişəm.  
H e y d ə r   Ə l i y e v: İndi sizdə 700 adam işləyir?   
P a o l o   P ə r v i z: İndi burada 700 adam işləyir.    
H e y d ə r    Ə l i y e v:  700 adam işləyir. Sən mənə dedin ki, burada 1500 adam işləyəcəkdir. Elədir?   
P a o l o   P ə r v i z: Bəli, işləyəcək.  
H e y d ə r   Ə l i y e v: Mənə dedilər ki, işləyənlərin maaşı 200–300–400 dollar səviyyəsindədir.   
P a o l o   P ə r v i z: Cənab Prezident, 400 dollara qədərdir.   
H e y d ə r   Ə l i y e v: 400 dollara qədər alacaqlar. Demək, məsələnin ikinci tərəfi. Biz bir tərəfdən daxili 
istehsal yaradırıq, o biri tərəfdən də Azərbaycanın bu məhsullara olan tələbatını ödəyirik və yeni iş yerləri 
açırıq. Bax, görürsünüz, neçə məsələ birdən həll olunur. Güman edirəm ki, bunlar hamısı həyata keçiriləcəkdir.  
Burada cənab Paolo Pərviz bu işin görülməsində bizim, dövlətin, hökumətin köməyi, himayəsi haqqında 
danışdı və təşəkkürünü bildirdi.   
Mən bu gün bəyan edirəm ki, hansısa xarici ölkədən, yaxud bizim vətəndaşlarımızdan kim bu cür işlər 
görmək istəyirsə, onlara indiyə qədər olduğundan artıq kömək edəcəyik, yardım edəcəyik və şərait yaradacağıq. 
Ancaq bu işləri görmək lazımdır. Buraya  40–50 milyon dollar vəsait qoyulubdur. Elə bilirsiniz ki, 
Azərbaycanda 40–50 milyon dollar vəsaiti olan biznesmen yoxdur? Var. Mən hesab edirəm ki, var. Düzdür, 
yoxlamamışam, amma hesab edirəm ki, var. Onlar öz pullarını qorxudan aparıb xarici banklarda saxlayırlar. 
Yaxşı, bunun nəticəsi nə oldu? Sən indi bunu qazanmısan, ya oğurlamısan, nə etmisən – öz işindir. Yaxşı, 
aparıb bunu xarici bankda saxlayanda sənin mənfəətin nədir? Mənfəəti var. Amma məqsədin nədir? Ancaq gətir, 
qoy. Mən bir neçə dəfə demişəm.   
Bizim bir neçə qərarlarımız var. Əgər gəlib belə iş görürsənsə, heç kəsdən soruşmayacaqlar ki, sən bu pulu 
haradan almısan. Yəni, o vəsaitin mənbəyini biz soruşmuruq.  Mən bütün hüquq-mühafizə orqanlarına da 
göstəriş vermişəm. Mənim bu barədə fərmanlarım var. Bizim Milli Məclisin qərarı var. Ancaq təəssüf ki, hələ 
bizim öz biznesmenlərimizi bu böyük işlərə cəlb edə bilmirik. Onların çoxu elə xırda alverlə məşğul olur – nə 
bilim, oradan aldı, gətirdi, burada satdı, buradan da aldı, orada satdı. Ticarət deyəndə, elə bunun özü də ticarətdir. 
Amma kiçik ticarətlə məşğul olur. Təbiidir, çox qazanır, bəzən də vergidən gizlənir, oğurluq edir.  
Pulları yığır, aparır  altına qoyur. Ona görə mən bir də deyirəm, biz bu qayğını, bu yardımı etmişik və hər bir 
kəsə, hər bir xarici investora, hər bir Azərbaycan sahibkarına, biznesmeninə etməyə hazırıq.   
Burada Paolo Pərviz çox geniş bir nitq söylədi. Düzdür, mənə dedi ki, 4 dəqiqə danışacağam. Tərcümə ilə də 
4 dəqiqə olmadı. Yox, mən səni günahlandırmıram. Danışmalıydın, nə sözün var deməliydin. Ancaq sadəcə, 
yadına salıram ki, sən mənə 4 dəqiqə demişdin. Onun nitqində çox mənalı, əhəmiyyətli fikirlər var.   
Məsələn, misal gətirdi ki, Amerikada investorları həvəsləndirmək üçün vergi sahəsində nə edirlər, yaxud 
İngiltərədə, İrlandiyada, başqa yerlərdə. Bunları bilmək lazımdır. Ona görə də onun burada belə faktları bəyan 
etməsi, mənə belə gəlir ki, çox faydalıdır. Bu təcrübədən hamı istifadə etməlidir. Təkcə hökumət yox, hamı isti-
fadə etməlidir. Mən yenə o fikrə qayıdıram ki, əgər hansısa investor burada doğrudan da faydalı iş görsə, biz 
ona da sizə yaratdığımız imkanları yaradacağıq. Amma biz çox iş görmüşük.   
Məsələn, bir-iki ay bundan öncə mən özəlləşdirilmiş bütün müəssisələrin, kolxozların, sovxozların indiyə 
qədər olan borclarının tamamilə silinməsi haqqında fərman verdim. Mən təklif verdim, Milli Məclis qanun 
çıxardı, ondan sonra da fərman verdim. Təsəvvür edin, zavod var ki, 30 ildir işləyibdir, filan qədər borcu var. 
İndi gəlib bunu özəlləşdirmək istəyəndə o adama deyirlər ki, gərək sən bu borcları da verəsən. Mən bir neçə ildir 
mübarizə aparırdım ki, gəlin özəlləşdirməni səmərəliləşdirmək üçün bu borcları silək. Deyirdilər, yox, olmaz. 
Axırda məcbur etdim və bütün borcları sildik. Yaxud biz kolxozları, sovxozları ləğv etmişik. Torpağı kəndlilərə 
vermişik. Amma o kolxozların dövlətə olan borcu qalıbdır. Yəni o kolxozların borcu kimi dövlətə gələcək 
gəlirdir. Rasizadə, elədir?  
A r t u r   R a s i z a d ə (Baş nazir): Cənab Prezident, bəli, elədir.  
H e y d ə r   Ə l i y e v: Yaxşı, kolxozu ləğv etmişik, torpaqlar özəlləşib, mal-qara özəlləşib, hər şey 
özəlləşib, indi bank kolxozun bu borcunu gedib kimdən alacaqdır? Bax, bizdə belə paradokslar var. Bununla 
onu demək istəyirəm ki, bizim o qərarımız, qəbul olunmuş qanun və mənim fərmanım, görürsünüz, çox ciddi, 
radikal bir addımdır. Bu addımla biz sahibkarlara daha da şərait yaradırıq, özəlləşdirməni daha da güclü, 
səmərəli aparmaq üçün imkanlar yaradırıq. Bəlkə də, bizim İrlandiyadakı qədər güzəşt qoymağa imkanımız 
yoxdur. Amma hərənin öz tutumu var. Öz imkanlarımıza görə bunu edirik və edəcəyik.   
30 
 
Əsas məsələlərdən biri, mən bunu əvvəllər də demişəm, daxili istehsalı inkişaf etdirmək, Azərbaycan 
Respublikasının vətəndaşlarını daxili istehsalda əldə olunan məhsul vasitəsilə təmin etmək və idxalı 
azaltmaqdır. Burada deyildi ki, Ukraynadan, Belarusdan müxtəlif ölçülü armaturlar gətirilib Azərbaycanda 
satılır. Biz bunun əleyhinə gedə bilməzdik. Çünki bizdə belə istehsal yox idi. Mən maraqlandım. Bəziləri burada 
xırda sexlər yaradıblar. Amma o sexlərdə keyfiyyətli armatur istehsal olunmur. Bu armaturların çoxu inşaata 
gedir. Elədir, yoxsa yox?  
A r t u r   R a s i z a d ə: Bəli, elədir.    
H e y d ə r   Ə l i y e v: Demək, bizim inşaatımız da keyfiyyətli olmalıdır. İnşaatımızın keyfiyyətli olması 
üçün dəmir armaturlar gərək keyfiyyətli olsun, müasir standartlara cavab versin. O xırda sexlər bunu edə bilməz. 
Mən Ukraynadan, Rusiyadan gətirilənlərin də keyfiyyətini bilmirəm. İndi bizdə belə bir böyük müəssisə yara-
nandan sonra, təbiidir ki, biz daxili istehsalı qorumalıyıq. Ona görə də bizim hökumətimiz, Nazirlər Kabineti 
fikirləşməlidir, lazımi tədbirlər görülməlidir. Gömrük Komitəsi bunu özbaşına edə bilməz. Ancaq gərək biz 
müəyyən edək. Daxili istehsalı qorumaq üçün bu, dünyada məşhur olan bir metoddur. Biz yeni bir şey icad 
etmirik. Onun qorunması üçün, əlbəttə, bizim özümüzdə isteshal olunan məhsulların xaricdən gətirilməsini 
müəyyən qədər məhdudlaşdırmalıyıq, yaxud onlara qoyulan vergiləri artırmalıyıq.  
Dünən idi, ya iki gün bundan öncə Paolo Pərviz mənə dedi ki, bizim vergi kodeksində çox məhsul istehsal 
edən, yaxud gəlir götürən şirkətlərdən vergi yüksəkdir. Fazil, elədir, yoxsa, yox?  
F a z i l   M ə m m ə d o v (Vergilər naziri): Cənab Prezident, elə deyil. 100 milyon manata qədər 2 faiz, 100 
milyon manatdan çox isə 18 faiz əlavə dəyər vergisi verirlər.   
H e y d ə r    Ə l i y e v: Eyni şeyi o da mənə dedi. Amma əgər onun dediyi həqiqətdirsə, bunun içində nə 
var? İçində o var ki, xaricdən həmin armaturları gətirirlər, ayrı-ayrı şirkətlərə verirlər. O da 100 min dollarlıqdan 
artıq satmır, ona görə siz ondan 2 faiz vergi götürürsünüz. Amma indi bu nə etsin? Bu da versin o biri şirkətlərə? 
Mən demirəm ki, bundan az vergi götürün. Vergi qanunu qanundur. Amma o fırıldaqlar ki, var, edirlər, siz, 
təkcə siz yox, bizim başqa müvafiq orqanlarımız da gərək biləsiniz – hansı şirkət nə qədər gətirir. Tutaq ki, 500 
min, 200 min dollarlıq məhsul gətirir. Ondan 18 faiz götürün. Amma əgər o çox gətirirsə, vergini azaltmaq üçün 
ona-buna paylayırsa, demək, o sizi də aldadır, bizi də aldadır. Belə olanda, demək, bunlar eyni şəraitdə olmurlar. 
Bu da bizim daxili istehsala zərər gətirəcəkdir. Yəni 18 faizi azaltmaq lazım deyil, amma elə olmalıdır ki, onlar-
dan da iki faiz yox, 18 faiz alasınız.   
Ümumiyyətlə, bu sahədə, yəni ölkəyə xarici investisiyanın   gətirilməsi üçün, xarici investorların, bizim öz 
sərmayəçilərimizin daha da səmərəli işləməsi üçün, şərait yaradılması üçün dünya təcrübəsindən istifadə etmək 
lazımdır.  
Aydındır, inkişaf etmiş ölkələrdə, böyük imkanlara malik olan ölkələrdəki – hansıları ki, burada dedilər – 
qaydaların hamısını bizdə kor-koranə tətbiq etmək olmaz. Ancaq o təcrübələrdən istifadə etmək lazımdır. Bizdə 
hər şey yenidir.  
Bizim təcrübəmiz azdır. Amma bazar iqtisadiyyatı ilə gedən ölkələrin həm böyük təcrübəsi var, həm də onlar 
çox çevik hərəkət edirlər, lazım olan zaman manevr edirlər ki, həm istehsala stimul versinlər, həm də dövlətin 
vergiləri gəlsin və dövlət xeyir götürsün.   
Mən bu fikirlərimi sizə çatdıraraq onu bildirmək istəyirəm ki, Azərbaycanda həyata keçirilən iqtisadi siyasət 
öz müsbət  nəticələrini verir. Biz bu siyasəti bundan sonra da davam etdirəcəyik. Ancaq ona müəyyən 
mərhələlərdə, əlbəttə, baxmaq lazımdır, yəni çeviklik göstərmək lazımdır. Çeviklik göstərmək lazımdır ki, 
hansısa qərar üç il bundan qabaq qəbul olunubsa və əgər indi şərait dəyişilibsə, bəlkə müəyyən dəyişikliklər 
etmək lazımdır. Yəni gərək biz daim bazara nəzarət edək. İdxal-ixrac prosesinə daim nəzarət edək. Biz liberal 
iqtisadiyyat yaratmışıq. Liberal ticarət yaratmışıq. Ancaq gərək biz bunlara daim nəzarət edək ki, dəyişikliklər 
zamanı biz də öz dəyişikliklərimizi aparaq və ölkəmiz bütün bu proseslərdən mənfəət götürsün, Azərbaycanda 
isə özəl sektor inkişaf etsin.  
 Mən bu hadisə münasibətilə sizin hamınızı, bu kollektivi bir daha təbrik edirəm. Ümidvar olduğumu 
bildirmək istəyirəm ki, bu nümunə həm xarici investorlar üçün, həm də ölkəmizdə olan biznesmenlər üçün çox 
dəyərli olacaqdır. Mənim burada verdiyim bəzi izahatlar və bəzi bəyanatlar da insanların daha da çox investisiya 
qoymasına kömək edəcəkdir. Biz isə – Azərbaycanın hakimiyyət orqanları bütün bu məsələlərin həyata 
keçirilməsində lazımi qayğımızı, diqqətimizi göstərəcəyik. Mən əvvəllər demişəm, bir də demək istəyirəm. Özəl 
sektora kömək etmək lazımdır. Özəl sektorun işinə qanunsuz müdaxilə etmək lazım deyil. Vergilər Nazirliyi 
yeganə nazirlikdir ki, özəl sektorla əlaqə qurub vergisini alır. Amma onun da borcu ondan ibarətdir ki, vergidən 
yayınanları, aldadanları, fırıldaqçıları meydana çıxarsın. Mən hesab edirəm ki, – indi düzdür, vergidən gəlirimiz 
artıbdır – hələ ki, bizim özəl sektorda olan sahibkarların hamısının vergisi gəlib çatmayıbdır.  
 Burada çox elektrik enerjisi istifadə olunacaqdır. Təbiidir ki, onun pulunu vaxtında verəcəklər. Su istifadə 
olunacaq, onun da pulunu verəcəklər. Ancaq onu da demək istəyirəm ki, bizdə elektrik enerjisi istehsalı son 
vaxtlar artıbdır. Həm Yenikənd elektrik stansiyasını tikmişik, həm də Bakıda bir nömrəli İstilik Elektrik 
Mərkəzində birinci enerji bloku işə düşübdür. Oraya 50 milyon dollar sərmayə qoymuşuq, indi ikincisi tikilir. 
31 
 
Beləliklə, elektrik enerjisi istehsalı artıbdır. Ancaq elektrik enerjisindən istifadə edən həm vətəndaşlar, həm də 
müəssisələr, özəl sektor, dövlət müəssisələri onun haqqını vermirlər.   
 Bir neçə gün bundan öncə bizim qəzetlərdə, televiziyada göstərildi ki, elektrik enerjisindən istifadəyə görə 
hansı rayon nə qədər haqq veribdir. Şəmkir rayonunda istifadə olunan elektrik enerjisinin cəmi 2 faizinin haqqı 
verilibdir. Biz bununla iqtisadiyyatı saxlaya bilərikmi? Mingəçevirdə elektrik stansiyasında işləyən adamların 
maaşları bir az gecikibdir. Ona görə onlar çox etiraz çıxışları edirlər. Necə deyərlər, bu, real vəziyyətdir. Amma 
əgər istehsal etdiyimiz elektrik enerjisinin, heç olmasa, 50 faizinin, 60 faizinin haqqı yığılsaydı, biz çox şey edə 
bilərdik. Bəlkə də bunun bu zavoda aidiyyatı yoxdur. Çünki bunlar bu işdə hər şeyi normal edəcəklər. Bu gün 
həm dövlət müəssisələri, həm də özəl sektor – lap kiçik mağazadan tutmuş, böyüyünə qədər – elektrik 
enerjisindən istifadə edənlərin hamısı onun haqqını verməlidir. Əgər bu olmasa, biz nə qədər çox iş görsək də, 
iqtisadiyyatımızı inkişaf etdirə bilməyəcəyik.   
Mən sizin hamınızı bir daha təbrik edirəm. Arzu edirəm ki, bu proqramın sona çatması gecikməsin. 
Proqramı tam sona çatdıran zaman mənə xəbər edərsiniz. Sizə söz verirəm ki, mən yenə gələcəyəm, sizinlə yenə 
görüşəcəyəm. Hamınıza uğurlar arzulayıram. Sağ olun. Salamat qalın.  
 
 
      
  
32 
 
   
 
 
HĠNDĠSTAN RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB KOÇERĠL RAMAN NARAYANANA  
 
Hörmətli cənab Prezident! 
  Kerala ştatında sərnişin qatarının qəzaya uğraması nəticəsində çoxsaylı insan tələfatı xəbərini kədər hissi 
ilə qarşıladım.  
Baş vermiş faciə ilə əlaqədar Sizə, həlak olanların ailə üzvlərinə və yaxın adamlarına dərin hüznlə 
başsağlığı verir, yaralananların və xəsarət alanların tezliklə sağalmasını arzulayıram. 
 
                                                               HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 25 iyun 2001-ci il 
 
 
33 
 
 
 
 
HĠNDĠSTAN RESPUBLĠKASININ  
BAġ NAZĠRĠ ZATĠ-ALĠLƏRĠ  
CƏNAB ATAL BĠHARĠ VACPAĠYƏ 
 
Hörmətli cənab Baş nazir! 
Kerala ştatında baş vermiş dəmir yolu qəzası nəticəsində çoxsaylı insan tələfatı xəbəri məni ürəkdən 
kədərləndirdi. 
Bu faciə ilə əlaqədar Sizə, həlak olanların ailələrinə və yaxın adamlarına dərin hüznlə başsağlığı verir, 
yaralananlara və xəsarət alanlara şəfa diləyirəm. 
 
 HEYDƏR ƏLĠYEV 
                                  Azərbaycan Respublikasının Prezidenti 
 
Bakı şəhəri, 25 iyun 2001-ci il 
 
 
 
34 
 
 
 
 
PERU RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB VALENTĠN PANĠAQUA KORASAOYA  
 
Hörmətli cənab Prezident! 
Ölkənizin cənubunda baş vermiş zəlzələ nəticəsində çoxsaylı insan tələfatı və dağıntı xəbərini kədər hissi ilə 
qarşıladım.  
Baş vermiş faciə ilə əlaqədar Sizə, həlak olanların ailə üzvlərinə və yaxın adamlarına dərin hüznlə başsağlığı 
verir, zəlzələnin nəticələrinin tezliklə aradan qaldırılmasını arzulayıram.  
 
HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 25 iyun 2001-ci il 
  
35 
 
   
 
 
AZƏRBAYCAN RESPUBLĠKASININ  
SĠLAHLI  QÜVVƏLƏRĠ GÜNÜNƏ HƏSR OLUNMUġ TƏNTƏNƏLĠ  MƏRASĠMDƏ NĠTQ    
 
Respublika sarayı 
 
25 iyun 2001-ci il 
 
Əziz əsgərlər, zabitlər, generallar!  
Hörmətli xanımlar və cənablar!  
Sizi, bütün Azərbaycan vətəndaşlarını Azərbaycanın Silahlı Qüvvələrinin 83-cü ildönümü bayramı 
münasibətilə ürəkdən təbrik edirəm və Azərbaycan Milli Ordusuna, Silahlı Qüvvələrinə gələcək uğurlar 
arzulayıram.  
Hər bir dövlətin ordusu onun əsas sütunlarından biridir. Deyə bilərəm ki, bəlkə də onurğa sütunudur. Ordu 
tarixən  həmişə dövlət üçün, xalq, millət üçün ən əziz anlayış olmuşdur. Bu, indi müstəqil Azərbaycan 
dövlətində də belədir. 83 il bundan öncə Azərbaycanda dövlət müstəqilliyini elan etmiş ilk xalq cümhuriyyəti 
dərhal Azərbaycan Silahlı Qüvvələrinin yaranması haqqında qərar qəbul etmişdir. Bu təbiidir.   
Heç bir müstəqil dövlət, ölkə ordusuz yaşaya bilməz. Ordu hər bir ölkənin ərazi bütövlüyünün, 
suverenliyinin və müstəqilliyinin təminatçısıdır. Ona görə də Azərbaycanda dövlət müstəqilliyimizin bərpa 
olunmasının 10-cu ildönümünü keçirməyə hazırlaşaraq, biz bu gün böyük ruh yüksəkliyi ilə Azərbaycan Silahlı 
Qüvvələrinin bayramını, 83-cü ildönümünü böyük iftixar hissi ilə keçiririk və bununla bir daha həm vətən-
daşlarımıza, həm də bütün dünyaya bəyan edirik ki, müstəqil Azərbaycan dövlətinin ona layiq, onun müstəqil-
liyini qorumağa və möhkəmləndirməyə qadir olan güclü ordusu var.           
Müdafiə naziri general-polkovnik Səfər Əbiyev ordunun, silahlı qüvvələrin yaranması və keçdiyi yol 
haqqında, xüsusən son 10 il ərzində ordu quruculuğu prosesi haqqında ətraflı məlumat verdi. Həqiqət bundan 
ibarətdir ki, Azərbaycanda ordu quruculuğu dərhal, milli ordu, silahlı qüvvələr yaradılması haqqında 1991-ci 
ilin oktyabr ayında qəbul olunmuş qərar əsasında yaranmağa başlasaydı, bəlkə də, Ermənistan–Azərbaycan 
münaqişəsində bizim indi belə ağır vəziyyətə düşməyimiz və çətinliklərlə rastlaşmağımız olmazdı. Təəssüflər 
olsun ki, o vaxt böyük səhvlərə, xəyanətlərə, cinayətlərə yol verilibdir. Ona görə Azərbaycan dövlət müstəqil-
liyini əldə edib dövlətini qurarkən və Ermənistanın ondan bir neçə il əvvəl Azərbaycana başladığı təcavüzün 
qarşısını almağa çalışarkən onun mütəşəkkil, peşəkar ordusu olmamışdır.    
Təbiidir, peşəkar ordunun yaranması bir ayda, yaxud bir ildə başa çata bilməz. Ancaq zamanın tələbləri 
bəzən elə vəziyyət yaradır ki, bir ildə görülən işi bir ayda görmək lazımdır. Bu mümkündür. Çünki Azərbaycan 
xalqının tarixi keçmişi, keçən əsrlərdə müxtəlif döyüşlərdə göstərdiyi rəşadət və qəhrəmanlıq nümunələri onun 
qəlbində daim yaşamışdır. Ona görə də bu hissiyyatları oyatmaq lazım idi, bunları hərəkətə gətirmək lazım idi. 
Ancaq bu edilməyibdir. Bunlara baxmayaraq, ilk illərdə ordu quruculuğu sahəsində böyük səhvlərin 
buraxılmasına baxmayaraq, ordu quruculuğuna gec başlamağımıza baxmayaraq, son illərdə ordu quruculuğunda 
aparılan işlər Azərbaycanda mütəşəkkil, güclü, qüdrətli ordu, silahlı qüvvələr yaratmağa  imkan veribdir. Biz 
bunu Azərbaycanın 10 illik müstəqillik dövründə ən əsas nailiyyətlərdən biri hesab edirik.   
Azərbaycanın dövlət müstəqilliyi əldə olunandan sonra indiyə qədər keçdiyi tarix, yaşadığı günlər hamıya 
məlumdur. Ancaq Azərbaycan xalqı, onun yaratdığı dövlət, onun yaratdığı silahlı qüvvələr böyük sınaqlardan, 
çətinliklərdən keçərək, böyük itkilər verərək  Azərbaycanın dövlət müstəqilliyini ilbəil yaşadıb, 
möhkəmləndirib, inkişaf etdirib və artıq indi dönməz vəziyyətə gətirib çıxarıbdır.   
Biz bu gün ordumuzun vəziyyətindən məmnun ola bilərik. Ancaq hələ ordunu tam yüksək səviyyəyə 
qaldırmaq üçün, müasir tələblərə, beynəlxalq standartlara çatdırmaq üçün və silahlı qüvvələri həqiqətən 
məğlubolmaz səviyyəyə çatdırmaq üçün bundan sonra çox iş görməliyik. Bunun üçün bizim indi imkanlarımız 
var. Bunun üçün ən böyük imkanımız bizim vətənpərvər, vətəninə, müstəqil dövlətinə sədaqətli əsgərlərimizdir, 
gənclərimizdir.  
Biz burada cəbhə bölgəsindən gəlmiş, hərbi məktəblərdə oxuyan gənclərimizi dinlədik. Doğrusu, mən bu işin 
təşkilatçısı olmağıma baxmayaraq, ordu quruculuğu ilə hər gün məşğul olmağıma baxmayaraq, onların çıxışları,  
səmimi sözləri və onların verdiyi bəyanatlar məni heyran etdi,  məndə çox böyük hisslər yaratdı.  Budur 
Azərbaycan əsgəri, budur Azərbaycan ordusunun əsası!  Biz artıq bu yolla gedirik. Bizim artıq belə vətənpərvər 
əsgərlərimiz, zabitlərimiz, gənclərimiz var.   
Sevindirici hal ondan ibarətdir ki, indi özünü hərbi peşəyə  həsr etmək istəyən gənclər ilbəil artır.   
Mən bunu xüsusi qeyd etmək istəyirəm ona görə ki, vaxtilə biz müstəqil olmadığımız zaman, sovet 
hakimiyyəti dövründə Azərbaycan gənclərinin içərisində özünü hərbi peşəyə həsr etmək istəyənlər az idi. Bəlkə 
36 
 
də bunun obyektiv səbəbləri var idi. Çünki gənclər böyük sovet ordusunda xidməti, yaxud orada uzunmüddətli 
xidməti sevmirdilər, ya da başqa sənətləri bundan üstün tuturdular. Ancaq indi müstəqil Azərbaycanda və 
xüsusən biz orduda qanun-qayda yaradandan sonra, orduda sistemli olaraq kadr hazırlığına  başlayandan sonra 
hərbi peşəni mənimsəmək və özünü hərbi peşəyə həsr etmək istəyən gənclərimiz çoxdur. Hesab edirəm ki, bu 
bizim  ordumuzun bu günü və gələcəyi üçün çox əhəmiyyətli bir hadisədir.  
Burada 30 il bundan öncə yaranmış Cəmşid Naxçıvanski adına İxtisaslaşmış Orta Hərbi Məktəb haqqında, 
indiki Hərbi Lisey haqqında sözlər deyildi. Mən bilirdim. Amma burada o liseyin gənc müdavimi çıxış edərkən, 
liseyin tarixi haqqında bir neçə söz deyərkən və həmin məktəbdən, liseydən gələcəyə yol alıb, zabit olub, 
torpaqlarımızın müdafiəsi zamanı şəhid olan insanların adlarını çəkərkən, milli qəhrəmanların adlarını çəkərkən, 
yüksək zabit rütbələrinə çatmış insanların adlarını çəkərkən görürsən ki,  bizim Azərbaycan gənclərində hərbi 
peşəni mənimsəmək  qabiliyyəti çox yüksəkdir. Sadəcə, bunu təşkil etmək lazımdır. Biz o vaxt, o şəraitdə belə 
bunu təşkil etmişdik. Amma bu gün, müstəqil dövlət şəraitində biz çox geniş, əhatəli hərbi təhsil məktəbləri 
yaratmışıq, hərbi təkmilləşdirmə məktəbləri  yaratmışıq.   
Bunlar artıq öz nəticələrini verir və bundan sonra daha da çox verəcəkdir.   
Mən bu günlərdə Bakı Ali Birləşmiş Komandanlar Məktəbini ziyarət edərkən, onun işi ilə, vəziyyəti ilə tanış 
olarkən çox böyük razılıq hissi keçirdim. Demək, gördüyümüz işlər nəticəsini verir. Orada çox yaxşı şeylər var. 
Amma hamısından yaxşı o məktəbin kursantlarıdır. Mən orada ayrı-ayrı siniflərdə,  laboratoriyalarda onlarla, 
yaxud onların gənc müəllimləri ilə danışarkən gördüm ki, bizim Azərbaycan ordusunun gələcəyi nə qədər 
böyükdür və güclüdür. Bir də əsas ondan ibarətdir ki, vaxtilə həmin o Naxçıvanski adına məktəbdə biz ali hərbi 
məktəblərə kadr hazırlamaq üçün onlara rus dili öyrədirdik. Çünki bütün SSRİ-nin ali hərbi məktəbləri, təbiidir 
ki, rus dilində təhsil verirdi. Bu məktəbin yaranmasının bir səbəbi də ondan ibarət idi, bizim uşaqlar, gənclər rus 
dilini öyrənsinlər ki, gedib SSRİ-nin ali hərbi məktəblərinə daxil ola bilsinlər. O zaman bu tələb var idi. Biz 
bunu da etdik. Amma indi bizim ordumuzda, məktəblərimizdə, həmin mən gördüyüm  məktəbdə, yaxud o 
liseydə, hərbi hissələrdə hər şey Azərbaycanın dövlət dilində, ana dilində – Azərbaycan dilində keçirilir. Bunun 
çox böyük əhəmiyyəti var.  
Bilirsiniz ki, bir neçə gün bundan öncə mən Azərbaycanın dövlət dilinin, Azərbaycan dilinin tətbiq olunması 
ilə əlaqədar bəzi məsələlərin təşkil olunması üçün xüsusi fərman vermişəm. Orada çox konkret vəzifələr və 
müddətlər qoymuşam. Bu, təkcə ordu üçün deyil, Azərbaycanın bütün hakimiyyət orqanları üçündür. Azərbay-
canın bütün vətəndaşları üçündür. Azərbaycanın bütün informasiya orqanları üçündür. Bu hamı üçündür. Mən o 
cümlədən latın əlifbasına keçmək haqqında konkret müddət qoymuşam. İndi artıq görürəm ki, qəzetlər əl-ayağa 
düşüblər. Hər qəzet latın əlifbası və kiril əlifbası ilə yazıları hər nömrədə verir. Bəs bunu indiyə qədər niyə ver-
mirdiniz?   
10 il bundan öncə, 1991-ci ilin gərək ki, oktyabr ayında qərar qəbul olunubdur ki, Azərbaycan latın 
əlifbasına keçsin. Zaman keçib, hakimiyyətdən biri düşüb, o birisi qalxıb, o birisi düşüb, yenisi gəlib. Ancaq 
latın əlifbasına keçmək böyük bir problem olubdur. Bəziləri, hətta mən gördüm, belə fikir ortaya atıblar ki, 
Heydər Əliyev belə ciddi fərman verib ki, bizim qəzetlərimiz oxunmasın, ya çöksün. Məgər latın əlifbası bir 
qəzet üçünmü lazımdır? Qəzetlər bu işin balaca hissəsini təşkil edir. Bu, həyatın bütün sahələri üçün lazımdır.      
Bəziləri belə fikir söyləyirdilər ki, bunun üçün zaman lazımdır, keçmək çətin olacaqdır. Mən keçmişi, tarixi 
xatırlayıram. 1923-cü ildə Azərbaycanda ərəb əlifbasından latın əlifbasına keçmək haqqında dekret verilibdir. 
İki-üç il içərisində Azərbaycanda latın əlifbası bütün hər yerdə tətbiq olunub. Mən 1929-cu ildə orta məktəbə 
daxil olmuşam. Mən orada ərəb əlifbasını görmədim. Mən təhsilimi birinci sinifdən latın əlifbası ilə 
başlamışam. Mən 1939-cu ildə orta məktəbi latın əlifbası ilə qurtarmışam. Ancaq o vaxt qərar qəbul olundu ki, 
kiril əlifbasına keçsinlər. Bir-iki il ərzində kiril əlifbasına keçdilər. Nə üçün o vaxt bunlar mümkün idi, indi 
mümkün deyil? Mən fürsətdən istifadə edib, bu barədə ona görə izahatlar  verirəm ki, həqiqətən hər kəs 
Azərbaycanın müstəqilliyini  sevirsə, həqiqətən azərbaycanlıdırsa, həqiqətən Azərbaycanda fəaliyyət göstərmək 
istəyirsə, o öz doğma ana dilini,  Azərbaycan dilini bilməlidir, o dildə yazıb-oxumalıdır və qəbul olunmuş latın 
əlifbasını mənimsəməlidir.                          
Ancaq bir tərəfdən, mənim bu fərmanıma, nə təhər deyərlər, cürbəcür rəng verənlər, o biri tərəfdən də, bizim 
hərbi məktəbimiz. Orada hər şey latın əlifbasındadır. Hər şey Azərbaycan dilindədir. Bilirsiniz, bu, hər sahədə 
böyük inqilabdır. 70 illik sovet hakimiyyətinin süqutundan sonra yaranmış müstəqil dövlətdə, Azərbaycanda hər 
sahədə ana dilinin, Azərbaycan dilinin tətbiq olunmasını təmin etmək mümkün idi və bundan daha da yaxşı 
tətbiq etmək olardı. Amma başqalarına nisbətən orduda, silahlı qüvvələrdə çətin idi. Çünki əvvəlcədən bizim 
ordunun əsasını təşkil edən həmin o illər fədakarlığımızın nəticəsində SSRİ-nin ali məktəblərində təhsil almış 
komandirlər idi. Onlar hər şeyi rus dilində edirdilər. Ona görə də orduda ədəbiyyat, dərsliklər – hamısı rus 
dilində idi. Ona görə orduda bu proses başqa sahələrə nisbətən daha da çətin idi. Bu da real idi. Ancaq 
sevindirən odur ki, ordu, silahlı qüvvələr bu vəzifəni həyata keçirirlər və bütün hərbi məktəblərdə dərslər 
Azərbaycan dilində keçilir. Güman edirəm ki, onlar başqa bütün sahələrdən də vaxtından qabaq – mən avqustun 
1-dək vaxt qoymuşam – hər yerdə latın əlifbasını tətbiq edəcəklər.   
37 
 
Ordu yaratmaq, qurmaq asan bir şey deyildir. Əgər nəzərə alsaq ki, sovet hakimiyyəti dövründə bizdə bunun 
əsası olmayıbdır, bu, asan bir şey deyildir. Ona görə də ordunun, silahlı qüvvələrin yaranmasına, ordu 
quruculuğuna dövlətin, bütün hakimiyyət orqanlarının xüsusi qayğısı olmalıdır. Azərbaycanın dövləti, 
Azərbaycanın prezidenti, Ali  Baş Komandan bu qayğını göstərir və bundan sonra da  göstərəcəkdir. Ancaq bu, 
təkcə məndən asılı deyildir. Hər bir hakimiyyət orqanının kiçik ya böyük hissəsi, hər bir vətəndaş hər bir sahədə 
ordu quruculuğuna gərək öz töhfəsini, öz payını versin. Çünki  ordu xalqındır. Ordu, silahlı qüvvələr xalqın 
təhlükəsizliyini və müstəqil dövlətin suverenliyini, müstəqilliyini qorumaq üçün lazımdır. Ona görə də bu, ayrı-
ayrı təşkilatların işi deyildir. Təbiidir ki, birinci növbədə Müdafiə Nazirliyi, başqa birləşmələr, nazirliklər özləri 
qarşılarında qoyulan vəzifələri layiqincə yerinə yetirməlidirlər.  
Ancaq eyni zamanda hər bir vətəndaşda, birincisi, gərək orduya məhəbbət, orduya hörmət olsun və ikincisi, 
orduya qayğı göstərsin. Ordu ilə, silahlı qüvvələrlə əlaqədar olan məsələlərdə başqa heç bir fikir ola bilməz. Bu 
hamı üçün lazımdır. Hər bir Azərbaycan vətəndaşı üçün lazımdır. Mən bu gün bu sözləri deyərək ümidvar oldu-
ğumu bildirmək istəyirəm ki, biz bundan sonra hər tərəfdən belə bir qayğının şahidi olacağıq. Ancaq indiyə 
qədər görülən işlər və ordunun mövcud vəziyyəti Azərbaycan dövlətinin, hökumətinin orduya göstərdiyi qayğını 
nümayiş etdirir. Amma mən hesab etmirəm ki, biz bunun hamısını etmişik. Yox.  Hər il, yaxud il yox, hər ay 
yeni-yeni problemlər çıxır. Onları həll etmək lazımdır, onlara qayğı göstərmək lazımdır. Bunu edirik və 
edəcəyik.   
Sizə bildirmək istəyirəm ki, mən bu gün Azərbaycan Silahlı Qüvvələrində, Müdafiə Nazirliyinin Silahlı 
Qüvvələrində bütün vəzifələri daşıyan bizim hərbçilərin, hətta mülki vətəndaşların aylıq maaşlarını və rütbəyə 
görə aldıqları əlavə pulun miqdarını 50 faiz artırmışam. Ancaq hesab edirəm ki, bizim silahlı qüvvələrin 
zabitləri və bütün şəxsi heyəti bu qayğıya öz işlərini daha da yaxşılaşdırmaqla cavab verəcəklər. Eyni zamanda 
bəyan edirəm ki, hələ bu da son hədd deyildir. Nə qədər yaxşı xidmət etsəniz, dövlət sizə bir o qədər çox qayğı 
göstərəcəkdir.  
Silahlı qüvvələrdə xidmət edən insanı başqa vətəndaşlardan ayıran onun hərbi geyimidir. İndiyə qədər 
Azərbaycanda silahlı qüvvələrdə hərbi geyim hələ ki, müstəqil Azərbaycanın xüsusiyyətlərini əks etdirən və 
dünya standartlarına yaxın olan səviyyəyə gəlib çatmayıbdır. Əksəriyyəti keçmiş sovet ordusundan qalan geyim 
formalarıdır. Bəziləri onu özləri bir balaca modernləşdiriblər. Məsələn, dünən Müdafiə naziri Səfər Əbiyev 
yanımda olanda dedim, sənin kitelin – azərbaycanca bilmirəm nə deyirlər – sovet generalının kitelinə oxşayır. 
Çünki mən də vaxtilə general olanda beləsini geyinirdim. Deyir yox, bu elə deyildir. Deyirəm, nədir? Deyir ki, 
burada iki cib artırmışıq. Deyirəm, daha nələr? Deyir, burada da nəsə var. Ancaq bununla onu demək istəmirəm 
ki, Səfər Əbiyev mühafizəkardır. Əksinə, bizim bütün ordunun, Müdafiə Nazirliyində xidmət edənlərin 
hamısının Müdafiə Nazirliyinin rəhbərliyi tərəfindən hazırlanmış və təqdim olunmuş geyim formalarına mənim 
tərəfimdən baxıldı. Onlar mənə dedilər ki, iki ildir dünya təcrübəsini toplayıblar, müxtəlif mütəxəssisləri cəlb 
ediblər, formaları hazırlayıblar. Təbiidir, mən mütəxəssis deyiləm, sadəcə, həmin formalar nə şəkildədir, mənə 
nə verdilər, onu da təsdiq etdim. Bu gün sərəncam verdim. Bu da sizin bayramınıza yeni bir hədiyyədir.     
Ordu qurmaq, silahlı qüvvələr yaratmaq böyük bir bina tikmək deyil. Məsələn, bu sarayı görürsünüz. 1970-ci 
ildə bunu başladıq, iki il müddətində bu sarayı tikdik. İndi artıq 30 ilə yaxındır ki, Azərbaycan xalqına xidmət 
edir. Təbiidir, burada bəzi təmir işləri görülüb, amma bu, tikilmiş bir binadır. Eləcə də başqaları. Amma ordu 
canlı orqanizmdir. Bizim bütün silahlı qüvvələrimiz canlı orqanizmdir. Bu, bir tərəfdən, canlı orqanizm kimi 
yaşayır, ikinci tərəfdən isə, canlı orqanizm kimi daim inkişaf etməlidir. Ordunu birdəfəlik yaratdın, qurtardın və 
bununla da iş bitdi – bunu heç zaman demək olmaz.   
Ona görə də bizim indiyə qədər gördüyümüz işləri və ordu hissələrində olan vəziyyəti müsbət qiymətləndirərək, 
mən bu gün sizə deməyi borc bilirəm ki, gərək birincisi, bu sahəyə cavab verən orqanlar ordu quruculuğu ilə hər gün 
məşğul olsunlar, ikincisi, bu sahəyə kömək edən və bütün başqa sahələrdən bu sahə üçün yardımçı olan təşkilatlar bu 
işlə məşğul olsunlar. Beləliklə, biz silahlı qüvvələrimizi ilbəil təkmilləşdirməliyik, onun gücünü artırmalıyıq, 
peşəkarlıq səviyyəsini yüksəltməliyik, təchizatını ilbəil yaxşılaşdırmalıyıq.   
Elə etməliyik ki, orduda hər bir əsgərin, hər bir zabitin öz biliyini, bacarığını, gücünü, vətənpərvərliyini 
nümayiş etdirmək üçün həqiqətən imkanları olsun. Ona görə də biz bu sahədə olan nöqsanları da qeyd 
etməliyik. Onların aradan qaldırılması ilə də məşğul olmalıyıq.  
Bu gün bayramdır. Bayram vaxtı daha çox xoş sözlər deyilir, təriflər deyilir. Buna əsas var. Siz də dediniz, 
mən də dedim.  
Ancaq hesab edirəm ki, görülən bu işlər hələ bizim müstəqil dövlətin, Azərbaycanın müstəqilliyinin, 
suverenliyinin və ərazi bütövlüyünün təmin olunması üçün yetərli deyildir.  
 Doğrudur, dərhal bildirmək istəyirəm ki, burada çıxış edənlər dedilər – Azərbaycan bu gün güclü orduya malikdir 
və Azərbaycanın torpaqlarının qorunmasına qadir olan ordumuz var və Azərbaycan əsgəri bu gün canını verib, şəhid 
olub Azərbaycanın müstəqilliyini, torpaqlarını qorumağa hazırdır. Ancaq bununla yanaşı, Azərbaycan əsgərinin, 
silahlı qüvvələrin daha da yüksək səviyyəyə qalxması üçün işlər görmək lazımdır. Bunu Müdafiə Nazirliyi etməlidir. 
38 
 
Bunu hərbi hissələrin komandanları etməlidir. Bu, yuxarıdan aşağıya, nazirdən tutmuş ən kiçik komandirə qədər hər 
birinin vəzifəsidir.   
Mən bu gün prezident kimi, Ali Baş Komandan kimi tələb edirəm ki, bu vəzifələr istənilən səviyyədə, günün 
tələbatına uyğun olan səviyyədə yerinə yetirilsin. Bunu ona görə deyirəm ki, əldə olunan nailiyyətlərlə yanaşı, 
müxtəlif səviyyədə olan hərbi hissələrin işində, Müdafiə Nazirliyinin işində, başqa silahlı qüvvələrin işində 
nöqsanlar da var, qüsurlar da var, çatışmazlıqlar da var. Bunlar bizi narahat edir. Şəxsən məni narahat edir.   
 Doğrudur, bəzi qüvvələr ayrı-ayrı nöqsanları şişirdərək, Azərbaycan ordusu haqqında mənfi fikir yaratmağa 
çalışırlar. Amma bilmirəm, onlar kimə xidmət edirlər. Nə haqda mənfi fikir yaradırsan yarat – istəyirsən 
prezident haqqında, istəyirsən hökumət haqqında. Amma ordu haqqında mənfi fikir yaratmaq olmaz!   
Bizim vəzifəmiz mənfi cəhətləri görmək, onları aradan qaldırmaq və silahlı qüvvələrin şəxsi heyətini daha da 
ruhlandırmaqdan ibarət olmalıdır.   
Hər il bizim orduya yeni çağırış gedir. Orduda xidmət dövrü, yəni gənclərin məcburi hərbi xidməti bir il altı 
aydır. Ali təhsili olanlar üçün bir ildir. Mən hesab edirəm ki, bir il altı ay da, bir il də azdır. Ancaq gənclərimizin 
hamısını ordu xidmətindən keçirmək üçün, hesab edirəm ki, bu cür sistem optimaldır. Ancaq burada nöqsanlar 
çoxdur. Birinci nöqsanlar hərbi komissarlıqlarda olan nöqsanlardır. Bu təkcə hərbi komissarlıqlarda yox, bütün 
Müdafiə Nazirliyində, başdan-ayağa sistemdə olan nöqsanlardır. İndi Azərbaycanda orduda xidmət etmək üçün, 
yəni orduda xidmət yaşına çatmış gənc, fiziki cəhətdən hazırlıqlı övladlarımız var. Hərbi komissarlıqlar hərbi 
mükəlləfiyyəti təmin edərkən, gərək onları düzgün seçsinlər. Amma təəssüf ki, hərbi komissarlıqlarda bəziləri 
vəzifələrindən sui-istifadə edib rüşvətxorluq edirlər. Hərbi xidmətə aparmağa çox adam çağırırlar, onun bir 
hissəsini yəqin ki, şəxsi mənfəət götürərək buraxırlar. Lazım olan hissəsini orduya göndərirlər. Ancaq belə 
olsaydı, dərdyarı idi. Fiziki cəhətdən sağlam və əsgərlik xidməti keçirə bilən adamı kənarda qoyub – çünki hərbi 
komissarlıq tərəfindən azad olmaq üçün onun imkanı var – fiziki cəhətdən zəif, müəyyən xəstəliyi olan gənci 
orduya göndərmək böyük cinayətdir. Bu faktlar var. Bu, yeni bir şey deyildir. Bu, sovet hakimiyyəti dövründə 
də belə olubdur.   
   Mənim yadımdadır, İkinci dünya müharibəsi zamanı, yəni Böyük Vətən müharibəsi zamanı hərbi 
komissarlıqlar belə qüsurları edirdilər. O vaxt gənclər sovet ordusuna gedirdi. Amma indi biz öz vətənimizin, 
xalqımızın, millətimizin ordusuna gedirik. Burada iki məsələ ortaya çıxır. Birincisi, hər bir gənc orduda xidmət 
etməyi özünün ən böyük vətəndaşlıq və vətənpərvərlik borcu kimi qəbul etməlidir. Gərək biz cəmiyyətdə elə 
şərait yaradaq ki, orduda xidmət etməmiş gəncin nə qədər başqa keyfiyyətləri olsa da, orduda xidmət etmiş 
adam ondan üstün tutulmalıdır.  
Bəzi valideynlər anlamırlar. Gənclər özləri də anlamırlar ki, bir il, il yarım ordunun sərt şəraitində yaşamaq, 
xidmət etmək, vətəni qorumağın nə olduğunu qəlbən hiss etmək o insanların gələcəyi üçün nə qədər lazımdır. 
Təəssüf, bəzən də belə olur ki, ayrı-ayrı rəhbər işçilər, yaxud imkanlı adamlar öz oğullarını orduya göndərəndə 
deyirlər ki, bunu burada, aralarda, nə bilim, hansısa təsərrüfat hissəsində, yaxud da başqa yerdə istifadə edin ki, 
yazıqdır, çox əziyyət çəkməsin. Amma əksinə, hər bir valideyn – ata, ana anlamalıdır ki, əgər istəyirsə onun 
oğlu həqiqi vətəndaş olsun, istəyirsə onun oğlu gələcəkdə bütün çətinliklərdən keçə bilsin, uğurlu həyat yaşaya 
bilsin, o özü oğlunu orduya göndərməlidir və məcbur etməlidir ki, orduya getsin, xidmət etsin.   
SSRİ vaxtı belə bir qərar vardı. Məsələn, orduya çağırılan gəncləri heç vaxt onların yaşadığı ərazidəki hərbi 
hissələrə göndərmirdilər. Xatirimdədir, Azərbaycandan orduya ildə 60–70 min gənc çağırılırdı. Onları Uzaq 
Şərqə, Sibirə, yaxud Şimala, başqa yerə göndərirdilər.   
Doğrudur, onu da qeyd etmək istəyirəm ki, o vaxt bizə qarşı bir az ayrı-seçkilik var idi. Çünki bizim 
gənclərin bir hissəsini, bəlkə də çox hissəsini inşaat batalyonlarına göndərirdilər. Mən Moskvada bu barədə bir 
neçə dəfə etirazımı bildirmişdim. Orada mənə deyirdilər ki, müasir cihazlarla təmin olunmuş hissələrdə xidmət 
etmək üçün rus dilini yaxşı bilmək lazımdır. Bilmirlər, ona görə də inşaat batalyonlarına göndərirlər.   
O vaxtkı sistemdə belə idi ki, hərbi xidmətə gedən gənc əgər öz evinin yaxınında xidmət etsə, o, həqiqi 
xidmət edə bilməyəcəkdir. Yadımdadır, hələ o vaxt mən Azərbaycanda rəhbər olanda eşidirdim ki, bəzi adamlar 
– axı məcburdur ki, oğlu hərbi xidmətə getsin – hərbi komissarla danışırdı. Bir də gördün deyirdilər ki, 
filankəsin oğlu Lənkəranda xidmət edir, yaxud da Bakının ətrafında olan hərbi hissələrdə xidmət edir. Yəni o 
vaxt da belə xəstəlik var idi.   
Amma indi belədir ki, bizim orduya çağırılan, səfərbər olunan gənclərimizin hamısı öz ölkəmizdə xidmət 
edirlər. Ölkəmizin ərazisi o qədər də böyük deyildir. Təbiət nöqteyi-nəzərindən çox gözəl bir ölkədir.  Bizim 
ölkəmizin çox gözəl təbiəti var. Düzdür, qarlı dağlar var, orada xidmət etmək çətindir. Başqa çətin yerlər var. 
Amma xidmət edilən yerlərin əksəriyyəti çox gözəl, səfalı yerlərdir. Gənc nə üçün gedib orada xidmət etməsin? 
Yenə də deyirəm, burada məsələnin iki tərəfi var. Birincisi, hərbi komissarlıqlarda mövcud olan nöqsanlar, 
vəzifələrindən sui-istifadə etməsi, ikincisi də, ayrı-ayrı imkanlı adamların öz oğlanlarını müxtəlif yollarla hərbi 
qulluqdan sapındırması. Bizim üçün ikisi də zərərlidir. Ona görə də mən Müdafiə Nazirliyindən, hərbi 
komissarlıqlardan tələb edirəm ki, bu nöqsanlar aradan qaldırılsın. Vətəndaşlara isə müraciət edirəm ki, onlar 
anlasınlar – indi hər bir gənc başqa ölkəyə yox, başqa bir dövlətə yox, öz dövlətinə, öz azad ölkəsinə, müstəqil 
39 
 
Azərbaycana xidmət edir. Ona görə də bu onun şərəf işi olmalıdır. Bunu valideyn də anlamalıdır, hər bir gənc də 
anlamalıdır.                                                      
Təəssüflər olsun ki, hərbi hissələrdə də nöqsanlar var. Bunların hamısını bu bayram günü deməyə ehtiyac 
yoxdur. Mən Müdafiə nazirinə bu barədə dəfələrlə demişəm. Ancaq bəzi hərbi hissələrdə komandirlər əsgərlərlə 
yaxşı rəftar etmirlər, onları incidirlər, onlara qanunsuz göstərişlər  verirlər. Bu, məsələnin bir tərəfidir. İkinci tərəfi 
isə, təəssüf ki, bəzi komandirlər ayrı-ayrı əsgərlərdən, hansılar ki, anasının, atasının yanına getmək istəyir, atasız, 
anasız üç gün də yaşamaq istəmir, onlardan rüşvət alırlar, buraxırlar, gedir bir ay evində qalır. Bunlar var. Heç kəs 
deyə bilməz ki, bunlar yoxdur.  
Bayaq dedim ki, biz ordumuzun mənfi cəhətlərini o qədər açmamalıyıq. Amma bunları açmalıyıq. Bunları 
açmalıyıq və bunları bildirməliyik. Cəmiyyət də bunları bilməlidir. Hərbi hissələrdə olan komandirlər də 
bilməlidirlər ki, bu cür nöqsanlara yol  verilməməlidir. Mən Müdafiə Nazirliyindən tələb edirəm ki, belə  
komandirlər vəzifələrindən kənarlaşdırılsınlar və orduda nizam-intizamın möhkəmlənməsini təmin etsinlər.                  
Ordunun ordu olmasının əsas amili nizam-intizamdır. Heç bir sahədə nizam-intizam ordudakı kimi vacib, 
əhəmiyyətli deyildir. Ona görə də ciddi nizam-intizam, hərbi nizamnamənin tam yerinə yetirilməsi vacibdir. 
Ancaq hər bir hərbi hissədə ciddi nizam-intizam yaratmaq üçün gərək birinci növbədə, hərbi hissənin 
komandirinin özü intizamlı olsun. Gərək özü nümunə olsun. Əgər özü nümunə olmasa, nizam-intizamı pozsa, 
deyirlər, bəzi hallarda spirtli içkilərlə, başqa şeylərlə özünü məşğul etsə, əlbəttə, onda əsgər deyəcək ki, 
komandir bunu edəndə mən nə üçün etməməliyəm. Ona görə mən bu bayram günü tələb edirəm ki, bütün hərbi 
hissələrdə nizam-intizamı möhkəmləndirək. Bu, birinci növbədə komandirlərdən asılıdır. Komandirlər nizam-
intizamı özləri üçün təmin etməlidir, rəhbərlik etdiyi hissədə bunu təmin etməlidir. Bir tərəfdən, əsgərə qayğı 
göstərməlidir, eyni zamanda ona qarşı tələbkar olmalıdır. Belə olan halda bizim əsgərimiz gedib bir il, il yarım 
hərbi  xidmətini keçəndən sonra tamamilə yeni keyfiyyətlər əldə edəcək, gələcək həyatında bu keyfiyyətlər ona 
yaşamaq, işləmək üçün kömək edəcəkdir. Lazım olan zaman, onu yenidən orduya çağıran zaman o, həqiqətən 
dəyərli döyüşçü olacaqdır.   
İndi bizim ordunun, silahlı qüvvələrimizin vəzifəsi bütün ölkələrdə olduğu kimi, öz ölkəsinin, Azərbaycanın 
müstəqilliyini qorumaq, suverenliyini qorumaqdır. Ancaq təəssüflər olsun ki, bizim ölkəmiz hələ müstəqillik 
əldə etmədən, ordu yaranmadan Ermənistanın təcavüzünə məruz qalıb və bu təcavüz də son olaraq Azərbaycan 
torpaqlarının bir hissəsinin, 20 faizinin Ermənistan silahlı qüvvələri tərəfindən işğal olunmasına gətirib 
çıxarıbdır. İşğal olunmuş torpaqlardan qovulmuş bir milyon vətəndaşımız köçkün, qaçqın vəziyyətində, çoxları 
çadırlarda ağır vəziyyətdə yaşayırlar. Bu bizim bugünkü həyatımızın reallığıdır.   
Mən bu gün qeyd etmək istəyirəm ki, o illərdə də, hələ bizim ordumuzun formalaşmadığı dövrdə də, hələ 
Ermənistanın təcavüzünün ilk illərində də Azərbaycanın ayrı-ayrı qüvvələri tərəfindən buraxılan səhvlərə, 
hakimiyyət mübarizəsinə baxmayaraq, Azərbaycanın qəhrəman, gənc övladları ancaq torpağı qorumaq üçün 
vuruşublar, döyüşüblər, həlak olublar, şəhid olublar. Şəhid olmaq hər bir insan üçün ən yüksək zirvəyə 
çatmaqdır. Ancaq istəməzdik ki, bizim gənclərimiz şəhid  olsunlar. O qəhrəmanlar ki, o insanlar ki, vuruşlarda, 
döyüşlərdə şəhid olublar, canlarını qurban veriblər, onlar bizim ordumuz üçün, hər bir əsgər üçün örnək olma-
lıdır. Mən çox sevindim ki, onların bir qisminin adları burada çəkildi. Bütün hərbi hissələrdə onların 
fotoşəkilləri olmalıdır, tərcümeyi-halları göstərilməlidir. Gənc əsgər, gənc kursant görməlidir ki, bu insan 
vətəni, torpağı qorumaq üçün şəhid olubdur. Biz isə, bütün xalq şəhid olan övladlarımızın xatirəsini heç vaxt 
unutmayacağıq. Bu bayram günü onların şəhidliyə qalxmaq şücaətini, onların ruhunu bir dəqiqəlik sükutla yad 
etməyi xahiş edirəm.        
Allah rəhmət eləsin!   
Bizim qarşımızda duran bir vəzifə də var. O da şəhid ailələrinə qayğı göstərmək, döyüşlərdə xəsarət almış, 
əlil olmuş insanlara qayğı göstərməkdir. Bununla da həm onların ağır problemlərini həll etməli, həm də bu gün 
orduda xidmət edən gənclərimizə, gələcəkdə xidmət edəcək gənclərimizə nümayiş etdirməliyik ki, 
Azərbaycanın dövləti, Azərbaycan xalqı heç vaxt vətən yolunda, torpaq yolunda, müstəqillik yolunda şəhid 
olmuş vətəndaşımızı, insanı unutmayacaqdır. Bunun çox böyük əhəmiyyəti vardır.  
İndi biz Ermənistan–Azərbaycan münaqişəsinin həll edilməsi ilə məşğul oluruq. Burada deyildi, yeddi il 
atəşkəs dövrü bizim hərbi quruculuqda böyük imkanlar yaratdı. Eyni zamanda, biz atəşkəsi qəbul etdik ona görə 
ki, məsələni sülh yolu ilə həll edək və işğal olunmuş torpaqları sülh yolu ilə azad edək, insanlar həlak olmasın, 
qan tökülməsin, Azərbaycanın ərazi bütövlüyünü bərpa edək. Sizə bəyan edirəm ki, yeddi il bu iki sahədə çox 
gərgin iş gedibdir.   
Ordu quruculuğunda görülən iş göz qabağındadır. Bunun nəticələri burada bəyan olundu. Məsələni sülh yolu ilə 
həll etmək üçün aparılan işi də bizim ictimaiyyət bilir. Əgər Azərbaycan vətəndaşı bizim apardığımız işə obyektiv, 
ədalətli münasibət göstərsə, o bilər və təsdiq etməlidir ki, biz bu məsələ ilə hər gün məşğul oluruq. Nə qədər 
danışıqlar aparmışıq. Şəxsən mənim özüm, müvafiq təşkilatlarımız, müxtəlif beynəlxalq təşkilatlarda, Minsk 
qrupunun həmsədrləri ilə, Minsk qrupunun təmsilçiləri ilə nə qədər danışıqlar aparmışıq.  
40 
 
Nəhayət, son iki il müddətində Ermənistan prezidenti ilə Azərbaycan prezidenti arasında bilavasitə görüşlər 
keçirilibdir. Aprel ayında Amerika Birləşmiş Ştatlarında, Ki-Uestdə görüş keçirildi. Ondan öncə Parisdə görüş 
keçirildi. Bu ayın əvvəlində Minskdə görüş keçirildi. Hamı anlamalıdır ki, bu görüşlər adi söhbətlər deyildir. 
Hər bir görüşdə bizim vəzifəmiz Azərbaycanın ərazi bütövlüyünün təmin olunması, işğal edilmiş torpaqların 
azad olunması və yerindən-yurdundan didərgin düşmüş insanların öz yerinə qayıtması məqsədi daşıyır. Biz bu 
barədə ciddi tədbirlər görmüşük. Mən yüksək səviyyələrdə çox kəskin danışıqlar aparmışam. Bu gün də 
aparıram.   
Bu gün Minsk qrupunun həmsədrlərinin Maltada keçirdiyi görüşlər haqqında bəyanat verilibdir. O, 
mətbuatda dərc olunacaqdır, oxuyacaqsınız. Onlar orada vəziyyəti yenə müzakirə ediblər və məsələnin 
kompromislər vasitəsilə həll olunması yollarını araşdırıblar. Onlar bəyanatda qeyd edirlər ki, artıq indi üç 
həmsədr, yəni Rusiya, Amerika Birləşmiş Ştatları və Fransa əvvəlki illərə nisbətən səmimi əməkdaşlıq edir. Ola 
bilər ki, iyul ayında onlar yenə bölgəyə gəlsinlər. Demək, bu da onu göstərir ki, baxmayaraq, əvvəlki görüşlərdə 
biz kompromislər barəsində razılığa gələ bilmədik, böyük dövlətlər – Amerika Birləşmiş Ştatları, Rusiya, 
Fransa və Minsk qrupuna daxil olan başqa ölkələr bu məsələnin həll edilməsi üçün əlavə səylər qoyurlar.  
Mən bu gün bir daha elan edirəm ki, əgər məsələni sülh yolu ilə həll etmək olarsa, başqa yola getmək lazım 
deyildir. Ona görə də biz bu istiqamətdə öz işimizi aparmışıq, bundan sonra da aparacağıq. Amma bilməlisiniz 
ki, bütün danışıqlarda, bütün görüşlərdə Azərbaycanın milli mənafeləri müdafiə edilir və müdafiə  olunacaqdır.                                                      
Eyni zamanda mən bu gün burada həm Müdafiə nazirinin, həm də ordu hissələrinin çıxış edən 
nümayəndələrinin bəyanatını da böyük məmnuniyyət hissi ilə qəbul edirəm ki, əgər bunlar nəticə verməsə, 
bizim güclü ordumuz, bundan sonra daha da güclənəcək ordumuz Azərbaycanın işğal olunmuş torpaqlarını azad 
etməyə, Azərbaycanın ərazi bütövlüyünü bərpa etməyə qadirdir.                                                  
Xalq, dövlət orduya ümid edir, orduya güvənir. Ordu isə xalqın, dövlətin dəstəyinə güvənir. Ona görə də 
xalqın, ordunun birliyi və Azərbaycan dövlətinin ölkənin müstəqilliyini bundan sonra da möhkəmləndirmək, 
inkişaf etdirmək siyasətini əzmlə aparması, iqtisadiyyatın inkişafı üçün lazımi tədbirlərin görülməsi, Azərbay-
canda hərbi quruculuq sahəsində indiyə qədər görülən işlərdən sonra daha da dəyərli işlər görülməsi ona əsas 
verir ki, həm dövlət, həm xalq, həm də ordu bir istiqamətdə gedir. Bir istiqamətdə də gedəcəkdir.   
Dövlət xalqındır, xalq üçündür, millət üçündür. Ordu xalqındır və ordu xalq üçündür, dövlət üçündür, millət 
üçündür. Güman edirəm ki, bu anlayışlar  heç vaxt unudulmayacaqdır.   
Biz bu gün silahlı qüvvələrin bayramını qeyd edərək, hamımız ümidlə yaşamalıyıq ki, Azərbaycanın dövlət 
müstəqilliyi bundan sonra da möhkəmlənəcək və əbədi olacaqdır. Azərbaycanın ərazi bütövlüyü bərpa 
ediləcəkdir. Azərbaycanın ordusu bundan sonra daha da güclü, daha da qüdrətli ordu olacaqdır.   
Hərbi vətənpərvərlik ruhu hər bir insanın qəlbində yaşamalıdır. Əgər vətənpərvərlik hissiyyatı olmasa, o, 
ölkəsinin vətəndaşı ola bilməz. Hərbi vətənpərvərlik hissiyyatı olmasa, bizim  xalqımız bu ağır vəziyyətdən çıxa 
bilməz. Ona görə də ordu gününü bayram edərək, bizim əsas vəzifələrimizdən biri də Azərbaycanda vətənpər-
vərlik ruhunu yüksəltmək, orduda vətənpərvərlik ruhunu yüksəltmək və hər bir vətəndaşda hərbi vətənpərvərlik 
ruhunu yüksəltməkdir. Bütün bunların nəticəsində bizim ordumuz güclənəcək, müstəqil dövlətimiz daha da 
yüksəklərə qalxacaq, Azərbaycan müstəqil dövlət kimi daim yaşayacaqdır.   
Yaşasın qüdrətli, güclü Azərbaycan əsgəri, Azərbaycan ordusu!    
 
41 
 
 
         
 
«SOS KĠNDERDORF ĠNTERNƏġNL» BEYNƏLXALQ TƏġKĠLATININ PREZĠDENTĠ 
HELMUT KUTĠNĠN RƏHBƏRLĠK ETDĠYĠ NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
27 iyun 2001-ci il 
     
H e y d ə r  Ə l i y e v: Hörmətli Prezident! 
Hörmətli qonaqlar! 
Mən sizin yenidən Azərbaycana ziyarətinizdən çox məmnunam və ümidvaram ki, sizinlə başladığımız iş indiki 
nəticələrini verərək, gələcəkdə daha da çox uğurlar gətirəcəkdir. 
Siz dünyada çox böyük əhəmiyyətə malik olan xeyriyyəçilik işi, humanitar iş görürsünüz. Bunun da ən 
böyük  xüsusiyyəti ondan ibarətdir ki, bu, uşaqlara aiddir, kimsəsiz, yaxud da atılmış uşaqlara aiddir. 
Mən bilirəm ki, siz 130-dan çox ölkədə iş görürsünüz. Biz bu işə bir az gec qoşulmuşuq. Mən bunda 
özümüzü günahlandırıram. Yəqin ki, biz sizi axtarıb tapa, tanıya bilməmişik. Amma, eyni zamanda, siz də 
uşaqlara aid bu humanitar işləri görərkən, gərək Ermənistan – Azərbaycan münaqişəsi nəticəsində 
Azərbaycanda kimsəsiz qalmış çox uşaqların olduğunu  da biləydiniz və buraya gələydiniz. Bizim də günahımız 
var, sizin də günahınız var. Amma yaxşı ki, biz bir-birimizi tapdıq. Belə bir məsəl var ki, heç olmamaqdansa, 
gec olması yaxşıdır. Sizinlə müqavilə bağladıq və siz burada əməli işə başladınız.  
Sizin burada gördüyünüz işlər yüksək qiymətə layiqdir. Bakı şəhərinin çox səfalı bir yerində, sizə 
ayırdığımız yerdə siz gözəl bir uşaq kəndi yaratmısınız. Mən bir müddət bundan öncə oranı ziyarət edəndə çox 
heyran qaldım. Ancaq deyirlər ki, ondan sonra ora daha da genişlənibdir. Təəssüf ki, mənim bu gün başqa 
işlərim var. Sizinlə oraya gedə bilməyəcəyəm. Baş nazirə tapşırmışam. Mən bu yaxın vaxtlarda mütləq vaxt 
tapıb gedib oranı ziyarət edəcəyəm. 
Hər halda, mənim gördüklərim onu sübut etdi ki, siz doğrudan da çox böyük tarixi əhəmiyyətə malik olan bir 
işlə məşğulsunuz. Sizin təşkilatı, «SOS Kinderdorf» təşkilatını yaradan şəxsə – 1949-cu ildə yaranıbdır – biz 
daim rəhmət, dua oxumalıyıq. Onun işinin davamçılarına isə öz təşəkkürümüzü bildirməliyik.  
Siz bu işləri Azərbaycanda görəndə bizi daha da həvəsləndirmisiniz. Çünki əgər bunu Bakıda görmək olarsa, 
bizim başqa şəhərlərdə, başqa regionlarda da buna böyük ehtiyac var. Ona görə mən hesab edirəm ki, indi sizin 
burada proqramınızın ikinci mərhələsi də var. O da Azərbaycanın bir neçə bölgəsində, məsələn, Gəncədə, yaxud 
indi blokada şəraitində yaşayan Naxçıvanda, başqa yerlərdə – hər halda, bizim adamlar sizinlə bərabər bunu 
müəyyən edərlər – bu işə başlasanız biz çox minnətdar olacağıq və sizin bu xidmətlərinizi heç vaxt 
unutmayacağıq. 
Sizin yaratdığınız bu təşkilata Azərbaycanda mənim qızım Sevil başçılıq edir. Bu da onu göstərir ki, mən bir 
prezident kimi, buna nə qədər böyük əhəmiyyət verirəm. Təəssüf ki, o, indi ölkədə yoxdur, sizinlə görüşə 
bilməyəcəkdir. Ancaq burada onun müavinini görürəm. Ümumiyyətlə, bizim Əmək və Əhalinin Sosial 
Müdafiəsi Nazirliyimiz və başqa təşkilatlarımız bu barədə çox işlər görürlər. 
Mən sizə bir daha təşəkkür edirəm. Bir kimsəsiz uşağı, yaxud atılmış uşağı götürmək, bağrına basmaq, 
saxlamaq, böyütmək həddən ziyadə qiymətli bir işdir. Amma siz görün, dünyada nə qədər uşaqlara bu barədə 
qayğı, diqqət göstərirsiniz, o cümlədən Azərbaycan uşaqlarına. Mən sizə çox təşəkkür edirəm. Buyurun.  
H e l m u t   K u t i n («SOS Kinderdorf İnternəşnl» təşkilatının prezidenti): Zati-aliləri cənab Prezident, 
Sizinlə yenidən görüşmək şansını əldə etməyimi çox yüksək qiymətləndirirəm. Buraya qədəm qoyduğumuz 
andan etibarən Azərbaycan torpağında bizə göstərilən xoş münasibətə və qonaqpərvərliyə görə «SOS 
Kinderdorf İnternəşnl» təşkilatının bütün nümayəndə heyəti adından Sizə dərin təşəkkürümü bildirirəm.  
Zati-aliləri, Siz haqlı qeyd etdiniz ki, biz Azərbaycandakı fəaliyyətimizə bir az gec başladıq. Amma biz artıq 
Azərbaycanla yaxşı əməkdaşlıq edirik və gözəl dostluğumuz formalaşıbdır – bu faktın özü o deməkdir ki, biz 
xoş günləri də, qəmli günləri də, sizinlə əsl dost kimi, birgə bölüşməyə hazır olan insanlarıq.  
Zati-aliləri, icazə verin, Azərbaycandakı fəaliyyətimizin həyata keçirilməsində bizə yaxından yardım 
göstərdiklərinə görə Baş nazirə, onun müavinlərinə, Əmək və Əhalinin Sosial Müdafiəsi nazirinə, eyni zamanda 
bu layihənin, bu təşkilatın Azərbaycandakı rəhbərinə – ölkənin birinci xanımına öz dərin minnətdarlığımızı 
bildirək. Qeyd edim ki, onun çox qabiliyyətli müavini cənab Tahir Budaqov nazir müavini olmaqla bərabər, bu 
işlərdə bizə olduqca yaxından yardım göstəribdir. Onu da bildirim ki, Siz doğru qeyd edirsiniz, orada gözəl bir 
kənd əmələ gəlibdir. Azərbaycanda «SOS Kinder-Uşaq Kəndi»ndə gecəni birlikdə keçirməkdən, günü onlarla 
42 
 
bölüşməkdən çox-çox xoşbəxt olmuşuq. Orada ağcaqanad yoxdur, çoxlu su var. Uşaqlar çox xoşbəxt 
görünürlər.  
Sizinlə bir təəssüratımı  bölüşmək istəyirəm. Həmin kənddə mənim üçün ayrılmış, yaşadığım mənzildə Sizin 
divardan asılmış şəklinizi, özü də bütün Azərbaycan uşaqlarının baba hesab etdiyi prezidentin bu kəndin 
açılışında kimsəsiz uşaqlarla birlikdə çəkdirdiyi, onları ağuşuna aldığı şəklin divardan asıldığını gördükdə çox 
mütəəssir oldum. Çünki şəkildə sifətinizdən duymaq olur ki, Siz bu layihəyə, bu uşaqlara neçə böyük qayğı 
göstərirsiniz və Sizin bu işə diqqətiniz hansı səviyyədədir. Zati-aliləri, ona görə də Siz bu gün o tədbirdə iştirak 
etməsəniz də, hesab edin ki, özünüzü orada olmuş kimi hiss edəcəksiniz. Çünki Sizin şəkliniz bütün o kənddə 
olacaqdır, uşaqlar Sizi öz əhatələrində hiss edəcəklər. Sizin dualarınız, hissləriniz, uşaqlara ürəyinizdən gələn 
xoş hisslər bizimlə bir olacaqdır. Uşaqlar onları hiss edəcəklər. Uşaqların anaları Sizin keçirdiyiniz hissləri bir 
daha yaşayacaqlar. Onlar çox gözəl uşaqlardır.  
Cənab Prezident, ona görə icazə verin, mən də Sizə şəxsi minnətdarlığımı bildirim ki, Siz vaxt tapıb o 
uşaqları ziyarət etmisiniz. Bunu sadəcə, bir tədbirə qatılmaq, mərasimə qatılmaq üçün deyil, o uşaqlarla birlikdə 
əyləşmək, onların yaşayışı, günləri ilə tanış olmaq, atalıq, babalıq qayğılarınızı, hisslərinizi həmin kimsəsiz 
uşaqlarla bölüşmək üçün vaxt ayırıb o kəndi ziyarət etmisiniz. Bu layihələrin inkişaf etdirilməsini həmişə 
diqqətinizdə saxlayırsınız. 
Cənab Prezident, biz iki il bundan öncə Sizinlə burada görüşən zaman və görmək istədiyimiz işlərlə əlaqədar 
Sizə məlumat verərkən tam əmin deyildim ki, Siz bunların hamısına dərindən inandınız, yoxsa yox. Amma iki il 
keçdi, gördünüz ki, verdiyimiz sözə əməl etdik. Sizin Baş nazirlə, bizim dostlarımızla birlikdə Azərbaycanda 
çox gözəl bir kəndi ərsəyə gətirdik. Zati-aliləri, bu kəndin tikilib başa çatdırılmasında böyük xidmətləri olmuş 
Almaniyadakı dostlarımıza Sizin minnətdarlıq hisslərinizi mütləq çatdıracağıq. 
Cənab Prezident, təşkilatımızın buradakı ilk layihəsindən, əldə olunmuş uğurdan ruhlanaraq, əgər Sizin 
birinci layihəyə verdiyiniz qədər dəstəyiniz olarsa və Sizin nazirlər bu işdə yardımçı olarsa, biz Azərbaycanda 
bu layihələri genişləndirmək, onun ikinci, üçüncü mərhələlərini də davam etdirmək niyyətindəyik.  
H e y d ə r  Ə l i y e v:  Mən bundan daha da çox dəstək verəcəyəm.  
H e l m u t  K u t i n: Biz onda növbəti layihə üçün tərəfdaş olduğumuzu təsdiqlədik.  
H e y d ə r  Ə l i y e v:  Yaxşı, işə başlayın.  
H e l m u t  K u t i n:  Hesab edirəm ki, həmin kənddə çox yaxşı analar çalışırlar. Ümumiyyətlə, orada işlər 
çox yaxşı təşkil olunubdur. Hesab edirəm ki, biz dostluq mühitində birlikdə çalışaraq, kimsəsiz uşaqlar üçün 
gələcəyə böyük ümid yaradacağıq. Eyni zamanda Azərbaycanla möhkəm özülə söykənən güclü dostluğumuzu 
bundan sonra da davam etdirəcəyik. 
Sizə bir daha dərin minnətdarlığımızı bildiririk və gələcək uğurlu əməkdaşlıq niyyətində olduğumuzu bəyan 
edirik.  
H e y d ə r  Ə l i y e v:  Sağ olun. Mən sizə bir daha təşəkkür edirəm. Sizin burada, Azərbaycanda öz  
fəaliyyətinizi genişləndirmək haqqında bəyanatınızı çox məmnuniyyət hissi ilə qəbul edirəm. Ümidvar 
olduğumu bildirmək istəyirəm ki, sizin burada indiyə qədər apardığınız işlərdən daha yüksək ahəngdə 
görəcəyiniz işlər hamısı bizim yerli təşkilatlar tərəfindən təmin olunacaqdır. Ona görə xahiş edirəm, təxirə 
salmadan bu işlərə başlayasınız. Çox sağ olun. 
Mən bu gün görüşümüzün əvvəlində də dedim ki, sizin bu işləriniz həqiqətən dünya miqyasında ən yüksək 
qiymətə layiq olan işdir. Azərbaycanın prezidenti olaraq mən bu işi xüsusi qiymətləndirirəm. Sizin 
xidmətlərinizi çox yüksək qiymətləndirirəm. Ona görə indiyə qədər gördüyünüz işlərə yüksək qiymət verərək, 
mən şəxsən sizi Azərbaycanın yüksək mükafatı olan «Şöhrət» ordeni ilə təltif etmək haqqında fərman imzala-
mışam. İstərdim, elə burada, bu mərasimdə həm fərman sizə çatsın, həm də bizim ölkəmizin yüksək ordenini 
şəxsən özüm sizə təqdim edim. 
 
*  *  * 
Helmut Kutinin «Şöhrət» ordeni ilə təltif edilməsi haqqında Azərbaycan Respublikası prezidentinin fərmanı 
oxundu.  
Sonra Azərbaycan prezidenti Heydər Əliyev «Şöhrət» ordenini və fərmanı cənab Helmut Kutinə təqdim etdi. 
H e l m u t  K u t i n: Cənab Prezident, bir daha çox sağ olun. Mənə böyük şərəf verdiniz. Hesab edirəm ki, 
bu mükafat bütün «SOS Kinderdorf İnternəşnl» təşkilatına və bu layihəni həyata keçirmiş insanların əməyinə 
verilmiş böyük qiymətdir.  
Şübhəsiz ki, bu bizim qarşımızda daha böyük məsuliyyət qoyur və bizi Azərbaycan uşaqları üçün daha 
böyük işlər görməyə vadar edəcəkdir. Bir daha çox sağ olun.  
H e y d ə r  Ə l i y e v:  Çox sağ olun. Sizə uğurlar arzulayıram. Sizinlə yenidən görüşməyimdən çox 
məmnunam.   
 
                 
43 
 
 
 
 
AMERĠKA BĠRLƏġMĠġ ġTATLARININ PREZĠDENTĠ ZATĠ-ALĠLƏRĠ  
CƏNAB CORC BUġA 
 
Hörmətli cənab Prezident! 
Amerika Birləşmiş Ştatlarının milli bayramı – Müstəqillik günü münasibətilə Sizi və dost Amerika 
xalqını səmimi-qəlbdən təbrik edirəm. 
Ölkələrimiz arasındakı dostluq, əməkdaşlıq əlaqələrinin və strateji tərəfdaşlıq münasibətlərinin inkişafına 
böyük əhəmiyyət verirəm. 
Əminəm ki, qarşılıqlı surətdə faydalı olan ikitərəfli əlaqələrimiz bundan sonra da xalqlarımızın mənafeyi 
naminə inkişaf edəcək və genişlənəcəkdir.  
Mən həmçinin Ermənistan – Azərbaycan, Dağlıq Qarabağ münaqişəsinin sülh yolu ilə həllində Sizin 
səylərinizi yüksək qiymətləndirirəm. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə,     
 
                                                                HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 28 iyun 2001-ci il 
 
 
 
 
44 
 
 
 
 
BELARUS RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ALEKSANDR LUKAġENKOYA  
 
Hörmətli Aleksandr Qriqoryeviç! 
Belarus Respublikasının dövlət bayramı – Müstəqillik günü münasibətilə Sizi ürəkdən təbrik edirəm. 
Əminəm ki, Azərbaycan ilə Belarus arasındakı ənənəvi dostluq və əməkdaşlıq münasibətləri xalqlarımızın 
rifahı naminə bundan sonra da inkişaf edəcək və möhkəmlənəcəkdir.  
Sizə möhkəm cansağlığı, uğurlar, qardaş Belarus xalqına isə sülh və firavanlıq arzulayıram.  
 
Hörmətlə, 
                                                                     
                                                                HEYDƏR ƏLĠYEV  
                                  Azərbaycan Respublikasının Prezidenti 
 
Bakı şəhəri, 28 iyun 2001-ci il 
 
 
  
 
 
 
 
 
 
 
 
45 
 
 
 
 
VENESUELA BOLĠVAR RESPUBLĠKASININ PREZĠDENTĠ ZATĠ-ALĠLƏRĠ  
CƏNAB HUQO RAFAEL ÇAVES FRĠASA  
 
 
Hörmətli cənab Prezident! 
Venesuela Respublikasının milli bayramı – Müstəqilliyin elan edilməsi günü münasibətilə Sizi və dost 
Venesuela xalqını ürəkdən təbrik edirəm.  
Ümidvaram ki, Azərbaycan–Venesuela əlaqələrinin inkişafı xalqlarımızın rifahına xidmət edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə,  
 
                                                                    HEYDƏR ƏLĠYEV 
                                     Azərbaycan Respublikasının Prezidenti 
 
Bakı şəhəri, 28 iyun 2001-ci il 
 
 
 
 
 
 
 
 
 
 
46 
 
 
 
 
KANADANIN BAġ NAZĠRĠ  
ZATĠ-ALĠLƏRĠ  
CƏNAB JAN KRETYENƏ 
 
Hörmətli cənab Baş nazir! 
Kanadanın milli bayramı – Kanada günü münasibətilə Sizi və xalqınızı ürəkdən təbrik edirəm. 
Əminəm ki, Azərbaycan ilə Kanada arasında dostluq və əməkdaşlıq münasibətləri xalqlarımızın mənafeyi 
naminə daim inkişaf edəcəkdir.  
Sizə möhkəm cansağlığı, işlərinizdə uğurlar, ölkənizə sülh və firavanlıq arzulayıram. 
 
Hörmətlə,                                                                          
                                                                HEYDƏR ƏLĠYEV 
                                  Azərbaycan Respublikasının Prezidenti 
 
 
Bakı şəhəri, 28 iyun 2001-ci il 
 
 
 
 
 
 
 
 
 
 
 
47 
 
 
 
 
KANADANIN GENERAL QUBERNATORU  
ZATĠ-ALĠLƏRĠ  
XANIM ADRĠENN KLARKSONA  
 
Hörmətli xanım general–qubernator! 
Kanadanın milli bayramı – Kanada günü münasibətilə Sizi və dost Kanada xalqını səmimi-qəlbdən təbrik 
edirəm.  
Ümidvaram ki, Azərbaycan ilə Kanada arasında təşəkkül tapmaqda olan dostluq və əməkdaşlıq 
münasibətləri ölkələrimizin və xalqlarımızın rifahına öz töhfəsini verəcəkdir.  
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram.  
 
Hörmətlə,  
                                                                    HEYDƏR ƏLĠYEV 
                                      Azərbaycan Respublikasının Prezidenti 
 
Bakı şəhəri, 28 iyun 2001-ci il 
 
 
 
 
 
 
 
 
 
 
 
 
48 
 
 
 
 
BĠRLƏġMĠġ MĠLLƏTLƏR TƏġKĠLATININ  
BAġ KATĠBĠ CƏNAB KOFĠ ANNANA 
 
Hörmətli cənab Baş katib! 
Birləşmiş Millətlər Təşkilatının Baş katibi vəzifəsinə yenidən seçilməyiniz münasibətilə Sizi səmimi-qəlbdən 
təbrik edirəm. 
Dünyanın ən nüfuzlu təşkilatlarından biri olan Birləşmiş Millətlər Təşkilatı Sizin rəhbərliyiniz ilə çox 
mühüm və məqsədyönlü fəaliyyət göstərir, yer üzündə sülhün, sabitliyin və əmin-amanlığın bərqərar olunması, 
beynəlxalq əməkdaşlığın inkişaf etdirilməsi, insanların rifahı yolunda ardıcıl iş aparır.    
Əmin ola bilərsiniz ki, Azərbaycan Respublikası bundan sonra da Birləşmiş Millətlər Təşkilatının təşəbbüsü 
ilə həyata keçirilən bütün proqram və layihələrdə yaxından iştirak edəcək, minilliyin sammitinin irəli sürdüyü 
vəzifələrin həlli naminə səylərini davam etdirəcəkdir.  
Sizə möhkəm cansağlığı, səadət və işlərinizdə uğurlar arzulayıram. 
 
Hörmətlə,  
               HEYDƏR ƏLĠYEV 
                                  Azərbaycan Respublikasının Prezidenti 
 
Bakı şəhəri, 30 iyun 2001-ci il 
 
 
 
 
 
49 
 
 
 
 
QARABAĞ MÜHARĠBƏSĠ ƏLĠLLƏRĠ VƏ  
ġƏHĠD AĠLƏLƏRĠ ÜÇÜN TĠKĠLMĠġ MƏNZĠLLƏRĠN ĠSTĠFADƏYƏ VERĠLMƏSĠ 
MƏRASĠMĠNDƏ NĠTQ 
 
30 iyun 2001-ci il  
 
Bakı, 
Mehdiabad qəsəbəsi 
 
Əziz şəhid ailələri! 
Əziz müharibə veteranları, əlilləri! 
Hörmətli xanımlar və cənablar! 
Bu gün bizim hamımızın buraya toplaşmağımızın əsas məqsədi Azərbaycan torpaqlarının qorunması 
uğrunda şəhid olmuş insanların ailəsinə, vuruşlarda, döyüşlərdə əlil olmuş insanlara dövlətin, hökumətin, 
ictimaiyyətin, xalqın münasibətini, öz münasibətimizi, hörmət və ehtiramımızı, qayğımızı bir daha nümayiş 
etdirməkdən ibarətdir. 
Mən sizin hamınızı ürəkdən salamlayıram. Hesab edirəm ki, burada olan insanlar – həm bu qəsəbənin 
sakinləri, həm bu qəsəbənin yaranmasında iştirak etmiş təşkilatların nümayəndələri, həm də başqa şəxslər bu 
işin nə qədər vacib və əhəmiyyətli olduğunu dərk edirlər.  
Bizim müstəqil Azərbaycanın həyatı son on ildə çox ziddiyyətli olubdur. Bir tərəfdən bizim ən böyük 
nailiyyətimizdən – milli azadlığı əldə etməkdən, Azərbaycanın müstəqil dövlət olmasını təmin etməkdən, öz 
müstəqil ölkəmizdə yaşamaqdan, ikinci tərəfdən də Ermənistanın Azərbaycana qarşı torpaq iddiası ilə başladığı 
təcavüzlə əlaqədar torpaqlarımızın, ölkəmizin qorunması ilə məşğul olmaqdan ibarət olmuşdur. Bu iki cəhət bir-
biri ilə üzvi surətdə əlaqədədir. Çünki Sovetlər İttifaqının dağılması ilə əlaqədar bizim müstəqilliyimiz qansız-
qadasız əldə olunubsa da, xalqımız müstəqilliyimizi qorumaq, Azərbaycanın ərazi bütövlüyünü, vətənimizi 
qorumaq üçün döyüşlərə qalxmalı, vuruşmalı olmuşdur. Bizim çox dəyərli insanlarımız şəhid, əlil olublar. 
Beləliklə, biz böyük itkilər vermişik. Torpaq, vətən naminə, müstəqillik naminə şəhid olan insan ən yüksək 
zirvəyə çatmış insandır.  
Bu dünyada heç kəs daimi deyil. Bizim xalqda belə bir məlum deyim var: dünya gəldi-gedərdir. Ancaq əsası 
odur ki, bu həyatı kim nə cür, hansı amallarla yaşayır, hansı mənəvi keyfiyyətlər daşıyır. Vətən yolunda, torpaq 
yolunda, xalq yolunda şəhid olmaq, bir tərəfdən, ailə üçün, o insan üçün vaxtsız bir itkidirsə, ikinci tərəfdən, bu, 
insanlığın və insan mənəviyyatının ən yüksək zirvəsinə çatmaq deməkdir. Bunlar hamısı bizim dövlətimizə, 
hökumətimizə, xalqımıza, şəhid ailələrinə, müharibə əlillərinə xüsusi diqqət və qayğı göstərmək istiqaməti 
vermiş, bizim qarşımızda bu vəzifələri qoymuşdur. Biz hamımız bu vəzifələri yerinə yetirməliyik.  
Əgər bu məsələyə bir az dərin fəlsəfi nöqteyi-nəzərdən baxsan, yəqin edərsən ki, şəhid olan insan öz 
vətənpərvərliyi ilə, öz arzusu ilə, öz yüksək mənəviyyatı ilə torpaqlarımızı, vətənimizi qorumaq üçün döyüşlərə 
giribdir, şəhid olubdur. Yəni bu onun özünün mənəvi istəyidir, özünün vətənpərvərlik hissiyyatlarıdır. Amma 
eyni zamanda biz bunu yüksək qiymətləndiririk. Baxmayaraq ki, döyüşlərə gedərkən o bildirdi ki, şəhid də ola 
bilər, əlil də ola bilər, xəsarət də ala bilər, onun ailəsi başsız da qala bilər. Ancaq vətəni, torpağı qorumaq və 
şəhidliyi gözünün önünə alıb vuruşa getmək – bunlar hamısı onun daxili mənəviyyatının bəhrəsidir. Biz bunları 
qiymətləndirməliyik. 
Hər bir şəhid millətin mənəvi ucalığıdır. Şəhidlik milləti yüksəldən, milləti millət edən amillərdən biridir. 
Biz bunu yüksək qiymətləndirərək, şəhid olan insanların xatirəsini qəlbimizdə daim yaşatmalıyıq və eyni 
zamanda onun ailəsinə yardımımızı göstərməliyik.  
Döyüşlərdə xəsarət almış, əlil olmuş insanlar da təbiidir ki, bilərəkdən döyüşə gediblər, bunu vicdanın 
çağırışı ilə ediblər, döyüşüb, torpaqları qorumağa cəhd göstəriblər. Çoxları qəhrəmanlıqlar göstəriblər. Ancaq 
xəsarət alıblar, əlil olublar. Onlar bizim cəmiyyətdə yaşayırlar və yaşayacaqlar. Demək, onlara da bizim 
qayğımız, diqqətimiz daim olmalıdır.      
Beləliklə, həm dövlətin, hökumətin, həm də cəmiyyətin bu təbəqədən olan insanlara borcu var. Borcu var 
ona görə yox ki, əvvəldən söz verib ki, mən sənə borcluyam.  
Ona görə ki, biz şəhidliyi, döyüşlərdə qəhrəmanlıq göstərmiş insanların şücaətini yüksək qiymətləndirərək, 
özümüzü onların qarşısında borclu hiss edirik və bu borcumuzu da yerinə yetirməliyik.  
Son illər biz Azərbaycan dövlətinin, hökumətinin imkanlarından maksimum istifadə edərək, bu 
vəzifələrimizi yerinə yetirməyə çalışmışıq və bundan sonra da çalışacağıq. Buradakı çıxışlarda gətirilən konkret 
faktlar görülən işlər haqqında əyani məlumat verir. Ancaq hələ bunlar azdır. Çünki bizim bu qayğımıza, bu 
50 
 
diqqətimizə, yəni xüsusi münasibətə, xüsusi imtiyaza ehtiyacı olan şəhid ailələrinin, müharibə əlillərinin hamısı 
təmin olunmayıbdır. Ancaq aparılan siyasətin və əməli işin əsas istiqaməti ondan ibarətdir ki, biz bunu axıra 
qədər etməliyik.  
Dövlətin, hökumətin müəyyən imkanları var. Bu da iqtisadiyyatın vəziyyətindən asılıdır. Bilirsiniz ki, 
təxminən 1995-1996-cı illərdən Azərbaycanda iqtisadiyyat inkişaf edir, insanların rifah halının yaxşılaşdırılması 
üçün daim tədbirlər görülür və rifah halı yaxşılaşır. Ancaq bunlar hamısı bizim iqtisadiyyatdan əldə etdiyimiz 
vəsaitlər çərçivəsində ola bilər. Bir də ki, təbii, bir çox beynəlxalq təşkilatlardan humanitar yardımlar alınır, 
ayrı-ayrı başqa yardımlar da göstərilir. Demək istəyirəm ki, indiyə qədər görülən işlər bizim özümüzü də qane 
etmir. Ancaq bizim imkanlarımız dairəsində etdiklərimiz maksimum səviyyədədir.  
Amma bir də qeyd edirəm ki, görülən işlər ilbəil artacaqdır. Çünki bizim iqtisadiyyatımız artıq yoluna düşübdür. 
Ümumiyyətlə, əhalinin rifah halı yaxşılaşacaq, o cümlədən şəhid ailələrinə, müharibə əlillərinə göstərilən xüsusi 
yardım, xüsusi imtiyazlar daha da çox təmin olunacaqdır. 
Cəmiyyətdə heç kəs ona məxsus olan vəzifədən, yaxud onun cəmiyyətdə tutduğu yerdən, hansısa gördüyü 
işdən, şucaətindən sui-istifadə etməməlidir. Əgər dövlət adamları tərəfindən, yerli hakimiyyət orqanları 
tərəfindən, bütün hakimiyyət orqanları tərəfindən,  haradasa bu, yaxud başqa bir təbəqəyə dövlətin göstərdiyi 
qayğı, diqqət çatdırılmırsa, bu heç kəsə əsas vermir ki, o bu nöqsanları ümumiləşdirsin və dövlətin, hökumətin bu 
qayğısının müqabilində başqa yola düşsün. Ancaq təəssüflər olsun ki, bizdə bəziləri özlərinin nailiyyətlərindən, 
yaxud hökumət, dövlət, xalq qarşısında göstərdiyi xidmətlərdən sui-istifadə etməyə çalışırlar. Bu halda belə fikir 
yaranır ki, demək, sui-istifadə edən adamın yəqin ki, vaxtilə göstərdiyi şücaəti ilə onun daxili mənəviyyatı arasında 
böyük fərq var. 
Yenə də deyirəm, bu sahədə nöqsanlar var. Amma bu nöqsanları meydana çıxarmaq, onları müvafiq 
orqanlara çatdırmaq və yaxud onların aradan qaldırılması üçün birgə tədbirlər görmək hamının borcudur. Amma 
bu nöqsanları bəhanə edərək, əlilliyindən, şəhid ailəsi olmasından, yaxud başqa bir xidmətindən sui-istifadə 
edərək xüsusi imtiyazlar əldə etmək istəyənlər özləri öz keçmişlərinə, gördükləri tərifəlayiq işlərinə xəyanət 
edirlər.  
Bilirsiniz, bizdə müharibə olubdur, itkilər də olubdur, əlillər də olubdur, var. Ancaq keçmiş müharibələri 
götürün, dünyada olan müharibələri. Yaxud elə İkinci dünya müharibəsini götürün. Keçmiş Sovetlər İttifaqı 
müharibə apararkən təxminən 30 milyona qədər insan müharibədən geri dönmədi. Nə qədər insan da xəsarət 
aldı. İndi bəziləri yaşayırsa, 50 ildən çoxdur ki, həmin o müharibədən aldığı zərbə ilə yaşayır. Nə qədər ailələr 
başsız qaldı, qəhrəmanlıq göstərib geriyə qayıtmış nə qədər insanlar cəmiyyətdə fəaliyyətə başladılar. Ancaq 
əgər sovet hökuməti, sovet dövləti müharibədə həlak olmuş adamların hamısını ən yüksək səviyyədə təmin 
etməyə, onların ailələrini təmin etməyə çalışsaydı, o qədər böyük dövlətdə, imkanları olan dövlətdə bu, mümkün 
deyildi. 
Yəni vətəni qorumaq, milləti qorumaq hər bir vətəndaşın şərəfli borcudur. Əgər vətəndaş bu şərəfli borcu 
yerinə yetirirsə, demək, o, ən yüksək qiymətə layiq olan vətəndaşdır. Ancaq bu borcu yerinə yetirərək, yaxud da 
yarımçıq yerinə yetirərək, sonra müxtəlif yollarla bundan sui-istifadə etmək, təbiidir ki, gördüyü işi və vətən 
qarşısında olan xidməti ləkələyir. Ona görə də mən arzu edirəm ki, bizim həm şəhid ailələri, həm müharibədə 
xəsarət almış, əlil olmuş insanlar bilsinlər ki, dövlətin, hökumətin qayğısı daim artacaqdır. Bu qayğının artması 
bizim imkanlarımızın artması ilə bağlıdır.  
Əlil olmuş bəzi adamların bundan sui-istifadə etməsi, yaxud da hansısa siyasi aksiyalara qoşulması onların 
özlərini ləkələyir və onların göstərdiyi xidmətləri heçə endirir. Mən ona görə məsləhət görərdim ki, onlar bu işlə 
məşğul olmasınlar. Təkcə onlar yox, heç kəs bu yola düşməsin. Bilirsiniz, insan bir iş görürsə, onun qiymətini 
alırsa, həm o iş görmüş adam, həm də qiymət vermiş adam – ikisi də yüksək səviyyədə olanlardır. Amma insan 
bir iş görürsə, bu qiymətini alırsa, bundan sui-istifadə etməyə başlayırsa, əvəzinə 10–15–20 qat çox nəsə tələb 
edirsə, artıq bu onun keçmiş xidmətini ləkələyir və heçə endirir. 
Bəzi adamların əlillikdən istifadə edərək cürbəcür mafioz qruplara çevrilməsi və müxtəlif qeyri-qanuni 
yollarla getməsi də təəccüb doğurur. Çünki qanun hamı üçün qanundur. Həm adi vətəndaş üçün, həm 
hakimiyyət məmuru üçün, həm dövlət məmuru üçün, həm əlil üçün, həm də şəhid ailəsi üçün. Ancaq bu qanunla 
bərabər – mən artıq bu barədə geniş danışdım – hökumət müəyyən kateqoriyalardan olan adamlara xüsusi qayğı 
göstərir və göstərəcəkdir. Ayrı-ayrı adamların göstərdiyi – bəzi hallarda heç məlum deyil, göstərib, ya göstərmə-
yibdir – xidmətlərdən qanunu pozaraq, qanun çərçivəsindən çıxaraq sui-istifadə etməsinə heç vaxt yol 
verilməyəcəkdir. Bunu hamı bilməlidir.  
Mənim bu gün sizinlə söhbətimin əsas məqsədi bu deyildir. Əsas məqsədi ondan ibarətdir ki, siz də bilin və 
bütün Azərbaycan cəmiyyəti, Azərbaycan xalqı da bilsin ki, bizim hər birimizin borcu xalqın, millətin 
qarşısında xidməti olmuş insanları layiqincə qiymətləndirməkdir. Bu, xüsusən dövlətin, hökumətin borcudur. 
Bizim hər birimizin borcu şəhid ailələrinə, müharibə əlillərinə maksimum diqqət və qayğı göstərməkdir. Onların 
da borcu bunu qiymətləndirməkdən ibarət olmalıdır, gələcəkdə də bu diqqətin artacağını bilməlidir, dərk 
etməlidir. 
51 
 
Azərbaycanda bir söz var: gərək ayağını yorğanına görə uzadasan. Dövlətimizin yorğanı indi nə boydadırsa, 
biz ayağımızı o yorğandan çıxara bilmərik. Mümkündür, çıxardarsan, amma heç bir mənfəət gətirməyəcək, səni 
də isitməyəcəkdir. Çünki yorğan, adətən, adamı isitməkdən ötrüdür.  
Mən çox məmnunam ki, burada şəhid ailələri, əlillər üçün belə gözəl evlər tikilibdir. Amma bu, birinci 
deyildir. Bilirsiniz ki, indiyə qədər bir neçə belə evlər, komplekslər yaranıbdır. Mən Qaradağ rayonunda iki 
böyük evin, hərəsində 50 mənzil olan evlərin açılışında da iştirak etmişəm. Başqa belə mərasimlərdə də iştirak 
etmişəm. Bu gün də buraya çox böyük həvəslə gəlmişəm. İndi orderləri də almısınız, evlərdə yaşayırsınız, çox 
yaxşı edirsiniz. Amma indi bizim buraya gəlməyimiz təkcə ondan ibarət deyil ki, orderi sizə təqdim edək, yaxud 
da qırmızı lenti kəsək. Bunlar hamısı formal atributlardır. Əsas ondan ibarətdir ki, qəsəbə salınıb, evlər 
tikilibdir. Mənə verilən məlumata və indi gördüyümə görə onlar keyfiyyətlidirlər, siz də burda yaşayırsınız və 
razısınız. Ancaq mənə dünən dedilər ki, burada iki şey çatmır. Birincisi, telefon yoxdur, ikincisi də deyəsən, 
elektrik enerjisi tez-tez kəsilir, demək, lazımınca təmin olunmur. Mən Rabitə nazirinə göstəriş verirəm: Buraya 
telefon çəkmək üçün sənə nə qədər vaxt lazımdır?  
N a d i r  Ə h m ə d o v(Rabitə naziri):  Cənab Prezident, beş gün. 
H e y d ə r  Ə l i y e v:  Beş gündən sonra buranın telefonunu çəkirsən, məruzə edirsən. Sən gedib orada-
burada qırmızı lentlər kəsirsən. Qırmızı lent lazım deyil, sadəcə, telefonla təmin et və mənə məruzə et. 
Elektriklə kim məşğul olacaq? 
Ə l i  N a ğ ı y e v(Əmək və Əhalinin Sosial Müdafiəsi naziri):  Cənab Prezident, Fərhad Əliyev buradadır. 
H e y d ə r  Ə l i y e v:  Fərhad Əliyev, sənə neçə gün vaxt lazımdır?  
F ə r h a d  Ə l i y e v(İqtisadi İnkişaf naziri): Cənab Prezident, 10 gün.   
H e y d ə r  Ə l i y e v:  Sən də 10 günə bunu edirsən və mənə məruzə edirsən. 
Başqa problemlər yoxdur ki? 
Ə l i  N a ğ ı y e v:  Cənab Prezident, burada məktəbə ehtiyac var.  
H e y d ə r   Ə l i y e v:  Bunlar üçün məktəb? 
Ə l i  N a ğ ı y e v:  Bəli, orta məktəb. 
H e y d ə r  Ə l i y e v:  Sən bir məktəb tikə bilməzsən? 
Ə l i   N a ğ ı y e v:  Tikə bilərəm. 
H e y d ə r   Ə l i y e v:  Sən məktəbin binasını tikirsən, Təhsil naziri də bu məktəbi müəllimlə, yaxud 
dərsliklərlə və sairə ilə təmin edir. Bunu da edin. Əlbəttə, başa düşürəm, bunu 5–10 günə edə bilməzsiniz. 
Ancaq nə qədər mümkündür, o qədər də tez edin. 
Görürəm ki, burada qəsəbənin sakinlərindən savayı, başqa adamlar da toplaşıblar.  
Ə l i  N a ğ ı y e v:  Cənab Prezident, buradakılar bu işlə əlaqəsi olan adamlardır. 
H e y d ə r  Ə l i y e v:  Bu insanların hamısının bu işlə əlaqəsi var? 
Ə l i  N a ğ ı y e v:  Bəli, eyni zamanda sosial müdafiə sahəsində çalışan, Mehdiabad qəsəbəsində yaşayan 
adamlardır.   
H e y d ə r  Ə l i y e v:   Buranın mənzərəsi çox gözəldir. İndi yaydır, mən sizə məsləhət görürəm ki, payızda 
burada yaşıllaşdırma işləri aparın, ağaclar əkin. Çünki mənim həyatımda ən böyük iş, bəlkə də, hər yeri 
yaşıllaşdırmaqdan ibarət olubdur.  
Bilirsiniz ki, 70-ci illərdə mən Bakının yaşıllaşdırılması ilə əlaqədar böyük bir proqram irəli sürüb, onunla 
məşğul olmuşam. İndi Bakının küçələrində, hər yerdə böyük-böyük ağaclar, yaşıllıqlar var. Yəni bu, çətin bir 
şey deyil, sadəcə, burada ağac əkmək və onu sulamaq lazımdır. Yəqin ki, sakinlər bu ağaclara qulluq edəcəklər. 
Amma hesab edirəm, siz də, rayon icra orqanı da payızda burada – hər bir həyətdə, küçədə lazımi qədər ağac 
əkərsiniz ki, hava daha da təmiz olsun. Onsuz da buranın havası təmizdir. Amma ağaclar, yaşıllıq buranı daha 
da gözəlləşdirər. 
Mən hər dəfə şəhid ailələri ilə, müharibə iştirakçıları, veteranları, əlilləri ilə görüşəndə, birincisi, çox 
məmnun oluram. Çünki başa düşürəm ki, bu görüş məni nə qədər sevindirirsə, o qədər də sizi sevindirir. İkincisi 
də, sizi bu görüşlərdə daha çox görərək, sizin işlərlə məşğul olmaq borcumuzu, vəzifəmizi bir daha dərk edirəm. 
Ona görə də bugünkü görüş sizin üçün nə qədər əhəmiyyətlidirsə, o qədər də mənim üçün əhəmiyyətlidir və 
vacibdir. Buraya toplaşdığınıza görə, bu görüşünüzə görə sizin hamınıza təşəkkür edirəm. Hamınıza cansağlığı 
arzu edirəm. Burada işləri görmüş adamların hamısına təşəkkür edirəm. Əmək və Əhalinin Sosial Müdafiəsi 
Nazirliyi bunu öz ixtiyarında olan vəsaitlə edibdir. Ancaq vəsait bəzi yerlərdə var, iş görülmür. Bəzi yerlərdə isə 
vəsaiti lazımi işə yönəltmək əvəzinə, başqa istiqamətə yönəldirlər. Biz onun xeyrini də görmürük. Ona görə mən 
Əmək və Əhalinin Sosial Müdafiəsi Nazirliyinin gördüyü bu işi qiymətləndirirəm. İnşaatçıların işlərini 
qiymətləndirirəm. Qəsəbənin yaranmasında iştirak etmiş adamların hamısının işini qiymətləndirirəm və 
hamınıza təşəkkür edirəm.  
Ümidvaram ki, bunlar hələ ilkin addımlardır. Bizim bu sahədə imkanlarımız çoxdur. Həm Əmək və Əhalinin 
Sosial Müdafiəsi Nazirliyi, həm də başqa nazirliklər, təşkilatlar bunlardan daha da səmərəli istifadə etməlidirlər 
ki, biz bu təbəqədən olan insanların həyat şəraitini təmin edək. Təbiidir ki, həyat şəraiti, yaşayış şəraiti  ilə bəra-
52 
 
bər, işlə təmin olunma məsələləri də var. O barədə də nazirlik bir çox işlər görübdür, ancaq hələ bir çox işlər də 
görməlidir. 
Mən qeyd etdim, bir də bildirmək istəyirəm ki, bizim imkanlarımız ilbəil artacaqdır. Həmin imkanlardan 
mütləq bu işləri genişləndirmək üçün istifadə edəcəyik.  
Bizim xalqımızın şəhidləri, müharibə əlilləri Ermənistanın Azərbaycana etdiyi təcavüz və bu səbəbdən başlanmış 
müharibənin nəticəsidir. Bu müharibə bizə çox böyük zərbələr vurmuşdur. Birincisi, torpaqlarımızın 20 faizi 
Ermənistan silahlı qüvvələri tərəfindən işğal olunubdur. İşğal edilmiş torpaqlardan bir milyondan artıq vətəndaşımız 
didərgin düşüb, qaçqın vəziyyətindədir və çoxları çadırlarda yaşayırlar. Çox ağır vəziyyətdə yaşayırlar. Bu müharibə 
bizə itkilər veribdir. Dəyərli insanlarımız şəhid olub, vuruşub əlil olan insanlar var. Bu, Azərbaycan üçün 1988-1989-
cu ildən başlanmış bir faciədir.  
İndi Azərbaycanda hamını bir şey maraqlandırır və hamının qəlbində bir arzu var: işğal olunmuş 
torpaqlarımızı tezliklə azad edək, ərazi bütövlüyümüzü təmin edək, yerindən-yurdundan didərgin düşmüş 
insanları öz doğma torpağına qaytaraq. Görürsünüz, son 7-8 ildə aparılan gərgin işlər hələ ki, öz nəticəsini 
verməyibdir. 
Biz 1994-cü ildə müharibəni dayandırdıq. Hesab edirəm ki, biz düz etdik. Təsəvvür edin, əgər müharibə 
davam etsəydi, nə qədər şəhid ailəsi artacaqdı, nə qədər insan əlil olacaqdı, nə qədər də şəhid olacaqdı. Biz 
bunların qarşısını aldıq. Ona görə yox ki, torpaqlarımızı təslim etdik.Yox. Bunu ona görə etdik ki, məsələnin 
sülh yolu ilə həll olunmasını təmin edək. Bilin ki, məsələnin sülh yolu ilə həll edilməsi üçün biz daim, gecə-
gündüz məşğul oluruq, bundan sonra da məşğul olacağıq. Mən ümidvaram, inanıram ki, məsələnin sülh yolu ilə 
həll olunmasını təmin edəcəyik. O insanlar öz yerinə-yurduna qayıdacaqlar. Ancaq işğal olunmuş torpaqlarda 
hər şey dağıdılıbdır. Evlər də dağıdılıbdır, insan yaşayışı, onun əmək fəaliyyəti üçün yüz illərlə yaranmış bütün 
hər şey dağıdılıbdır. 
İndi təsəvvür edin, bizim qarşımızda nə qədər ağır və nə qədər böyük vəzifə durur. Birincisi, işğal olunmuş 
torpaqları azad etmək, ikincisi, həmin o torpaqlarda insanların yenidən yaşaması üçün şərait yaratmaq. Bu 
bizdən nə qədər vəsait tələb edəcəkdir. Bu işdə hamımızın nə qədər səfərbər olunmağımızı tələb edəcəkdir. Ona 
görə bilin, biz bir tərəfdən, xoşbəxtik ki, dövlət müstəqilliyini əldə etmişik, müstəqil dövlətimiz var. Xoşbəxtik 
ki, biz Azərbaycanın bazar iqtisadiyyatı yolu ilə gedən iqtisadiyyatını inkişaf etdiririk, insanların rifah halını 
yaxşılaşdırırıq. Amma eyni zamanda bizim üçün nə qədər böyük çətinliklər var. Birincisi, işğal olunmuş torpaq-
ları azad edək, ikincisi, orada bərpa işləri aparaq və insanları öz yerinə qaytaraq, onlar orada, heç olmasa, 
minimum şəraitdə yaşasınlar. Təbiidir ki, sonra o yerlərdə yenə də, əvvəlkindən də yaxşı evlər də, binalar da 
tikiləcəkdir, insanların yaşayışı da təmin olunacaqdır. Ona görə həm şəhid ailələri, həm müharibədə əlil olmuş 
insanlar, həm də bütün vətəndaşlarımız bilsinlər ki, qarşımızda duran əsas məsələni, yəni işğal edilmiş 
torpaqların azad olunmasını təmin edəcəyik. Sülh yolu ilə olursa, sülh yolu ilə, sülh yolu ilə mümkün olmasa, 
bizim başqa imkanlarımız var. Bütün o yolların hamısından istifadə edib bunu təmin edəcəyik. Amma hələ çox 
illər ondan sonra qarşımızda bu ərazilərin bərpa olunması proqramı durur. Onu da edəcəyik, ona da nail 
olacağıq.     
Mən bu qəsəbədə ev almış, yaşayan vətəndaşlarımızı ürəkdən təbrik edirəm. Burada xoşbəxt yaşayasınız, firavan 
yaşayasınız. Bu qəsəbə Azərbaycanın başqa qəsəbələrinə nümunə olsun. Burada bütün hakimiyyət orqanlarına göstəriş 
verirəm ki, dediklərimin ardıcıl surətdə həyata keçirilməsi üçün öz üzərlərinə düşən vəzifələri yerinə yetirsinlər. Sizi 
təbrik edirəm və bu qəsəbədə yaşayan insanlara xoşbəxt həyat, cansağlığı arzu edirəm.  
Bilirsiniz, indi mənə deyirlər ki, order verək. Bu bir az yaxşı çıxmır. Çünki insanlar artıq burada yaşayırlar. Order 
o vaxt verərdim ki, hələ o, evə girməyib, yaşamır. Amma o orada yaşayır. Mən ona order verəndə, bu, bir az əcaib 
görsənir. Hesab edin ki, bütün orderləri mən vermişəm. Sağ olun. 
53 
 
 
 
 
ABġ-ın ÖLKƏMĠZDƏKĠ SƏFĠRĠ  
ROSS UĠLSON ĠLƏ GÖRÜġDƏ SÖHBƏT 
 
Prezident sarayı  
 
2 iyul 2001-ci il 
 
H e y d ə r  Ə l i y e v:  Cənab səfir, sizi salamlayıram və onu da qeyd edirəm ki, Amerika Birləşmiş 
Ştatlarının milli bayramı yaxınlaşır. 
R o s s  U i l s o n: Cənab Prezident, minnətdarlığımı bildirirəm, doğru söyləyirsiniz. Biz həmin günü, 
Müstəqillik gününü bayram etməyi səbirsizliklə gözləyirik. Ümidvarıq ki, Siz Amerika Birləşmiş Ştatlarının 
225-ci ildönümünə həsr olunmuş mərasimimizə qatılacaqsınız və bu bayram şənliyində bizimlə birlikdə iştirak 
edəcəksiniz. 
H e y d ə r  Ə l i y e v:  Yəqin ki, qatılacağam. Xüsusən 225 il yubiley ili hesab oluna bilər.  
Mən telefon ilə sizə demişdim, sizə atanızın vəfatı münasibətilə bir də başsağlığı verirəm. Azərbaycan dilində 
deyirlər, Allah rəhmət eləsin. İngilis dilində necə deyirlər, onu bilmirəm. 
Mənə dedilər ki, siz bu bayram ərəfəsində mənimlə görüşmək istəyirsiniz. Ona görə də mən bu gün sizinlə 
görüşürəm. 
R o s s  U i l s o n:  Cənab Prezident, çox sağ olun. Bir neçə həftə bundan öncə Sizinlə telefon danışığında 
söylədim. İstəyirəm Sizə bir daha dərin minnətdarlığımı bildirim ki, vaxt tapıb mənə telefon etdiniz, atamın 
dünyasının dəyişməsi ilə əlaqədar mənə və ailəmə başsağlığı verdiniz. 
İyulun 4-də qeyd edəcəyimiz müstəqillik günündən dərhal sonra mən vətənimizə qayıdacağam. İstədim ki, 
ölkəmizə getməmişdən öncə bir sıra məsələlər barədə Sizinlə fikir mübadiləsi aparım. Xüsusilə nəzərə alsaq ki, 
Minsk qrupunun həmsədrlərinin gələn həftə regiona səfəri olacaqdır, səfərdən öncə Sizinlə müəyyən fikir 
mübadiləsi aparmaq qərarına gəldim. Sizinlə müzakirə edəcəyimiz məsələlər barədə təfərrüatı ilə 
danışmamışdan öncə iki məsələyə toxunmaq istəyirəm.  
Birincisi, hər şeydən öncə istərdim ki, Sizi Azərbaycanın Milli Ordu bayramı günü münasibətilə təbrik edim. 
Mən həmin bayram günlərində burada olmadım. Mənim əvəzimə xanım Şelton Sizin dövlət tədbirlərinə 
qatılmışdı, orada iştirak edirdi.  
H e y d ə r  Ə l i y e v:  Təşəkkür edirəm. 
R o s s  U i l s o n:  Siz Milli Ordu bayramını qeyd edərkən və nitq söyləyərkən mən Brüsseldə idim. Amma 
xanım Şelton mənə telefon etdi, Sizin nitqinizlə əlaqədar söhbət etdik. Nitqinizdə toxunduğunuz müddəalar, 
bəzi məsələlər məni məmnun etdi. Biz də hesab edirik ki, o çox mühüm bir nitq oldu. Mənim Brüsseldə 
olmağım Sizin ordu günündə söylədiyiniz nitqlə eyni vaxta düşdüyünə görə, mən orada Ermənistandakı 
səfirimiz ilə görüşdüm. O da Brüsselə gəlmişdi. 
Mən Sizin nitqinizdə münaqişənin sülh yolu ilə həll edilməsinə sadiq olduğunuz barədə verdiyiniz 
bəyanatları ona izah etdim və söylədiyiniz müddəalarla nələri demək istədiyinizi ona çatdırdım. Hesab edirəm 
ki, bu da ümumi işimizdə faydalı olacaqdır. 
Sizin ordu günündə söylədiyiniz fikirlər olduqca mühümdür. Bu həm mənim üçün, həm də təmsil etdiyim 
Amerika Birləşmiş Ştatlarının hökuməti üçün çox mühümdür.  
Bu, Azərbaycanla bizim əməkdaşlığımıza kömək edir və münaqişənin sülh yolu ilə həll olunmasına sadiqliyi 
bir daha ifadə edir.  
Cənab Prezident, ikincisi, bildirmək istəyirəm ki, Vaşinqtona səfəriniz zamanı dövlət rəhbəri ilə çəkilmiş bir 
sıra şəkilləri Ağ evdən Sizə göndəriblər. Mən Ağ evdən göndərilmiş şəkilləri Sizə çatdırmaq istəyirəm. Bunlar 
həm Vaşinqtonda, həm də Ki-Uestdə olduğunuz zaman bizim fotoqraflar tərəfindən çəkilmiş şəkillərdir. Sanki 
bu şəkillər özləri danışır və söyləyir ki, Siz hər iki şəhərdə – həm Ki-Uestdə, həm də Vaşinqtonda olduqca 
böyük təəssürat buraxmısınız. Bu şəkillərin özü göstərir ki, olduqca mühüm məsələlərlə məşğul idiniz. Mən bu 
şəkilləri Sizə çatdırmaqdan olduqca məmnunluq duyuram.  
(Səfir Ross Uilson Amerika Birləşmiş Ştatlarından göndərilmiş fotoşəkilləri Azərbaycan prezidentinə təqdim 
edir).  
H e y d ə r  Ə l i y e v:  Çox sağ olun, təşəkkür edirəm. 
Bizim fotoqraflar da şəkillər çəkiblər. Ancaq sizin fotoqrafların çəkdiyi şəkillər daha da keyfiyyətli olur. 
Mən keçən vaxtlarda prezident Klintonla görüşlərimdən sonra o da həmişə şəkilləri göndərirdi. Burada Ki-Uest 
də var. Çox orijinal şəkillərdir. Biz bir yerdə söhbət edirdik və bilmirdik ki, fotoqraf bizim şəklimizi çəkir. 
Adətən, fotoqraflar şəkil çəkəndə adam özünü bir az yığışdırır. Amma mən belə sadə şəkilləri daha da çox 
54 
 
sevirəm. Çox yaxşı şəkillərdir. Çox məmnunam, təşəkkür edirəm. Hesab edirəm ki, bu, həm prezident cənab 
Buşun, həm də bütün Amerika Birləşmiş Ştatların rəhbərlərinin bizim görüşlərimizə diqqət və qayğısını göstərir. 
Bu da çox yaxşı şəkillərdir.  
R o s s  U i l s o n:  Bəli, çox əla şəkildir. 
H e y d ə r  Ə l i y e v:  Prezident Klinton ilə bizim belə şəkillərimiz çoxdur. İndi  isə prezident Buş ilə də. 
Ümumiyyətlə, çox yaxşı şəkillərdir. Çox məmnunam. Təşəkkür edirəm. İndi başqa məsələlərə keçmək lazımdır. 
 
 
 
 
55 
 
 
 
 
AMERĠKA BĠRLƏġMĠġ ġTATLARI  
TĠCARƏT PALATASI ĠDARƏ HEYƏTĠNĠN ÜZVLƏRĠ ĠLƏ GÖRÜġDƏ SÖHBƏT 
 
Prezident sarayı 
 
3 iyul 2001-ci il 
  
H e y d ə r  Ə l i y e v:  Sizi səmimi-qəlbdən salamlayıram. 
Amerika Birləşmiş Ştatları ilə Azərbaycan arasında əlaqələr gündən-günə inkişaf edir. Onların da əsasını 
təşkil edən iqtisadi əlaqələrdir. Biz deyə bilərik ki, bu sahədə xeyli nailiyyətlər əldə olunubdur. Azərbaycanda 
artıq ABŞ-ın yüzdən çox şirkəti fəaliyyət göstərir. Bir neçə il bundan öncə Azərbaycanda Amerika Birləşmiş 
Ştatlarının Ticarət Palatası yaranıbdır. Səfir Ross Uilson məndən xahiş edibdir ki, Ticarət Palatasının 
nümayəndələrini qəbul edib onları dinləyim. Mən də sizi bundan ötrü dəvət etmişəm. Eyni zamanda burada Baş 
nazir, mənim iqtisadiyyat sahəsindəki köməkçilərim və bu məsələlərlə əlaqədar olan nazirlər iştirak edirlər. Mən 
sizi dinləməyə hazıram.  
R o s s  U i l s o n(ABŞ-ın Azərbaycandakı səfiri):  Çox sağ olun, cənab Prezident! İcazə verin, bu gün 
Amerika Ticarət Palatası İdarə Heyətinin üzvləri ilə görüşməyə razılıq verdiyiniz üçün Sizə təşəkkürümü 
bildirim.  
Dünən biz Sizinlə çox səmərəli görüş keçirdik. Ümidvarıq ki, sabah Siz bizim Müstəqillik günümüzün 
bayram edilməsinə qatılacaqsınız. Bu gün də bizi qəbul edirsiniz. İcazə verin, Amerika – Azərbaycan 
dostluğuna xüsusi diqqət yetirdiyinizə görə Sizə təşəkkürümü bildirim.  
Cənab Prezident, bildiyiniz kimi, ölkənizdə səfir olaraq fəaliyyətim zamanı mənim ən çox üstünlük verdiyim 
sahələrdən biri Sizinlə, hökumətinizlə və beynəlxalq maliyyə təsisatları ilə və biznes nümayəndələri ilə birgə 
çalışaraq, Azərbaycanda çiçəklənən cəmiyyət yaranmasına və iqtisadi quruculuğa yardım etmək, töhfə 
verməkdir. 
Amerika Birləşmiş Ştatları ilə Azərbaycan arasında yaradılmış və keçən ay növbəti görüşünü keçirmiş birgə 
işçi qrupu – bu, iqtisadi əməkdaşlığa yardım göstərəcək işçi qrupudur – bizim məqsədlərimizi həyata keçirmək 
üçün mexanizmlərdən biridir.  
Biz Azərbaycana özünün iqtisadi strategiyasının həyata keçirilməsində və Beynəlxalq Valyuta Fondu ilə 
danışıqların aparılmasında da kömək edirik. Bu baxımdan mən məmnuniyyətlə bildirmək istəyirəm ki, dünən 
Beynəlxalq Valyuta Fondunun Direktorlar Şurası Azərbaycana növbəti yardım proqramını təsdiq edib və bu da 
bizim onlarla apardığımız müzakirələrin nəticəsində olubdur.  
Azərbaycana bizim yardım proqramımızın əsas məqsədlərindən biri də burada özəl sektorun və sahibkarlığın 
inkişaf etdirilməsi və müxtəlif sahələrin inkişaf etdiyi güclü bir iqtisadiyyat qurulmasına nail olmaqdır.  
Bir az bundan öncə mən və sizin Xarici İşlər naziri Quliyev qarşılıqlı investisiya müqaviləsinin qüvvəyə 
minməsini təsdiq edən sənəd-protokol imzaladıq. 
Bildirmək istəyirəm ki, Amerika Ticarət Palatası çoxsaylı şirkətlərin və təşkilatların bir araya gəldiyi 
qurumdur. Bu palatada hətta Azərbaycan şirkətləri də təmsil olunublar. Onun əsas məqsədi ticarət və investisiya 
şəraitinin daha da yaxşılaşdırılmasına nail olmaqdır. 
Amerika Ticarət Palatası ilə sizin hökumətinizin nazirləri, bir komitə sədri uzun aylardır ki, çoxlu səylər 
qoyaraq, birlikdə işləyərək investisiyaları, ticarəti daha da genişləndirmək üçün müəyyən yollar aşkar ediblər. 
Ümidvaram ki, bu işin səmərəliliyinə, sizə də faydalı olacağına inanacaqsınız. Bizə vaxt ayırdığınıza görə Sizə 
bir daha təşəkkürümü bildirirəm. 
H e y d ə r  Ə l i y e v:   Sağ olun. 
K e n n i  H o z i(ABŞ Ticarət Palatasının prezidenti):  Cənab Prezident, icazə verin, Amerika Ticarət 
Palatası adından Palatanın prezidenti kimi, mən də vaxt tapıb bizi və idarə heyətinin üzvlərini qəbul etdiyinizə 
görə Sizə təşəkkürümü bildirim. Bu fürsətdən istifadə edərək sizin Baş nazirinizə, nazirlərə, burada iştirak edən 
hökumət nümayəndələrinə xüsusi təşəkkürümü bildirmək istəyirəm. Yalnız ona görə yox ki, onlar məhz bu 
görüşə gəlib burada iştirak edirlər. Həm də ona görə ki, onlar ötən dövrdəki əməkdaşlığımız müddətində bizimlə 
əlaqələr saxlamaq, işçi qrupu yaradaraq bizimlə işləmək niyyətlərini ortaya qoyublar. 
Cənab Prezident, biz Sizə xüsusi minnətdarlığımızı bildirmək istəyirik ki, Siz Azərbaycanda iqtisadi 
islahatlar prosesinin irəli aparılmasını daim diqqətinizdə saxlayırsınız, bunu dəstəkləyirsiniz və indi ikinci 
özəlləşdirmə proqramının həyata keçirilməsinə başlanılıbdır. Hazırda Beynəlxalq Valyuta Fondu ilə Azərbaycan 
arasında növbəti əməkdaşlıq proqramının həyata keçirilməsi planlaşdırılır. 
56 
 
Bir də ona görə Sizə minnətdarıq ki, sizin nazirləriniz bizim Palata ilə işçi qrupu yaradaraq birgə əməkdaşlıq 
yolları müəyyənləşdiriblər. Çünki məhz Sizin rəhbərliyiniz, liderliyiniz və öz vətəniniz üçün uzaqgörənliyiniz 
olmasaydı, Azərbaycanda mümkün olan bu biznes imkanlarının həyata keçirilməsi baş tutmazdı.  
İstərdik ki, bu görüşümüz zamanı üç şeyə nail ola bilək. Birincisi, istərdik ki, Amerika Ticarət Palatası 
barədə, onun məqsədləri, planları haqqında Sizə məlumat verək. İkincisi, sizin hökumətinizlə əməkdaşlıq 
etdiyimiz dövrdə əldə etdiyimiz bir sıra nailiyyətlər vardır ki, onları da diqqətinizə çatdırmaq istəyirik. Bir də 
müəyyən məsələlər vardır, istərdik ki, onlarla bağlı əlavə işlər görsünlər. Üçüncüsü, biz istərdik bəzi tövsiyələrlə 
çıxış edək. Hesab edirik, bu tövsiyələr vasitəsilə biz hökumətinizlə əməkdaşlığımızı daha da səmərəli apara 
bilərik. 
İcazə verin, birinci məsələ ilə əlaqədar – Amerika Ticarət Palatasının Azərbaycandakı fəaliyyəti, məqsədləri, 
planları barədə danışmaq üçün sözü Deyv Çorçmənə verim. O bizim Palatanın birinci vitse-prezidentidir.  
H e y d ə r  Ə l i y e v:  Buyurun. 
D e y v  Ç o r ç m ə n:  Sağ olun, cənab Prezident. 
Cənab Baş nazir, hörmətli nazirlər. Mən çalışacağam ki, Azərbaycanda fəaliyyət göstərən Amerika Ticarət 
Palatasının məqsədləri, planları və arzuları barədə sizə qısaca məlumat verim. 
Azərbaycanda fəaliyyət göstərən Amerika Ticarət Palatası 1996-cı ildə qeyri-hökumət təşkilatı kimi 
yaradılmışdır. O, dünyada ən böyük biznes qrupu hesab edilən və mərkəzi Vaşinqtonda yerləşən ABŞ Ticarət 
Palatası tərəfindən yaradılıb və onun bir qolu kimi fəaliyyət göstərir. Azərbaycanda fəaliyyət göstərən Amerika 
Ticarət Palatası ABŞ-ın dünyanın 78 ölkəsindəki ticarət palatalarından biridir. Bizim palataların məqsədi 
dünyada Amerika biznesinin inkişafına kömək etməkdir.  
Bu gün Azərbaycanda fəaliyyət göstərən Amerika Ticarət Palatasının 85 şirkətdən ibarət üzvləri vardır. Bu 
şirkətlər təkcə Amerika Birləşmiş Ştatlarının şirkətlərindən ibarət deyildir. Eyni zamanda Amerikanın 
maraqlarını təmin edən «bi-pi», «Lüfthanza» şirkətləri, hətta «Maykrosoft» və «Helvud Pakkat» şirkətini təmsil 
edən «Azərbaycan elektronikası» şirkəti də daxildir. Amerika Ticarət Palatasının üzvləri 14 millətə məxsus olan 
şirkətlərdir. Onların arasında amerikalılar, azərbaycanlılar, avropalılar və asiyalılar da vardır.  
Bizim Palatamızın üzvü olan şirkətlər təkcə Azərbaycanda 13 müxtəlif biznes sektorunda fəaliyyət 
göstərirlər. Onların Azərbaycana qoyduqları investisiya 3 milyard dollar məbləğindədir.              
Amerika Ticarət Palatası etik prinsiplərə uyğun biznes qaydalarının həyata keçirilməsinə, azad ticarət, azad 
bazar, özəl sektorun inkişaf etdirilməsi və informasiyanın heç bir məhdudiyyət qoyulmadan mübadiləsi 
prinsiplərinə sadiqdir. Amerika Ticarət Palatası ABŞ-ın biznes maraqlarının Azərbaycanda daha dərin kök 
atmasına çalışan bir qurumdur. Bizim Palatamız həmçinin Azərbaycana sərmayə qoymaq istəyən potensial 
investorlar üçün məlumat mənbəyi rolunu oynayır. 
Bizim Ticarət Palatası həmçinin Amerika Birləşmiş Ştatlarının hökumətində təmsil olunmuş və ölkəmizin 
siyasətini müəyyənləşdirən insanlarla ölkəmizi təmsil edən və xaricdə fəaliyyət göstərən şirkətlər arasında əlaqə 
yaratmaq rolunu həyata keçirir.  
Bizim məqsədlərimiz, birincisi, Azərbaycanda biznes mühitinin daha da yaxşılaşdırılması və biznesi təmsil 
edən icma üçün daha yaxşı şəraitin formalaşdırılmasından ötrü dəyişikliklər prosesini təşviq etmək, 
dəstəkləməkdir. İkincisi, Ticarət Palatasını bir təşkilat kimi gücləndirmək, bir də ki, Azərbaycanda olan 
Amerika Ticarət Palatasının regional əməkdaşlığın mərkəzinə çevrilməsinə nail olmaqdır. 
Cənab Prezident, bizə bu imkanı yaratdığınıza görə bir daha Sizə təşəkkürümü bildirirəm.  
H e y d ə r  Ə l i y e v:  Sağ olun, təşəkkür edirəm. 
K e n n i  H o z i:  Cənab Prezident, icazənizlə, mən indi ikinci məsələyə keçmək istəyirəm. Bizim təşkilatın 
indiyə qədər əldə etdiyi müəyyən nailiyyətlərə toxunmaq və bir də sizin hökumətinizlə qurduğumuz, 
yaratdığımız işgüzar münasibətlər barədə məlumat vermək istəyirəm.  
Hesab edirik ki, məqsədlərimizə nail olmaq üçün sizin hökumət orqanları ilə mütləq sıx təmasda işləməliyik. 
Qeyd etmək istəyirəm ki, Amerika Ticarət Palatasının Azərbaycandakı sıx təmasları məhz Dövlət Gömrük 
Komitəsi ilə sıx əməkdaşlıqdan başlayıbdır. Sizin Gömrük Komitəsinin sədri cənab Kəmaləddin Heydərov 
bizimlə çox açıq münasibət yaradaraq, Gömrük Komitəsi ilə Amerika Ticarət Palatası arasında işçi qrupunun 
yaradılması ideyasını dərhal dəstəkləmiş və beləliklə də bu birgə işçi qrupu fəaliyyətə başlamışdı. Cənab 
Heydərov bizim çox yüksək səviyyəli işçi qruplarımızdan birinin həm də həmsədridir. O bizim idarə heyətinin 
üzvlərindən biri – cənab Maykl Aşvortla bərabər həmsədrlik edir. Bu gün səhər onlar yenidən görüşərək bir sıra 
məsələləri müzakirə ediblər.  
Biz eyni zamanda Vergilər Nazirliyi ilə də çox sıx, işgüzar əməkdaşlıq münasibətləri yaratmışıq. Nazir cənab 
Fazil Məmmədov da bizə eyni açıq münasibət göstərmiş, bizimlə dialoqa girməyə hazır olduğunu bildirmiş və 
vergi ilə əlaqədar müəyyən məsələləri müzakirə etmək üçün işçi qruplarının formalaşdırılmasına xoş münasibət 
göstərmişdir.  
Sıx təmaslar qurduğumuz üçüncü struktur Əmlak Nazirliyi idi ki, indi artıq həmin nazirlik İqtisadi İnkişaf 
Nazirliyinin bir hissəsinə çevrilibdir. İqtisadi İnkişaf Nazirliyi ilə də cənab nazir Fərhad Əliyevin həmsədrlik 
57 
 
etdiyi işçi qrupumuz vardır və biz ikinci özəlləşdirmə proqramının həyata keçirilməsində yaxından iştirak etmək 
üçün bu işçi qrupu çərçivəsində onlarla əməkdaşlıq edirik.  
Keçən il biz sizin Əmək və Əhalinin Sosial Müdafiəsi Nazirliyi ilə də dialoq yaratmağa nail olduq və əmək 
qanunvericiliyi, Əmək Məcəlləsi barədə müzakirələr aparmaq üçün onlarla birlikdə işçi qrupu yaratdıq. Əmək 
qanunvericiliyinə bizim irəli sürdüyümüz tövsiyələrin əksəriyyəti qəbul edilərək yeni qanunvericilikdə əks 
olunmuşdur.  
Biz indi kənd təsərrüfatı və maliyyə nazirlikləri ilə müvafiq işçi qrupları yaratmaq mərhələsindəyik. Hazırlıq 
işləri gedir və hər iki qrupun rəhbərləri də eyni qaydada bizə dəstək veriblər.  
Çox arzu edərdik ki, belə formalaşmış işçi qruplarını və əməkdaşlıq əlaqələrini digər nazirliklərə də şamil 
edək.  
Bir təşkilat kimi, biz altında heç bir imza qoymasaq da, qeyri-rəsmi olaraq «ağ kağız» adlandırdığımız bir 
sənəd hazırlamışıq. Bu sənəd xarici şirkətlərin qarşılaşdığı problemlərin cavabını vermək, müəyyən tədbirlər 
görmək üçün tövsiyələrdən ibarətdir. Həmin sənəddən iki məsələni ayırmaq istəyirik. İstəyirik ki, qarşıdakı 
illərdə sizin hökumətinizlə o sahədə sıx əməkdaşlıq edək. Hesab edirik ki, onlardan birincisi, mövcud bürokratik 
şərait Azərbaycana əlavə xarici investisiyaların cəlb edilməsinə mane olur.  
Bizim Palatanın üzvü olan şirkətlərin qarşılaşdıqları problemlər barədə bəzi nümunələri demək istəyirəm. 
Məsələn, hamımız yaxşı bilirik ki, əgər bir ABŞ şirkəti axtarmaq istəyirsinizsə, «Makdonalds»dan yaxşı 
Amerika şirkəti tapa bilməyəcəksiniz. Biz çox məmnunuq ki, «Makdonalds» şirkəti Azərbaycana gəlib və 
burada bir restoran da işlədir. Lakin bu şirkət Bakıdakı fəaliyyətini daha da genişləndirmək istəyir. Onlara 
razılıq, lisenziya verilməsi şəhərin icra hakimiyyəti tərəfindən həyata keçirilməlidir. Ona görə də onlar bu məsə-
lədə bir sıra çətinliklərlə qarşılaşıblar. Əgər «Makdonalds» şirkəti bu problemləri həll edərsə, Azərbaycana 
əlavə 5 milyon dollar məbləğində investisiya qoymaq niyyətindədir.  
Bürokratik maneələrdən əziyyət çəkən və Palatamızın üzvü olan ikinci şirkət «Bayholdinq» şirkətidir. 
H e y d ə r  Ə l i y e v:  «Bayholdinq» Türkiyə şirkətidir. Bayraqdardır da… 
K e n n i  H o z i:  Bəli. Bu, Türkiyə şirkətidir. Lakin bizim Palatanın üzvü olan şirkətlərdən biridir. Orada 
ABŞ-ın da marağı vardır. Onlar da 3-4 layihə ilə çıxış ediblər. Burada biznes mərkəzləri, otellər tikmək 
istəyirlər. Amma bürokratik maneələrlə – lisenziya, icazə verilmə problemləri ilə qarşılaşıblar.  
Digər bir şirkət isə sırf ABŞ şirkətidir – ABŞ Gəmiçilik Bürosudur. Bilirəm ki, Amerikanın Gəmiçilik 
Bürosu da bir sıra çətinliklərlə qarşılaşıbdır, bu da müvafiq lisenziyaların, icazələrin alınması ilə bağlıdır. 
ABŞ-ın Gəmiçilik Bürosu Amerikanın neft sənayesi, neft şirkətləri üçün çox əhəmiyyətlidir. Ona görə ki, 
onlar həmin şirkətlərin fəaliyyətinin reallaşması üçün müvafiq standartlara cavab verən dəstəkverici, 
sertifikatverici bir qurumdur.  
Palatamızın bir sıra başqa üzvləri də vardır ki, onlar Azərbaycanın telekommunikasiya sənayesinə investisiya 
qoymaq arzularını ifadə ediblər, maraqlarını bildiriblər. 
Şübhəsiz, telekommunikasiya sahəsi bizim hamımız üçün ona görə əhəmiyyətlidir ki, biz dünya ilə 
kommunikasiyamızın həyata keçirilməsini yaxşı təmin edə bilərik. Amma telekommunikasiya sahəsinə maraq 
göstərən şirkətlərimiz də lisenziya alınması, onlara müəyyən sənədlərin, icazələrin verilməsi baxımından 
bürokratik əngəllərlə qarşılaşıblar ki, bu da Azərbaycana əlavə 30-40 milyon dollar investisiyanın gəlməsinin 
qarşısını alıbdır.  
H e y d ə r  Ə l i y e v:  O şirkətin adı nədir? Onu yazın... 
K e n n i  H o z i:  Cənab Prezident, şirkət xahiş edibdir ki, ümumi iclasda onların adını çəkməyək. Sonra 
çətinlikləri olur. Onun adını təklikdə Sizə məmnuniyyətlə deyərik. 
H e y d ə r  Ə l i y e v:  Mən ona görə demirəm. Mən Çikaqoda olanda göstəriş vermişdim ki, «Motorolla»ya 
«yaşıl işıq» yandırılsın. İndi başqa şirkət haqqında danışırsınız, onu da gizlədirsiniz. «Motorolla»nı mən 
tanıyıram. 
K e n n i  H o z i:  Cənab Prezident, təəssüf ki, Sizdə olan bilik və məlumat bizdə yoxdur.  
Mən istərdim ki, sərmayələrin artırılmasına, əlavə investisiyaların cəlb olunmasına maneçilik törədən növbəti 
bir sahəyə toxunum. Bu maneçilik də əsasən maraqların toqquşmasından, başqa sözlə desək, dövlət orqanlarının 
həm tənzimləmə funksiyasını yerinə yetirməsindən, həm də kommersiya fəaliyyətini həyata keçirən qurumlar 
kimi çıxış etməsindən irəli gəlir.  
Biz istərdik ki, hökumət inhisarının aradan qaldırılması yolu ilə investisiyalar üçün və rəqabət üçün daha 
əlverişli şəraitin yaradılması mümkün olsun. İcazənizlə, bir neçə misal gətirim. Məsələn, «Azərbaycan Hava 
Yolları». «Azərbaycan Hava Yolları» ilə əlaqədar bizim qaldırdığımız məsələnin məğzi ondan ibarətdir ki, bu 
təşkilat, bir tərəfdən, həm qanunu həyata keçirən, onu icra edən orqan kimi çıxış edir, digər tərəfdən isə bu, 
kommersiya fəaliyyəti ilə məşğul olan şirkət kimi çıxış edir. Bu mənafelərin toqquşması Azərbaycanda üç 
müxtəlif xarici investor tərəfindən təklif edilən regional hava yollarının qurulmasına mane olubdur. Başqa bir 
misalım isə vətənim olan Ştata daha yaxın olan bir problemdir. Mənim fəaliyyət göstərdiyim sahəyə yaxın olan 
bir məsələdir. Bu da auditorluq məsələsidir. Azərbaycandakı Auditorlar Palatası da, bir tərəfdən, tənzimləmə 
58 
 
funksiyasını, dövlət siyasətini həyata keçirən qurum, habelə auditorların fəaliyyətini tənzimləyən, onlara hüquqi 
icazə verən qurum kimi çıxış edirsə, başqa bir tərəfdən isə, eyni zamanda kommersiya fəaliyyəti ilə məşğul olan 
bir qurumdur. Şübhə yoxdur ki, auditorluq kimi bir sahədə dövlət qurumunun olması çox vacib bir məsələdir. 
Ancaq bu tənzimləyici, dövlət siyasətini həyata keçirən qurum kommersiya fəaliyyəti ilə məşğul olan qurumdan 
ayrı olmalıdır. 
İki başqa sənaye sahəsini də mən göstərmək istəyirəm. O sahələrdə də, hesab edirəm ki, mənafelərin 
toqquşması meydana gəlir. Bir sıra şirkətlərimiz vardır ki, onlar Azərbaycanda kənd təsərrüfatı sahəsində olan 
imkanlardan faydalanmaq istəyirlər. Bir də telekommunikasiya sahəsinə investisiya qoymaq istəyən 
şirkətlərimiz vardır. Təəssüf ki, onlar da bu imkanlardan faydalana bilmirlər.  
Xarici şirkətlər qrupunu təmsil edən şəxs kimi, mən Sizə onu da bildirmək istəyirəm ki, problemi göstərmək 
çox asan məsələdir. Bizim təşkilatımız isə işini təkcə mövcud problemləri və çətinlikləri göstərməklə məhdud-
laşdırmayıb, eyni zamanda o problemlərin həlli yollarını də tövsiyə etmək mövqeyindən çıxış edir.  
Cənab Çorçmənin öz çıxışında dediyi kimi, bizim buradakı ən başlıca məqsədlərimizdən biri Azərbaycanda 
biznes mühitinin daha da təkmilləşdirilməsi və yaxşılaşdırılmasına nail olmaqdır. Ona görə mən istərdim ki, indi 
sözü Daniel Metyusa verim. Daniel Metyus bizim idarə heyətinin üzvlərindən biridir. O, gələcəkdə hökumət ilə 
əməkdaşlığımızın yolları barədə öz fikirlərini sizinlə bölüşmək istəyir.  
D a n i e l  M e t y u s:  Cənab Prezident, mən də öz növbəmdə Sizə təşəkkürümü bildirirəm. Siz bizə şərait 
yaratmısınız ki, Azərbaycanda iş görərkən qarşılaşdığımız çətinliklər barədə Sizinlə söhbət aparaq. Biz bunu 
xüsusilə qiymətləndiririk ki, Siz elə imkan yaratmısınız ki, bizi maraqlandıran məsələləri məhz bilavasitə Sizin 
özünüzə də çatdırmaq imkanımız var. 
Məndən əvvəl çıxış edən həmkarlarım da bildirdilər ki, qarşılaşdığımız və sənəddə qeyd etdiyimiz 
problemlər əsasən iki kateqoriyaya aiddir. Təkrar da olsa, bir daha demək istərdim ki, birinci kateqoriyaya aid 
problemlərin kökü, məğzi ondan ibarətdir ki, dövlətin şirkətləri və qurumları tənzimləyici kimi çıxış etməklə 
bərabər, eyni zamanda özəl sektorda eyni sahədə çalışan şirkətlər kimi fəaliyyət göstərirlər. Biz hesab edirik ki, 
bu tamamilə ədalətsizdir və rəqabətin əleyhinə yönəlmiş bir siyasətdir.  
Şübhəsiz, başa düşürük ki, biz bu gün Sizinlə görüşə gəlməklə, bütün problemləri sadalamaqla möcüzə baş 
verməyəcəkdir, bir gündə bütün problemlərin həllinə nail olmayacağıq. Biz bunu anlayırıq. Anlayırıq ki, bunlar 
özlüyündə çətin problemlərdir. Ona görə də bir daha bildirirəm ki, bu problemləri, çətinlikləri göstərməklə 
bərabər, biz həmçinin bildiririk ki, hökumətinizlə sıx təmasda işləyərək bu problemlərin aradan qaldırılmasına 
nail olmağa hazırıq.  
Hesab edirik ki, Azərbaycan hökuməti, xarici biznes icması və yerli biznes icması arasında daha sıx 
əməkdaşlıq olarsa, o zaman Azərbaycanda qeyri-neft sektoruna çox böyük investisiya gətirmək mükündür. Ona 
görə də biz sizin hökumətinizlə dörd sahədə əməkdaşlıq etməyi təklif edirik. Birincisi, dövlət orqanlarının, 
qurumların ədalətsiz rəqabət apardığı və ədalətli rəqabətə maneçilik yaratdıqları sahələri müəyyənləşdirməkdir. 
İkincisi, biz hökumətinizlə birgə çalışaraq, yerli bazarda rəqabətə maneələrin aradan qaldırılması üsullarını və 
vasitələrini də müəyyənləşdirmək istəyirik. Biz həmçinin xüsusi, spesifik problemlərlə də bağlı fikir mübadiləsi 
aparmaq istəyirik. Bu dövlət orqanlarının və yaxud dövlət qulluqçularının Azərbaycanın qanunvericiliyinə və 
özlərinin xüsüsi qaydalarına riayət etmədiyi hallardır ki, onları müəyyənləşdirib aradan qaldırılmasına nail olaq. 
Sonuncusu, biz bu qəbildən olan problemlərin aradan qaldırılması üçün sadə və səmərəli mexanizmin yollarının 
tapılmasına çalışmaq istəyirik. 
Bizdə olan məlumata görə, burda xarici şirkətlərin məsləhət şurasının yaradılması barədə təklif irəli sürül-
müşdür. 
Əgər bu şura xarici investorlara yardım etmək üçün kifayət qədər səlahiyyətlərə malik olacaqsa, biz həmin 
şurada məmnuniyyətlə iştirak etmək istərdik.  
Siz burada Amerika Ticarət Palatası İdarə Heyətinin üzvlərini qəbul edirsiniz, bizimlə görüşürsünüz. Bizim 
Palatanın bütün üzvləri Azərbaycana məhz burada çox böyük potensial olduğuna görə gəliblər. Müəyyən məna-
da risk edərək Azərbaycana investisiya qoymaqla ölkənizə bir daha sadiqliyimizi nümayiş etdiririk.  
Cənab Prezident, təəssüf ki, bizim də sadiqliyimizin bir həddi, limiti vardır. Bildiyimiz kimi, bu gün Azər-
baycanla ABŞ arasında sərmayə qoyuluşu barədə müqaviləni təsdiqləyən sənəd imzalanıbdır. Biz bu müqaviləni 
dəstəkləyirik və alqışlayırıq. Hesab edirik ki, bu, düzgün istiqamətə yönəlmiş növbəti bir addımdır. Lakin hesab 
edirik ki, hökumət orqanlarını idarə etmək məsuliyyəti daşıyan insanların özlərinin təşviq etdikləri, qoruduqları 
biznes maraqları olduğu təqdirdə dünyada ən yaxşı investisiya sazişi belə olduqda az fayda gətirəcəkdir.  
Sizin hökumətinizlə birgə çalışaraq istəyirik ki, bizim buraya qoyduğumuz sərmayələrin gəlir verməsini 
təmin edək və eyni zamanda Azərbaycana xarici investisiyaların gəlməsinə nail ola bilək.  
Cənab Prezident, Sizinlə birbaşa belə təmas yaradıb öz çətinliklərimiz barədə danışmaq imkanı yaratdığınıza 
görə Sizə təşəkkür edirəm. Azərbaycanda fəaliyyət göstərən Amerika Ticarət Palatasının bütün üzvləri adından 
bir daha Sizə minnətdarlıq edir və vaxt tapıb bizi dinlədiyinizə, problemlərimizi eşitdiyinizə görə təşəkkürümü 
bildirirəm. Sağ olun. 
59 
 
H e y d ə r  Ə l i y e v:  Sağ olun. 
K e n n i  H o z i:  Cənab Prezident, bir təşkilat kimi, bizi dinləmək üçün bu qədər vaxt ayırmağınızı olduqca 
yüksək qiymətləndirirəm. Çünki Sizin dəstəyiniz olmadan biz təşkilatımızın qarşısındakı məqsədlərə nail ola 
bilmərik. 
Amerika Ticarət Palatası ilə sıx təmaslar yaratmış, birgə işləyən dövlət orqanlarına və nazirliklərinə bir daha 
təşəkkürümü bildirmək istəyirəm. Biz hökumət qurumları ilə yaratdığımız bu yaxşı əlaqələri davam etdirmək və 
daha da genişləndirmək istəyirik ki, Azərbaycana çoxlu miqdarda əlavə xarici investisiyaların gəlməsinə nail ola 
bilək. Bir təşkilat kimi biz Azərbaycanda biznes şəraitinin, mühitinin bundan sonra da yaxşılaşdırılmasına səylər 
göstərəcək və yerli bazara əlavə xarici sərmayələrin cəlb olunmasına yardımçı olmaqda davam edəcəyik. 
İcazə verin, bu görüşdən xatirə olaraq və minnətdarlığımızın ifadəsi kimi, Amerika Ticarət Palatası adından 
Sizə bu kiçik hədiyyəni təqdim edim. Bayaq dediyim kimi, Sizin dəstəyiniz olmasaydı, biz hətta belə bir təşkilat 
kimi də burada fəaliyyət göstərə bilməzdik. Burada ingilis dilində yazılıbdır ki, «Biz tərəqqi üçün tərəfdaşıq». 
Biz onu nəzərdə tuturuq ki, Amerika Ticarət Palatası həqiqətən Sizi və hökumətinizi özünə əsl tərəfdaş hesab 
edir. Bizə verdiyiniz dəstəyə görə Sizə bir daha təşəkkür edirik. Sağ olun. 
H e y d ə r  Ə l i y e v:   Sağ olun, təşəkkür edirəm. Bizim tərəfdən danışmaq istəyən var, yoxsa yoxdur? 
Mən çox məmnuniyyətlə sizi dinlədim. Birincisi, sizin burada verdiyiniz məlumatlar Azərbaycanda fəaliyyət 
göstərən Amerika Ticarət Palatası haqqında biliyimi, təəssüratımı çox genişləndirdi. Düşünürəm ki, bu görüş 
sizə nə qədər lazımdırsa, mənə də o qədər lazımdır. Sizin burada mənə verdiyiniz məlumatlara görə və 
problemlər haqqında açıq danışdığınıza görə təşəkkür edirəm.  
Mən sizi dinləyərək, danışıqlarınızı iki hissəyə bölürəm. Birinci hissə ondan ibarətdir ki, siz bizim nazirlik-
lərlə yaxşı, sıx əlaqələr qurmusunuz, işçi qrupları yaratmısınız, işləyirsiniz və onlardan razılığınızı bildirdiniz. 
Bu məni sevindirir. Güman edirəm ki, nazirlər, Nazirlər Kabineti bu müsbət nailiyyətləri qoruyub saxlayacaqlar 
və eyni zamanda bizim ümumi işimizə, o cümlədən Amerika Ticarət Palatasının Azərbaycanda fəaliyyət göstər-
məsinə mane olan faktları da aradan qaldırmağa çalışacaqlar. 
Amerika Ticarət Palatasının 1996-cı ildən Azərbaycanda fəaliyyət göstərməsinin və indi burada bəyan 
etdiyiniz nəticələrin sizin üçün iki cəhətdən əhəmiyyəti vardır. Bir tərəfdən siz burada fəaliyyət göstərərək Azər-
baycana müəyyən miqdarda investisiya gətirirsiniz, ikinci tərəfdən isə, Azərbaycanda bazar iqtisadiyyatı, sərbəst 
iqtisadiyyat prinsiplərinin tətbiq olunmasına yardım edirsiniz. 
Bunların ikisi də Azərbaycan üçün vacibdir. Çünki biz istəyirik Azərbaycana xarici investisiya ardıcıl 
surətdə daha da çox gəlsin, xüsusən də Amerika Birləşmiş Ştatlarından. İkincisi, ona görə vacibdir ki, indi bu 
keçid dövrünü yaşayarkən, Azərbaycanda iqtisadi islahatları həyata keçirərkən, bazar iqtisadiyyatını tətbiq 
edərkən insanları sərbəst bazar iqtisadiyyatı, sahibkarlıq prinsiplərinə öyrətmək sahəsində sizin təcrübəniz, 
təbiidir ki, bizim üçün çox vacibdir. Çünki bu bizim üçün yeni bir şeydir. 
Azərbaycanda, keçmiş Sovetlər İttifaqına mənsub olan, indi müstəqillik əldə etmiş digər ölkələrdə bu prob-
lemlər eynidir və ondan ibarətdir ki, insanlar 70 il bir sistem, yəni sosialist iqtisadi sistemi prinsipləri əsasında 
yaşadıqları halda, qısa bir müddətdə o keçmiş təcrübədən, keçmiş vərdişlərdən çətin ayrılırlar. Bazar 
iqtisadiyyatı və təkcə özlüyündə bazar iqtisadiyyatı yox, onun təşkil olunması, xarici şirkətlərlə əlaqələrin 
qurulması – bunların hamısı yenidir və bunu da təbiidir ki, bir gündə, bir ayda, bir ildə etmək olmaz. Amma siz 
burada fəaliyyətiniz zamanı görürsünüz ki, Azərbaycanda bu sahədə də ardıcıl surətdə irəliləyiş təmin olunur.  
Siz bəzi təşkilatlarda olan bürokratik əngəllər haqqında danışdınız. Bu həqiqətdir. Ümümiyyətlə, bürokratik 
əngəllər hər bir dövlət orqanında, az da olsa, çox da olsa, hər bir ölkədə vardır. Ancaq bizim ölkədə, keçmişdən 
bu bürokratik əngəllər sistemində yaşamış ölkədə, əlbəttə ki, bundan dərhal xilas olmaq mümkün deyildir. 
Amma biz bundan xilas olmalıyıq. Bu o demək deyildir ki, biz bundan tamam xilas olacağıq. Elə Amerikanın 
özündə də bürokratik əngəllər vardır. Bunu açıq demək istəmirəm. Siz mənə gizli sözünüzü deyəndə, mən də 
bunu gizli olaraq sizə deyərəm. Amerikada mənim özümün rastlaşdığım bürokratik əngəl olubdur. Ancaq bizim 
siyasətimiz bundan ibarətdir ki, bu bürokratik əngəlləri aradan götürək və bu barədə sizin həm təcrübəniz, həm 
də əməkdaşlığınız, hesab edirəm ki, bizim üçün çox əhəmiyyətli olacaqdır.  
Mən bir də qeyd edirəm, investisiyanın Azərbaycana gəlməsi bizim üçün çox vacibdir. Neft və qaz sektoruna 
çox investisiya gəlibdir, o cümlədən Amerika Birləşmiş Ştatlarından, baxmayaraq ki, sizin ölkə bu sahədə 
birinci yerdə deyildir. Burda Böyük Britaniya birinci yerdədir. Siz burada birinciliyi əldən vermisiniz. Artıq 
bizim imzaladığımız müqavilələr onu göstərir ki, bu investisiya ardıcıl surətdə gələcəkdir. O cümlədən Amerika 
Birləşmiş Ştatlarından da. Ancaq indi bizim məqsədimiz başqa sektorlara investisiyanın gəlməsini təmin 
etməkdir. Mənə verilən məlumata görə, bu son 5-6 ildə Amerika Birləşmiş Ştatlarından Azərbaycana, qeyri-neft 
sektoruna gələn investisiya cəmisi 275 milyon dollar təşkil edir. Mən sübut etmək istəmirəm ki, bu çox azdır. 
Amerika kimi böyük iqtisadiyyata malik olan ölkəyə bu yaraşmır. Bəli, mənə belə rəqəmlər veriblər.  
Sığorta təşkilatıdır, başqa nə bilim, auditor təşkilatıdır… Mən sizinlə açıq söhbət aparıram. Bunlar təbiidir, 
lazımdır. Amma bunlar Azərbaycana investisiya gətirmir. Əksinə, Azərbaycanda fəaliyyət göstərib pul qazanır. 
Hər şeyi açıq danışmaq lazımdır. Ona görə də mən ümidvar olduğumu bildirmək istəyirəm ki, siz də bu barədə 
60 
 
özünüz üçün nəticə çıxaracaqsınız. Nəzərə alaraq ki, Azərbaycanda yaranmış ictimai-siyasi sabitlik və xarici 
investisiyaların gəlməsi və istifadə edilməsi sahəsində əldə olunan təcrübə onu göstərir ki, buraya investisiya 
gətirən adam həmişə xeyir götürəcəkdir.  
Bu barədə sizin bəzi şikayətləriniz var. Deyirsiniz ki, bəzi şirkətlər gəlib burada öz işlərini  görməyə nail ola 
bilmirlər. Mən sizinlə açıq danışmaq istəyirəm. Təbiidir ki, Azərbaycanın təşkilatlarının da bunda günahı var. O 
şirkətlərin də günahı vardır. Məsələn, siz burada «Makdonalds» şirkətinin adını çəkdiniz. Təbiidir, dünyada çox 
yayılmış, çox hörmətli bir şirkətdir. Şəhərin mərkəzində bir restoran düzəldiblər və bizim insanlar da o pitsaya 
öyrəniblər, çox xoşlarına gəlir.  
Onlar burada öz fəaliyyətlərini genişləndirmək istəyirdilər. Amma burada onlar düz yolla getmirlər. Elə 
təkcə onlar deyil, bəzi başqa şirkətlər də. Gəlib burada ayrı-ayrı adamlarla əlaqəyə girirlər. O adamlar da gedib 
bizim başqa dövlət orqanları ilə xoşa gəlməyən əlaqəyə girirlər və iş qurmaq istəyirlər. Azərbaycana «arxa 
qapı»dan girmək lazım deyildir. «Makdonals» haqqında deyirəm. Birinci restoranı yaradıblar. Bir gün mən 
yaşadığım yerdən işə gəlirəm, bir də görürəm ki, bizim orada Respublika stadionunun qarşısında «Qələbə» 
meydanı var, onun yarısını hasara alıblar. Bu meydandır, özü də bizim «Qələbə» meydanımızdır. Orada da 
həddindən çox avtomobillər və sair gəlib durur. Onun yarısını götürüblər və orada tikinti aparmağa başlayıblar. 
Bu məni narahat etdi.  
Orada mən avtomobili saxlayıb baxdım. Mənim ətrafıma 500–600 nəfər adam toplaşdı. Şikayət etdilər ki, bu 
meydanı dağıdırlar. Buna görə də mən narahat oldum. İşə gələn kimi göstəriş verdim ki, bunu araşdırsınlar. 
Şəhər icra hakimiyyətinin başçısına telefon etdim. Soruşdum ki, bu nə məsələdir. O dedi ki, mənim xəbərim 
yoxdur. Dedim ki, necə yəni sənin xəbərin yoxdur ki, şəhərdə bu böyüklükdə ərazini götürüblər. Mənim mühafi-
zəmin rəisi var – general Axundov. Onu göndərdim oraya, dedim ki, get araşdır, gör nə məsələdir. Üstündən bir 
saat keçmişdi. Gedib görüb ki, orada vurulan bütün dirəkləri və sairəni, hamısını çıxarıb qaçıblar. Amma gedib 
o təşkilatdan Bakı Şəhər İcra Hakimiyyətinin qərarını götürüblər, icra hakimiyyəti buna razılıq veribdir. Mən 
onu çağırdım, dedim ki, bu sənin imzandır, niyə sən buna razılıq vermisən? O çox pis vəziyyətə düşdü. 
Amma işin əsası bunda deyildi. «Makdonalds» burada bir nəfər yerli biznesmenlə əlaqəyə girib. Yenə də 
deyirəm, əsas qapıdan girmək əvəzinə, «dal qapı»dan girib. O gedib həmin bu yeri alıbdır ki, onlar bu işi bir 
yerdə görəcəklər. Mən dedim ki, o biznesmeni tapın. O, Moskvaya qaçdı. Qorxurdu ki, mən onu həbs etdirəcə-
yəm. Bir neçə vaxtdan sonra gördü ki, vəziyyət sakitləşdi, gəlib deyibdir ki, gedib Bakı İcra Hakimiyyətinin 
başçısından xahiş etdim, o mənə icazə verdi və dedi ki, prezidentin yolu buradan keçir. Ola bilər ki, bunu 
görsün. Sən get, işə başla, əgər görməsə, tikərsiniz. Görsə, onda özünüz bilin. O, indiyə qədər də Moskvadadır. 
Qorxur, Bakıya gələ bilmir. 
Yaxşı olar ki, «Makdonalds» kimi böyük bir şirkət gəlib burada müvafiq dövlət orqanları ilə əlaqəyə girsin. 
Burada investisiya üzrə agentlik vardı, ora ilə əlaqəyə girərdilər. Yaxud da ki, özləri birbaşa gedib şəhərin icra 
hakimiyyəti ilə əlaqəyə girsinlər. Danışsınlar, bunu sağlam əsasda qursunlar. Niyə bunu ayrı-ayrı fırıldaqçılarla 
edirlər? Düzdür, deyirlər ki, keçmiş Sovetlər İttifaqına mənsub olan ölkələrdə yaranan yeni sahibkarların bir 
qismi fırıldaqla biznes qururlar. Bizdə də belələri var. Elə adamlarla əlaqəyə girməsinlər.  
Mən böyük islahat keçirdim. İqtisadiyyat Nazirliyini, Dövlət Əmlak Nazirliyini, Dövlət Antiinhisar Siyasəti 
və Sahibkarlığa Kömək Komitəsini, Xarici İnvestisiya Agentliyini – dörd respublika təşkilatını birləşdirərək İq-
tisadi İnkişaf Nazirliyi yaratdım. Bu bizim struktur dəyişikliklərimizin bir hissəsidir.  
Mən bunu nə üçün etdim? Çünki təkcə Amerika şirkətindən yox, yerli adam da bir iş görmək üçün gərək 
İqtisadiyyat Nazirliyinə, Antiinhisar Siyasəti və Sahibkarlığa Kömək Komitəsinə, bundan sonra Əmlak 
Nazirliyinə, Ticarət Nazirliyinə, daha sonra Ədliyyə Nazirliyinə gedəydi. Mən bunların hamısını ləğv etdim. Bir 
nazirlik yaratdım ki, bizim sahibkarlar bu əngəllərdən canlarını qurtarsınlar. Bilsinlər ki, bir nazirlik var. 
Nazirliyin tərkibində həm İnvestisiya Departamenti, həm də Özəlləşdirmə Departamenti vardır. Oraya-buraya 
getmək lazım deyildir. İnvestisiya qoymaq istəyən bu nazirliyə getsin. Gedib küçədə vasitəçi axtarmasın, ayrı-
ayrı adamlara rüşvət verməsin. Burada ona investisiya qoymağın yolunu göstərəcəklər. Mən istərdim ki, indi 
investisiyanın böyük bir hissəsi Azərbaycanda özəlləşdirmənin ikinci proqramın həyata keçirilməsinə yönəldilsin. 
Siz burada «Bayholdinq» haqqında dediniz. Hələ 5-6 il bundan qabaq onun prezidenti Hüseyn Bayraqdar 
mənim yanıma gəlmişdi. Orada vasitəçi-zad yox idi, fırıldaqçı da yox idi. Mənə dedi ki, burda, şəhərin ən yaxşı 
yerində bir neçə ev tikmək istəyir. Türkiyənin prezidenti Süleyman Dəmirəl də bu barədə mənə məktub 
yazmışdı. Göstəriş verdim, evlər də tikildi. İndi o evlərin çoxu da xarici vətəndaşlara icarəyə verilibdir.  
Sonra o burada bank yaratdı. Mən bankın açılışında iştirak etdim. Prezident Süleyman Dəmirəl buraya 
gələndə birlikdə getdik, həmin o evlərin açılışında iştirak etdik. Bu, düzgün yoldur. Amma indi bilirsiniz ki, 
Hüseyn  Bayraqdarı Türkiyədə həbs ediblər. İndi o həbsxanadadır. Bilmirəm, nədən ötrü onu tutublar, amma 
həbsxanadadır. Bu da belə. 
Sonra «Amerika Kaspian», Gəmiçilik məsələsi … Bu məsələni siz çoxdan qaldırırsınız. Mən dünən səfirlə 
görüşəndən sonra həm Baş nazirə, həm də köməkçim Əli Əsədova bir də göstəriş vermişəm ki, bu məsələyə 
baxsınlar.  
61 
 
Siz burada bir məsələ qaldırdınız ki, tənzimləmə təşkilatları və kommersiya təşkilatları bir yerdə ola bilməz. 
Bu, prinsip etibarilə doğrudur. Bizim tutduğumuz iqtisadiyyat yolu bunu tələb edir və bunu ardıcıl surətdə 
həyata keçiririk. Amma konkret olaraq bu təşkilatlar haqqında deyirsiniz. Onun səbəbi nədir, nə cürədir, mən bu 
barədə bir şey deyə bilmərəm. Mən Baş nazirə və köməkçilərimə tapşırıram ki, onlar bu məsələyə baxsınlar.  
Auditor məsələsini də deyirsiniz. Burada Auditor Palatası vardır. O, tamam müstəqildir. Onu bizim 
parlament yaradıbdır. Amma deyirlər ki, heç kimə tabe deyildir. Nə istəyirsə, onu da edir. Bilmirəm nə edir. 
Amma yenə də xarici şirkətlər gəlib Azərbaycanda o qədər də yaxşı ad çıxarmayan bəzi adamlarla birləşib 
auditor təşkilatları yaradırlar. Bunlar nə qədərdir, heç özüm də bilmirəm. Deyirlər çoxdur, o cümlədən də sığorta 
təşkilatları. Olduqca çoxdur. Mənim məsləhətim nədən ibarətdir? Yenə də sizə, təkcə sizə yox, Azərbaycanda iş 
görmək istəyən bütün xarici vətəndaşlara deyirəm ki, hökumət orqanları ilə əlaqə saxlayın, məsləhətləşin. Bir 
çox hallarda dediyim təşkilatlar Azərbaycanda mənfi ad çıxarmış adamlarla yaradılır. Bizim orqanlar belə 
adamlara müsbət münasibət göstərə bilməzlər.  
Amerikanın hansısa bir şirkəti gəlib burada çox pis ad çıxarmış adamla bir iş görürsə, onda bizim 
cəmiyyətimiz də bunu başa düşməz ki, nə üçün belə adamla iş görür? 
Mən yenə də ünvanı deyirəm: İqtisadi İnkişaf Nazirliyi, bütün bu məsələlərdə onlarla əlaqə saxlayın, onlara 
müraciət edin. Çünki məsələlərin həll olunmasının çoxu onlardan keçir. Onda belə nöqsanların aradan 
qaldırılması, təbiidir ki, mümkün olacaqdır.  
Mən sizinlə söhbətə başlayanda dedim ki, burada sizin fəaliyyətinizi müsbət qiymətləndirirəm. Mən bunun 
əhəmiyyətini bir də onda görürəm ki, Azərbaycanda bazar iqtisadiyyatı ilə, sərbəst iqtisadiyyatla əlaqədar olan 
təşkilatların yaranmasına yardım etməlisiniz. Təbiidir ki, Azərbaycana gələn şirkət, yaxud investisiya qoyan, 
yaxud da ki, sığorta təşkitalı yaradan, auditor təşkilatı təşkil edən buradan mənfəət götürmək istəyir. Əgər 
mənfəət götürə bilməsə, nəyə gəlir? Burda işləyib mənfəət götürmək üçün ümid var. Niyə Ermənistana  
getmirsiniz? Çünki orada bir şey yoxdur. Heç bir iş görə bilməyəcəksiniz. Haraya investisiya qoyacaqsınız? 
Amma Azərbaycanda imkanlar böyükdür. Bizim də vəzifəmiz bundan ibarətdir ki, investisiyanı cəlb edək, 
investorların burda mənfəət götürməsini təmin edək.  
Amma bizim üçün ikinci vacib şərt ondan ibarətdir ki, yerli insanlar sizin təcrübənizdən bəhrələnsinlər və bu 
işləri görməyi öyrənsinlər. Dövlətimiz gərək milli sahibkar təbəqəsinə malik olsun. Milli, yüksək səviyyəli 
biznesmenlər təbəqəsinə malik olsun. Amma bu da göydən düşmür. Bunun üçün Amerikanın və başqa inkişaf 
etmiş ölkələrin təcrübəsi lazımdır. Ona görə biz daim bütün işləri xaricdən gələn şirkətlərlə görməməliyik. 
Bizim özümüzün milli şirkətlərimiz olmalıdır. Yoxsa, buraya dəllək gəlir, başlayır dəlləklik eləməyə. Burada 
həmişə dəllək olubdur. Amma o Qərb səviyyəsində dəllək olmayıbdır. Xüsusən qadınlar üçün. Kişilər üçün o 
qədər əhəmiyyəti yoxdur. Çünki bəzisinin saçı yoxdur, bəzisinin də buna ehtiyacı yoxdur. Əsas qadınlar üçün 
lazımdır ki, gündə bir dəfə saçlarını düzəldirlər. Bu lazımdır. İlk illər gəlmə dəlləklərin də burada işləməsi lazım 
idi. Amma bir neçə il keçibdir, o dəlləyin yanında artıq yerli, azərbaycanlı dəlləkliyi öyrənib. İndi rəqabətdir, 
əgər yerli adam dəlləkliyi öyrənibsə, o başlayır dəlləkliyə, gələn dəllək o qədər iş görə bilmir, öz ölkəsinə 
qayıtmağa məcbur olur.  
Bəziləri də deyirlər ki, Azərbaycanda iş adamlarına lazımi şərait yaradılmır. Bütün bu nöqsanları aradan 
qaldıraraq biz Azərbaycana gələn bütün investorlara, iş adamlarına şərait yaradırıq və bundan sonra bunu daha 
da yaxşı edəcəyik. Biz istəyirik ki, bizim yerli, milli, müasir tələblərə cavab verən mütəxəssislərimiz, 
biznesmenlərimiz, sahibkarlarımız olsun. Onlar vəsait əldə etsinlər, sonra xarici şirkətlərlə bərabər başqa yerə 
investisiya qoya bilsinlər.  
Siz dediniz ki, ədalətli rəqabət yaratmaq lazımdır. Tamamilə düzdür. Ancaq ədalətli rəqabət olmaq üçün 
rəqiblər gərək eyni səviyyədə olsunlar. Birinin səviyyəsi yüksək, o birininki başqa cür olsa, onda bu rəqabətdə 
ikinci batacaqdır. Mən bununla demək istəmirəm ki, biz, necə deyərlər, bacarıqsız bir şirkəti xaricdən gələn 
şirkətlə süni surətdə mütləq bərabər tutmaq istəyirik ki, ədalət olsun. Ona görə də mən sizə bir də müraciət 
edirəm ki, həm burada iş görəsiniz, həm də bizim milli biznesmenlər, sahibkarlar təbəqəsinin yaranmasında, 
onların təkmilləşməsində bizə kömək edəsiniz. 
Hörmətli səfir dünən bir söz dedi ki, bəlkə prezidentin yanında İnvestorlar Şurası yaradılsın. Mən göstəriş 
vermişəm,  qoy məşğul olsunlar. Hesab edirəm ki, bu, pis olmazdı. Ancaq gərək bunu forma üçün yox, konkret 
nəticə almaq üçün yaradaq.  
Nəhayət, onu demək istəyirəm ki, həm burada iştirak edən Baş nazirimiz, nazirlər, həm də iştirak etməyənlər 
– bu söhbət televiziya ilə, mətbuatla veriləcək – bugünkü danışıqdan nəticə çıxarmalıdırlar. Bürokratik əngəlləri 
aradan qaldırmağa çalışmalıdırlar. Xarici investorlara, investisiyanın Azərbaycana gəlməsinə hər cür şərait 
yaratmalıdırlar. Nəzərə alaq ki, xarici investorlar da, şirkətlər də burda mənfi ad çıxarmış ayrı-ayrı adamlarla 
yox, bizim təşkilatlarla sağlam əlaqələr quracaqlar. 
Qaldırılan bütün bu məsələlərə baxmalısınız, sonra mənə məlumat verərsiniz. Ola bilər, bir neçə aydan sonra 
bir də görüşərik. Bilmirəm siz necə, mən hesab edirəm ki, bugünkü görüş bizim üçün çox əhəmiyyətlidir. 
Təşəkkür edirəm. 
62 
 
R o s s  U i l s o n:  Cənab Prezident, icazə versəydiniz bir neçə söz deyərdim. Səmimi olduğunuza, bizimlə 
belə açıq danışdığınıza görə Sizə çox təşəkkür edirik, biz bunu yüksək qiymətləndiririk. Bu stolun arxasında 
oturan amerikalıların sırasında yəqin mən yeganə adamam ki, Sovetlər İttifaqı dövründə də SSRİ-nin ərazisində 
yaşamışam və o dövrdəki təcrübənin necə olduğunu onlardan yaxşı başa düşürəm.  
Bizim qaldırdığımız məsələlərdən, Sizinlə görüşümüzdən də əsas məqsəd həm Baş nazirə, həm də 
nazirlərinizə kömək etməkdir ki, mövcud problemlərin aradan qaldırılmasına nail olaq. Amerika Ticarət 
Palatasının nümayəndələri müəyyən misallar gətirdilər ki, mən bunları narahatedici məsələlər hesab edirəm. Bu 
işdə onlar haqlıdırlar. Lakin onu da demək istəyirəm ki, Amerikanın və digər xarici şirkətlərin qarşılaşdıqları 
problemlər yerli biznesmenlər, investorlar üçün də vardır.  
Artıq qeyd etdik ki, biz hökumətlə, Maliyyə Nazirliyi ilə birgə işçi qrupu yaratmışıq. Biz axırıncı 
görüşümüzdə o problemlərin bəziləri barədə Sizin Maliyyə Nazirliyinizə yazılı sənəd vermişik. Yazdığımız 
tövsiyələrə belə bir müddəanı da əlavə etmişdik ki, hökumətinizdə kimsə – ola bilər, İqtisadi İnkişaf Nazirliyi 
olsun – bu problemləri aradan qaldırmaq üçün milli inkişaf strategiyasını işləyib hazırlasın və milli işçi qrupu 
yaradılsın ki, mövcud problemlərlə məşğul olsun. Bizim səfirliyimiz, mən əminəm ki, Amerika Ticarət Palatası 
da belə müvafiq dövlət orqanı və məmuru  ilə təmaslar qurmaqdan, onunla işləməkdən məmnun olacaqdır. 
ABŞ-dan Azərbaycana 275 milyon dollar məbləğində maliyyə vəsaiti qoyulmasının nə qədər doğru 
olduğunu mən bilmirəm. Amma o məsələdə sizinlə razıyam ki, bu, kifayətedici rəqəm deyil və böyük 
investisiya qoyulmayıbdır.  
Bilirsiniz ki, bizim səfirliyimiz çox çalışır ki, Azərbaycana əlavə sərmayələr cəlb etsin. Amerika Ticarət 
Palatasının hazırladığı və indi sizin nazirlərə – ümidvaram ki, Siz də imkan tapıb o sənədə baxacaqsınız – 
verdiyi o sənəddə bir sıra şirkətlərin burada qarşılaşdığı problemlər öz əksini tapıbdır. Ola bilər ki, onlar bəzən 
heç də tam ədalətli olmasınlar. Ona görə ki, bəzən onlar bir məsələni problem kimi görürlər, əslində isə orada 
elə bir problem yoxdur. Amma onu bilirəm ki, Azərbaycan dünyada özünə investisiya cəlb etmək istəyən bir 
çox ölkələrlə bu işdə rəqibdir. İnsanlar Braziliyaya, Sinqapura da gedə bilərlər. Cənubi Afrikaya da gedib oraya 
pullarını qoya bilərlər. Onların Azərbaycana gəlməsi o qədər də vacib deyildir. Mən istəyirəm və bilirəm Siz də 
istəyirsiniz ki, Azərbaycan bu rəqabətə qalib çıxsın. Ona görə də biz Sizinlə bu məsələ üzərində çalışacağıq.  
Siz «Makdonalds» barədə danışdınız. Dediklərinizin əksəriyyəti mənim üçün təzə bir şey oldu. Onu da 
bilirəm ki, hər bir «Makdonalds» restoranı 100-dən çox adama iş yeri veribdir. «Makdonalds» şirkətinin Baş 
qərargahından mənə verilən məlumata əsasən, Sizə onu deyə bilərəm ki, bu şirkət Azərbaycanda kənd təsərrüfatı 
sektorunda fəaliyyətini genişləndirib MDB məkanında olan bütün restoranlarına, hətta Avropadakı bütün 
«Makdonalds» restoranlarına kənd təsərrüfatı məhsulları ixrac etmək istəyib. Əslində Azərbaycanın da məhz bu 
cür ixraca ehtiyacı vardır.  
Ümidvaram ki, bundan sonra biz İqtisadi İnkişaf Nazirliyi ilə birgə işləyərək problemi aradan qaldırıb 
«Makdonalds» şirkətini də doğru yola qoya biləcəyik. 
Cənab Prezident, sonuncu olaraq demək istəyirəm ki, Siz özünüz bir neçə dəfə vurğuladınız ki, yerli 
azərbaycanlı mütəxəssisləri bu işə cəlb etmək, onların peşəkarlığını artırmaq, gələcəkdə onların bu biznesə sahib 
çıxmalarına biz kömək etməliyik. Mən sizin ölkənizdə fəaliyyət göstərən çoxsaylı Amerika şirkətlərində və 
xarici şirkətlərdə olmuşam. Sizi əmin edirəm ki, bu şirkətlərin, hamısı olmasa da, əksəriyyətinin strateji məqsədi 
ondan ibarətdir ki, ölkənizdə fəaliyyət göstərən və yüksək maaş alan xarici mütəxəssisləri məhz yerli 
mütəxəssislərlə əvəz etsinlər. Bu, yaxşı biznes olmaqla bərabər, həm də siyasət baxımından yaxşıdır.  
Sözümün sonunda icazə verin, vaxt tapıb bizi qəbul etdiyinizə görə bu görüşdə iştirak edən nümayəndələr 
adından Sizə bir daha təşəkkürlərimi bildirim. Hesab edirəm ki, onlar buradakı çıxışlarında hazırladıqları 70–80 
səhifəlik sənədin yalnız müəyyən məqamlarına toxundular. Onlar bu ətraflı sənədi Sizə təqdim edəcəklər. Bu 
sənəd də əsasən sizin hökumət adamları ilə müzakirələr əsasında meydana çıxıbdır.  
Sizə bir daha təşəkkür edirəm və ümidvar olduğumu bildirirəm ki, gələcəkdə də Sizinlə belə görüşlər keçirə 
biləcəyik.  
H e y d ə r  Ə l i y e v:  Sağ olun. «Makdonalds» haqqında dediniz, onlar buraya gəlsinlər. Mən bilirəm ki, 
«Makdonalds»ın Avropa üzrə prezidenti bir neçə dəfə müraciət edibdir ki, mən onu qəbul edim. Mən bizim 
İqtisadi İnkişaf nazirinə tapşırıram, gəlsinlər, onunla görüşsünlər. «Makdonalds»ın burada fəaliyyət 
göstərməsinə bizim etirazımız yoxdur, əksinə, bu bizim üçün çox əhəmiyyətlidir. Mən sadəcə, onların bəzi 
nümayəndələri tərəfindən buraxılan səhvi dedim. Bu da çox qəribədir. Əgər o «Makdonalds» restoranını bir 
kənarda tiksəydilər, əlbəttə ki, tikəcəkdilər. Amma o yer bunun üçün qətiyyən uyğun deyildi. Biz öz meydan-
larımızı, prospektlərimizi qorumalıyıq. Bakıda restoranlar tikmək üçün o qədər çox boş yer var ki. Əsas məsələ 
budur. Amma mən göstəriş verirəm, gəlsin, İqtisadi İnkişaf naziri ilə görüşsün. Mən hesab edirəm, onlar yer 
taparlar ki, orada bir dənə yox, bir neçə «Makdonalds» tiksinlər. Amma siz deyirsiniz ki, onlar burada başqa 
işlərlə də məşğul olmaq istəyirlər. Bunu da mən bəyənirəm. 
Yaxşı, hesab edirəm ki, çox əhəmiyyətli görüşümüz oldu. Sizin hamınıza uğurlar arzulayıram. Sağ olun. 
63 
 
 
 
 
AMERĠKA BĠRLƏġMĠġ ġTATLARININ  
MĠLLĠ BAYRAMI – ĠSTĠQLALĠYYƏT GÜNÜ MÜNASĠBƏTĠLƏ ABġ-ın AZƏRBAYCANDAKI 
SƏFĠRLĠYĠNĠN TƏġKĠL ETDĠYĠ RƏSMĠ QƏBULDA

 NĠTQ 
 
4 iyul 2001-ci il 
                    
Hörmətli cənab səfir! 
Hörmətli xanımlar və cənablar! 
Sizi  Amerika Birləşmiş Ştatlarının milli bayramı – Amerika Birləşmiş Ştatlarının Müstəqilliyinin əldə 
edilməsinin 225-ci ildönümü münasibətilə səmimi-qəlbdən təbrik edirəm. Amerika Birləşmiş Ştatlarının 
xalqına, bütün vətəndaşlarına ən xoş arzularımı bildirirəm. 
225 il bundan əvvəl müstəqillik əldə etmiş xalq özünün gələcək dövlətini qurmağa başlamış və bu gün bütün 
dünyada məlumdur ki, dövlətin əsaslarını quranlar, onun gələcək yolunu müəyyən edənlər elə bir yol tutmuşlar, 
elə bir bünövrə qoymuşlar ki, tarixi nöqteyi-nəzərdən o qədər də çox olmayan bu 225 il ərzində ABŞ dünyanın 
güclü, zəngin, inkişaf etmiş və demokratiya yolu ilə gedən böyük bir ölkəsi olmuşdur. 
Azərbaycan xalqı öz azadlığını, dövlət müstəqilliyini əldə edəndən Azərbaycan ilə Amerika Birləşmiş 
Ştatları arasında dostluq əlaqələri, qarşılıqlı surətdə faydalı əlaqələr yaranmışdır. Bu əlaqələr ötən on ildə ardıcıl 
surətdə genişlənmiş və inkişaf etmişdir. İndi biz iftixar hissi ilə deyə bilərik ki, müstəqil Azərbaycan Amerika 
Birləşmiş Ştatları ilə strateji əməkdaşlıq əlaqələri səviyyəsinə gəlib çatmışdır. Amerika Birləşmiş Ştatlarının 
xalqı, onun dövləti 225 il ərzində bəşəriyyətə böyük töhfələr vermişdir. Bu, demokratiyanın, bazar iqti-
sadiyyatının, elmin, yeni texnologiyanın ardıcıl surətdə inkişaf etdirilməsindən və dünyada gedən proseslərə öz 
təsirini göstərməsindən ibarətdir. 
Biz Amerika Birləşmiş Ştatları ilə əlaqələrimizə xüsusi əhəmiyyət veririk və müstəqil dövlətimizi quraraq, 
yaradaraq, inkişaf etdirərək bütün sahələrdə – dövlət quruculuğunda, demokratiyanın inkişaf etdirilməsində, 
bütün azadlıqların təmin olunmasında, bazar iqtisadiyyatı yolunda islahatların keçirilməsində Amerikanın 
təcrübəsindən daim bəhrələnirik. Amerika Birləşmiş Ştatları həm ərazisinə görə, həm əhalisinin sayına görə, 
həm iqtisadi və elmi potensialına görə və demokratiya yolunda əldə etdiyi nailiyyətlərə görə nəhəng bir ölkədir. 
Bunlar 225 il ardıcıl surətdə Amerika Birləşmiş Ştatlarının həyatında gedən proseslərin və hakimiyyət orqanları 
tərəfindən aparılan siyasətin nəticəsidir. 
Azərbaycan kiçik dövlətdir. Ancaq böyüklüyündən, kiçikliyindən asılı olmayaraq, hər bir xalq müstəqillik 
yolu ilə gedərkən özünün xoşbəxtliyini, firavanlığını, sülh, əmin-amanlıq şəraitində yaşamasnı təmin edə bilər. 
Biz bu yolla gedirik. Ötən on il ərzində xeyli nailiyyətlər əldə etmişik. Ancaq bizim qarşımızda hələ böyük yol 
vardır. Mən tam əminəm ki, Azərbaycan xalqı bu böyük yol ilə – müstəqillik yolu ilə, demokratiya yolu ilə, 
insan azadlıqları yolu ilə, bazar iqtisadiyyatı yolu ilə sürətlə irəliləyəcəkdir.  
Bütün bunlar üçün sülh lazımdır. Sülh, əmin-amanlıq – ölkədə sülh lazımdır, bölgədə sülh lazımdır, cahanda 
sülh lazımdır.  
Amerika Birləşmiş Ştatlarının xoşbəxtliyinin və onun əldə etdiyi nailiyyətlərin böyük bir hissəsinin əsasını 
təşkil edən odur ki, ABŞ dövlət müstəqilliyini əldə edəndən, Şimal–Cənub müharibəsinə son qoyandan sonra, 
demək olar ki, öz ərazisində müharibə ilə rastlaşmayıbdır. Baxmayaraq ki, Amerika Birləşmiş Ştatları həm 
Birinci dünya müharibəsində, həm də İkinci dünya müharibəsində iştirak edib, amma xalq sülh və əmin-amanlıq 
içərisində yaşayıbdır. 
Ancaq bizim Azərbaycanın vəziyyəti bundan çox fərqlidir. Biz müstəqilliyimizi əldə edəndən bəri bölgədə 
sülh yoxdur. Ermənistanın Azərbaycana etdiyi təcavüzlə mübarizə aparmışıq və bu təcavüz nəticəsində 
torpaqlarımızın 20 faizi işğal olunubdur. İşğal olunmuş torpaqlardan bir milyondan artıq azərbaycanlı zorla 
çıxarılıbdır. Müharibə gedib, qan tökülüb, şəhidlər vermişik. Ancaq 7 il bundan öncə atəşi dayandırmışıq ki, 
məsələni sülh yolu ilə həll edək. Güman edirəm razı olarsınız ki, kiçik bir ölkə, yaxud xalq müstəqillik əldə 
edəndən sonra bu qədər çətin proseslərlə rastlaşarkən və bu prosesləri həll etməyə çalışarkən, eyni zamanda öz 
dövlət quruculuğu ilə məşğul olubdur və onların hamısının bir yerdə aparılması bizim üçün nə qədər çətin və 
ağır olubdur. Bu gün də çətindir, bu gün də ağırdır. 
Əgər bizim bölgədə sülh əldə edilsə, Ermənistan–Azərbaycan münaqişəsinə son qoyulsa, Azərbaycanın ərazi 
bütövlüyü bərpa olunsa, sərhədlərinin toxunulmazlığı təmin edilsə və ümumiyyətlə, Qafqazda sülh, əmin-
                                                 
        Azərbaycan prezidenti Heydər Əliyev rəsmi  qəbulda iştirak edən xarici diplomatlarla, iş adamları ilə, «Azərbaycan 
interneşnl» jurnalının redaktoru xanım Betti Blerlə və başqaları ilə görüşüb səmimi söhbət etdi.   
64 
 
amanlıq olsa, Azərbaycan bir müstəqil dövlət kimi, Amerikanın 225 ildə keçdiyi yolu bəlkə də ondan tez keçə 
bilər. 
Biz ümid edirik ki, sülh əldə olunacaqdır. Biz beynəlxalq birliyə, beynəlxalq təşkilatlara, beynəlxalq hüquq 
normalarına arxalanaraq və dünyanın aparıcı dövlətlərinin dövlətlərarası hüquq normalarının təmin olunması 
üçün səylər göstərməsinə arxalanırıq. 
Demokratik, hüquqi dövlət qurarkən biz eyni zamanda əmin olmalıyıq ki, beynəlxalq aləmdə beynəlxalq 
hüquq normaları da təmin edilir və onların pozulmasına yol verilmir. Bu məsələnin həll olunmasında biz 
Amerika Birləşmiş Ştatlarına çox böyük ümidlər bəsləyirik. Çünki Amerika Birləşmiş Ştatları Rusiya, Fransa ilə 
bərabər hələ 1992-ci ildə yaranmış ATƏT-in Minsk qrupunun həmsədrlərindən biridir. Amerika Birləşmiş Ştatlarının 
bu sahədə indiyə qədər göstərdiyi səyləri biz yüksək qiymətləndiririk. Mən çox məmnunam ki, prezident Corc Buş 
hakimiyyətə başladıqdan az zaman sonra mənə göndərdiyi məktubda Amerikanın həm Qafqaz bölgəsində, həm 
Azərbaycanda böyük marağı olmasını bildirdi və Ermənitsan–Azərbaycan, Dağlıq Qarabağ probleminin həllini öz 
hökumətinin siyasətinin üstün sahələrindən biri kimi bəyan etdi. 
Azərbaycan xalqı buna inanır, ümid bəsləyir. İnanır ki, beynəlxalq təşkilatların ümumi səyləri nəticəsində, 
Minsk qrupu həmsədrlərinin, o cümlədən Amerika Birləşmiş Ştatlarının səyləri nəticəsində biz bu münaqişəyə 
son qoya biləcəyik və bölgəmizdə sülh yaranacaqdır. 
Amerika Birləşmiş Ştatlarının bir çox şirkətləri – 100-dən artıq şirkəti Azərbaycanda fəaliyyət göstərir. 
Amerika Birləşmiş Ştatlarının bir çox böyük şirkətləri Xəzər dənizinin Azərbaycan sektorunda mühüm işlər 
görürlər, ölkəmizə sərmayələr gətirirlər. Burada onların iqtisadi marağı qısamüddətli deyil, uzunmüddətlidir. 
Hesab edirəm, ola bilər ki, bunun sonu da olmasın. 
Mən dünən hörmətli səfirlə bərabər Azərbaycanda 1996-cı ildən fəaliyyət göstərən Amerika Birləşmiş 
Ştatlarının Ticarət Palatasının nümayəndələri ilə görüşdüm, onların problemlərini müzakirə etdik. Təbiidir, 
gördükləri işləri mən çox yüksək qiymətləndirirəm. Amma eyni zamanda problemlər də vardır. Onların həll 
olunması həm bizdən, həm də şirkətdən asılıdır. Bunun üçün biz lazımi tədbirlər görəcəyik.  
Beləliklə, bizim iqtisadi əlaqələrimiz bundan sonra daha da genişlənəcək və daha da inkişaf edəcəkdir. Bir 
daha və bir daha deyirəm – bunların hamısı Azərbaycanda sülhün, əmin-amanlığın təmin olunması ilə bağlıdır.  
Bir daha bəyan edirəm, Amerika Birləşmiş Ştatları ilə Azərbaycan arasında bütün sahələrdə yaranmış 
əlaqələr bizim üçün çox qiymətlidir, əhəmiyyətlidir və biz bu əlaqələrin ardıcıl surətdə inkişaf etməsi üçün 
bundan sonra da lazım olan səyləri qoyacağıq. 
Bu bayram münasibətilə sizi bir daha təbrik edirəm. Amerika Birləşmiş Ştatlarının dövlətinə, hökumətinə, 
xalqına, bütün vətəndaşlarına sülh, əmin-amanlıq və rifah arzulayıram. Sağ olun. 
 
 
 
 
 
 
 
 
 
 
 
 
 
 
 
 
 
 
 
 
65 
 
 
 
 
AZƏRBAYCAN RESPUBLĠKASININ ELM, MƏDƏNĠYYƏT, TĠBB, BƏDƏN TƏRBĠYƏSĠ VƏ 
ĠDMAN XADĠMLƏRĠNĠN BĠR QRUPUNA MÜSTƏQĠL DÖVLƏTĠMĠZĠN  
ALĠ MÜKAFATLARININ – «ĠSTĠQLAL» VƏ «ġÖHRƏT» ORDENLƏRĠNĠN TƏQDĠMETMƏ  
MƏRASĠMĠNDƏ ÇIXIġ   
 
Prezident iqamətgahı 
 
6 iyul 2001-ci il                 
     
H e y d ə r  Ə l i y e v:   Hörmətli xanımlar və cənablar! 
Siz, bu gün buraya dəvət edilənlər müstəqil Azərbaycanın vətəndaşları, ordenlərlə təltif olunanlarsız. Bu 
mərasimə, sizinlə görüşə gəlmişəm ki, ordenləri sizə təqdim edim. Müstəqil Azərbaycanın yüksək ordenlərinə 
layiq görüldüyünüzə görə sizin hamınızı təbrik edirəm, hər birinizə cansağlığı və gələcək işlərinizdə uğurlar 
arzulayıram.  
Ola bilsin, mərasim çox vaxt aparsın. Çünki burada çox adam var. Keçmiş təcrübədən bilirəm ki, mən 
ordenlərlə sizi təltif edəndə bu yüksək mükafatları alan şəxslərin bəziləri, bəzən çoxları öz sözlərini demək 
istəyirlər. Ancaq əgər belə olsa, gərək onda biz burada axşama qədər oturaq. Siz oturmusunuz, amma mən ayaq 
üstəyəm. Bunu nəzərə alın. Mən başa düşürəm, hər biriniz bu ordenlərə görə Azərbaycan dövlətinə 
minnətdarsınız. Ona görə xahiş edirəm, əlavə sözə, yəni nitq söyləməyə ehtiyac yoxdur. Əgər kimsə çox təkid 
etsə, onda bu mərasim bitəndən sonra yəqin ki, bir neçə adama söz verə bilərəm.  
Bir şeyi də demək istəyirəm. Ola bilər bu mərasim çox vaxt aparsın. Düşünürəm ki, əgər kimsə narahat olsa, 
yaxud ona uzun müddət oturmaq çətin olsa – burada yaşlı adamlar var – onlar rahat durub gedə bilərlər. Heç nədən 
narahat olmasınlar. Beləliklə, mükafatları sizə təqdim etməyə başlayıram. 
 
  *   *   * 
Ölkəmizin rəhbəri Heydər Əliyev Azərbaycan Respublikası prezidentinin fərmanları ilə Azərbaycan dövləti 
və xalqı qarşısında, respublikada elmin, iqtisadiyyatın, mədəniyyət və incəsənətin inkişafında böyük 
xidmətlərinə görə «İstiqlal» ordeni ilə təltif olunmuş Xalq rəssamı Tahir Salahova, Şeyxülislam Allahşükür 
Paşazadəyə, Xalq artisti Əminə Dilbaziyə, Xalq rəssamı Kamil Əliyevə, ARDNŞ-in vitse-prezidenti Xoşbəxt 
Yusifzadəyə, Xalq artisti Vera Şiryeyə dövlətimizin ali mükafatını təqdim etdi. Mərhum akademik Fəraməz Maq-
sudovun mükafatı qızı Tamilla Maqsudovaya verildi. Prezident Heydər Əliyev onları «İstiqlal» odeni almaları 
münasibətilə təbrik etdi, onlara uzun ömür, cansağlığı, yeni-yeni yaradıcılıq uğurları arzuladı. 
Sonra respublikanın ictimai-siyasi həyatında fəal iştirakına, ədəbiyyat və incəsənətin, elmin, mədəniyyətin, 
təhsilin, səhiyyənin, memarlığın, bədən tərbiyəsi və idmanın inkişafında xidmətlərinə görə «Şöhrət» ordeni ilə 
təltif olunmuş şəxslərə bu yüksək mükafat təqdim edildi.   
Şamaxı Rayon İcra Hakimiyyəti başçısının Çuxuryurd kəndindəki nümayəndəsi, «Şöhrət»  ordeni ilə təltif 
edilmiş   Mariya Kojevnikova Azərbaycan prezidenti Heydər Əliyevə təşəkkürünü bildirdi. 
 M a r i y a   K o j e v n i k o v a: İcazə verin, kəndimizdə olduğunuz günlərdən xatirə olaraq bu albomu 
bütün sakinlərimiz adından Sizə təqdim edim. Sizin kəndimizə gəlişinizi əks etdirən bütün fotoşəkillər bu 
albomda toplanmışdır. Belə albomlar, demək olar, hər birimizin evində var. Siz bizim kənddə 6 dəfə olmusunuz 
və bütün camaatımız Sizə dərin etiram bəslədiyini yetirməyi məndən xahiş etdilər. 
İcazə verin, kiçik şeirimlə təşəkkürümü bildirim. 
H e y d ə r  Ə l i y e v:  Gör aradan nə qədər vaxt keçib, sən isə qocalmamısan, elə əvvəlki kimisən. 
Mariya Kojevnikova rus dilində şeiri oxudu və bir daha minnətdarlıq etdi.   
M a r i y a   K o j e v n i k o v a: Heydər Əliyeviç, Sizin göstərdiyiniz yolla, bax, beləcə irəliləməyimiz 
üçün Sizə möhkəm cansağlığı, mətinlik və müdriklik diləyirəm! 
Azərbaycan prezidenti H e y d ə r  Ə l i y e v şair Məmməd Aslanova (Məmməd Aslan) «Şöhrət» ordenini 
təqdim etdi.  
H e y d ə r   Ə l i y e v: Məmməd Aslan tanınmış adamdır. Onun bir neçə kəlməsi heç vaxt mənim yadımdan 
çıxmır. Mən o vaxt vəzifələrdən kənarlaşdırılandan sonra ağır vəziyyətdə, Naxçıvanda yaşayırdım. Buraya, Ali 
Sovetin sessiyasına gəlmişdim. Məni Yazıçılar İttifaqının qurultayına dəvət etdilər. Əvvəl bir az şübhələndim 
ki, məni doğrudanmı dəvət ediblər. Çünki o vaxt hamı məndən kənar gəzirdi. Dedilər, yox, dəvət olunubsunuz. 
Bir, iki, üç dəfə yoxlayandan sonra qərara aldım ki, gedim. Filarmoniyada idi. Gəldim, rəhmətlik Xəlil Rzanın, 
rəhmətlik Rəfik Zəka Xəndanın yanında oturdum. Başqaları da oturmuşdu.  Mənə çox mehriban baxırdılar.  
Qurultayın rəyasət heyətini seçməyə başladılar. Seçdilər. Bir də gördüm ki, hardansa arxada bir nəfər qışqırır ki, 
66 
 
bəs xalqımızın filan oğlu Heydər Əliyev rəyasət heyətinə seçilsin. Təbiidir ki, çox hərarətli alqışlar oldu. 
Rəyasət heyəti mat-məəttəl qaldı ki, neyləsin. Çünki orada keçmiş Azərbaycan Kommunist Partiyası Mərkəzi 
Komitəsinin katibi oturmuşdu. Anar mənə dedi ki, buyurun, keçin buraya. Mən dedim, bilirsiniz nə var, mən 
həyatımın çox hissəsini həmişə orada, rəyasət heyətində oturmuşam. Amma indi isə istəyirəm, elə burada 
oturam. Həmişə oradan buraya baxmışam, indi də burdan oraya baxmaq istəyirəm.  
Səni təbrik edirəm, uğurlar arzulayıram.  
Şair Məmməd Aslan xoş sözlərə görə dövlətimizin başçısına dərin minnətdarlığını bildirdi, ona uzun ömür, 
cansağlığı arzuladı.  
«Şöhrət» ordeninə layiq görülmüş akademik Bəkir Nəbiyev Azərabycan prezidentinə təşəkkürünü bildirdi.    
B ə k i r   N ə b i y e v: Əziz Prezidentimiz, mən arzu edirəm ki, Siz bu salonda, inşallah, yaxın vaxtlarda 
Azərbaycan torpaqlarını azad edəcək ya diplomatik heyətimizin nümayəndələrini təltif edəsiniz, ya da 
Azərbaycan əsgərlərini, onların komandirlərini təltif edəsiniz. Azərbaycan torpaqlarının azad olunması müna-
sibətilə onları təbrik edəsiniz. Mən buna inanıram.     
     *   *   * 
Prezident Heydər Əliyev «Şöhrət» ordeninə layiq görülmüş professor İsmixan Rəhimovu təbrik etdi.  
H e y d ə r   Ə l i y e v: Səni təbrik edirəm. Cansağlığı arzulayıram. Sən Azərbaycanda ingilis dilinin 
öyrənilməsində çox böyük xidmətlər göstərmisən. Vaxtilə mənim qızım da sənin təşkil etdiyin qrupa gedirdi.  
Ġ s m i x a n  R ə h i m o v:  Cənab Prezident, əla tələbə idi. İndi də xatirimdədir. Maşallah, çox gözəl, 
qabiliyyətli qız idi. 
H e y d ə r  Ə l i y e v:  Bəli, elə o əsasla qızım da, oğlum da ingilis dilini çox yaxşı bilirlər. 
Ġ s m i x a n  R ə h i m o v:  İlk müəllimləri mən olmuşam.  
H e y d ə r  Ə l i y e v:  Bəli. Amma təkcə onların yox, o vaxtlar bütün Azərbaycanda.  
Ġ s m i x a n  R ə h i m o v:  Cənab Prezident, üzr istəyirəm, Xuraman xanım da mənim qrupumda 
oxuyubdur. Bir dəfə «Biz qalib gələcəyik» mahnısını elə gözəl oxudu ki, tələbələrə dedim, inanın, biz qalib 
gələcəyik, torpaqlarımız azad olacaqdır. 
Cənab Prezident, bir sözüm var. Məni ilk dəfə təbrik edən institutumuzda bir müəllimə oldu. Onun ilk sözü 
bu oldu ki, İsmixan, sənin tələbələr arasında şöhrətin var idi, amma ordenin yox idi. Sağ olsun prezident, sənə 
«Şöhrət» ordeni verdi. İnanın ki, məni təbrik edənlərin birinci sözü «sağ olsun prezident!» oldu. Mən də 
deyirəm ki, həqiqətən prezident sağ olsun! İnanıram ki, burada oturanları mənim kimi təbrik ediblər. Amma 
məni təbrik edəndə, birinci prezidenti təbrik ediblər, sonra məni. Çox sağ olun, təşəkkürümü bildirirəm. 
«Şöhrət» ordeninə layiq görülmüş xalq artisti Xuraman Qasımova dövlətimizin başçısına müraciət etdi. 
X u r a m a n   Q a s ı m o v a: Möhtərəm Prezident, Fidan xanım və mən bu il birlikdə yaradıcılığımızın 25 
illiyini qeyd edirik. Çox xoşbəxtik ki, 25 illik yaradıcılığımız dövrü sizin respublikaya rəhbəriliyiniz zamanında 
keçibdir. Hər zaman bizə atalıq etmisiniz, qayğı göstərmisiniz və sənətimizə böyük qiymət vermisiniz. Sizin 
qarşınızda baş əyirəm, Sizə uzun ömür, cansağlığı arzu edirəm. Bütün sənət adamları və ailəm adından Sizə 
minnətdaram. Çox sağ olun. 
H e y d ə r  Ə l i y e v:  Fidan da, sən də balaca qız idiniz. Gözümüzün qabağında böyüdünüz. 
Akademik Fuad Qasımzadə aldığı mükafata görə respublikamızın rəhbərinə təşəkkürünü bildirdi.  
F u a d  Q a s ı m z a d ə: Cənab Prezident, Sizə ikiqat borcluyam. Bu yaxınlarda akademiyaya seçkilər 
zamanı fəlsəfəyə yer ayırmağınız Sizin qayğınız nəticəsində oldu. Bizim ailə Sizin bu qayğınızı həmişə hiss 
edir. Siz o vaxtlar respublikanın birinci katibi olarkən, atamı küçədə görəndə maşınınızı saxlatdırıb «Mirzə 
Feyzulla, gəl əyləş» deyirdiniz. O, evə gələndə uşaq sevinci ilə ağlayırdı və deyirdi ki, mən hələ belə rəhbər 
görməmişəm, o, Allah adamıdır. 
H e y d ə r  Ə l i y e v:  Atanı yaxşı xatırlayıram. 
F u a d  Q a s ı m z a d ə:  Çox sağ olun, var olun, Sizə minnətdaram. 
«Şöhrət» ordeni ilə təltif olunmuş jurnalist Svetlana Mirzəyeva Azərbaycan prezidentinə onun 1942-ci ildə 
çəkdiyi rəsm əsərini təqdim etdi.  
S v e t l a n a  M i r z ə y e v a Hörmətli Heydər Əliyeviç, mən də Sizə hədiyyə etmək istəyirəm. Siz gənclik 
illərinizdən Naxçıvanda istedadlı rəssam kimi tanınırdınız. Ancaq Siz heyfsilənirdiniz ki, vaxtilə çəkdiyiniz 
bütün rəsm əsərləri və şəkillər itmişdir. Naxçıvanda bütöv bir qrup – İsa Həbibbəyli, Hənifə Sultanova, Ramiz 
Məmmədov və ilk növbədə, xalça muzeyinin direktoru Arif Qədimov və mən axtarışlar apardıq. Nəhayət, izinə 
düşdük və indi itirilmiş rəsmlərdən birini – 1942-ci ildə çəkdiyiniz «12 yaşlı qonşu qızın portreti» adlı rəsmi 
Sizə qaytarırıq. 
Azərbaycan prezidenti respublikamızın ali mükafatlarına layiq görülmüş şəxsləri bir daha təbrik etdi. 
H e y d ə r  Ə l i y e v: Hörmətli xanımlar və cənablar! 
Mən sizi bir daha ürəkdən təbrik edirəm. Hər birinizə cansağlığı, uzun ömür və yeni yaradıcılıq nailiyyətləri 
arzulayıram. 
67 
 
 
 
 
MÜSTƏQĠL AZƏRBAYCANIN ALĠ MÜKAFATLARININ TƏQDĠM OLUNMASI 
MƏRASĠMĠNDƏ NĠTQ   
 
Prezident iqamətgahı 
 
6 iyul 2001-ci il 
 
Hörmətli dostlar! 
Hörmətli xanımlar və cənablar! 
Bu gün bu ordenlərin təqdim olunması mərasimi mənim üçün, eyni zamanda Azərbaycanın çox görkəmli 
şəxsiyyətləri ilə görüşümün əksidir. Siz görürsünüz ki, burada tam səmimi və bəlkə də, qeyri-rəsmi, sadə bir 
əhval-ruhiyyə hökm sürür. Bunun da səbəbi ondan ibarətdir ki, Azərbaycanın prezidenti olaraq mən, eyni 
zamanda, heç prezident olmasam da, hələ gənc vaxtlarımda elmə, mədəniyyətə, təhsilə həmişə yüksək qiymət 
vermişəm. Keçmişdə Azərbaycanda işlədiyim illərdə, yaxud Sovetlər Birliyinin rəhbərliyində olduğum dövrdə 
və indi son səkkiz ildə Azərbaycanın prezidenti vəzifəsini daşıyaraq, mən bu sahələri həmişə özüm üçün öncül 
sahə, yəni xüsusi əhəmiyyət kəsb edən sahə hesab etmişəm. Ona görə də bu gün buradakı görüş, aldığınız 
mükafatlar sizi nə qədər sevindirirsə – mən mükafat almıram – sizinlə görüşmək, sizi yenidən belə yaxından 
görmək, sizinlə danışmaq, söhbət etmək, hətta zarafat etmək məni də sevindirir. 
Bu  gün burada, bu salonda mükafat alanların əksəriyyəti XX əsrdə Azərbaycanın inkişafına böyük töhfələr 
vermiş insanlardır. XX əsr bir tərəfdən, Azərbaycanın böyük inkişaf, sıçrayış dövrü, ikinci tərfədən də, faciələr, 
itkilər, repressiyalar və insanlara əziyyət verən başqa hallar dövrü olubdur. İndi XX əsr arxada qalıbdır. Əgər 
dərinə getməsək, bu barədə qısaca bir söz desək, mən hesab edirəm ki, XX əsrdə Azərbaycanın ən böyük 
nailiyyəti, birincisi, 1918-ci ildə öz dövlət müstəqilliyini elan etməsidir. İkincisi, 1991-ci ildə bu müstəqilliyin 
bərpa edilməsi və nəhayət, əldə olunmuş azadlığı, dövlət müstəqilliyini ötən on ildə çətin şəraitdə, çox ağır şə-
raitdə, bəlkə də, sizin hamınızın təsəvvür edə bilmədiyiniz şəraitdə qoruyub saxlamasıdır. Ancaq eyni zamanda, 
XX əsrdə Azərbaycanın ən böyük nailiyyətləri həm də bundan ibarətdir ki, Azərbaycan xalqı təhsil, mədəniyyət, 
elm sahəsində bir sıçrayış dövrü keçibdir. Əgər bütün başqa müsəlman ölkələri ilə indiki, bugünkü müstəqil 
Azərbaycanı müqayisə etsəniz görərsiniz ki, XX əsrdə bizim keçdiyimiz yol, insanların kütləvi savadlanması, 
böyük ali təhsil sisteminin, elmin yaranması və inkişaf etməsi, çox görkəmli alimlərin, maarifçilərin yaranması, 
Azərbaycan mədəniyyətinin – musiqisinin, ədəbiyyatının, incəsənətinin bütün sahələrinin yüksək inkişaf etməsi 
məhz bu dövrə aiddir. 
Azərbaycan XX əsrdə çox şərəfli bir yol keçibdir və bizim fəxr edə biləcəyimiz dəyərli insanlarımız olub, bu 
gün də var, sabah da olacaqdır. Dünyasını dəyişmiş böyük alimlərimiz, bəstəkarlarımız, yazıçılarımız, şairlər-
imiz və digər sahələrdə böyük işlər görmüş insanlarımız Azərbaycanın bu səviyyəyə qalxmasında böyük 
xidmətlər göstərmişlər.  
Siz, burada oturanların əksəriyyəti yaşlı nəslə aidsiniz. Siz də həmin bu qəbildən olan insanlarsınız. Siz 
Azərbaycanın mədəniyyətinin, elminin, maarifinin, ali təhsilinin, səhiyyəsinin və bütün başqa sahələrin 
inkişafında böyük xidmətlər göstərmisiniz. Bunlar insan cəmiyyəti üçün əsas sahələrdir. 
Təbiidir ki, bizim neft sahəsində nailiyyətimiz çox böyükdür. Hörmətli Xoşbəxt Yusifzadə də bu barədə 
danışdı. Ancaq bizim neft sahəsində əldə etdiyimiz nailiyyətlər bir neçə nəslin qabaqcıl insanlarının, yüksək 
səviyyəli alimlərin, mühəndislərin və neft sənayesində işləyən fədakar adamların sayəsindədir. Bunlar hamısı 
bizim tariximizdir. Tarixi heç vaxt unutmaq lazım deyildir. Çünki əgər millətin tarixi yoxdursa, o, millət 
deyildir. Millətin tarixinin bir hissəsini silib atmaq, o biri hissəsini qabartmaq da millətə xəyanət etməkdir. Sizin 
hər biriniz – görürəm ki, burada 80 yaşında da, 70 yaşında da olan adamlar var, aşağı yaşda olanları demirəm, 
50 yaşında bir neçə nəfər var, qalanların hamısı bundan artıq yaşdadır – siz nə qədər yol keçmisiniz. Hər 
birinizin arxanızda 30, 40, 50, 60 il torpağınıza, millətinizə, xalqınıza öz sahələrinizdə xidmətiniz durur. Məhz 
sizin bu xidmətiniz, hərənizin öz sahənizdə xalqınızın inkişafına verdiyiniz töhfələr və sizdən əvvəlki nəsillərin 
yaratdıqları Azərbaycanı bu yüksək səviyyəyə qaldırıbdır. Ona görə də mən müstəqil Azərbaycan dövlətinin ali, 
yüksək mükafatları – orden və medallar təsis ediləndən sonra çalışıram ki, birinci növbədə sizin nəsildən olan 
insanları qiymətləndirim və təltif edim. Birincisi, ona görə ki, bu ordenlərin, medalların qiymətini də anlamaq 
lazımdır, bunu aşağı salmaq olmaz. Təəssüf ki, keçmiş Sovetlər İttifaqında son 20–30 ildə belə olmuşdu ki, 
orden və medalları hər adam alırdı. Adi bir sağıcı da inəyi yaxşı sağırdısa, o, ən yüksək orden alırdı. Əlbəttə, 
həmin sağıcı, heyvan saxlayan mənim üçün də əzizdir. Bu, o vaxt ölkənin, sistemin xüsusiyyəti idi. 
Amma indi bizim müstəqil ölkəmizə, milli-mənəvi dəyərlərimizə, bəşəri dəyərlərə bağlılığımız və bəşəri 
dəyərlərlə milli-mənəvi dəyərlərin sintezini yaradıb inkişaf etdirmək arzumuz onu tələb edir ki, birinci növbədə 
68 
 
sizin kimi insanlar yüksək qiymətləndirilsinlər. Çünki sizin hər biriniz öz işinizdə şəxsiyyətsiniz. Hər biriniz öz 
yaradıcılığınızla, öz elmi əsərlərinizlə, fəaliyyətinizlə yüzlərlə, minlərlə insana fayda vermisiniz. Bu gün də 
verirsiniz, gələcəkdə də fayda verəcəksiniz. Ona görə də bu gün istərdim, sizə xüsusi çatdırım ki, – görürəm, 
bəzilərinə oturmaq çətindir, bəzilərinə hərəkət etmək çətindir – mən nə qədər sevinirəm ki, bu insanlar hələ 
yaşayır. Sevinirəm, çünki mənə müyəssər olubdur ki, bu insanların gördüyü işləri qiymətləndirim, onları təltif 
edim və bu ordenləri şəxsən onların özlərinə təqdim edim. 
Təbiidir ki, müstəqil dövlətimiz yaşayacaq, inkişaf edəcəkdir. Bu il Azərbaycanın müstəqilliyinin onuncu 
ildönümünü bayram edəcəyik. 
Gənclər artıq fəaliyyətə başlayıblar və bizim nəsildən də çox işlər görəcəklər, müstəqil Azərbaycanı irəliyə 
aparacaqlar, inkişaf etdirəcəklər. Onların hər birinin zəhmətini qiymətləndirəcəyik və bizdən sonra gələn nəsillər 
də qiymətləndirəcəkdir. Ona görə nəsillərin bir-biri ilə bağlılığı xalq üçün, millət üçün çox əhəmiyyətlidir. İndi 
görürsünüz, hansısa bir ədalətsizlik nəticəsində Azərbaycanın itirdiyi böyük bir insan üçün biz nə qədər, 
üstündən 50–60 il keçəndən sonra da heyfsilənirik. 
Məsələn, Tahir Salahov atasının aqibəti haqqında danışdı. Mən onu anladım. Ona 4 maddə vermişdilər. 
Maddələrdən biri də ondan ibarət idi ki, Azərbaycanı ayırmaq, müstəqil etmək istəyir. Mən anladım, indi o nə 
qədər sevinir ki, onun atasının arzusu, istəyi və buna görə həlak olması, bax, bu nəticəni veribdir ki, indi 
Azərbaycan müstəqildir və onun oğlu «İstiqlal» ordeni ilə təltif edilir. Elə təkcə Tahir deyil, çoxlarının aqibəti 
belə olubdur. Yəni onların valideynlərinin, qohumlarının, əqrəbalarının aqibəti belə olubdur. Amma bütün bu 
ağır dövrdən xalqımız keçib, yaşayır.  
Nə qədər itkilərimiz olsa da, yenə də xalqımızın intellektual potensialı aşağı düşməyib, əksinə yüksəlib, yüksəlib, 
yüksəlibdir. 
Mən daim iftixar hissi ilə deyirəm ki, Azərbaycan dövlət müstəqilliyini əldə edən zaman respublikamız 
böyük iqtisadi potensiala malik idi.  
Azərbaycan böyük intellektual potensiala – böyük elmə, böyük mədəniyyətə, böyük təhsilə malik idi. Əgər 
bunlar olmasaydı və təbiidir ki, bunları qiymətləndirən, bunlardan istifadə edən, bunların əsasında həyatımızın 
yeni mərhələsində işləri  irəliyə aparanlar olmasaydı, indi bizim müstəqil dövlətimiz yaşaya bilməzdi. Amma 
yaşayır, baxmayaraq ki, başqa böyük müstəqil dövlətlərdən fərqli olaraq, bizim ağır çətinliyimiz var: 
Ermənistanın təcavüzü, torpaqlarımızın 20 faizinin işğal olunması, bir milyondan artıq vətəndaşımızın didərgin 
düşməsi, çadırlarda yaşaması – bütün bunlara baxmayaraq, xalqımız, millətimiz yaşayır. Yaşamaq o demək 
deyil ki, bu dünyada, sadəcə, mövcuddur, yox, yaşayır və inkişaf edir. Elmimiz də, mədəniyyətimiz də, 
iqtisadiyyatımız da inkişaf edir, insanların rifah halı da günü-gündən yaxşılaşır və yaxşılaşacaqdır. 
Azərbaycanın müstəqilliyi ilbəil möhkəmlənəcəkdir. Təbiidir ki, sizin hamınızın arzusu yerinə yetəcək – 
Azərbaycanın işğal olunmuş torpaqları azad ediləcək, ərazi bütövlüyü bərpa olunacaq və Azərbaycan bu müs-
təqillik, yeni iqtisadi siyasət yolu ilə irəliyə gedəcək və daim müstəqil dövlət kimi yaşayacaqdır. 
Şübhə etmirəm ki, gələcək nəsillər bu dövrdə yaşamış, Azərbaycanı bu çətinliklərin içərisindən çıxarmış 
sizin kimi dəyərli insanları heç vaxt unutmayacaqdır. Bax, bütün bunlara görə də bu gün sizinlə görüşməyim 
mənim üçün çox xoşdur, çox əzizdir. Mən çox məmnunam ki, bu mükafatları sizə özüm təqdim etdim. Sizi bir 
daha təbrik edirəm. Sizin hamınıza cansağlığı arzu edirəm, yeni-yeni uğurlar arzulayıram və əziz vətənimiz 
müstəqil Azərbaycana xoşbəxt gələcək arzulayıram. Sağ olun. 
 
 
 
 
69 
 
 
 
 
SUMQAYIT ETĠLEN-POLĠETĠLEN ZAVODUNDA  
BUXAR-GENERATOR QURĞUSUNUN  
ĠSTĠFADƏYƏ  VERĠLMƏSĠNƏ HƏSR OLUNMUġ  
MƏRASĠMDƏ NĠTQ 
 
7 iyul 2001-ci il 
 
Hörmətli prezident cənab Axiro Vatari!

 
Hörmətli səfir!

 
Hörmətli qonaqlar! 
Əziz bacılar, qardaşlar, kimyaçılar! 
Əziz sumqayıtlılar!     
Mən bu gün sizin hamınızı müstəqil Azərbaycanın həyatında əlamətdar bir hadisə – buxar-generator 
qurğusunun açılışı münasibətilə ürəkdən təbrik edirəm və bu qurğuya, ümumiyyətlə, Azərbaycanın kimya 
sənayesinə və sizin hamınıza yeni-yeni uğurlar arzulayıram.  
Sumqayıt gənc şəhərdir. Onun yaşı 50-yə yaxındır. Sumqayıt ilk dəfə burada metallurgiya sənayesinin yara-
dılması ilə şəhər kimi salınıbdır. Burada ikinci böyük sənaye sahəsi kimya sənayesi olubdur. 1970–80-ci illərdə 
biz Sumqayıtda yüngül sənayeni, toxuculuq sənayesini də inkişaf etdirmək üçün bir çox işlər gördük və 
müəssisələr yaratdıq. Ona görə də təməli qoyulduğu gündən indiyə qədər Sumqayıt şəhərinin inkişafı, buradakı 
sənaye müəssisələrinin yaranması və bu gözəl şəhərin sakinləri – hamısı şəxsən mənim gözümün qarşısında 
olubdur.  
Bilirsiniz ki, 1970–80-ci illərdə biz Azərbaycanda kimya sənayesini inkişaf etdirərkən Sumqayıtı seçdik. 
Çünki bura çox əlverişli idi. Kimya məhsulları son 50 ildə dünyada ən lazımlı, ən vacib məhsullardan biri hesab 
olunur. İndi demək olar ki, kimya insan həyatını və bütün istehsalı, həm sənaye, kənd təsərrüfatı istehsalını, həm 
də həyatın bütün başqa sahələrini təmin edir. Bu gün kimya məhsulundan, kimya materialından olmayan bir şeyi 
təsəvvür etmək mümkün deyildir. Məişətdə də kimya, sənayedə də kimya, kənd təsərrüfatında da kimya, hər 
yerdə, hər yerdə kimya. Yəni kimya sənayesinin yaranması və belə sürətlə inkişaf etməsi XX əsrdə dünyanın 
əldə etdiyi ən böyük nailiyyətlərdən biridir. Biz də Azərbaycanda öz iqtisadiyyatımızı inkişaf etdirərək, kimya 
sənayesinin yaranması və ölkəmiz üçün, Azərbaycan üçün lazım olan, əhəmiyyətli materialların istehsal 
edilməsi ilə məşğul olurduq. Bunun üçün də burada kimya sənayesinə aid bir çox müəssisələr quruldu və onlar o 
vaxtkı SSRİ-nin kimya materiallarına, məhsullarına olan ehtiyacını, o cümlədən Azərbaycanın ehtiyacını ödədi.  
Sumqayıtda kimya sənayesinin yaranmasının səbəblərindən biri də odur ki, kimya məhsulları istehsal etmək 
üçün neft və qaz ən əsas xammaldır. Azərbaycanda həm neft, həm qaz olduğuna görə də bu müəssisələrin 
burada yaranması həm bizim Azərbaycan üçün, həm də o illər yaşadığımız dövlət üçün çox əhəmiyyətli 
olmuşdur. Ona görə də mən çox xoşbəxtəm ki, bu proseslərin həyata keçirilməsinin iştirakçısı, təşəbbüskarı 
olmuşam və bu işlərə rəhbərlik etmişəm. 
Doğrudur, o „durğunluq― illərindən sonra, yenidənqurma zamanında hər şeyə qara yaxmağa çalışdılar. Hətta 
Azərbaycanda da belələri tapıldı ki, Sumqayıtı ölü şəhər adlandırdılar. Bədxahlar Sumqayıt haqqında bir "Ölü 
şəhər" filmi də çəkdilər. Bunlar o dövrün xəstəlikləri idi. Amma təəssüflər olsun ki, Azərbaycanda da bəziləri bu 
xəstəliklərə düçar olaraq özləri-özlərinə ləkə yaxmağa başladılar. Ancaq o cür hərəkətlər çox davam edə bilmədi 
və onların ömrü çox ola bilməzdi. 
Azərbaycan dövlət müstəqilliyini əldə edəndə burada yaranmış böyük kimya kompleksinin Azərbaycan üçün 
nə qədər əhəmiyyətli olduğunu biz hamımız dərk etdik. Əgər bu kompleks yaranmasaydı, bu gün müstəqil 
Azərbaycan bu sərvətlərə malik olmayacaqdı. Ona görə də mən Sumqayıtın qısa tarixinə, o cümlədən burada 
kimya sənayesinin yaranması və inkişaf etməsi tarixinə bu gün bir də nəzər salaraq, bu sahədə xidmət etmiş 
insanların fəaliyyətini yüksək qiymətləndirirəm. Hesab edirəm ki, bunların hamısı bu gün üçün, müstəqil 
Azərbaycan üçün gözəl təməl yaratmışlar.  
Bu EP-300 qurğusu kimya sənayesində ən yüksək texnika və texnologiyaya malik və polietilen kimi çox vacib 
kimya məhsulunun istehsal edilməsi üçün lazım olan bir kompleksdir. 
Xatırlayıram, Azərbaycanda EP-300 kompleksinin yaranması üçün biz nə qədər zəhmət çəkdik, SSRİ 
dövlətinə nə qədər müraciətlər etdik, Azərbaycanın bunun üçün nə qədər böyük imkanları olduğunu sübut etdik.  
                                                 
 Йапонийанын «Ниъимен» корпорасийасынын Азярбайъандакы президенти. 

 Йапонийанын Азярбайъандакы сяфири. 
70 
 
Ancaq bir tərəfdən, keçmiş SSRİ-də bu EP-300 qurğusu o qədər də çox deyildi. Onu SSRİ-nin başqa 
yerlərində qurmaq istəyən adamlar var idi. O vaxt Azərbaycana ikinci dərəcəli münasibət göstərilirdi. Digər 
tərəfdən də yəqin çoxlarınızın yadından çıxıb, o vaxt SSRİ-nin Kimya Sənayesi naziri Kostandov idi. 
Bilirsiniz ki, o, erməni idi və bu işə mane olurdu. Ancaq mən SSRİ-nin rəhbərlərinə dəfələrlə müraciət edib 
SSRİ Nazirlər Soveti sədrinin birinci müavini Tixonovu buraya dəvət etdim. Bizim mütəxəssislər ona burada 
izahat verdilər, sübut etdilər. Nəhayət, biz böyük çətinliklərlə EP-300 kompleksini aldıq və o burada tikildi.  
Vaxt  keçdi, zaman keçdi, təbiidir ki, o vaxt bizim yaratdığımız müəssisələr müasirləşməlidir, 
modernləşdirilməlidir. Amma indi müstəqil Azərbaycan şəraitində bunu etmək o qədər də asan deyildir. Çünki 
ölkəmizin iqtisadi vəziyyəti, Ermənistan tərəfindən Azərbaycan torpaqlarının işğal olunması, soydaşlarımızın 
bir milyondan artıq hissəsinin qaçqın düşüb çadırlarda yaşaması – bunlar hamısı təbiidir ki, Azərbaycanın 
iqtisadiyyatına öz mənfi təsirini göstərir.        
Buna görə də biz dünyanın mütərəqqi, müasir texnika və texnologiyaya malik olan ölkələri ilə əlaqə quraraq, 
onlarla birlikdə, onların  köməyi ilə Azərbaycanda bir çox sahələrin yeniləşməsi, modernləşməsi, yaxud da 
yenidən qurulması üçün ciddi işlər görmüşük.  
Bunun da əyani sübutu bu gün burada bizim açdığımız buxar-generator qurğusudur. 
Xatırlayıram, mən 1999-cu ilin mart ayında buraya gəldim, biz bu  qurğunun təməlini qoyduq. Bura boş bir 
yer idi. Amma indi mən nə qədər xoşbəxtəm, nə qədər böyük məmnuniyyət hissi keçirirəm ki, cəmisi iki il 
bundan öncə təməlini qoyduğumuz belə nəhəng bir müəssisə artıq hazırdır, işə düşür. Biz bunu Yaponiyanın 
"Niçimen" şirkəti ilə bərabər etmişik. Bu qurğu Azərbaycanın kimya sənayesinin, təkcə EP-300 yox, başqa 
kimya müəssisələrinin də məhsuldarlığının artırılmasında çox böyük rol oynayacaqdır.  
"Azərikimya" Dövlət Şirkətinin prezidenti Fikrət Sadıqov bu qurğunun göstəriciləri haqqında, bunun bizə 
verəcəyi fayda haqqında  ətraflı məlumat verdi. Siz, burada işləyənlər bunu yaxşı bilirsiniz. Ona görə də mən bu 
barədə əlavə söz demək istəmirəm. Ancaq onu bildirmək istəyirəm ki, bu qurğunun alınması, tikilməsi üçün və 
Yaponiyadan 90 milyon dollar kredit almaq üçün böyük səylər qoymaq lazım idi.  
Biz dünyanın inkişaf etmiş ölkələri ilə işgüzar əlaqələr qurmuşuq. Onlardan biri də Yaponiyadır. Sizə 
məlumdur ki, bizim neft-qaz sektorunda 1994-cü ildə "Əsrin müqaviləsi" imzalanandan sonra böyük işlər 
görülübdür. Biz artıq onun nəticələrini alırıq və ondan bəhrələnirik. Ancaq biz eyni zamanda, iqtisadiyyatımızın, 
o cümlədən sənayemizin başqa sahələrini də inkişaf etdirməyə çalışmışıq və çalışırıq. Bu baxımdan Yaponiya 
ilə Azərbaycan arasında yaranmış dostluq, tərəfdaşlıq, işgüzar əlaqələr bizim üçün çox əhəmiyyətlidir. Cənab 
səfir mənim 1998-ci ilin fevral ayında Yaponiyaya rəsmi səfərim haqqında burada danışdı. Mən onunla razıyam 
ki, bu səfər həqiqətən, Yaponiya ilə Azərbaycan arasındakı əlaqələrin sürətlə inkişaf etməsinin təməlini qoydu.  
Vaxt keçdi, zaman keçdi, indiki Yaponiya çox inkişaf etmiş bir ölkədir. Yaponiya dünyada müasir, qabaqcıl 
texnikanın, texnologiyanın icad edilməsində və tətbiq olunmasında ön cərgələrdə gedən ölkələrdən biridir. Ona 
görə də biz Yaponiya ilə bu əlaqələri qurmağa çalışırdıq. Əvvəlki illərdə də biz bir neçə addım atmışdıq. Ancaq 
1998-ci ildə mənim Yaponiyaya səfərim zamanı biz  əlaqələri daha da yüksək səviyyəyə qaldırdıq.  
Birincisi, Yaponiya hökuməti ilə Azərbaycan arasında 8 çox əhəmiyyətli müqavilə imzalandı. Onlardan biri 
Yaponiyanın Baş naziri cənab Haşimoto ilə mənim imzaladığım Yaponiya ilə Azərbaycan arasında dostluq və 
tərəfdaşlıq haqqında  birgə bəyanatdır. Biz iqtisadi əlaqələr haqqında başqa sənədlər də imzaladıq. O vaxt biz 
Yaponiyada bütün dövlət, hökumət adamları ilə görüşdük. Yaponiyanın imperatoru ilə mənim çox səmərəli 
görüşüm oldu, Baş nazir ilə bizim çox sıx əlaqələrimiz yarandı. 
Parlamentin – orada iki palatadır – sədrləri ilə, bir çox nazirlərlə və əsasən də Yaponiyanın iqtisadiyyatını 
irəli aparan, dünyada məşhur olan böyük şirkətlərin, firmaların prezidentləri ilə mənim görüşlərim oldu. Mən 
onlara Azərbaycanın imkanlarını çatdırdım və onları əməkdaşlığa dəvət etdim.  
Ondan bir az öncə Yaponiyanın "İtoçi" şirkəti ilə Azərbaycan Dövlət Neft Şirkəti arasında əlaqələr artıq ya-
ranmışdı. Onlar Azərbaycanın neft sənayesinə sərmayə qoymaq və bizimlə əməkdaşlıq etmək üçün təşəbbüs 
göstərdilər. Biz onu qəbul etdik və indi artıq Azərbaycanın neft sənayesində, Xəzər dənizinin Azərbaycan 
sektorunda Yaponiyanın üç şirkəti – "İtoçi", "Mitsui" və "Capeks" şirkətləri fəaliyyət göstərir və çox uğurla 
işləyirlər. Amma biz çalışırdıq ki, Yaponiyanın investisiyası təkcə neft-qaz sektoruna yox, başqa sektorlara da 
gəlsin. Ona görə də hesab edirəm ki, biz Yaponiyada apardığımız danışıqlar nəticəsində  çox böyük uğurlar əldə 
etdik.  
Birincisi, ölkəmizin həyatı üçün çox vacib olan "Şimal" Elektrik Stansiyasının yenidən tikilməsi üçün 
Yaponiya Azərbaycana 320 milyon dollar miqdarında 40 illik və böyük güzəştlərə malik olan kredit verdi. İndi 
artıq bu kreditin bir hissəsindən istifadə edilir, "Şimal" Elektrik Stansiyası tikilir. Həmin kreditin ikinci 
hissəsindən də bu yaxınlarda istifadə olunmağa başlanacaq və qısa bir zamanda Azərbaycandakı istilik elektrik 
stansiyaların hamısından müasirliyinə görə yüksək səviyyədə duran bir kompleks yaranacaqdır.  
1998-ci ildə biz Azərbaycanın kimya sənayesinin inkişaf etdirilməsi üçün Yaponiya ilə danışıqlar apardıq. 
Bu barədə "Niçimen" şirkəti təşəbbüs göstərdi, bizimlə əməkdaşlıq etmək istədiyini bildirdi. Mən "Niçimen" 
şirkətinin prezidenti hörmətli Vatari ilə Yaponiyada, sonra Azərbaycanda dəfələrlə görüşlər keçirmişəm, bu 
71 
 
məsələləri müzakirə etmişəm. Bunların nəticəsində bu qurğunun yaranması  üçün Yaponiyadan 90 milyon dollar 
dəyərində kredit alınıbdır. Həmin kreditdən istifadə olunub və indi biz gözəl bir qurğunun açılışının şahidiyik, 
onun iştirakçısıyıq.  
Mən çox məmnunam ki, "Niçimen" şirkətinin prezidenti Vatari əziyyət çəkib, uzun bir məsafəni qət edib, 
Yaponiyadan gəlibdir və burada, bu mərasimdə bizimlə bərabər iştirak edir.  
Bu sözləri deyəndə, mənim yadıma keçmiş tarixdən bir hadisə düşür. Hələ SSRİ vaxtında, mən Azərbaycana 
rəhbərlik etdiyim zaman anlayırdım ki, Yaponiya ilə əməkdaşlıq etmək lazımdır. Azərbaycana Yaponiya 
texnikasını, texnologiyasını gətirmək lazımdır. Biz o vaxt Yaponiyanın "Toşiba" şirkəti ilə – təbiidir, bizim 
özümüzün vəsaitimiz yox idi, SSRİ-nin vəsaiti ilə 120 milyon dollar dəyərində – Bakı məişət kondisionerləri 
zavodunu tikdik. O vaxtlar bu, SSRİ-də yeganə zavod idi və çox gözəl kondisionerlər istehsal edib həm Azər-
baycana, həm də bütün ölkəyə verirdi.     
Xatirimdədir, o vaxt bu zavod açılanda, hazır olanda da biz belə mərasim keçirdik. "Toşiba" şirkətinin 
rəhbərliyinə xəbər verdik. Düzdür, biz bir az gec xəbər verdik. Ancaq onun prezidenti, Yaponiyada ən məşhur 
insanlardan biri olan, indi dünyasını dəyişmiş cənab Doko da o vaxt Yaponiyadan gecə təyyarə ilə uçub səhər 
Azərbaycanda, Bakıda oldu və biz birlikdə Bakı kondisionerlər zavodunu açdıq. Görürsünüz, bu, 1975-ci ildə 
idi. İndi isə 2001-ci ildir. Yəni biz Yaponiya ilə hələ o vaxt əməkdaşlığa başlamışıq. İndi isə müstəqil dövlət 
olaraq, biz əməkdaşlıq edirik və bundan sonra da edəcəyik.   
İndi bu qurğu hazırdır və güman edirəm ki, bizim «Azərikimya― birliyi bundan səmərəli istifadə edəcək, tam 
istehsal gücünə gətirəcək və bizim gözlədiyimiz nəticələri əldə edəcəkdir. Çünki təsəvvür edin, 90 milyon dollar 
kredit götürmüşük. Onu qaytarmaq lazımdır, bunu unutmayın. Biz buna dövlət təminatı vermişik, amma siz 
qaytaracaqsınız. O vaxt danışmışdıq, həm polietilen istehsalının yüksək səviyyədə olması ilə və həmin şirkətə 
satılması ilə, həm də  başqa istehsal sahələrində lazımi vəsait qazanmaqla kreditin vaxtında qaytarılmasını gərək 
həll edəsiniz. Çünki biz Yaponiya ilə uzunmüddətli əməkdaşlıq etmək fikrindəyik.  
Ona görə də gərək bu ilk işimiz bütün Yaponiyaya sübut etsin ki, birincisi, Azərbaycanda qısa bir müddətdə 
belə bir qurğunu yaratmaq olar. İkincisi, Azərbaycan müstəqil dövlət olaraq verdiyi öhdəlikləri yerinə yetirən 
bir ölkədir. Demək, etibarlı ölkədir.  
Bu qurğunun tikilməsində 600-ə qədər  inşaatçılarımız, quraşdırıcılarımız işləyiblər, maaş alıblar. İndi 
yüzdən artıq adam işləyir. Mən onun idarə olunmasına baxdım, hamısı kompüterlər vasitəsilədir. İki gənc 
mühəndis Yaponiyada ixtisaslaşma keçəndən sonra kompüterlərin arxasında oturub bütün bu qurğunu idarə edir. 
Nə qədər sevindirici haldır! Azərbaycan nə qədər yüksəlib və Azərbaycanın gəncləri, mühəndisləri bütün 
sahələrdə ən yüksək texnika, texnologiya tətbiq olunan işləri aparmağa qadirdirlər.  
Yaponiya Azərbaycana 420 milyon Amerika dolları həcmində kredit veribdir. Dediyim kimi, bu, "Şimal" 
Elektrik Stansiyası üçün çox güzəştli kreditdir. Ondan sonra müxtəlif qrantlar vasitəsilə təxminən 40 milyon 
dollar həcmində vəsait qoyubdur. Beləliklə, Yaponiyadan Azərbaycana 460 milyon dollar gəlibdir.  
Qrantlar haqqında da danışmaq istəyirəm. Hiss edirəm, Yaponiya–Azərbaycan dostluq əlaqələri Yaponiyada 
nə qədər qiymətləndirilir ki, Yaponiya Azərbaycanda təhsilin, səhiyyənin, kənd təsərrüfatının inkişafına qrantlar 
verir. Məsələn, Yaponiyanın qrantları hesabına alınan traktorlar, kombaynlar ən müasir səviyyədədir və bunlarla 
bizim kənd təsərrüfatında çox səmərəli işlər görülür. Bizim fermerlərin hər biri çalışır ki, belə traktorlar, 
kombaynlar əldə etsinlər.  
Bizim əlaqələrimizin uzunmüddətli olduğunu və Yaponiya üçün, xüsusən bizim üçün nə qədər əhəmiyyət 
kəsb etdiyini bir də o göstərir ki, mənim Yaponiyaya səfərimdən sonra Yaponiya–Azərbaycan İqtisadi Əlaqələr 
Komissiyası yarandı. Yaponiya tərəfindən bu komissiyaya hörmətli Vatari, Azərbaycan tərəfindən Baş nazirin 
müavini Abid Şərifov başçılıq edir. Bir neçə dəfə bu komissiya müştərək görüşlər keçiribdir. Növbəti görüş 
oktyabr ayında Tokioda olacaqdır. Bunlar hamısı Yaponiya ilə Azərbaycan arasında əlaqələrin nə qədər yüksək 
səviyyədə olduğunu göstərir.  
Bir məqamı da bildirmək istəyirəm. Azərbaycan neft-qaz sənayesindən başqa, dünyanın bütün ölkələrindən 
kreditlərin ən çoxunu Yaponiyadan alır. Yəni Yaponiya Azərbaycana dünya dövlətləri içərisində ən çox kredit 
vermiş ölkədir.  
Demək, Yaponiya Azərbaycana nə qədər əhəmiyyət verir. Eyni zamanda, Yaponiyadan aldığımız kreditlərin 
adambaşına həcminə görə Azərbaycan bütün MDB ölkələri içərisində  birinci yerdə durur.  Bax, görün  nə qədər 
gözəl əlaqələr var. 
Bu gün burada bildirmək istəyirəm ki, biz bu əlaqələri çoxdan qurmuşuq və 1998-ci ildən onları sürətlə 
inkişaf etdiririk, bundan sonra da inkişaf etdirəcəyik. Ancaq təəssüflər olsun ki, özlərini siyasətçi adlandıran 
bəzi adamlar Yaponiyaya turist ziyarəti edib, orada Yaponiyanın turistlərə göstərdiyi çay mərasimində iştirak 
edəndən sonra gəlib burada qəzetlərdə müsahibələr verirlər ki, Yaponiya ilə əlaqələr qurmaq lazımdır, Yaponiya 
ilə iqtisadi əlaqələri genişləndirmək lazımdır, filan, filan, filan. Qəzetdən oxuya bilərsiniz. Mən bunu eşidəndə 
təəccüb etdim. Bu, bir tərəfdən, gülməlidir. Gülməlidir ona görə ki, bu əlaqələr çoxdan qurulub, yaranıb və 
inkişaf edir. O adam indi bir dəfə turist kimi oraya gedib, indi Azərbaycan hökumətinə dərs öyrədir. İkinci 
72 
 
tərəfdən də, ağlamalıdır. Ona görə ki, demək, bizim belə geridə qalmış, dünyadan xəbəri olmayan, Azərbaycan-
da gedən proseslərdən xəbəri olmayan siyasətçilərimiz var. Kül onların başına.  
Mən bir daha "Niçimen" şirkətinə, hörmətli Vatariyə təşəkkür edirəm. Yaponiya dövlətinə, hökumətinə və 
Yaponiyanın Azərbaycandakı səfirinə təşəkkür edirəm. Mənim bugünkü nitqimdə elan olunan faktlar deməyə 
əsas verir ki, Azərbaycan–Yaponiya dostluq, tərəfdaşlıq əlaqələri – biz bu barədə 1998-ci ildə bəyanat 
imzalamışıq – bundan sonra da inkişaf edəcəkdir, iqtisadi əlaqələr inkişaf edəcəkdir və Yaponiya Azərbaycan 
üçün dünya dövlətləri içərisində ən əhəmiyyətli tərəfdaşlardan biridir.  
Mən sizin hamınıza "sağ olun!" deyirəm. Burada bu qurğunun tikilməsində, başa çatdırılmasında zəhmət 
çəkmiş insanlara təşəkkür edirəm. Həm "Azərikimya" Dövlət Şirkətinin prezidentinə, həm də ən kiçik fəhləyə, 
hamıya təşəkkür edirəm. Ümidvar olduğumu bildirmək istəyirəm ki, biz bu işləri davam etdirəcəyik. Biz 
Sumqayıt şəhərinin sənaye müəssisələrinə, başqa sahələrinə də çox ciddi diqqət veririk, onların canlanması 
üçün, müasir səviyyəyə qalxması üçün bir çox tədbirlər görürük. Əmin ola bilərsiniz ki, qısa bir zamanda biz 
bunlara da nail olacağıq və Sumqayıt şəhəri yaşayacaq, Azərbaycan üçün nümunə olacaq və burada insanlar 
xoşbəxt, rifah içində yaşayacaqlar. Bütün bunlar Azərbaycanın milli azadlığının və dövlət müstəqilliyinin 
bəhrəsidir.  
Biz xoşbəxtik ki, xalqımız azadlığa çıxıbdır. Biz xoşbəxtik ki, bizim özümüzün müstəqil dövləti var və bu 
ilin sonunda Azərbaycanın dövlət müstəqilliyinin əldə olunmasının 10-cu ildönümünü keçirəcəyik. Biz 
xoşbəxtik ki, Azərbaycan Dünya Birliyində, dünya dövlətləri içərisində, bütün beynəlxalq təşkilatlarda özünə 
layiq yer tutub və Azərbaycan hər yerdə Azərbaycan kimi tanınır.  
Sizin hamınızı səmimi-qəlbdən bir daha salamlayıram, sizə cansağlığı arzu edirəm, səadət arzu edirəm və 
müstəqil Azərbaycana gözəl gələcəklər arzu edirəm. Sağ olun.  
 
73 
 
 
 
 
MONQOLUSTANIN PREZĠDENTĠ  
ZATĠ-ALĠLƏRĠ  
CƏNAB NATSAGĠYN BAQABANDĠYƏ 
  
Hörmətli cənab Prezident!   
Monqolustanın milli bayramı – Xalq İnqilabı günü münasibətilə Sizi və dost Monqolustan xalqını səmimi-
qəlbdən təbrik edirəm. 
Ümidvaram ki, Azərbaycan ilə Monqolustan arasında təşəkkül tapmaqda olan dostluq və əməkdaşlıq 
münasibətləri bundan sonra da xalqlarımızın rifahı naminə genişlənəcək və inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram.     
 
Hörmətlə,                                                  
                                                                HEYDƏR  ƏLĠYEV  
                           Azərbaycan Respublikasının Prezidenti 
 
Bakı şəhəri, 9 iyul 2001-ci il 
 
 
 
 
 
 
 
 
 
 
74 
 
 
 
 
FRANSA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB JAK ġĠRAKA 
 
Hörmətli cənab Prezident! 
Əziz dostum! 
Fransa Respublikasının milli bayramı – Bastiliyanın alınması günü münasibətilə Sizi və dost Fransa 
xalqını səmimi-qəlbdən təbrik edirəm. 
Azərbaycan ilə Fransa arasında yaranmış dostluq, əməkdaşlıq və tərəfdaşlıq münasibətlərinə böyük 
əhəmiyyət verirəm. Əminəm ki, ölkələrimiz arasındakı əlaqələrin hərtərəfli inkişafı daim xalqlarımızın 
mənafeyinə xidmət edəcəkdir. 
Ümidvaram ki, Ermənistan–Azərbaycan, Dağlıq Qarabağ münaqişəsinin sülh yolu ilə aradan qaldırılmasına 
yönəlmiş səylərimiz öz bəhrəsini verəcəkdir. 
Sizə möhkəm cansağlığı, işlərinizdə uğurlar, ölkənizə sülh və firavanlıq arzulayıram. 
 
Hörmətlə və ən xoş arzularla,  
 
                                                          HEYDƏR ƏLĠYEV 
                           Azərbaycan Respublikasının Prezidenti 
 
Bakı şəhəri, 11 iyul 2001-ci il 
 
 
 
 
75 
 
 
 
 
ĠRAQ RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB SƏDDAM HÜSEYNƏ  
 
Hörmətli cənab Prezident! 
İraq Respublikasının milli bayramı – İnqilab günü münasibətilə Sizi və dost İraq xalqını ürəkdən təbrik 
edirəm.  
Ümidvaram ki, Azərbaycan ilə İraq arasındakı dostluq və əməkdaşlıq münasibətlərinin inkişafı xalqlarımızın 
rifahına yeni-yeni töhfələr verəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə,  
                                                      HEYDƏR ƏLĠYEV 
                          Azərbaycan Respublikasının Prezidenti 
 
Bakı şəhəri, 11 iyul 2001-ci il 
 
 
 
 
 
76 
 
 
 
 
KOLUMBĠYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ANDRES PASTRANA ARANQOYA  
 
Hörmətli cənab Prezident!  
Kolumbiya Respublikasının milli bayramı – Müstəqillik günü münasibətilə Sizi və dost Kolumbiya 
xalqını səmimi-qəlbdən təbrik edirəm. 
Ümidvaram ki, qarşılıqlı əlaqələrimiz həmişə xalqlarımızın mənafeyinə xidmət edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə,   
 
                                                      HEYDƏR ƏLĠYEV 
                          Azərbaycan Respublikasının Prezidenti 
 
Bakı şəhəri, 11 iyul 2001-ci il 
 
 
 
 
77 
 
 
 
 
LATVĠYA RESPUBLĠKASININ  
XARĠCĠ ĠġLƏR NAZĠRĠ  
ĠNDULĠS BERZĠNġĠN BAġÇILIQ ETDĠYĠ  
NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
11 iyul 2001-ci il 
 
H e y d ə r   Ə l i y e v: Cənab nazir, hörmətli qonaqlar! 
Mən sizi Azərbaycanda salamlamaqdan şadam. Latviya Xarici İşlər nazirinin Azərbaycana rəsmi səfəri, 
təbii ki, Latviya–Azərbaycan münasibətlərində çox mühüm hadisədir. 
Cənab nazir, biz sizinlə birinci dəfə görüşmürük, xüsusən mən Avropa Şurasındakı görüşümüzü və birgə 
işimizi nəzərdə tuturam. Bunlar hamısı mənim xatirimdədir. Ona  görə də şadam ki, siz Azərbaycan ilə Latviya 
arasında münasibətlərin daha da inkişafına diqqət göstərmiş və bizim dəvətimizlə ölkəmizə rəsmi səfərə 
gəlmisiniz. 
Fürsətdən istifadə edərək, Azərbaycanın Avropa Şurasına qəbul olunması prosesində bizi həmişə dəstəklədiyinizə 
görə sizə və Latviya hökumətinə bir daha  təşəkkür etmək istəyirəm. İş belə gətirdi ki, bizi Avropa Şurasına artıq 
Latviyanın sədrliyi dövründə qəbul etdilər. Vurğulamaq xoşdur ki, bizim birgə səylərimiz bu cür nəticələndi. Siz 
həmin vaxt Avropa Şurasında sədrlik edirdiniz və orada yaxşı nitq söylədiniz. Gördüyünüz kimi, biz bir-birimizlə çox 
sıx yaxınlaşdıq. 
Sizin indiki səfəriniz, xüsusən də belə geniş tərkibdə nümayəndə heyəti ilə gəlməyiniz isə Latviya ilə 
Azərbaycan arasında əməkdaşlığın gələcək inkişafının konkret yollarını müəyyənləşdirməyə imkan verir. Hesab 
edirəm ki, siz dünən də, bu gün də məhz bununla məşğul olmusunuz. 
Ġ n d u l i s   B e r z i n Ģ: Cənab Prezident, təşəkkür edirəm. 
Həqiqətən də, birlikdə buna nail olduq ki, indi biz Avropa Şurasının tamhüquqlu üzvləriyik. Mənim çox 
gözəl xatirimdədir, məhz Sizin inandırmaq bacarığınız sayəsində biz bu məsələnin əleyhinə olmayan, lakin onu 
təxirə salmaq istəyən ölkələri birlikdə inandıra bildik. Biz həqiqətən şadıq ki, Sizin ölkəniz Avropa Şurasına 
Latviya sədrlik edərkən qəbul olunmuşdur. Bu, Latviyanın tarix kitablarına düşəcək, çünki orada sədrlik etmək 
imkanı 22 ildə bir dəfə olur. İş belə gətirdi ki, biz Sizi, dostlarımızı bu təşkilatın tərkibinə qəbul edə bidik. 
İndi mən doğrudan da burada ikitərəfli səfərdəyəm. Həqiqətən, siyasi baxımdan bizim çox gözəl 
münasibətlərimiz var. Biz sizin seçdiyiniz xarici siyasət xəttinə – Avropalaşma yolu ilə getməyinizə, yəni 
Avropa ilə yaxınlaşmaq və əməkdaşlıq yolu tutmağınıza rəğbətlə yanaşır və Sizi bütünlüklə dəstəkləyirik. Biz 
özümüz də indi artıq Avropa Birliyinə daxil olarkən elə bu cür hərəkət edirik. Hesab edirəm ki, bu çox vacibdir 
və bizim əməkdaşlığımızın əlavə bir cəhətidir.  
Bizim problemlərimiz var, sizin də öz problemləriniz var. Bu gün səhər biz məcburi köçkünlərlə görüşdük. 
Keçən dəfə Siz bu problem barədə həm mənə, həm də burada olan səfirlərə çox danışmışdınız. İndi biz özümüz 
də onların vəziyyətini gördük. Hesab edirəm ki, biz problemlərimizi birlikdə daha asan həll edə bilərik. Məhz 
buna görə də mən öz nümayəndə heyətimə parlamentin üzvlərini daxil etmişəm. Parlamentdə artıq belə 
razılaşma əldə olunub ki, parlamentlərimizin üzvləri əməkdaşlıq etsinlər. Nümayəndə heyətinin tərkibində bizim 
hərbi sahənin təmsilçisi cənab Zeybots da var və o, artıq azərbaycanlı həmkarları ilə danışıqlar aparmışdır. 
Bizim ciddi biznes nümayəndələrimiz var, onlar uğurla işləyir və sübut edirlər ki, burada çalışaraq yaxşı nəti-
cələrə necə nail olmaq mümkündür. Bunlar həm cənab Lansimanis, həm də Latviyanın "Pareks" bankının 
prezidenti cənab Karginsdir. Bu gün səhər biz məcburi köçkünlərlə görüşərkən, cənab Karginsin sayəsində 
həmin şəxslərə humanitar yardım təqdim etdik.  
Burada Latviyadakı Azərbaycan icmasının nümayəndələri də var.  
Bu icma sayca az, 1200 nəfər olsa da, xüsusilə biznes sahəsində çox fəaldır. Biz buna şadıq. Şadıq ki, onlar 
Azərbaycan ilə Latviya arasında qarşılıqlı anlaşmaya kömək edirlər. Demək istəyirəm ki, nümayəndə heyətinin 
məhz belə geniş tərkibdə olması bizə nəinki münasibətlərimizin sırf siyasi istiqamətini, eyni zamanda, həm 
iqtisadi əməkdaşlığı, həm hərbi sahədə əməkdaşlığı, həm də bütün digər sahələrdə əlaqələri sürətləndirməyə 
kömək edəcəkdir.  
Cənab Prezident, mən burada olmağımdan, Sizinlə yenidən görüşməyimdən, həqiqətən, çox şadam. Bu, 
doğrudan da böyük uğurdur. Sağ olun.  
78 
 
H e y d ə r   Ə l i y e v: Mən görürəm ki, sizin heyətin tərkibində Azərbaycan diasporunun nümayəndələri 
var. 
Ġ n d u l i s  B e r z i n Ģ: Dövlətlərimiz arasında, həqiqətən, yaxşı əməkdaşlıq var və bu Sizə təqdim edilən 
kitabda öz əksini tapmışdır. Mən dünən gənc, modernist latış rəssamının sərgisinin açılışında iştirak etdim. O, 
Latviyanı özünün təsəvvür etdiyi şəkildə Avropanın bir hissəsi kimi göstərir. Cənab Prezident, burada onun bir 
rəsm əsəri var, bu bizim Sizə hədiyyəmizdir. Sizin vətəndaşlarınız həmin sərgiyə tamaşa edə bilərlər. 
Gördüyünüz kimi, bütün sahələrdə yaxşı əməkdaşlıq var. 
Cənab Prezident, icazə versəydiniz, bizim nümayəndələrin ikisindən xahiş edərdim ki, Azərbaycan ilə 
Latviya arasında biznes sahəsində əməkdaşlığın yaxşı nümunələri barədə Sizə qısaca danışsınlar.  
V a l e r i s   K a r g i n s  ("Pareks" bankının prezidenti): Cənab Prezident, biz öz işimizdə Azərbaycan ilə 
Latviya arasında münasibətlərin dəstəklənməsinə başlıca diqqət yetiririk. Ölkələrimizin paytaxtları ötən əsrin 
əvvəllərində sənayenin yüksəlişi ilə əlaqədar inkişaf etmişdir, hər ikisi liman şəhəridir. Əməkdaşlıq üçün çox 
geniş imkanlarımız var. Mən mərkəzi bankın prezidenti ilə görüşmüşəm. Onun şəxsində siyasətçidən daha çox 
bank sahəsinin təcrübəli xadimini görmək mənim üçün xoş oldu.  
Mən ona dedim ki, Azərbaycan MDB məkanında rubldan milli  valyutaya uğurla keçməyin nadir 
nümunəsidir. Şərqi Avropada belə nümunələr o qədər də çox deyildir. Biz bütün bunları nəzərə alırıq və 
Azərbaycanda işləyəcək latış sahibkarlarına kömək edəcək, onları maliyyələşdirəcək, biznesin inkişafında 
onlara yardımçı olacağıq. Latviyada, digər Baltikyanı ölkələrdə işləyən azərbaycanlıları fəal surətdə maliy-
yələşdirəcəyik. O məqsədlə ki, biznesmenlərimiz ölkələrimizdə vergi ödəyə və dövlətlərimizə mənfəət gətirə 
bilsinlər.  
Əlbəttə, biz sizə çox şey təklif edə bilərik. Qiymətli kağızlarla, birjalarla iş, pul axınlarının idarə olunması 
sahəsində Latviyanın xeyli tərcrübəsi var. Latviya kredit ölkəsidir və biz bu təcrübəni Azərbaycanla bölüşmək 
istərdik.  
H e y d ə r   Ə l i y e v:  Sağ olun. Bizdə prezidentin yanında Qiymətli Kağızlar üzrə Komitə var. Biz 
görüşümüzü qurtarandan sonra mən tapşıracağam ki, onun sədri sizinlə görüşsün. Çünki bank işi öz yerində, 
amma bizim  Qiymətli Kağızlar üzrə Komitəmiz var. Biz onu ayrıca komitə kimi yaratmışıq və bilavasitə 
prezidentə tabedir. Yəni, siz onun sədrinə öz təcrübənizdən danışa bilərsiniz, o da sizə nə isə deyə bilər. Bu çox 
faydalı olacaqdır.  
G e o r q s  L a n s i m a n i s ("Leqno tradinq" şirkətinin prezidenti): Cənab Prezident, mən sizin gözəl 
ölkənizdə Sizin rəhbərliyinizlə işləmək üçün verilmiş imkandan çox şadam. Latviya və Azərbaycan Avropanın 
bir hissəsidir. Artıq iki ildir ki, burada çalışıram, biz bir çox istiqamətlər üzrə, o cümlədən kənd təsərrüfatı 
sahəsində işləyirik. Biz sizin ölkənizə kənd təsərrüfatı üçün Amerika traktorları gətirmişik. Bizim layihələrimiz 
çoxdur, məsələn, Azərbaycandan ölkəmizə bal göndərilməsini bərpa etmək sahəsində işləyirik. Yaratmaq 
istədiyimiz Latviya ticarət evi  iqtisadi münasibətlərimizin inkişafına kömək edə biləcək layihələrdən  biridir.  
Biz problemlərimiz – nəqliyyat daşımaları, tariflər məsələləri haqqında Baş nazirlə, Gömrük Komitəsinin 
sədri ilə danışmışıq. Ümid edirik ki, yaxın gələcəkdə biz bütün bu problemləri həll edəcəyik və bu, 
əməkdaşlığımızın inkişafına kömək göstərəcəkdir.  
H e y d ə r   Ə l i y e v: Çox xoşdur. mən bunu heç bilmirdim.  
Ġ n d u l i s   B e r z i n Ģ: Görürsünüz, həqiqətən belədir. Yaxşı misallardır. Bizim biznesmenlərin 
topladıqları təcrübə çox yaxşıdır. Əməkdaşlığın hər cür nümunələri var. Amma biz əməkdaşlığın uğurlu 
nümunələrini xüsusi vurğulayırıq. Biz mənim yaxşı dostum və həmkarımla – Xarici İşlər naziri ilə danışmışıq 
ki, münasibətlərimizin daha asan inkişaf etməsi üçün hüquqi baza yaradılmasını davam etdirəcəyik. Mən onu 
Riqaya dəvət etmişəm. Biz sənədlər paketi hazırlayırıq və bu sənədlər onun səfəri zamanı imzalana bilər. Bakıda 
artıq iki sənəd imzalamışıq: xarici işlər nazirlikləri arasında əməkdaşlıq və informasiya mübadiləsi haqqında 
protokol, ikincisi isə nəqliyyat sahəsində əməkdaşlıq barədə sənəddir, bu sənəd yeni minillikdə çox vacibdir, 
çünki bütün əməkdaşlıq Şimalla, Şərqlə, Cənubla və Qərblə əlaqədardır. Həqiqətən, yaxşı və lazımlı çox iş 
görmək olar.  
Mən öz həmkarlarımla razıyam: Latviyada Sizə, ölkənizə qarşı çox müsbət münasibət, yəni dostluq 
münasibəti, böyük maraq var. Məsələn, bu gün nahardan əvvəl mən Latviya radiosuna müsahibə verməli idim. 
Onlar hər şeyi yerli-yataqlı soruşurdular. Çox maraqlanırdılar ki, məhz Azərbaycana səfərim necə keçir. Mən 
Avropaya səfərə gedəndə belə böyük maraq göstərilmir, çünki bu, adət halını alıbdır.  
Burada isə biz, həqiqətən, bir-birimizi yenidən kəşf edirik, bu çox gözəldir.  
Cənab Prezident, mən bu fürsətdən istifadə edib, demək istərdim ki, Siz təkcə ölkənizin deyil, həm də 
ümumən regionun sabitliyi və inkişafı üçün çox mühüm rol oynayırsınız.  
Sizin Türkiyə, İran, Rusiya arasında əməkdaşlığı necə gördüyünüz, Azərbaycan ilə Ermənistan arasında 
mövcud olan bütün problemlər haqqında, bu regionu, onun perspektivlərini necə gördüyünüz barədə keçən dəfə 
bizə necə danışdığınızı xatırlayıram. Çox yaxşı olardı ki, Siz bizə bu barədə danışaydınız.  
79 
 
H e y d ə r   Ə l i y e v: Yaxşı, bəs azərbaycanlı biznesmenlər orada nə edirlər? Yeri gəlmişkən, istərdim 
biləm ki, orada Azərbaycan icması neçə nəfərdir?  
Ə l i r z a  H ü s e y n o v ("Markuris" şirkətinin prezidenti): Latviyada 1200 nəfər, bütünlükdə Baltikyanı 
ölkələrdə isə 2000 nəfərdir. Ən böyük diaspor Latviyadadır.  
H e y d ə r   Ə l i y e v: Yaxşı, orada sizin yaşayışınız necədir? 
Ə l i r z a  H ü s e y n o v: Cənab Prezident, bizim vahid vətənimizin müstəqilliyini möhkəmləndirmək 
sahəsində fədakar əməyinizə, Azərbaycan xalqına və onun vətəndən uzaqlarda yaşayan nümayəndələrinə 
göstərdiyiniz, həqiqətən, atalıq qayğısına görə Sizə Baltikyanı ölkələrdə yaşayan bütün azərbaycanlılar adından 
minnətdarlığımızı bildirir, Sizə böyük uğurlar arzulayıram. Biz fəxr edirik ki, beynəlxalq aləmdə 
azərbaycanlıların bütün təşəbbüslərini dünya ictimaiyyəti Sizin adınızla bağlayır. Əmin ola bilərsiniz ki, Sizin 
daxili və xarici siyasətinizi dəstəkləmək üçün biz Latviyada və ümumən Baltikyanı ölkələrdə mümkün olan hər 
şeyi edirik.  
Mənə verilmiş imkandan istifadə edərək, Azərbaycanda həyata keçirdiyimiz layihələr haqqında danışmaq 
istəyirəm. 1995-ci ildə Latviya kapitalı cəlb olunmaqla, biz Beyləqan rayonunda ildə 200 milyon ədəd kərpic 
buraxan zavod tikmişik. Həmçinin mineral su buraxan müəssisə tikmişik. bu müəssisələrdə 200 nəfər 
azərbaycanlı, əsasən, qaçqınlar işləyirlər.  
Həmin müəssisələr cəbhəyanı bölgədə yerləşir, biz onları yaradarkən məndən biznesin perspektivlərini 
soruşurdular. Deyirdim ki, perspektivlər sarıdan heç bir şübhəm yoxdur, çünki Azərbaycanın belə rəhbəri var. 
Mən Baltikyanı ölkələrdə yaşayan bütün azərbaycanlılara demişəm: siz təşəbbüsçü olmalı və Azərbaycanın 
iqtisadiyyatına hamıdan əvvəl sərmayə qoymalısınız ki, arxanızca başqaları da gəlsin. Mənim bildiyimə görə, 
Baltikyanı ölkələrdə yaşayan həmvətənlərimiz Azərbaycanın iqtisadiyyatına təxminən 6 milyon dollar sərmayə 
qoymuşlar. Azərbaycanlıların öz ölkəsinin iqtisadiyyatına qoyduqları sərmayə gələcəkdə işğaldan azad ediləcək 
ərazilərin bərpasında istifadə oluna bilər.  
İndi biz böyük bir layihə – sanitariya texnikası avadanlığı buraxacaq zavodun tikintisi üzərində işləyirik. 
Danimarka ilə birlikdə belə bir zavod Latviyada tikilib və o, bütün Baltikyanı ölkələri məhsulla təmin edir.  
Baltikyanı ölkələrdəki icmamıza gəldikdə isə, biz sizinlə daim fəxr edirik və bütün tədbirlərinizi 
dəstəkləyirik. Latviyada yaşayan azərbaycanlıların vətənlə əlaqəni itirməməsi, öz dilini unutmaması üçün 
mümkün olan hər şeyi edirik. Bizim bazar günü məktəbimiz var, orada uşaqlarımıza ana dilimizi öyrədirik. Milli 
musiqi alətlərində çalmağı öyrədən məktəbimiz də var. Biz bu məktəblərə kitablar veririk. Mədəniyyət naziri 
Polad Bülbüloğlu Latviyada olarkən, işinin çoxluğuna baxmayaraq, vaxt tapıb bizimlə görüşdü, latış xalqının 
Azərbaycanın mədəniyyəti və incəsənəti ilə daha yaxından tanış olması üçün xalça sərgisi təşkil etməyə söz 
verdi. Zənnimcə, bu, mədəniyyət sahəsində dövlət səviyyəsində ilk tədbir olardı. O, uşaqlarımıza kitablarla 
kömək etməyə də söz vermişdir. 
Ġ n d u l i s   B e r z i n Ģ: Bir balaca əlavə etmək istəyirəm. Cənab Prezident, biz Sizin dəstəyinizi xahiş 
etmək istərdik. Əgər Siz Baltikyanı dövlətlərin hansındasa səfirliyinizi açsaydınız, yaxşı olardı. Əgər Siz qərara 
gəlsəydiniz və səfirliyi Riqada açsaydınız, bu bizim birgə işimizə çox yaxşı dəstək olar, ikitərəfli 
münasibətlərimizə kömək edərdi. Riqa istər coğrafi baxımdan, istərsə də bütün başqa cəhətlərə görə ən uğurlu 
yerdir. O bizim regionun ən böyük şəhəridir və səfir çox asanlıqla həm Estoniya ilə, həm də Litva ilə əlaqə 
saxlaya bilər. Əgər Siz bu ideyanı dəstəkləyib səfirlik açsanız, biz çox şad olacaq və Sizi Riqada 
salamlayacağıq.  
H e y d ə r   Ə l i y e v: Biz bu barədə qərar qəbul edərkən, hökmən Riqanı seçəcəyik. Ona görə ki, mən belə 
başa düşdüm, orada azərbaycanlılar daha çoxdur. İkincisi, mən Riqanı görmüşəm, həqiqətən, gözəl şəhərdir. 
Yəqin ki, indi daha da gözəlləşib,  üstəlik, o həm də liman şəhəridir. Əlbəttə, səfirliyi Riqada açmaq bizim üçün 
daha münasib olacaqdır.  
Ġ n d u l i s   B e r z i n Ģ: Bu yaxşı vəddir. Çox sağ olun.  
Ə l i r z a   H ü s e y n o v: Cənab Prezident, bizi narahat edən məsələlər barədə danışmaq istəyirəm. 
İnformasiya baxımından bizim böyük problemlərimiz var. Azərbaycan dilində qəzet və jurnallarımız yoxdur. 
Azərbaycandan informasiyanı öz kanallarımız vasitəsilə alırıq. Yaxşı olardı ki, Latviya ilə Azərbaycan arasında 
elə əlaqə yaransın ki,  biz Azərbaycanda baş verən proseslər haqqında, heç olmasa, həftədə bir dəfə informasiya 
alaq. Bu həm də Latviya ictimaiyyətinin məlumatı olması üçün də lazımdır.  Diplomatik idarə açılmadığına 
görə, biz vizanı hələ ki, Rusiyadan almalı oluruq. Bu baxımdan, azərbaycanlıların çətinlikləri var.  
Sözümün sonunda icazə verin, Sizə bir daha ən səmimi, dərin ehtiramımı bildirim, möhkəm cansağlığı, bu 
məsul vəzifənizdə uğurlar arzulayım. Latviyada yaşayan biz azərbaycanlılar həmişə sizinləyik, sizi 
dəstəkləyirik. mən fəxr edirəm ki, Heydər Əliyev kimi övladı olan xalqın nümayəndəsiyəm. Sağ olun. 
H e y d ə r   Ə l i y e v: Sağ olun. Siz ki, kərpic zavodu tikmisiniz, hesab edirəm,  uzaqgörən iş tutmusunuz. 
Çünki indi bizdə həm kənd yerlərində, həm də şəhərlərdə çox intensiv fərdi tikinti gedir. Siz özünüz təsadüfən 
Beyləqan rayonundan deyilsiniz?  
80 
 
Ə l i r z a   H ü s e y n o v: Mən Beyləqan rayonundanam. Özüm inşaatçıyam, Politexnik institutunu 
bitirmişəm. Tikinti təşkilatında idarə rəisi işləmişəm.  
H e y d ə r   Ə l i y e v: Beyləqan rayonunda olursunuzmu? Orada insanlar evlər tikirmi? 
Ə l i r z a   H ü s e y n o v: Çox təəssüf ki, az tikirlər. 
H e y d ə r  Ə l i y e v: İndi  bəzi  rayonlarda çox tikirlər. 70-ci illərdə fərdi tikinti lap çox idi.  
Ə l i r z a   H ü s e y n o v: Mənim atam inşaatçı idi, onunla rayonları gəzir və görürdüm ki, Azərbaycanda 
binaları kərpicdən tikmirlər. Mən onunla hər yerə gedirdim və qırmızı kərpicdən tikilən binalar həmişə xoşuma 
gəlirdi. Ona görə də Azərbaycanda bu tikinti materialını istehsal edən müəssisə yaratmaq mənim arzum idi.  
H e y d ə r   Ə l i y e v: Siz nəsə demək istəyirsiniz?  
R a f i q  S e y f u l l a y e v ("Ronaldss" kommersiya firmasının prezidenti): Sizinlə görüşməyimdən çox 
şadam. Biz burada yaxşı əməkdaşlıq qurmuşuq. Azərbaycandan Latviyaya spirt, konyak göndəririk. Çox uğurlu 
biznesimiz var. Sizi görməyimdən çox şadam, bu məndən ötrü böyük şərəfdir. Bizi qəbul etdiyinizə görə çox 
sağ olun.  
Ə l i r z a   H ü s e y n o v: Mən Sizə Latviyadakı Azərbaycan icmasının müraciətini təqdim etmək 
istəyirəm.  
H e y d ə r   Ə l i y e v: Yaxşı, verərsiniz. Cənab nazir, siz bizim region barədə sual verdiniz. Əlbəttə, tarix, 
adət-ənənələr və milli tərkib baxımından region özlüyündə çox maraqlıdır. Ümumiyyətlə, Qafqaz dünyanın 
nadir regionudur. Burada Rusiyanın tərkibinə daxil olan Şimali Qafqaz var, orada çoxlu muxtar, indi isə milli 
respublikalar var. Bir də ki, üç müstəqil dövlətin – Gürcüstan, Ermənistan və Azərbaycanın yerləşdiyi Cənubi 
Qafqaz. Bizim qonşularımız İran, Rusiya, Ermənistan, Gürcüstan, Türkiyədir. Gürcüstan həm Ermənistanla, 
həm Azərbaycanla, həm də Türkiyə ilə qonşudur, ancaq onun İranla sərhədi yoxdur. Ermənistan isə Türkiyə, 
Gürcüstan, Azərbaycanla qonşudur. Kiçik bir ərazidə isə İranla həmsərhəddir. Burada mürəkkəb proseslər gedir, 
bunların mürəkkəbliyi də ondadır ki, hələ sovet hakimiyyəti dövründə burada münaqişələr başlanmışdır. Lakin 
postsovet məkanında ən köhnə hərbi münaqişə Dağlıq Qarabağ üstündə Ermənistanla Azərbaycan arasında baş-
lanmış münaqişədir. 
Dağlıq Qarabağ 1923-cü ildə, hələ, ümumiyyətlə, respublikalar yaranarkən Azərbaycanın tərkibində təşkil 
olunmuş muxtar vilayət idi. Əslində, respublikaların tarixi belədir: Rusiya imperiyası süqut etdi. Burada 
Azərbaycan, Gürcüstan və Ermənistan özlərinin müstəqilliyini elan etdilər. 1918-ci ildə Azərbaycanda müstəqil 
dövlət yarandı, özü də bu, Şərqdə ilk demokratik, sivil dövlət idi. Amma təəssüf ki, o, az müddət – 23 ay yaşadı, 
sonra buraya Qızıl Ordu gəldi, sovet hakimiyyəti qurdu. Amma, hər halda, bundan sonra Azərbaycan artıq sovet 
sosialist respublikası kimi müəyyən dərəcədə azad idi, baxmayaraq ki, artıq burada kommunist ideologiyası 
hakim idi. 1922-ci ildə isə Sovetlər İttifaqı yarandı, yeri gəlmişkən, siz ona 1940-cı ildə daxil oldunuz. 
Azərbaycan da 1922-ci ilin dekabrında Rusiyanın digər regionları ilə birlikdə Sovetlər İttifaqını yaratmış 
ölkə idi. Sonralar Sovetlər İttifaqında müxtəlif milli mahallar, vilayətlər, respublikalar təşkil olunmağa başlandı. 
Elə o zaman əhalisinin çox hissəsini ermənilər təşkil edən kiçik, 4 min kvadrat kilometrlik ərazidə Dağlıq 
Qarabağ Muxtar Vilayəti yaradıldı. Dağlıq Qarabağ o vaxtdan Azərbaycanın tərkibində idi. Müharibədən 
sonrakı illərdə, bəlkə də hələ bundan əvvəl Dağlıq Qarabağı Ermənistana birləşdirmək cəhdləri olmuşdur. 
Halbuki, məsələn, Gürcüstanda 500 min azərbaycanlı yaşayırdı və bu gün də yaşayır, özü də onlar Azərbaycana 
bitişik rayonlarda yaşayırlar. Amma biz bu məsələni qaldırmamışıq. Yaxud elə indiki Ermənistanın özündə bir 
vaxtlar ermənilərdən çox azərbaycanlılar yaşayırdı. Çünki o zaman xanlıq vardı. Hələ Rusiya imperiyası bizim 
regionu işğal edənədək xanlıqlar mövcud idi, indi Ermənistanın paytaxtı yerləşən ərazidə İrəvan xanlığı da var 
idi. Orada yaşayan əhalinin əksəriyyəti azərbaycanlılar idi. Yeri gəlmişkən, bu münaqişə başlayanda o zaman 
bunu SSRİ Ali Sovetində müzakirə edirdilər. Deməliyəm ki, müzakirə ədalətsiz, vicdansız, qeyri-obyektiv idi. 
Bununla belə, bir dəfə ermənilər çıxış edərkən, Qorbaçovun özü hələ çar hökuməti dövründəki statistikadan 
misal gətirməyə məcbur oldu ki, o vaxt İrəvanda ermənilərdən çox azərbaycanlılar yaşayırdı.  
Onları tədricən oradan çıxarırdılar, biz isə Azərbaycanda ermənilərə toxunmurduq, onlar Bakıda da, digər 
bölgələrdə də yaşayırdılar. Deyək ki, Dağlıq Qarabağda cəmi 160 min əhali yaşayırdı, onun təxminən 40 min 
nəfəri azərbaycanlı, qalanları ermənilər idi. 1988-ci ildə bu kiçik bölgə üstündə münaqişə başlandı, sonra isə 
müharibəyə çevrildi. Müxtəlif səbəblərə görə, deməliyəm ki, əvvəla, hələ Sovetlər İttifaqı vaxtında bu 
məsələnin həllinə çox qeyri-obyektiv münasibət göstərildiyinə, Sovetlər İttifaqı dağıldıqdan və Ermənistan, 
Azərbaycan müstəqil dövlətlər olduqdan sonra Ermənistan cürbəcür mənbələrdən böyük kömək aldığına görə, 
onlar həm Dağlıq Qarabağı, həm də onun ətrafında yerləşən və ermənilərin olmadığı, yalnız azərbaycanlıların 
yaşadığı yeddi rayonu bütünlüklə işğal edə bildilər və həmin ərazilərdən azərbaycanlıları zorla qovub çıxardılar. 
Beləliklə, bu səbəbdən indi Azərbaycan ərazisinin 20 faizi Ermənistan silahlı qüvvələrinin işğalı altındadır. 
Müharibə getmiş, həm o tərəfdən, həm də bu tərəfdən insanlar həlak olmuşdur. Amma Azərbaycana zərbə 
dəymişdir, çünki bir milyondan çox azərbaycanlı yerindən-yurdundan qovulmuşdur. Yeri gəlmişkən, onların 
böyük əksəriyyəti ağır şəraitdə yaşayır. Bu gün sizin gördüyünüz, başqa yerlərdə məskunlaşanların vəziyyəti ilə 
müqayisədə cənnətdir. Əgər siz bizim bəzi kənd rayonlarımıza getsəniz, görərsiniz ki, onlar çadırlarda, yaxud 
81 
 
köhnə dəmir yol vaqonlarında yaşayırlar. Hər vaqonda üç ailə yaşayır. Biz bütün yataqxanaları, bir çox 
məktəblərin binalarını və sairəni onlara vermişik. Ancaq bütün bunlar mənzil demək deyildir. Əksəriyyəti, 
təxminən bir neçə yüz min adam 7-8 ildir ki, çadırlarda yaşayır.  
1994-cü ildə biz, hər halda, atəşkəsə nail olduq ki, məsələni sülh yolu ilə həll edək. Amma Ermənistan qeyri-
konstruktiv mövqe tutduğuna görə bu məsələ indiyədək həll olunmur. Beynəlxalq hüquq və onun sarsılmaz 
prinsipləri var – hər bir dövlətin ərazi bütövlüyü, dövlətlərin beynəlxalq təşkilatlar tərəfindən tanınmış 
sərhədlərinin toxunulmazlığı. İndiki halda Azərbaycana münasibətdə bu beynəlxalq prinsiplər tamamilə 
tapdalanmışdır. Azərbaycanın ərazi bütövlüyü, sərhədlərinin toxunulmazlığı pozulmuş, bir milyon azərbaycanlı 
yurdundan-yuvasından qovulmuşdur. Belə bir şəraitdə Ermənistan özünün müəyyən üstünlüyündən, bizim 
ərazilərimizi işğal etməsindən istifadə edərək orada qoşun saxlayır. Bizim də qoşunumuz var və təbii ki, biz də 
müharibəyə qalxa və ərazimizi silah gücünə azad edə bilərik. Amma döyüşlərin yenidən başlanmasını istəmirik, 
axı qan tökülür, insanlar həlak olurlar. Ermənilər isə beynəlxalq hüquqa zidd olaraq, Dağlıq Qarabağa 
müstəqillik statusu verilməsini, yaxud Dağlıq Qarabağın Ermənistana birləşdirilməsini tələb edirlər. Belə çıxır 
ki, Azərbaycan ya öz ərazisinin bir hissəsini heç bir əsas olmadan Ermənistana güzəştə getməli, yaxud da öz 
ərazisində ikinci müstəqil erməni dövlətinin yaranmasına razı olmalıdır. Bunların hər ikisi beynəlxalq hüquqa 
tamamilə ziddir.  
Müxtəlif variantlar var, bunlar 1992-ci ildən başlayaraq bu məsələ ilə məşğul olan ATƏT-in Minsk qrupu ilə 
də müzakirə olunmuşdur. Müxtəlif variantlar var idi ki, biz onlarla razılaşırdıq, ermənilər isə, əsasən, 
razılaşmırdılar. Bildiyiniz kimi, son iki il ərzində bilavasitə iki prezident – Ermənistan və Azərbaycan prezident-
ləri arasında görüşlər keçirilir. Biz qərara almışıq ki, bu vəziyyətdən çıxmağın hansısa yollarını tapmaq lazımdır 
– amma, təbii ki, bu zaman beynəlxalq hüquq pozulmamalıdır – eyni zamanda, bir-birimizə hansısa 
kompromislərə getməliyik. Ermənilər hesab edirlər ki, Azərbaycan tərəfindən kompromislər daha çox olmalıdır, 
nəinki onlar tərəfindən. Buna görə də məsələ həll edilmir və bu, regionumuzda vəziyyəti mürəkkəbləşdirir.  
Lakin bütün bu şəraitdə bizim iqtisadiyyatımız yaxşı inkişaf edir. Bizim zəngin təbii ehtiyatlarımız – 
neftimiz və qazımız var. Yaxşı sənaye potensialımız, kənd təsərrüfatımız var. Məsələn, 1995-ci ildən başlayaraq 
biz torpağı kəndlilərə verəndən sonra kənd təsərrüfatı məhsullarının istehsalı iki dəfə artmışdır. İndi bizdə kənd 
təsərrüfatı məhsulları ilə bağlı problem yoxdur və kənddə insanlar yaxşı yaşayırlar. Əlbəttə, vaxtilə təkcə 
Azərbaycana deyil, bütünlükdə Sovetlər İttifaqına xidmət edən  bir çox iri sənaye müəssisəsi inteqrasiya əla-
qələrini itirdiyinə görə indi işləyə bilmir. Sizdə Riqada dəmir yol vaqonları istehsal edən zavod vardı. Mən 
Moskvada SSRİ Nazirlər Soveti sədrinin birinci müavini olarkən, bu zavodun problemləri ilə məşğul olurdum. 
İndi bilmirəm, həmin zavod əvvəlki kimi tam gücü ilə işləyir, ya yox. Belə misallar sizdə də, bizdə də çoxdur. 
Bütün bunlara baxmayaraq, təqribən, 1995–1996-cı illərdən başlayaraq, bizdə ümumi daxili məhsulun, sənaye 
və kənd təsərrüfatı məhsulunun artımı müşahidə edilir. 1996-cı ildə biz inflyasiyanı tamamilə dayandırdıq. Artıq 
5 ildir ki, inflyasiya yoxdur və deməli, istehlak mallarının qiymətləri aşağı düşür.  
Neft yataqlarının işlənilməsi sahəsində bizim böyük perspektivlərimiz var. Biz dünyanın iri şirkətlərini cəlb 
etmişik, indi burada 32 xarici şirkət işləyir. Birinci müqavilə üzrə biz neft çıxarırıq  və onu Qara dəniz 
sahilindəki iki liman – Gürcüstanın Supsa və Rusiyanın Novorossiysk limanları vasitəsilə ixrac edirik. Artıq 
həmin neftdən gəlir daxil olur. Dediyim kimi, burada çoxlu neft şirkəti işləyir, hər bir şirkət isə öz layihələrini 
həyata keçirmək üçün digər Qərb şirkətlərini cəlb edir, ona görə də burada şirkətlərin sayı artır, onlar özləri 
fayda götürürlər və bizim vətəndaşlarımız da bu şirkətlərdə  işləyirlər. Ümumən, iqtisadiyyatımız inkişaf edir. 
Amma bizim həmin başlıca problemimiz olmasaydı, inkişafımız daha uğurla gedərdi. Bununla Ermənistan özü 
özünü ağır vəziyyətə salmışdır. Rusiyadan Ermənistana gedən dəmir yolu Azərbaycandan keçir. Ermənistan 
həmin yolun keçdiyi ərazimizi işğal edib və beləliklə, bu yoldan istifadə edə bilmir.  
Naxçıvan Muxtar Respublikası ilə əlaqə saxlamaq üçün bu dəmir yolu bizə də lazımdır. Ancaq bu onlara 
daha çox lazımdır, çünki Abxaziya münaqişəsinə görə Gürcüstan tərəfdən onların dəmir yolu indi bağlıdır. 
Hazırda gürcülərin Bakıdan keçib Rusiyaya gedən dəmir yolundan başqa bir dəmir yolu yoxdur. Ermənistanın 
isə dəmir yolu ilə yalnız Gürcüstana–Tbilisiyə, oradan da Qara dənizə çıxışı var. Ümumiyyətlə, Ermənistan təbii 
sərvətlər baxımından kasıbdır və buna görə də orada iqtisadi vəziyyət ağırdır. Amma buna baxmayaraq, onlar öz 
dediklərində təkid edirlər. Bu məsələnin həlli, əlbəttə, bizi bir çox problemlərdən xilas edər, ərazi bütövlüyümüz 
bərpa olunar, sülh yaranar və Ermənistan ilə Azərbaycan arasında ticarətdən Ermənistan dərhal fayda götürərdi, 
belə ki, yol açılar və Ermənistan Avropa ilə daha sərfəli əlaqə saxlaya bilərdi.  
Gürcüstana gəldikdə isə, bizim onunla çox mehriban münasibətlərimiz var. Biz neft kəmərlərindən birini 
məhz Gürcüstan ərazisindən Qara dəniz sahilindəki Supsa limanına çəkmişik. Neft şirkətləri konsorsiumunun 
yaratdığı və artıq tikintisinə başlamaqda olduğumuz əsas neft kəməri də Gürcüstan ərazisindən keçərək, 
Türkiyənin Aralıq dənizi sahilindəki Ceyhan limanına çıxacaqdır. Həmin kəmərlə buradan ildə təxminən 60 
milyon ton neft nəql olunacaqdır. Bizdə qaz yataqları aşkar edilmişdir. Çıxarılacaq qazın yenə də Gürcüstan 
ərazisi ilə Türkiyəyə nəqli barədə razılığa gəlmişik.  
82 
 
İranla münasibətlərimiz normaldır. Yaxşı ticarət edirik, uzun sərhədimiz var. Türkiyə ilə sərhədimiz azdır, 
Naxçıvan Muxtar Respublikası vasitəsilədir. Ancaq Türkiyə ilə daha yaxın münasibətlərimiz – həm ticarət, həm 
iqtisadi, həm də siyasi əlaqələrimiz var. Rusiya ilə münasibətlərimiz normaldır, baxmayaraq ki, problemlər də 
var. Ermənistandan və Gürcüstandan fərqli olaraq, bizim ərazimizdə hərbi bazalar yoxdur. İndi Gürcüstan 
mübarizə aparır ki, onun ərazisində belə bazalar olmasın. Rusiyanın yeni prezidenti bu ilin yanvarında 
Azərbaycana rəsmi səfər etdi və biz bir çox məsələləri daha yaxşı həll etməyə başlamışıq. Bir sözlə, prinsipcə, 
regionumuzda vəziyyət mürəkkəbdir. Bildiyiniz kimi, Gürcüstanda da abxaz və osetin münaqişələri var. Orada 
iki münaqişə var, burada isə münaqişə iki dövlət arasındadır. Ona görə də vəziyyət mürəkkəbdir. Əgər bu 
münaqişələr aradan qaldırılsaydı, bundan hamı – Ermənistan da, Gürcüstan da, Azərbaycan da qazanardı. Biz, 
bax, belə mürəkkəb vəziyyətdəyik.  
Bununla belə, Azərbaycan bu mürəkkəb şəraitdə də inkişaf edir, iqtisadiyyat artır, insanların rifah halı 
yüksəlir, gördüyünüz kimi, şəhər tikilir. Biz dövlət xətti ilə heç nə tikmirik, bütün bu binaları özəl sektor tikir. 
Biz özəl sektora böyük imkanlar vermişik. Türkiyədən buraya gələnlər mənə deyirlər ki, burada 
"mersedes"lərin sayı Türkiyədəkindən çoxdur, baxmayaraq ki, onların əhalisi 65 milyon, bizimki isə 8 milyon 
nəfərdir. Bakıda heç vaxt bu qədər avtomobil olmayıbdır. Mən maşınla gedəndə görürəm ki, prospektlərin o 
tərəfi də, bu tərəfi də avtomobil dayanacağıdır. Əgər avtomobil varsa, demək, insanın onu almağa imkanı var. 
Yaxşı qazanan biznesmenlər özlərinə imarətlər, villalar tikirlər. Bununla yanaşı, bizdə kasıb insanlar da az 
deyildir. Sənayemiz tam gücü ilə işləmədiyinə görə, insanlarımız öz doğma yurdlarından zorla çıxarıldığına 
görə bizdə işsizlik də var. Halbuki, yerindən-yurdundan didərgin düşmüş bu insanlar torpağa bağlı, kənd 
təsərrüfatı ilə məşğul olan insanlar idi.  
Sizdə isə hər şey yaxşıdır, Avropa Birliyinə yaxşı inteqrasiya olunmusunuz. Qısa bir müddətdə Avropa 
Birliyinin üzvü olmaq imkanı əldə etməyiniz çox şeydən xəbər verir. Yəqin ki, siz NATO-nun da üzvü 
olacaqsınız. 
Ġ n d u l i s   B e r z i n Ģ: Ümid edirik.  
H e y d ə r   Ə l i y e v: Mən də belə hesab edirəm ki, siz NATO-nun üzvü olacaqsınız. Mən şadam ki, sizin 
vəziyyətiniz belə yaxşıdır. İstəyirəm ki, bizdə, regionumuzda da bu cür olsun. Əgər sizin regionu götürsək, 
orada keçmiş Sovetlər İttifaqına daxil olan üç respublikasınız – mən Latviya, Litva və Estoniyanı nəzərdə 
tuturam. Bizim regionda da keçmiş Sovetlər İttifaqının üç respublikası – Gürcüstan, Ermənistan və Azərbaycan 
yerləşir. Lakin biz başqa-başqa şəraitdəyik.  
Ġ n d u l i s   B e r z i n Ģ: Cənab Prezident, əvvəla, demək istəyirəm ki, Siz nəinki ümid edirsiniz, həm də 
burada işlərin daha yaxşı getməsi üçün çox şey edirsiniz. Bu, göz qabağındadır. Xatirinizdədirsə, mən buraya 
yanvarda, biz nümayəndə heyətinin tərkibində görüşərkən gəlmişdim. Bu gün isə maşınla Bakının küçələrindən 
keçərkən müsbət dəyişiklikləri görürəm.  
Görünür ki, iqtisadiyyat inkişaf edir, imkanlarınızdan, ehtiyatlarınızdan, həqiqətən, istifadə olunur və Siz 
artıq irəliyə doğru hərəkət edirsiniz. Buna heç bir şübhə yoxdur.  
Cənab İnkens burada faciəli hadisələrin başlanmasının – Bakıya sovet qoşunları yeridilməsinin ertəsi günü 
olmuşdur. O buraya Latviyadan Sizi dəstəkləyən məktub gətirmişdi. O da deyir ki, o vaxtla müqayisədə burada 
böyük dəyişikliklər baş vermişdir.  
Əgər bizim regionumuza nəzər salsaq, həqiqətən də, üç Baltikyanı ölkə arasında münaqişələr olmamışdır. 
Biz hamımız Avropa Birliyinə istiqamətlənmiş xarici siyasət xətti götürmüşük. Ümid edirik ki, 2002-ci il üçün 
danışıqları başa çatdıra biləcəyik.  
Cənab Prezident, mən çox ümid edirəm ki, Sizin bizə arzuladıqlarınız yerinə yetəcəkdir. Biz bunun üçün 
işləyirik və Amerikanın yeni hökumətinin münasibəti çox xeyirxahdır, bizi dəstəkləyir. NATO-ya daxil olan 
Şimal ölkələri – Norveç, Danimarka, İslandiya da bizi çox dəstəkləyirlər. NATO-nun yeni üzvləri də bizi çox 
güclü şəkildə dəstəkləyirlər. Çexiya prezidenti Havel yaxşı nitq söyləmişdir, Polşa bizi dəstəkləyir. Bir sözlə, 
imkanlar var.  
Regionda bizim bəxtimiz nədə gətirmişdir? Onda gətirmişdir ki, bizim çox yaxşı vəkillərimiz və 
yardımçılarımız olmuşdur – mən qonşularımızı, beş Şimal ölkəsinin hamısını nəzərdə tuturam. Onların hamısı 
bizi dəstəkləmişdir. Sizdə isə vəziyyət başqa cürdür. Mənim başa düşdüyümə görə, sizin Türkiyə  ilə yaxşı 
münasibətləriniz var, Ermənistanın isə Rusiya ilə münasibətləri yaxşıdır. Yəni, bir növ hərənin öz xarici 
tərəfdaşı var. Fərq də bundadır. Ümumiyyətlə isə, mən Sizinlə tamamilə razıyam.  
İndi biz Şimal ölkələri ilə, bir-birimizlə sıx bağlıyıq. Orada yüzlərlə birgə müəssisə, müxtəlif – böyük və 
kiçik biznes layihələri var. Hamı – bank sistemi və bütün başqaları sıx əlaqədə işləyir. "Pareks" bankı çoxdandır 
ki, təkcə Latviyada deyil, həm də bütün regionda işləyir. İndi o bu regionda da fəaliyyət göstərir. Belə 
əməkdaşlığın nə kimi fayda verdiyini göstərmək üçün çoxlu konkret misallar çəkmək olar.  
Bizə gəldikdə isə, bildiyiniz kimi, siz Avropa Şurasına daxil olanda biz sizi dəstəklədik və siz oraya qəbul 
olundunuz. Bundan sonra, diskussiyalar zamanı, nümayəndə heyətiniz Strasburqda iclasda iştirak edəndə də biz 
sizin mövqeyinizi dəstəklədik. Çünki belə vəziyyətdə sizin danışıqlar yolu tutmağınızın necə çətin olduğunu 
83 
 
başa düşürük. Dünyanın müxtəlif ölkələri bunu yüksək qiymətləndirir. Bu barədə həmkarlarım da mənə 
deyiblər. Hamı başa düşür ki, siz bu münaqişəni güc tətbiq etməklə aradan qaldırmağa çalışmır, çox uzun olsa 
da, məhz danışıqlar yolu ilə gedirsiniz. Mən bayaq dedim ki, biz qaçqınları gördük. Həqiqətən, dəhşətli mən-
zərədir ki, bu insanlar hansı şəraitdə yaşayırlar. Ancaq danışıqlar yolu, yəqin ki, yeganə yoldur. Mən bu 
məsələdə Sizinlə razıyam, başqa yol, sadəcə, yoxdur. Əks halda, əgər hansısa problem silah gücünə həll 
olunarsa, müəyyən müddətdən sonra ikinci tərəf məsələnin həllinin həmin vasitəsinə qayıdacaqdır.  
H e y d ə r   Ə l i y e v: Bəli, doğrudur. Sizin gözəl ölkəniz var, mən Latviyada olmuşam, Riqa çox gözəl 
şəhərdir. Xalqınız çox yaxşı, mehriban, gülərüz, mədəni xalqdır. Baltikyanı ölkələr hələ Sovetlər İttifaqı zamanı 
həmişə xaric sayılırdı. Çoxları oraya məhz xarici ölkə kimi gedirdi. Mənim xatirimdədir, Azərbaycandan oraya 
istirahət etməyə, gəzməyə, cürbəcür mallar almağa gedirdilər. Sovetlər İttifaqı zamanında orada ən keyfiyyətli 
mallar olurdu. Məsələn, mebel. Xatirimdədir, müharibədən sonrakı ilk illərdə Riqa mebeli ən dəbdə olan mebel 
idi. Kimin Riqa mebeli vardısa, o, nüfuzlu adam sayılırdı.  
Ġ n d u l i s   B e r z i n Ģ: Bəli, biz indi bu ənənəni davam etdiririk. Bir müddət fasilə oldu. Ancaq indi  
Almaniya üçün mebel istehsal edən firmalar var. Bildiyiniz kimi, Almaniyada insanlar səliqə-sahmanı çox 
sevirlər və orada keyfiyyətsiz malı sata bilməzsən. Elə firmalar var ki, onların bir neçə il bundan sonra bura-
xacağı məhsullar indidən alınmışdır, yəni həmin firmalar yalnız istehsal etməlidirlər, onların bir neçə illik 
müqavilələri var.  
Biz yaxşı əməkdaşlıq qurmuşuq, Avropaya kənd təsərrüfatı məhsulları, ət-süd məhsulları ixrac edirik. Sizin 
Baş nazirlə söhbət zamanı dedik ki, bizdə istehsal edilən südün hər 10 litrindən 1 litri Avropaya göndərilir, 
çünki onun keyfiyyəti yüksəkdir. Ticarətimizin 67 faizi Avropa Birliyi ölkələri ilədir. Rusiyadan yalnız enerji 
daşıyıcıları alırıq, bunlar ucuzdur. Əslində, dövlət kimi, biz almırıq, benzin satan şirkətlər alır. Axı onlar üçün 
haradan – sizdən, yaxud Rusiyadan almağın fərqi yoxdur. Başlıcası odur ki, ucuz olsun. Necə hərəkət etməyin 
yolunu bazar özü diktə edir. Bizdə inkişaf sürətlə gedir və üç Baltikyanı ölkə arasında əməkdaşlıq çox gözəldir. 
Srağagün Riqada üç ölkənin baş nazirlərinin görüşü keçirilmişdir və bunun üçün səbəb də var idi. 
Regionumuzda Baltikyanı ölkələrin nazirlər şurası fəaliyyət göstərir. Hər üç ildən bir şuraya rəhbərlik dəyişir. 
Latviya öz rəhbərliyini başa vurub və Baş nazirimiz səlahiyyətini litvalı həmkarına verdi, bu təşkilata indi o 
rəhbərlik edəcəkdir. Biz hərbi sahədə də gözəl əməkdaşlıq edirik. Məsələn, indi estonlarla birlikdə Amerikadan 
radar qurğuları alırıq. 
Mən bilirəm ki, NATO ölkələri ilə siz də yaxşı əməkdaşlıq edirsiniz. NATO ilə bizim də əməkdaşlığımız 
əladır. Yəni, böyük imkanlar var və əgər biz birgə işimizi davam etdirsək, Azərbaycan və Latviya bundan yalnız 
fayda götürəcəklər. Xüsusən də ona görə ki, həqiqətən, siyasətdən əlavə başqa sahələr də var. Ona görə də mən 
belə geniş tərkibli, müxtəlif sahələrin təmsilçiləri olan nümayəndə heyəti seçmişəm. Burada bizim rəssamın 
sərgisi açılmışdır. Yəni, bu əməkdaşlığa təkan verənlər təkcə prezidentlər, xarici işlər nazirləri deyil, digər 
sahələrin nümayəndələri də bizi buna sövq edirlər. Mən buraya gəldiyimi bildirəndə bunu iki dəfə təkrar etməyə 
ehtiyac qalmadı. Nümayəndə heyətinin tərkibində buraya gəlmək, sizinlə görüşmək istəyən insanlar dərhal səs 
verdilər. Burada biznes üçün yaxşı əlaqələr var, elədirsə, bundan nə üçün istifadə edilmir?  
E d v i n s   Ġ n k e n s (Latviya parlamentinin Avropa işləri üzrə komitəsinin sədri): Bilirsiniz, 11 il ərzində 
bu şəhərdə kifayət qədər böyük dəyişikliklər baş vermişdir. Mən Bakıya üçüncü dəfədir gəlirəm. Bakıda birinci 
dəfə buraya qoşun yeridilən günün ertəsi olmuşdum. Məni bizim Xalq Cəbhəsi göndərmişdi ki, Sizi 
dəstəkləyək. O zaman bu, vacib idi. Biz Xalq Cəbhəsinin o vaxtkı rəhbərliyi ilə görüşmüşdük. İndiki səfərim 
zamanı şəhərin necə dəyişməsi məni heyrətə saldı. 
Görünür, siz bu işə vəsait qoyursunuz, beş ildən sonra şəhərin siması yaxşılığa doğru yenidən dəyişəcəkdir. 
Hesab edirəm, Latviyada yaşayan həmvətənləriniz buraya qayıtmaq istəyəcəklər. Zənnimcə, bunda qeyri-adi bir 
şey yoxdur. Biz islahatlar apararkən çox şeyi Şimal ölkələrindən, qonşularımızdan əxz etdik. Elə hallar da olub 
ki, Mərkəzi Avropa ölkələrindən öyrənmişik, indi isə onların çoxundan irəlidəyik. Bunu Qərb iqtisadçıları da 
vurğulayırlar. Biz yaxşı işləyirik.      Bu mənada parlamentlərimiz də əməkdaşlıq edəcəklər. Biz sizin 
parlamentdə yaxşı görüş keçirdik. Şübhəsiz ki, hökumətlər də əməkdaşlıq edəcəklər. Lakin çox vacibdir ki, 
bizim biznesmenlər öz təcrübəsini sizin bank sektoruna öyrətsinlər. Gömrük sahəsində də yaxşı işlərimiz var, 
bizim nümayəndələr bu sahədə də sizinkilərə kömək göstərə bilərlər. Bir sözlə, müxtəlif variantlar var ki, biz 
nəinki təcrübə mübadiləsi edə, həm də birgə işləyə, ümumi iş görə bilərik. Biz Latviyada buna, həqiqətən, 
hazırıq və bu işə çox maraq göstəririk. Bu səfər, sadəcə, protokol xatirinə deyildir. Biz buraya gəlmək istəyirdik, 
öz maraqlarımız var idi. Biz bu səfərdən, həqiqətən, çox şadıq.  
H e y d ə r   Ə l i y e v: Çox yaxşı. Mən Latviyadakı Azərbaycan icmasının nümayəndələrinə müraciət 
edirəm. Demək istəyirəm ki, əvvəla, onların Latviya kimi bir ölkədə kök sala bilməsi və belə uğurla iş aparması 
məni sevindirir. Mən hələ sovetlər dövründə, Azərbaycanın rəhbəri olanda da həmişə hesab etmişəm ki, 
azərbaycanlılar təkcə öz ərazilərində qapanıb qalmamalıdırlar. Onlar öz ərazilərindən kənara çıxmalı, hər yerdə 
yaşamalıdırlar. İndi bu insanların Baltikyanı ölkələrdə, xüsusən Latviyada məskunlaşmasını, yaşamasını, sizin 
ölkənin vətəndaşları olmasını, faydalı işlər görməsini eşitmək, görmək xoşdur. Eyni zamanda onlar öz vətənləri 
84 
 
ilə əlaqələri kəsmirlər. Müəyyən mənada bu kitab və yəqin ki, bir çox başqa şeylər Azərbaycanı təbliğ edir. 
Təbliğat mənasında yox, xalqların bir-birini daha yaxşı tanımaları mənasında deyirəm. Bir-birini nə qədər yaxşı 
tanısalar, əməkdaşlıq da bir o qədər səmərəli olacaqdır. Mən şadam ki, elə bu cürdür.  
Xahiş edirəm, mənim salamlarımı və ən xoş arzularımı Latviyada yaşayan bütün azərbaycanlılara yetirəsiniz. 
Mən onlara firavanlıq arzulayıram və istəyirəm ki, Azərbaycan xalqının layiqli nümayəndələri, eyni zamanda 
Latviyanın gözəl vətəndaşları olsunlar. 
Ġ n d u l i s   B e r z i n Ģ: Çox yaxşı sözlərdir.  
H e y d ə r  Ə l i y e v: Latviyanın gözəl vətəndaşları olsunlar.  
Payızda burada dünya azərbaycanlılarının forumunu keçirmək nəzərdə tutulmuşdur. Biz onları bir yerə 
toplamağı qərara almışıq, çünki azərbaycanlılar bir çox ölkələrdə yaşayırlar. Onları bir yerə toplamağı qərara 
almışıq ki, danışaq, görək ki, olduqları ölkələrdə yaxşı yaşamaları üçün, eyni zamanda öz vətənləri ilə əlaqələri 
itirməmək üçün daha nə edə bilərik. 
Ədəbiyyatın, mətbuatın olmamasına gəldikdə isə, bu çox vacib məsələdir. Biz burada oturub işləyir və 
bilmirik ki, kənarda, məsələn, Latviyada azərbaycanlılar var. Mən bilmirdim ki, onlar kitablara, jurnallara, geniş 
informasiyaya ehtiyac duyurlar. Ona görə də hesab edirəm ki, biz forumun keçirilməsini gözləmədən 
düşünməliyik ki, müxtəlif ölkələrdə yaşayan azərbaycanlıları Azərbaycanın bugünkü həyatı haqqında müəyyən 
informasiya ilə təchiz etmək, bazar günü məktəbləri üçün onlara kitablar, dərsliklər göndərmək üçün nə edə 
bilərik.  
Aviasiya reysinə gəldikdə isə, mən bizim konsernə tapşıracağam, qoy, məşğul olsunlar. Axı bu, kommersiya 
məsələsidir, o tərəfə və bu tərəfə sərnişin axını nə dərəcədə çox olacaqdır. Əgər mümkündürsə, tapşıracağam ki, 
bunu mütləq etsinlər. Hesab edirəm, əgər biz Riqada səfirlik açsaq, Baltikyanı ölkələrdə yaşayanların hamısına 
Riqada viza almaq asan olacaq, bunun üçün hansısa başqa ölkələrə getmək lazım gəlməyəcəkdir. 
Mən sizin burada olmağınızdan məmnunam. Siz burada çox böyük birgə iş görmüsünüz. Bizim bu 
görüşümüzə, söhbətimizə şadam. Avropa Şurasında sizinlə fəal əməkdaşlıq edəcəyik. Artıq dostluğumuzun 
möhkəm bünövrəsi qoyulmuşdur, bu, biz Avropa Şurasına daxil olmaq üçün mübarizə aparanda, siz bizə kömək 
edəndə yaranmışdır. Bunun özü yaxşı zəmindir və biz gələcəkdə də sizinlə bu zəmində əməkdaşlıq edəcəyik.                    
Mənim salamlarımı xanım prezidentə, parlamentin sədrinə çatdırın. İndi sizdə parlamentin sədri kimdir? 
Ġ n d u l i s   B e r z i n Ģ: Cənab Straume. Bir müddət cənab Qorbunov oldu, indi o, Yollar və Nəqliyyat 
naziridir. Siz Qorbunovu tanıyırsınız.   
H e y d ə r   Ə l i y e v: Mən onu xatırlayıram, hələ sovetlər dövründə o, Latviyanın müstəqilliyi uğrunda 
fəal mübarizə aparırdı. Buna görə də xatırlayıram, mənim salamımı ona çatdırın. 
Ġ n d u l i s   B e r z i n Ģ: Çatdıraram.  
H e y d ə r   Ə l i y e v: Hamıya salam söyləyin.  
    
85 
 
  
 
 
PORTUQALĠYA RESPUBLĠKASININ  
XARĠCĠ ĠġLƏR NAZĠRĠ  
JOZE JAYMĠ MATUġ DA QAMANIN  
BAġÇILIQ ETDĠYĠ NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
12 iyul 2001-ci il  
              
H e y d ə r  Ə l i y e v:  Hörmətli cənab nazir! 
Hörmətli qonaqlar!                                        
Azərbaycana xoş gəlmisiniz. Mən sizi Azərbaycanda salamlayıram. Əgər səhv etmirəmsə, bu, 
Portuqaliyadan Azərbaycana gələn ən yüksək səviyyəli nümayəndə heyətidir.  
  Sizin bu ziyarətinizin xüsusiyyəti, mən hiss edirəm, ondan ibarətdir ki, siz həm Portuqaliyanın Xarici İşlər 
naziri kimi bizim ölkələrimiz arasında əlaqələrin inkişaf etdirilməsi məqsədi ilə gəlmisiniz, həm də ki, gələn 
ildən ATƏT-in sədri vəzifəsini yerinə yetirəcəyinizə görə indidən bu işlərlə tanış olursunuz. Əgər mən düz 
deyirəmsə, onda həm birinci məqsəd, həm də ikinci məqsəd bizim üçün çox əhəmiyyətlidir. 
Təəssüflər olsun ki, Portuqaliya ilə Azərbaycan arasında əlaqələr, xüsusilə iqtisadi əlaqələr istənilən 
səviyyədə deyildir. Amma Azərbaycanda Portuqaliya, xüsusən Lissabon çox məşhurdur. ATƏT müxtəlif 
ölkələrdə zirvə görüşləri keçirmişdir. 1996-cı ildə ATƏT-in zirvə görüşü Lissabonda keçirilərkən – doğrudur, 
bizim tələblərimizə uyğun əsas sənəd alınmasa da – orada ATƏT-in sədrinin xüsusi bəyanatı elan edildi. Bu 
bəyanatda  Ermənistan–Azərbaycan münaqişəsinin sülh yolu ilə həll edilməsinin prinsipləri əks olundu. Biz bu 
bəyanatı qiymətləndiririk. Baxmayaraq ki, zirvə görüşünün əsas sənədinin layihəsində çox lazımlı müddəalar 
vardı. Buna görə də o vaxtdan Lissabon sammiti Azərbaycanda çox populyar olubdur.  
Lissabon zirvə görüşündən artıq beş il keçibdir. Ancaq hələ indiyə qədər Ermənistan–Azərbaycan 
münaqişəsi sülh yolu ilə həll olunmayıb və Lissabon sammitinin qəbul etdiyi bəyanat da Ermənistan tərəfindən 
tamamilə qəbul olunmayıbdır. Azərbaycanda da bizim cəmiyyətimizin bir hissəsi onu qəbul etməyibdir. Amma 
dövlət, hakimiyyət və şəxsən mən onu qəbul etmişəm və onu həyata keçirməyə hazır olduğumuzu həmişə 
bildirmişəm. İllər keçib, indi ATƏT-in sədri olacaq Portuqaliya bu məsələ ilə məşğul olmağa məcburdur. Ona 
görə də mən sizin səfərinizi bu nöqteyi-nəzərdən xüsusilə əhəmiyyətli hesab edirəm.  
Təbiidir ki, biz Portuqaliya ilə Azərbaycan arasındakı əlaqələrin inkişaf etməsinə də çox böyük əhəmiyyət veririk. 
Bu baxımdan da sizin bu səfəriniz çox əhəmiyyətlidir. Buyurun. 
J o z e   J a y m i   M a t u Ģ   d a  Q a m a: Cənab Prezident, mənə göstərdiyiniz qonaqpərvərliyə və 
səfərim zamanı vaxt tapıb məni qəbul etdiyinizə görə Sizə təşəkkürümü bildirirəm. Bu fürsətdən istifadə edərək 
mən Portuqaliyada, Lissabonda olarkən görüşdüyünüz prezidentin və Baş nazirin də ən xoş salamlarını Sizə 
yetirirəm. 
Azərbaycanlı həmkarım ilə keçirdiyim görüş zamanı ölkələrimiz arasında ikitərəfli münasibətlərin inkişaf 
perspektivləri barədə ətraflı müzakirələr apardıq. Azərbaycan ilə Portuqaliya arasında səfirlərin qarşılıqlı 
mübadiləsi, onların təyin olunması və digər ikitərəfli münasibətlərin inkişaf etdirilməsi barədə fikir mübadiləsi 
etdik və qəti razılığa gəldik. 
Bildirmək istəyirəm ki, Portuqaliya Azərbaycanın Avropa Şurasına üzv qəbul olunması prosesində ölkənizə 
yaxından dəstək vermişdir. Eyni zamanda Azərbaycanın Avropa Birliyi ilə tərəfdaşlıq və əməkdaşlıq 
proqramının həyata keçirilməsində, NATO-nun "Sülh naminə tərəfdaşlıq" proqramında fəal iştirakının təmin 
olunmasında ölkənizə daim dəstək verir və yardım göstərir. 
Bu səfərimin gələn ildən ATƏT-in sədrliyi vəzifəsinə başlayacağımızla da əlaqəsi vardır. Bildiyiniz kimi, 
Portuqaliya indi üçlüyün üzvlərindən biridir və Minsk qrupunun bu fəaliyyəti ilə daha yaxından tanış olmaq 
üçün sizin regiona səfər etməyə başladım. Bir daha demək istəyirəm ki, gələn ildən başlayaraq biz ATƏT-də 
sədrliyi bilavasitə həyata keçirəcəyik, bu işlərlə məşğul olacağıq.  
Bu gün ATƏT-in Azərbaycandakı səfirini və ATƏT sədrinin Dağlıq Qarabağ münaqişəsi üzrə xüsusi 
nümayəndəsini də özümlə bu görüşə gətirmişəm. Onu da bildirmək istəyirəm ki, biz bu gün Azərbaycanda 
ATƏT-in nümayəndəliyinin yeni ofisinin  açılmasında da iştirak edəcəyik. 
Bildiyiniz kimi, bu regiona mənim səfərim ATƏT-in Minsk qrupu həmsədrlərinin səfəri ilə də üst-üstə 
düşmüşdür.  Biz bu səfərləri də bir-birimizlə əlaqələndirmişik.  
86 
 
Münaqişəyə bilavasitə müdaxilə etməsək də, Azərbaycanın hakimiyyət dairələri ilə sıx təmaslarımızı və fikir 
mübadilələrimizi genişləndirmək yolu ilə  problemin həllinə hər hansı töhfə verə biləriksə, bu işdə yardımçı 
olmaq niyyətindəyik. Eyni zamanda bildirmək istəyirəm ki, biz prezidentlər arasındakı birbaşa dialoqun davam 
etdirilməsini dəstəkləyirik. İndiyədək hər iki prezidentin əldə etdiyi anlaşmanı və atdıqları addımları 
bəyəndiyimizi və belə təmasların bundan sonra da davam etdirilməsinə ehtiyac olduğunu bildiririk. 
Mən buraya gəlmişəm ki, əsasən sizləri dinləyəm. Daha çox danışmaqdansa, sizləri dinləyib mövqelərinizlə tanış 
olam.  
H e y d ə r   Ə l i y e v: Təşəkkür edirəm. Birincisi, ATƏT-in burada ofisinin açılması münasibətilə sizi 
təbrik edirəm.  
ATƏT-in yeni ofisinin açılışında bizim hökumətimizin üzvləri iştirak edəcəklər. Güman edirəm ki, burada 
ATƏT-in daimi nümayəndəliyinin olması ATƏT-lə Azərbaycan arasındakı əməkdaşlığın bütün sahələrdə 
inkişafına yardım edəcək, xüsusən bizim üçün əsas məsələ olan Ermənistan–Azərbaycan, Dağlıq Qarabağ 
münaqişəsinin sülh yolu ilə həll olunmasına öz köməyini göstərəcəkdir.              
Dediniz ki, buraya bizi dinləməyə gəlmisiniz. Amma geniş söhbətə keçməmişdən əvvəl onu xatırlatmaq 
istəyirəm ki, ATƏT-in əsas prinsipləri hər bir dövlətin ərazi bütövlüyüdür və hər bir dövlətin sərhədlərinin 
toxunulmazlığıdır, hər bir dövlət tərəfindən beynəlxalq hüquq normalarına riayət edilməsidir. Ancaq Azər-
baycanla bu münaqişəni başladıqdan sonra Ermənistan ATƏT-in bu prinsiplərini tamamilə pozubdur. ATƏT də 
buna biganədir. Əgər ATƏT 1992-ci ildə bu münaqişənin həll olunması üçün xüsusi Minsk qrupu yaradıbsa, 
deməli, bu vəzifəni öz üzərinə götürübsə, bu vəzifəni həyata keçirmək üçün gərək birinci növbədə beynəlxalq 
hüquq normaları əsas götürülsün, ATƏT-in əsas prinsiplərindən olan hər bir ölkənin ərazi bütövlüyü əsas 
götürülsün, sərhədlərin toxunulmazlığı əsas götürülsün. Azərbaycan bu prinsipləri pozmayıbdır. Biz 
Ermənistanın ərazi bütövlüyünü pozmamışıq, onun sərhədlərini pozmamışıq və beynəlxalq hüquq normalarına 
riayət edirik. Amma o biri tərəf – Ermənistan beynəlxalq hüquq normalarını, ATƏT-in prinsiplərini pozub 
Azərbaycan ərazisinin 20 faizini işğal edibdir və indi də işğal altında saxlayır. İşğal olunmuş yerlərdən 1 
milyondan artıq azərbaycanlını zorla çıxarıbdır.  
Belə olan halda, ATƏT ya gərək öz prinsiplərindən imtina etsin, ya da öz prinsiplərinin həyata keçirilməsini 
təmin etsin. Təəssüflər olsun ki, bu müddətdə ATƏT, onun Minsk qrupu həmin o prinsiplərin burada, bizim 
bölgədə təmin edilməsi məsələsi ilə ciddi məşğul olmur. Mən 1996-cı ildə ATƏT-in Lissabondakı Zirvə 
görüşünü xatırladım. Orada əvvəlcədən hazırlanmış yekun sənədində Ermənistan–Azərbaycan münaqişəsinin 
həll olunması üçün ATƏT-in prinsiplərinə uyğun olaraq yazılmışdı ki, Ermənistan Azərbaycanın ərazi bütöv-
lüyünü tanıyır, Dağlıq Qarabağa Azərbaycanın tərkibində yüksək dərəcəli özünüidarəetmə hüququ verilir və 
Dağlıq Qarabağın əhalisinin təhlükəsizliyi təmin olunur. Bunlarla ATƏT-in bütün üzvləri razı idi. Amma 
Ermənistan buna etiraz etdi. Əgər xatırlayırsınızsa, orada biz çox gərgin iş apardıq. Amma bizə verilən izahat 
ondan ibarət idi ki, ATƏT-in qərarları konsensusla qəbul olunur, Ermənistan isə həmin maddənin qəbul 
olunmasına razılıq vermir.  
Biz nə qədər çalışdıq ki, orada ədaləti təmin edək, bu, mümkün olmadı. Onda başqa yol qalmadı, 
Azərbaycanın prezidenti kimi, mən də bəyan etdim ki, ATƏT-in bütün sənədinin hamısına, başdan-ayağa 
konsensus vermirəm. Bundan sonra, deməli, ATƏT-in yekun sənədinin qəbul olunması təhlükə altına düşdü. Bir 
neçə böyük dövlətin başçıları, orada olanlar hamısı gəlib məni inandırmaq istəyirdilər ki, siz bunu etməyin, belə 
olsa, Lissabon sammiti nəticəsiz qalacaqdır. O cümlədən sizin ölkənizin Baş naziri də bu barədə mənimlə çox 
ətraflı danışdı. Qəribə bir mənzərə yaranmışdı: Ermənistan ədalətli maddəyə konsensus vermir, onu normal 
hesab edirdilər. Biz isə çıxılmaz vəziyyətdə olduğumuza görə bu yola, hesab edirəm, cəsarətli yola getdik. 
Ondan sonra hamı bizdən xahiş edirdi ki, siz konsensus verin. Mən bununla razı olmadığım halda, nəhayət, 
ATƏT-in o vaxtkı sədri, İsveçrənin Xarici İşlər naziri Kotti bir neçə dəfə mənimlə danışdı. O, həmin bəyanatın 
verilməsi təklifini irəli sürdü. Doğrudur, o bəyanat bizi tam təmin etmir. Amma biz ATƏT-in zirvə görüşü 
sənədinin pozulmasına razı olmadığımıza görə o bəyanatı qəbul etmişik.     
İndi ATƏT-in Minsk qrupu deyir ki, siz gərək öz aranızda danışasınız. Minsk qrupunun həmsədrləri elə 
1996-cı ilə qədər, 1996-cı ildən sonra, 1997-ci ildə, 1998-ci ildə iki təklif irəli sürdülər. Onların ikisini də biz 
qəbul etdik. Ermənistan qəbul etmədi. Nəhayət, 1998-ci ilin sonunda Ermənistanın keçmiş prezidenti 
təkliflərdən birinin qəbul olunmasına razılıq verdiyinə görə, onun əleyhinə cürbəcür hərəkətlər oldu, o, 
vəzifəsindən istefa verməyə məcbur oldu.  
1999-cu ildən Azərbaycan və Ermənistan prezidentləri arasında bilavasitə danışıqlar gedir. Eyni zamanda Minsk 
qrupunun həmsədrləri də fəaliyyət göstərirlər. Demək istəyirəm ki, bu il onlar əvvəlki illərə nisbətən fəaliyyətlərini 
daha da gücləndiriblər. Burada yenə nədən söhbət gedir: Ermənistanla Azərbaycan arasında müəyyən kompromislər 
olmalıdır. Təbiidir ki, bizim tərəfimizdən olan kompromislər beynəlxalq hüquq normalarını pozur və Azərbaycana 
zərər verir. Amma buna baxmayaraq biz müəyyən kompromislərə getməyə hazır olduğumuzu bildirdik. Baxmayaraq 
ki, onlar ATƏT-in prinsipləri, beynəlxalq hüquq normaları çərçivəsindən kənara çıxır. Ermənistan isə, guya hansısa 
kompromislərə getmək istəyir, amma o kompromislərin özü də çox minimal xarakter daşıyır. Belə vəziyyətdə biz 
87 
 
məsələni həll edə bilmirik. ATƏT isə öz prinsiplərini həyata keçirmək üçün çalışmaq əvəzinə, hər dəfə bizə məsləhət 
verir ki, siz danışın, kompromislərə gedin. Deməli, ATƏT-in prinsipləri, beynəlxalq hüquq normaları çərçivəsindən 
kənara çıxmaq   lazımdır. Əsas məsələ, bax, budur.                       
İndi mən bilmək istəyirəm: ATƏT öz prinsiplərinə sadiqdir, yoxsa yox? Əgər bir yerdə ATƏT öz 
prinsiplərinin pozulmasına yol verəcəksə və yaxud, hətta bu işə dəstək verəcəksə, bu, ATƏT üçün böyük bir 
presedent yaratmayacaqmı? Onda belə çıxır ki, bəzi məsələlərin həll edilməsində ATƏT-in prinsipləri kənarda 
qalır. Amma biz hesab edirik ki, ATƏT-in prinsipləri  dəyişilməz, pozulmaz olmalıdır. Onun əksinə olaraq, 
hansısa qərarlar qəbul edilir. Biz doğrudan da hansısa kompromislərə getsək, bunlar Azərbaycan üçün o qədər 
zərərli olacaqdır ki, ona getmək mümkün olmayacaqdır. Yenə deyirəm, belə çıxır ki, ATƏT də buna biganə 
qalır. ATƏT-in prinsiplərini pozan Ermənistan cəzasız qalır. Hər iki ölkəyə eyni münasibət göstərilir. 
Baxmayaraq ki, bir ölkə təcavüzkardır, o birisi isə təcavüzə məruz qalmışdır. Əgər təcavüzkara lazımi cavab 
verilməsə, onun qarşısı alınmasa, yaxud təcavüzkar cəzalanmasa, təcavüzkarlar başqa yerlərdə də belə hərəkət 
edəcəklər. Bilirəm ki, siz hələ ATƏT-in sədrliyinə başlamamısınız. Ancaq ATƏT-in fəal üzvüsünüz. Bu suallara 
cavab vermək, bəlkə də, çətin olacaqdır. Amma həqiqət bundan ibarətdir. Mən sizə həqiqəti deyirəm.  
Eyni zamanda, bütün bunlara baxmayaraq, biz müəyyən kompromislərə gedib məsələni sülh yolu ilə həll 
etmək istəyirik. Ancaq ədalət naminə, gərək Ermənistanın getdiyi kompromislərlə Azərbaycanın getdiyi 
kompromislər, heç olmasa, bir-birinə bərabər olsun. Bu da yoxdur.  
Ermənistan öz təcavüzkar hərəkətlərinin nəticələrindən istifadə edərək, Azərbaycan torpaqlarının 20 faizini 
işğal altında saxlayaraq, öz istədiyini diktə edir. ATƏT də bir münsif kimi, bu işlərə, necə deyərlər, müəyyən 
qədər biganədir.  
Bilirsiniz ki, mən 8 ildir ki, bu işlə məşğul oluram. Həddindən artıq görüşlər keçirmişəm, o cümlədən 
ATƏT-in Budapeşt, Lissabon, İstanbul zirvə görüşlərində. Amma təkcə zirvə görüşlərində yox, Minsk qrupunun 
həmsədrləri ilə, demək olar ki, ildə 5-6, 7-8 dəfə görüşürük. Amma bir şey alınmır. Güman edirəm ki, ATƏT öz 
nüfuzu haqqında da düşünməlidir. Vəziyyət belədir.  
J o z e  J a y m i   M a t u Ģ   d a   Q a m a: Cənab Prezident, mən bu münaqişənin tarixi ilə əlaqədar, 
münaqişənin həllinə qlobal yanaşmanız və öz mövqelərinizi açıq bildirməyinizlə əlaqədar Sizə təşəkkür edirəm. Sizin 
ATƏT-ə ünvanlanmış fikirlərinizi də məmnuniyyətlə qəbul etdim. Hesab edirəm ki, bunları biz heç də tam açıq-aşkar 
tənqid kimi qəbul etmirik, əksinə, Sizin fikirlərinizi bizim fəaliyyətimizi daha da gücləndirmək üçün bir stimul kimi 
qəbul etdiyimizi deyirəm.  
Cənab prezident Əliyev, Sizin bizə söylədiklərinizdə xüsusi bir məqama önəm verirəm. Cənab Prezident, 
həmin məqamdan söhbət gedəndə Sizin, həm də ATƏT-in mövqeləri tamamilə üst-üstə düşür. O da ATƏT-in 
prinsiplərinə hər tərəfdən hörmətlə yanaşılması və bir də münaqişənin həlli üçün kompromislərə hörmətlə 
yanaşmaq məsələsidir.  
Cənab Prezident, beynəlxalq təşkilat kimi, ATƏT-in prinsiplərinə riayət edilməsinə, bunların təmin 
olunmasına ehtiyac duyulduğu barədə fikirlərinizə biz tam qoşuluruq. ATƏT-in prinsipləri də qlobal xarakter 
daşıyır. Özündə bir sıra ölçüləri ehtiva edir. Məhz buna görə  ATƏT  də soyuq müharibə dövründən sonrakı 
mərhələdə özünün qarşısında duran yeni vəzifələrin müəyyənləşdirilməsi ehtiyacını görmüşdür. Bu baxımdan 
qeyd etmək istəyirəm ki, ATƏT-in sonuncu Paris Xartiyası beynəlxalq hüquqdan irəli gələn bir sıra öhdəlikləri, 
qlobal münasibətlərdəki müxtəlif ölçüləri bir çərçivəyə yığmaq baxımından çox mühüm sənəd olmuşdur. Bu 
xartiyada təkcə birdəfəlik formalaşmış prinsiplərə yox, həm də dinamik surətdə inkişaf edən prinsiplərə də 
diqqət yetirilmişdir. Burada yeni beynəlxalq münasibətlərdə münaqişələrin, problemlərin həll olunması üçün 
kompromislərin bir vasitə olduğu da açıq-aşkar göstərilmişdir. Ona görə də, cənab prezident Əliyev, 
kompromislərə getməyin lüzumluluğu, onların qarşılıqlı olması barədə dediklərinizi mən hörmətlə qəbul 
edirəm. Beynəlxalq birliyin, ATƏT-in, onun Minsk qrupunun, bu qrupun həmsədrlərinin, sizin regiondakı 
dövlətlərin də səyləri məhz buna yönəlmişdir. Məqsəd də sizin regionunuzu münaqişə regionundan çıxararaq, 
özünün ənənəvi əlaqələrinin qurulduğu çiçəklənən bir regiona çevrilməsinə nail olmaqdan ibarətdir.  
Mən qəti əminəm ki, münaqişə həll edildikdən, sülh əldə olunduqdan sonra həyata keçiriləcək böyük bərpa 
və quruculuq işlərində beynəlxalq birlik fəal iştirak edəcəkdir. Mənim üçün çox önəmli idi ki, prezident 
Əliyevin də bu məsələyə necə yanaşmasını bilavasitə özüm öyrənim.  
Sizə onu da bildirmək istəyirəm ki, Ermənistanda olarkən mən – bu münaqişəni bir kənara qoymaq şərti ilə,  
gördüm ki, orada prezident Əliyevin liderliyinə, dövlət xadimliyinə olduqca böyük hörmət var və Azərbaycan 
xalqına da böyük hörmət vardır. 
Hesab edirəm ki, bu, problemi həll etmək səlahiyyətində olan şəxslərə yardımçı ola biləcək müsbət 
məqamlardır. 
Mən bir daha əmin olduğumu bildirmək istəyirəm ki, heç kəs bu problemin prezident Əliyevsiz həll 
olunacağına inanmır. Biz də bunu arzulayanların sırasındayıq.  
88 
 
Biz bu prosesdə həlledici amil, fəal oyunçu deyilik. Sadəcə, bu prosesə dəstək verə bilərik. Əminəm ki, əgər 
biz bu münaqişənin həllinə nail ola bilsək, bunu mümkün edən şəxslər dünya ictimaiyyətinin gözündə qaliblər 
sayılacaqlar. Məsələnin həll edilməsi də ən böyük nəticə olacaqdır.  
H e y d ə r   Ə l i y e v: Təşəkkür edirəm. Mən həmişə belə düşünmüşəm və indi də hesab edirəm ki, ATƏT 
bu işə təkcə dəstək verməklə kifayətlənməməlidir. ATƏT doğrudan da dünyanın ən mötəbər 
təşkilatlarındandırsa, gərək ədalətli hakim olsun. Mən belə fikirləşirəm. Ona görə mən bu sözləri sizə deyirəm. 
Əgər düşünsəydim ki, siz, sadəcə, elə o tərəfə də, bu tərəfə də dəstək verirsiniz və sizin prinsiplər pozulur, siz də 
ona biganəsiz, mən bu sözləri sizə heç deməzdim. Mən yaxşı dərk edirəm ki, bu münaqişənin sülhlə 
nəticələnməsi bizim bölgədə vəziyyəti tamamilə dəyişdirəcəkdir. Bu məsələdə Ermənistan da, Azərbaycan da 
eyni istəkdə olmalıdır.  
Bizi narahat edən torpaqlarımızın işğal altında olması, ərazi bütövlüyümüzün pozulması, bir milyondan artıq 
insanın qaçqın vəziyyətində çadırlarda yaşamasıdır. Ermənistanda bunlar yoxdur. Amma eyni zamanda onların 
da başqa problemləri vardır. Onlar iqtisadi cəhətdən çox böyük çətinliklər içərisindədirlər. Əgər bu məsələ həll 
olunarsa, onların kommunikasiyaları tamamilə açılacaq və iqtisadiyyatda çox ciddi nailiyyətlər əldə edəcəklər. 
İki qonşu ölkə sülh şəraitində yaşayacaqdır. Bu, bütün Qafqaz bölgəsinə öz təsirini göstərəcəkdir. Ona görə də 
bunda həm Ermənistan, həm də Azərbaycan maraqlı olmalıdır. Biz çox maraqlıyıq. Amma gərək Ermənistan daha 
da çox maraqlı olsun. Bizim torpaqlarımızı nə qədər işğal altında saxlayacaqlar? Nə qədər? Ömür boyu? Bu gün də 
olmasa, sabah vaxt gələcəkdir ki, bunların hamısı dəyişiləcəkdir. Amma lazımdır ki, məsələ bu gün həll olunsun.  
Mən həmişə demişəm və bu gün də deyirəm, məsələnin sülh yolu ilə həll olunmasına çalışmışıq və bundan 
sonra da çalışacağıq. Sizin fikrinizlə mən razıyam ki, əgər burada sülh əldə edilsə, bu münaqişə ləğv olunsa, 
təbiidir ki, beynəlxalq ictimaiyyət bunu yüksək qiymətləndirəcəkdir. Bunun təşkilatçılarını, təbiidir ki, daha da 
yüksək qiymətləndirəcəkdir. Amma mən xalqımın, ölkəmin, millətimin zərərinə olaraq heç bir şöhrət qazanmaq 
istəmirəm. O vaxt ola bilər ki, qəbul etdiyimiz qərarlar xalqımız, ölkəmiz, dövlətimiz üçün münasib olsun. 
Ondan sonra buna nə qiymət verəcəklər-verməyəcəklər, bu məni o qədər də maraqlandırmır. Bu barədə çox 
danışmaq olar. Yekun olaraq bildirmək istəyirəm ki, biz sülh tərəfdarıyıq, məsələnin sülh yolu ilə  həll 
olunmasını istəyirik. Ancaq məsələnin ədalətli həll edilməsini istəyirik. Biz ölkəmizə qarşı hər hansı ədalət-
sizliyə yol verməyəcəyik. Lazımdır ki, ATƏT də, onun Minsk qrupu da bunu yaxşı bilsin. Nəinki bilsin, öz 
prinsiplərinin həyata keçirilməsi üçün daha da ciddi səylər qoysun. Bu qədər.                                            
89 
 
 
 
 
ATƏT-in MĠNSK QRUPUNUN HƏMSƏDRLƏRĠ  
KERĠ KAVANO (ABġ), NĠKOLAY QRĠBKOV (RUSĠYA), FĠLĠP DÖ SUREMEYN (FRANSA) 
VƏ RUSĠYA FEDERASĠYASININ XARĠCĠ ĠġLƏR NAZĠRĠNĠN BĠRĠNCĠ MÜAVĠNĠ  
VYAÇESLAV TRUBNĠKOV ĠLƏ  
GÖRÜġDƏ SÖHBƏT 
 
Prezident sarayı 
 
12 iyul 2001-ci il 
     
H e y d ə r   Ə l i y e v: Hörmətli həmsədrlər, biz sizdən ötrü darıxmışıq. Bizi yaddan çıxarmısınız. Ona 
görə çox şadam ki, nəhayət, siz vaxt tapıb bölgəyə gəlmisiniz. 
Mən sizi səmimi-qəlbdən salamlayıram və Minsk qrupunun son dövrdə fəaliyyətinin yüksəlməsini və hətta 
axır zamanlarda daha da güclənməsini çox müsbət qiymətləndirirəm. Çünki bəziləri hesab edirlər ki, artıq Minsk 
qrupu gücdən düşübdür. Amma mən hesab edirəm ki, əksinə, siz güclənmisiniz. Şəxsi nöqteyi-nəzərdən də 
güclənmisiniz. Amma siyasi nöqteyi-nəzərdən də güclənmisiniz. Bu illərdə əldə olunan təcrübəniz təbiidir ki, 
Ermənistan–Azərbaycan, Dağlıq Qarabağ münaqişəsinin həll olunması üçün yaxşı əsas yaradıbdır.  
Mən sizin bu dəfəki səfərinizin marşrutunu bəyənirəm. Keçən dəfə Azərbaycandan başlamışdınız. Bu dəfə də 
Ermənistandan. Xüsusən, onu qiymətləndirirəm ki, işğal edilmiş rayonlardan biri olan Füzuli rayonunu da 
gördünüz. Əvvəl Ağdamı görmüşdünüz, indi də Füzulini gördünüz. Bir az vaxtınız olsaydı, o birilərini də 
görsəydiniz, daha yaxşı olardı. Hər halda, mən bundan da razıyam. 
Sizi bir də salamlayıram, "Xoş gəlmisiniz!" deyirəm.    
K e r i  K a v a n o (ATƏT-in Minsk  qrupunun  ABŞ-dan  olan həmsədri): Cənab Prezident, səmimi qəbula 
görə Sizə minnətdarlığımı bildirirəm. 
Yenidən burada olmağımız bizə xoşdur və sülhə nail olunması prosesində səylərimizi davam etdirməyi son 
dərəcə vacib hesab edirik. İndi bu problem bizim hökumətlərimizdə ən yüksək səviyyəyə qaldırılmışdır. 
Prezident Corc Buş və prezident Vladimir Putin Sloveniyadakı görüşləri zamanı bu problemi müzakirə etmişlər. 
Prezident Putin və prezident Jak Şirak da iyulun 1-də Sankt-Peterburqda görüşərkən həmin problemi müzakirə 
etmişlər. Prezidentlərimiz bizə dəqiq göstərişlər veriblər ki, Dağlıq Qarabağ probleminin həllini tapmaq üçün 
bacardığımız hər şeyi edək, bu məsələ ilə bağlı Sizinlə və prezident Köçəryanla birgə işləyək, məsələnin qəti 
həllinə nail olmaq üçün yaradıcı münasibət, çeviklik göstərək. 
Onlar bu regionda baş verən hadisələri diqqətlə izləyirlər və problemi başa düşürlər. Bizim prezidentlərin bu 
problemlə tanışlığı ötəri deyildir, onlar məsələni təfsilatı ilə bilirlər. Öz prezidentlərinin məsələni çox dərindən 
bildiyini görəndə, bu, bir qayda olaraq, diplomatlarda narahatlıq doğurur. Prezident Putin ağ vərəq götürüb, 
dərhal regionun xəritəsini çəkir. Prezident Buş isə xəritəyə baxaraq deyir: "Bəli, bu problemdir, amma, bax, 
burada da məsələ var".    
Ona görə də bu problemə beynəlxalq diqqət çox yüksək səviyyədədir. Vurğulamaq xoşdur ki, bu səfərin 
gedişində Sizinlə görüşmək imkanımız var. İndiki səfərin marşrutu da təsadüfi seçilməmişdir. Əvvəlki səfərimiz 
zamanı biz qaçqınların yaşadıqları bölgələrə getməyi qarşımıza vəzifə qoymuşduq. Biz Ağcabədidə qaçqın 
düşərgəsinə getmişdik və özümüzlə müxtəlif ölkələrdən olan jurnalistləri də aparmışdıq ki, onlar Ağdamda nə 
baş verdiyini görə bilsinlər.  
Dünən biz gəldiyimiz marşrutda  silahlı münaqişənin gedişində  baş vermiş dağıntıları gördük. Biz Şuşada, 
Füzulidə, Horadizdə, habelə Xankəndi şəhərində olduq. Günün axırında biz təmas xəttini keçdik. Biz dünyanı 
inandırmaq istəyirdik ki, bu regionun məruz qaldığı bütün dağıntıları və münaqişə nəticəsində verdiyi itkiləri 
xatırlayırıq. 
Səfərimizin iki məqsədi var idi. Birinci məqsəd bu problemin həlli yollarının müzakirəsini, cənab Prezident, 
Sizinlə və prezident Köçəryanla davam etdirmək, habelə hərbi əməliyyatların yenidən başlanmamasının 
mümkünlüyünə verdiyimiz əhəmiyyəti vurğulamaq idi. Biz bilirik ki, Siz problemin sülh yolu ilə həllinin 
tapılmasına sadiqsiniz. 
Biz eyni zamanda bəzilərindən eşidirik ki, problemin həllinin ən yaxşı yolu hərbi əməliyyatlardır. Ancaq 
dünən biz hərbi əməliyyatların nələr törətdiyini gördük. Bu səfərin gedişində əmin olduq ki, hərbi münaqişə 
nəticəsində nə qədər insan zərər çəkmişdir. Biz əminik ki, məsələnin həlli danışıqların gedişində tapıla bilər. Biz 
bu barədə öz prezidentlərimizdən, rəhbərliyimizdən göstəriş almışıq. Göstəriş almışıq ki, cənab Prezident, 
Sizinlə və prezident Köçəryanla işləyək. Yəqin ki, mənim həmkarlarım nə isə əlavə etmək istəyirlər.  
H e y d ə r   Ə l i y e v: Sağ olun, təşəkkür edirəm. 
90 
 
V y a ç e s l a v   T r u b n i k o v (Rusiya Xarici İşlər nazirinin birinci müavini): Hörmətli Heydər Əliyeviç, 
həmsədrlər kimi dünən bizə göstərilən qonaqpərvərliyə görə sağ olun. Biz buraya nə üçün gəldiyimizi 
vurğulamaq istəyirik. Mən həmkarım cənab Kavanonun fikrinə tam şərikəm ki, bizim iki məqsədimiz var, O 
bunları tamamilə dəqiq ifadə etdi. Bu barədə aramızda heç bir fikir ayrılığı yoxdur, biz bu məqsədlərə sadiqik və 
həmsədrlərin, ümumən Minsk qrupunun ünvanına mətbuatın nə deməsindən asılı olmayaraq, sadiq qalacağıq. 
Başlıcası budur ki, iki prezidentlə işi, qarşılıqlı fəaliyyəti davam etdirmək baxımından çox müsbət əhval-
ruhiyyəmiz qalmaqdadır. Biz əminik ki, danışıqlar yolundan savayı, başqa bir vasitə yoxdur, biz bu fikirlə qəti 
və həmişəlik razılaşmışıq. Buraya da məhz buna görə gəlmişik.  
Heydər Əliyeviç, Füzuli rayonunu öz gözlərimizlə görmək barədə Sizin tövsiyənizi yaxşı xatırlayıram, yəni 
„görməkdənsə eşitmək yaxşıdır― prinsipini deyil, əksinə, „yüz dəfə eşitməkdənsə, bir dəfə görmək yaxşıdır― 
prinsipini əsas götürək. Şübhəsiz ki, Füzuli rayonunda, Şuşada gördüklərimiz bizi bir daha inandırır ki, „nə 
müharibə, nə də sülh― vəziyyətindən tezliklə çıxmaq lazımdır. Bu çox ağır vəziyyətdir və əlbəttə ki, həm 
Ermənistanın əhalisinə, həm də Azərbaycanın əhalisinə psixoloji təsir göstərir.   
Biz qəti əminik ki, həm bu, həm də digər prezidentin mövqeyi baxımından bizim səylərimiz üçün əlverişli 
zəmin var, çünki Sizin də, prezident Köçəryanın da xoş məramınız tükənmir.  Biz buna  qəti əminik. Əgər belə 
bir əminlik olmasaydı, şübhəsiz ki, biz öz missiyamızı səmərəsiz, faydasız hesab edərdik. İndiki halda isə, 
əksinədir. Son il yarım ərzində ermənistanlı həmkarınızla intensiv və çox məzmunlu danışıqlar aparmağınız bizi 
səylərimizi gücləndirməyə sövq edibdir. Çünki Siz bizə yaxşı nümunə göstərirsiniz. Özü də təkcə nümunə yox, 
biz Sizdən ideyalar əxs edirik və bunları qavraya, başa düşə bildiyimiz səviyyədə  həm bu tərəfə, həm də digər 
tərəfə çatdırmağa, problemin həllinin hər iki tərəfi qane edən yollarını axtarıb tapmağa çalışırıq. Ayrı yol 
yoxdur. Biz başa düşürük ki, bu münaqişədə qalib və məğlub tərəf ola bilməz. Bu ən başlıcasıdır. Biz bu fikri 
beynəlxalq ictimaiyyətə də çatdırmaq istəyirik və özümüz də buna qəti əminik. 
Biz sülhün mənafeyi üçün işləməliyik. Füzulidə gördüklərimiz, orada eşitdiklərimiz – 3 milyon kvadratmetr 
ərazi minalanmışdır – dəhşətdir. Biz vertolyotla uçanda təkcə divarları qalmış evlərdə yaşayan insanları, münbit, 
məhsuldar, lakin becərilməyən torpağı gördük və şübhəsiz ki, bu bizə, həmsədrlərə çox ağır və emosional təsir 
bağışladı. Onu da deyim ki, bu təsir, təbii olaraq, eşitdiklərimizdən  və bizə danışılanlardan daha güclü idi. Ona 
görə də bu dəfə Yerevandan Xankəndiyə, Şuşaya, Füzuliyə gedən marşrutu seçməyimiz, yəqin ki, çox düzgün 
qərar idi. Çünki biz "nə müharibə, nə də sülh" vəziyyətinə tezliklə sülh yolu ilə son qoymaq üçün imkanımız 
daxilində mümkün olan bütün səyləri göstərmək əzmindəyik. Mən hesab edirəm ki, cənab Kavanonun dedikləri 
bizim baxışlarımıza, üç həmsədrin baxışlarına tamamilə uyğundur. Bu barədə biz eyni mövqedəyik. Qoy heç 
kim möhtəkirlik etməyə çalışmasın ki, guya bizim mövqelərimizdə hansısa fikir ayrılıqları var. Xeyr, belə şey 
yoxdur. Biz vahid məqsədə nail olmağa – problemi sülh yolu ilə həll etməyə çalışan vahid komanda kimi 
fəaliyyət göstəririk. Heydər Əliyeviç, biz Sizi buna əmin edirik.  
H e y d ə r   Ə l i y e v: Sağ olun.  
F i l i p  d ö   S u r e m e y n (ATƏT-in Minsk qrupunun Fransadan həmsədri): Cənab Prezident, Minsk 
qrupunun həmsədrlərinə göstərilən qonaqpərvərliyə görə mən də Sizə minnətdarlığımı bildirmək istəyirəm. 
Bakıya gəlmək bizim üçün həmişə xoşdur, ancaq biz buraya istirahətə yox, işləməyə gəlmişik. İstirahəti sonraya 
saxlayaq... 
H e y d ə r   Ə l i y e v: Allah eləsin ki, istirahətə gələsiniz. 
F i l i p   d ö  S u r e m e y n: Biz burada nümayiş etdirmək istərdik ki, üç həmsədr vahid bir tamdır və onlar 
buraya öz işini – dövlət başçılarının diqqətlə izlədikləri işi yerinə yetirmək üçün gəliblər. Ölkələrin dinc iqtisadi 
inkişaf imkanı əldə etməsi üçün biz problemin sülh yolu ilə həllinə çalışacağıq. Bizə ümid verən odur ki, hər iki 
tərəf problemin danışıqlar vasitəsilə həllinə səy göstərdiklərini bildirir. Çünki tamamilə aydındır ki, problemin 
hərbi yolla həlli nəinki çıxılmaz vəziyyətə gətirəcək, həm də daha böyük fəlakətə səbəb ola bilər. Biz buraya 
gəlmişik ki, hər şeyi öz gözlərimizlə görək. dünən yolda gələrkən, o cümlədən Füzuli bölgəsindən keçərkən 
müharibənin gətirdiyi bəlaları gördük. Biz buraya onu nümayiş etdirməyə gəlmişik ki, həqiqətən fəal işləyirik və 
beynəlxalq ictimaiyyətin bu problemə marağı azalmır, o, hadisələrin gedişini, bizim işimizi diqqətlə izləyir. 
Həmçinin istəyirdik ki, bizim gördüklərimizi özümüzlə gətirdiyimiz jurnalistlər də görsünlər ki, bu regionda baş 
verənlərdən ölkələrimizin ictimaiyyəti də xəbər tutsun. 
Səfərimiz zamanı əmin olduq ki, bu indi, həqiqətən, zəruridir. Biz əmin olduq ki, hazırkı status-kvo çox 
kövrəkdir və məsələnin həllinə çox tezliklə nail olmaq lazımdır ki, xarici sərmayəçilər, beynəlxalq birlik buraya 
köməyə gələ və təsirli yardım göstərə bilsinlər. 
Bütün bu işdə vaxt amilinin müstəsna əhəmiyyəti var. Biz Sizi əmin edirik ki, zəruri bildiyiniz köməyi 
göstərmək və dəstək vermək əzmindəyik.  
Cənab Prezident, təşəkkür edirəm. 
H e y d ə r   Ə l i y e v: Təşəkkür edirəm.  
Mən sizi dinləyərək və son aylarda gedən prosesləri bir daha xatirimə salaraq, qətiyyətlə deyirəm ki, 1992-ci 
ildə yaranmış Minsk qrupunun – əgər müəyyən vaxtları, həmsədrlər olan dövrü götürsək – Minsk qrupu 
91 
 
həmsədrlərinin bu problemin həll olunmasına indiki dövr qədər yaxından qoşulmasını  mən əvvəllər müşahidə 
etməmişdim. Bu çox müsbət və ümidverici bir haldır. Xüsusən, dövlət başçıları prezident cənab Corc Buş, 
prezident cənab Vladimir Putin, prezident cənab Jak Şirak bu məsələyə çox əhəmiyyət verdiklərinə, öz 
aralarında bu məsələni müzakirə etdiklərinə və həmsədrlərə qəti göstərişlər verdiklərinə görə mən artıq belə 
hesab edirəm ki, ATƏT tərəfindən həmsədr təyin olunmuş bu üç böyük ölkə və bu münaqişənin həll edilməsi 
üçün məsuliyyət daşıyan ölkələr həqiqətən, bu məsələnin həll olunmasında yeni bir mərhələyə çıxıblar. Mən 
şəxsən prezident Vladimir Putinlə, prezident Corc Buş və prezident Jak Şirak ilə bu il olan görüşlərimdə bu 
məsələni bizim üçün ən əsas məsələ kimi qarşıya qoymuşam və bütün bu görüşlərdə hər üç prezidentin bu 
məsələni həqiqətən həll etmək əzmində olduğunu hiss etmişəm. Mən dediyim bu yeni mərhələni xarakterizə 
edən əsas amil də ondan ibarətdir ki, bu əvvəllər heç vaxt olmayıbdır.  
Prezidentlər, məsələn, şəxsən prezident Corc Buşla prezident Vladimir Putinin görüşündə, prezident 
Vladimir Putinlə prezident Jak Şirakın görüşündə – baxmayaraq ki, dünya miqyasında çox məsələlər var –  bu 
məsələni özləri üçün çox vacib bir məsələ hesab edərək müzakirə etmişlər və öz nümayəndələrinə müəyyən 
göstərişlər vermişlər.  
Mən əhəmiyyətli bir məsələni burada bir daha qeyd etmək istəyirəm. Bu da ondan ibarətdir ki, həmsədrlər – 
Rusiya, Amerika Birləşmiş Ştatları, Fransa, bu ölkələrin başçıları prezident Vladimir Putin, prezident Corc Buş, 
prezident Jak Şirak və onların təyin etdikləri nümayəndə heyətlərinin hamısı eyni fikirdədi və hamısı öz 
səylərini birləşdirir.            
Mən bundan əvvəlki, keçmiş dövrü xatırlayıram. Bilirsiniz ki, artıq mən səkkiz ildir ki, bu məsələ ilə məşğul 
oluram.  
Biz həmsədrlər arasında, dövlət başçıları arasında və onları təmsil edən vəzifəli şəxslər arasında bu cür 
həmrəyliyi əvvəllər görməmişdik.  
Bəlkə də elə bu, məsələnin indiyə qədər həll olunmamasının əsas səbəblərindən biridir. Ümid edirəm ki, 
həmsədrlər arasında, yəni dövlət başçıları və həmsədrləri təmsil edən vəzifəli şəxslər arasında olan bu səmimi 
münasibət bundan sonra daha da möhkəmlənəcək, hər üç ölkə bir nöqtəyə vuracaqdır. Onlar məsələnin ədalətli 
həll olunması üçün çalışacaqlar.    
Mən çox məmnunam ki, siz bu marşrutla gəlib Füzuli rayonunu da gördünüz və oradan cəbhə xəttini 
keçdiniz. Bu rayonlar, yəni Ağdam da, Füzuli də, Cəbrayıl da, Zəngilan da, Qubadlı da, Laçın da, Kəlbəcər də 
və Şuşa da daxil olmaqla, Dağlıq Qarabağ da – bunlar Azərbaycanın ərazisinin ən gözəl hissələridir. Vaxtilə 
orada qurulub yaradılanlar bir ilin, bir əsrin deyil, bir çox əsrin nəticəsidir. İndi orada hər şey dağıdılıbdır.  
Siz keçmişdə bu rayonları görməmisiniz. Axı mən bunların hamısını görmüşəm. Orada yaşamış adamlar isə 
bunu məndən də yaxşı bilirlər. Təsəvvür edin, mən indi gedib onları görsəm, gözümün yaşını saxlamaq 
mümkün olmayacaqdır. Bir torpaq iddiasından ötrü belə bir müharibənin yaranmasının acı nəticələri budur. 
Hesab edirəm, bu münaqişə başlananda onu sülh yolu ilə həll etmək olardı və onun bu cür dağıntılara gətirib 
çıxarmasına o vaxtlar imkan verilməzdi. Amma təəssüf ki, belə faciə baş veribdir. Bir tərəfdən, insanlar 
yerindən-yurdundan didərgin düşərək indi çadırlarda yaşayırlar, ikinci tərəfdən də, onların nəsildən-nəslə qurub 
yaratdıqları evlər, bütün hər şey dağıdılıbdır.  
Mən ötən bazar günü qəflətən bizim dənizkənarı parkda oldum. Yəni bunu heç kəs bilmirdi, mən onu 
əvvəldən də planlaşdırmamışdım. Mən sadəcə, bazar günü – belə paltarda deyildim, adi bir istirahət paltarında 
idim – avtomobildə gedərkən birdən beynimə gəldi ki, avtomobili saxlayıb parka gedim. Təbiidir ki, insanlarla 
bu görüşüm həm mənim üçün, həm də onlar üçün həm gözlənilməz, həm də çox yaxşı oldu. Parkın bir hissəsini 
gəzdim. Gördüm ki, parkda bir yerdə tərəzi qoyublar, insanları çəkirlər. Tərəzi də lap köhnəlmiş bir tərəzi idi. 
Mən o tərəziyə çıxdım, dedim, məni çəkin. Çəkdilər və dedilər ki, mənim çəkim 79 kiloqram 800 qramdır. 
Amma bunu burada deməkdə məqsədim bu deyil. Mən bilmirdim, demək, məni çəkən o adam bu münaqişə 
nəticəsində Ağdamdan köçüb gəlmiş adamdır. Görürsünüz, o belə bir şeylə burada özünə pul qazanır. O mənə 
dedi ki, bir az arıqlamısan, amma narahat olma. İnşallah, Şuşanı alanda orada kabab yeyəcəyik, sən 
kökələcəksən. Doğrudur, sonra qəzetlər götürüb bunu yazıblar. Əlbəttə, burda pis bir iş görməmişəm. Mən 
bununla nə demək istəyirəm? Bu insan ağdamlıdır, amma qəlbində Şuşa yaşayır. Şuşa hər bir azərbaycanlı üçün 
əzizdir. İndi təsəvvür edin, o, Ağdamda öz evini, öz kəndini dağılmış görəndə, Şuşaya gedib oranı da dağılmış 
görəndə, nə qədər ağır vəziyyətə düşəcəkdir. 
Beləliklə, bu faciə olubdur və buna son qoymaq lazımdır. Bilirsiniz ki, biz bu münaqişəni daim sülh yolu ilə 
həll etmək istəyirik. Özüm də sizinlə bütün görüşlərimdə həmişə demişəm ki, mən məsələnin sülh yolu ilə həll 
olunmasının tərəfdarıyam. Amma məsələ həll olunmalıdır. Bu münaqişə doqquz ildir davam edir. 
İnsanlar ağır vəziyyətdə yaşayırlar.  
Siz Füzuli rayonunu gördünüz. Füzulidə iki Horadiz var –biri Horadiz kəndi, biri də Horadiz dəmir yolu 
stansiyasıdır. Dəmir yolu stansiyası Horadiz bizdədir, amma Horadiz kəndi işğal altındadır. Əvvəl oranı da işğal 
etmişdilər, sonra biz azad etdik. Bir neçə ildir bərpa işləri aparırıq, çoxlu insan köçüb, orada yaşayır. Yəqin 
gördünüz ki, onlar nə qədər xoşbəxtdirlər. Vaxtilə həmin yerdə o qədər adam yaşamamışdı. Onların hamısını 
92 
 
oraya torpaq çəkir. İndi daim deyək ki, məsələni sülh yolu ilə həll edəcəyik və bunu da etməyək. Axı bu 
məsələdə sonsuzluq ola bilməz. 
Siz deyirsiniz artıq burada bəzi səslər eşidilir ki, müharibə edək, nə bilim, torpaqlarımızı müharibə ilə azad 
edək. Buna təəccüb etmək lazım deyil. Belə fikirlər təhlükəlidir, amma eyni zamanda təbiidir. Çünki insanlar 
görürlər ki, məsələ sülh yolu ilə həll olunmur. Ona görə də insan deyir ki, mən gedim özümü qurban verim, 
torpağımı azad edim. 
Mən hesab edirəm, indi o vaxt gəlib çatıbdır ki, siz də öz fəaliyyətinizi gücləndirmisiniz. Azərbaycan 
prezidenti ilə Ermənistan prezidenti arasında bilavasitə danışıqlar gedir. Bunlardan istifadə edib məsələni həll 
etmək lazımdır. Məsələnin həlli bundan sonra da uzansa, təbiidir ki, gözlənilməyən şeylər meydana çıxa bilər və 
ola bilər, onun da qarşısını almaq mümkün olmasın. Bu isə ikinci bir faciə yaradacaqdır. Ona görə də 
Azərbaycan prezidenti kimi mən, bizim hökumət məsələnin sülh yolu ilə həll olunmasının tərəfdarıyıq. Biz bu 
atəşkəs rejimini qoruyub saxlayacağıq. 
Ancaq Azərbaycanda bir söz var: bəzən adam boğaza yığılanda hər şeyi unudur. Deyir ki, nə olur-olsun, ya 
ölərəm, ya qalaram. 
Mən gördüyünüz işlərə görə sizə bir də təşəkkür edirəm. Güman edirəm, indi biz sizinlə bir az da konkret 
danışarıq. Bir daha ümid edirəm ki, siz məsələnin həll olunmasına bundan sonra daha da böyük təsir 
göstərəcəksiniz. Sağ olun. 
93 
 
 
    
 
GÜRCÜSTAN BEYNƏLXALQ  
NEFT KORPORASĠYASININ  
RƏHBƏRĠ GEORGĠ ÇANTURĠYA ĠLƏ  
GÖRÜġDƏ SÖHBƏT 
 
Prezident sarayı 
 
13 iyul 2001-ci il 
 
H e y d ə r   Ə l i y e v: Sizi səmimi salamlayıram. Bakıda çoxdan olmamısınız?  
G e o r g i    Ç a n t u r i y a: Bəli, Heydər Əliyeviç.  
H e y d ə r   Ə l i y e v: Əvvəllər tez-tez gəlirdiniz, indi isə daha çox Avropaya, Amerikaya gedirsiniz. 
Mən bütün prosesləri izləyirəm, çünki mart ayında mən Türkiyədə olarkən Bakı–Tbilisi–Türkiyə qaz kəmərinə 
dair bütün sənədləri onlarla imzaladıq. Siz, həmişə olduğu kimi, ortadasınız. Aparılmış danışıqlar barədə mənim 
məlumatım var. Bizim nümayəndəmiz Valeh Ələsgərov Frankfurta getmişdi. Mənə məruzə etdilər ki, nəhayət, 
siz bu gün qəti razılığa gəlmisiniz. Nə deyirəm, mən buna şadam. Çünki biz də, "Şahdəniz" layihəsi üzrə 
konsorsium da bunda maraqlıdır. Onlar bizi daim tələsdirirlər, deyirlər ki, boru kəmərinin tikintisinə başlama-
lıdırlar. Bu ləngimə onların ovqatını pozmamışdır. Hər halda, bu gün hər şey tamamlandı. Valeh Ələsgərov bu 
barədə mənə məruzə etdi. 
G e o r g i  Ç a n t u r i y a: Heydər Əliyeviç, çox sağ olun. İlk növbədə, icazə verin, məni qəbul etdiyinizə 
görə Sizə minnətdarlığımı bildirim və Gürcüstan prezidenti Eduard Amvrosiyeviç Şevardnadzenin səmimi 
salamını yetirim. Yəqin bunun çox rəmzi mənası var ki, biz danışıqları Bakıda tamamladıq və ondan sonra 
Sizinlə görüşə gəldik. Heydər Əliyeviç, Siz bilirsiniz, bu bizim üçün bir neçə səbəbə görə rəmzi məna daşıyır.  
Siz, həqiqətən, bütün Qərb marşrutunu yaratmış lidersiniz. Siz o şəxsiyyətsiniz ki, Qafqazı dünyaya 
açmısınız  və mən də, bütün Gürcüstan da bunu iftixarla vurğulayırıq. Bütün Gürcüstanın Sizə necə böyük 
hörmət bəslədiyini bilirsiniz. Bu, ürəkdən gəlir, çünki Siz olmasaydınız, Sizin siyasətiniz olmasaydı... Bütün 
bunlar gözlərimiz qarşısında baş vermişdir. Xoşbəxtlikdən, mən 1994-cü ildən etibarən baş vermiş hadisələrin – 
sözün əsl mənasında Qafqazı dünyaya açmağınızın, Qərb istiqamətini açmağınızın, Bakı–Supsaya dair qərar qə-
bul etməyinizin şahidi olmuşam.  
İndi bütün Gürcüstan bilir ki, bu, ölkəmiz üçün doğrudan da həyati əhəmiyyətə malik qərar idi. Sizin 
qərarınız olmasaydı, yəqin ki, Gürcüstanın indiki vəziyyətini təsəvvürə gətirmək  çox çətin olardı.  
Mən bu sözləri şəxsən öz adımdan demirəm. Bunu bütün Gürcüstan bilir. Yəqin çox rəmzi məna daşıyır ki, 
bu danışıqlar başa çatdıqdan sonra biz ilk məruzəni etmək üçün məhz Sizin yanınıza gəlmişik.  
Çünki Siz o şəxsiyyət, o lidersiniz ki, Gürcüstanda hər bir ailə Sizə hörmət bəsləyir. Bu, gürcü xalqının 
yaddaşında əsrlər boyu yaşayacaqdır. Sizin Gürcüstan üçün etdiklərinizin qiyməti misilsizdir. Gürcüstanın bütün 
tarixində elə bir adam tapmaq çətindir ki, bütün keçid dövrü ərzində ölkəmizin qarşılaşdığı problemlərə bu 
qədər can yandırsın.  
Bilirsiniz ki, hər bir gürcü ailəsində Sizin çox böyük nüfuzunuz var. Burada mən görünməmiş bir faktı 
xatırlatmaq istəyirəm. Sizin Gürcüstan parlamentindəki çıxışınızdan sonra parlament Bakı–Tbilisi–Ceyhan 
layihəsi haqqında sazişin ratifikasiya olunmasına yekdilliklə səs verdi. Bu bizim parlamentin tarixində ilk hadisə 
idi, belə şey olmamışdı. Hətta 1918-ci ildə müstəqil Gürcüstanın ilk Konstitusiyası qəbul ediləndə də, əleyhinə 
bir neçə səs verilmişdi. 
Hesab edirəm ki, Gürcüstanı Sizin adınızla hər şey bağlayır. Bu gün Sizə məruzə etmək mənim üçün böyük 
şərəfdir ki, biz çox mürəkkəb danışıqlar prosesindən keçmişik. Deməliyəm ki, bu işdə Azərbaycan tərəfinin çox 
böyük xidməti var və bizə kömək edən azərbaycanlı həmkarlarımıza minnətdarıq. Sərmayəçilər tərəfindən çox 
böyük diqqət göstərildi, xüsusən o mənada ki, biz eynilə Bakı–Tbilisi–Ceyhan layihəsi üzrə də belə danışıqların 
birinci mərhələsini keçmişik. Bu Sizin köməyinizlə formalaşan böyük enerji dəhlizidir. Şübhəsiz, biz başa 
düşürük ki, bu layihələr Gürcüstanın və Azərbaycanın gələcəyi deməkdir. Üstəlik, Gürcüstan hasilatçı ölkə 
olmasa da, bu layihələr bizim üçün Azərbaycandan ötrü olduğundan heç də az əhəmiyyətli deyildir. Sizin 
dediyiniz kimi, biz tranzit ölkəsiyik. Sizin Eduard Amvrosiyeviçlə birlikdə apardığınız siyasət sayəsində dünya 
Qafqazı tanımışdır.  
Mən həmişə deyirəm – fəxr edirəm ki, vaxtilə Siz bu layihələr barədə danışanda onlara inanan az idi. Yəqin 
indi o gün gəlib çatıb ki, ikinci nəhəng layihəyə dair danışıqlar prosesi tamamlanır. Xatırlayıram, hələ səfir 
olarkən bu otaqda mənə izah edirdiniz ki, həmin layihə Gürcüstana, Qafqaza nə kimi fayda gətirəcəkdir. Yəqin 
çox rəmzidir ki, biz bu gün danışıqlar prosesinin başa çatması barədə məruzə edirik. İcazənizlə, Eduard 
94 
 
Amvrosiyeviçin arzusunu Sizə çatdırmaq istəyirik. Yəqin ki, bunun da rəmzi mənası var. O deyir ki, sazişi 
imzalamağın yeganə yeri Bakıdır. Sizin razılığınızla biz Gürcüstan prezidentinin Bakıya işgüzar səfərinin 
proqramını müzakirə edərik. Bunun özünün də rəmzi mənası var ki, XXI əsr bu sazişin imzalanması ilə başlayır.  
H e y d ə r   Ə l i y e v: Xoş sözlərə görə sağ olun. O ki qaldı bizim qarşılıqlı münasibətlərimizə, 
Gürcüstanla dostluğumuza, bu həmişə möhkəm, qardaşlıq münasibətləri olmuşdur. Biz müstəqil dövlətlər 
olduqda isə həm Gürcüstan, həm də Azərbaycan bütün münasibətləri – dostluğu da, qarşılıqlı yardımı da 
möhkəmləndirməyin və inkişaf etdirməyin zəruriliyini daha çox hiss etmişlər. Ona görə də hesab edirəm ki, 
1994-cü ildən başlayaraq Xəzər dənizinin enerji ehtiyatlarından  istifadə sahəsində gördüyümüz bütün işlər 
dünya üçün böyük yenilik oldu. Bu, təkcə indi Xəzər dənizinin Azərbaycan sektorunda çıxarılan və çıxarılacaq 
neft və qazdan ibarət deyildir. Baxın, indi Xəzər dənizinin şimalında, Qazaxıstan sektorunda və digər sahələrdə 
necə zəngin yataqlar var. Artıq Xəzər dənizi haqqında dünyada tamamilə başqa təsəvvür yaranmışdır. Bunun da 
başlanğıcını biz qoymuşuq.      
Əlbəttə, sizin xatirinizdədir ki, nəinki inanmırdılar, həm də nə qədər mane olurdular, özü də çox böyük 
qüvvələr mane olurdu.  
Ancaq bizə heç nə mane ola bilmədi. Ona görə də biz birinci layihəni başladıq və o, Bakı–Supsa layihəsi idi. 
Əslində, konsorsiumun çıxardığı neftin hamısı Bakı–Supsa boru kəməri ilə nəql edilir. Şimal marşrutu ilə yalnız 
bizim neft  şirkətinin öz yataqlarımızdan çıxardığı nefti göndəririk. Yəni, bunun özü də çox şey deyir. Biz ildə 7 
milyon ton neft çıxarırıq.  
Bakı–Ceyhan neft kəmərinin tikintisi məsələsi vaxtımızı çox aldı. Bir tərəfdən, çətinliklər vardı, digər 
tərəfdən də mane olurdular. Biz iki dəfə sənəd imzaladıq, bir dəfə 1998-ci ildə Ankarada bəyannamə, sonra 
ikinci dəfə 1999-cu ildə İstanbulda isə qəti sənəd imzaladıq. Bakı–Ceyhan boru kəmərinin tikintisinə yalnız indi 
başlamışıq. Hələlik bu işdə müəyyən gecikmə var. Ona görə də mən Eduard Amvrosiyeviçlə sonuncu dəfə 
Yaltada görüşərkən ona bildirdim ki, bizim həmkarlarımız – konsorsiuma daxil olan şirkətlər deyirlər ki, 
xüsusən Gürcüstan ərazisində dağlardan keçən çətin yerlər var. Əgər indi biz tikintinin başlanmasında ləngisək, 
bir il gecikə və bu bir ili itirə bilərik. Hesab edirəm ki, bu bir ili nə siz, nə də biz itirə bilmərik. O vaxt biz 
Yaltada razılığa gəldik ki, danışıqları sürətləndirmək lazımdır. Mən artıq dedim ki, mart ayında biz bütün bu 
məsələləri qurtarmışdıq. Mən bütün danışıqlar prosesini nəzarətdə saxlayırdım, mənə məlumat verirdilər. Şadam 
ki, indi artıq qəti qərara gəlmisiniz  və sənədin imzalanmasına gedə bilərik.  
Dostum Eduard Amvrosiyeviçin salamını mənə yetirdiyinizə görə təşəkkür edirəm.  
Mən şadam ki, bizim birlikdə gördüyümüz işləri Gürcüstanda qiymətləndirirlər. Siz deyirsiniz ki, 
parlamentdə sazişə yekdilliklə səs verdilər və hətta müxalifət də buna səs verdi. Əlbəttə, bu məni sevindirir. 
Eyni zamanda, belə deməyimə əsas verir ki, hər halda, sizdə yaxşı müxalifət var.  
Amma Bakı–Tbilisi–Ceyhan neft kəməri layihəsini reallaşdırmaq üçün mən Tbilisiyə gələndə və 
Azərbaycanın payına düşən tarifləri Gürcüstana güzəştə gedəndə müxalifət tərəfindən mənə nə qədər hücumlar 
oldu. Məni onda günahlandırmağa başladılar ki, nəinki öz ölkəmin mənafeyini qorumamışam, hətta könüllü 
şəkildə güzəştə getmişəm. Amma mən nə etdiyimi həmişə bilirəm.  
Mən bunu məhz iqtisadi çətinliklər keçirən, həqiqətən, bizimki kimi belə təbii ehtiyatları olmayan Gürcüstanı 
dəstəkləmək üçün  etdim. Başqa cür necə ola bilərdi? Axı biz dostuq, qonşuyuq, bir-birimizə həmişə kömək 
etməliyik. Mənim də etdiklərim, necə deyərlər, həm gürcü, həm də Azərbaycan xalqlarının tarixi ənənələrinə 
tamamilə uyğundur. 
Qonşu qonşuya, dost dosta kömək etməlidir. Gürcüstana həmin vəziyyətdə Azərbaycan tərəfindən kömək 
lazım idi. Yenə deyirəm, baxmayaraq ki, asan deyildi, mən buna getdim və məsuliyyəti öz üzərimə götürdüm. 
Dedim ki, əgər hətta kimsə nəinki bu gün, hətta gələcəkdə də kimisə günahlandıracaqsa, qoy məni 
günahlandırsın. Mən bunu əbəs yerə etmədim və indi də buna təəssüflənmirəm.  
Qaz kəmərinə gəldikdə isə, bu, yeni xətdir və Gürcüstana da fayda gətirəcəkdir. Təbii ki, biz qaz ixrac 
edəcəyik, Türkiyə qaz alacaqdır. Yəni, bu, xalqlarımız və ölkələrimiz arasında dostluğun möhkəmlənməsinə 
kömək edəcək daha bir vəsilədir. Hərçənd söhbətimizin əvvəlində dedim ki,  danışıqlar bir qədər uzanmışdır, 
lakin bu gün mənə məruzə etdiyiniz kimi, son nöqtəni qoymusunuz, mən bundan məmnunam. İndi sənədin 
imzalanmasından söhbət gedir. Əgər siz hesab edirsinizsə ki, onu Azərbaycanda imzalamaq lazımdır, mən 
Eduard Amvrosiyeviçi Azərbaycana çoxdan dəvət etmişəm. Bu dəvəti indi bir daha təsdiq edirəm. Qəti 
rəsmiləşdirin və sazişin bütün beynəlxalq tələblərə uyğun olması barədə məruzə edin. Sənədi imzalamaq və bu 
layihəyə yaşıl işıq yandırmaq üçün  Eduard Amvrosiyeviçin Azərbaycana səfərinin vaxtını müəyyən edək. 
G e o r g i   Ç a n t u r i y a: Heydər Əliyeviç, sağ olun. Dediklərinizi çatdırarıq. Sizin vurğuladığınız kimi, 
bu enerji dəhlizinin nadirliyi ondadır ki, Sizin sayənizdə və Eduard Amvrosiyeviçin sayəsində insanlar bütün bu 
layihələrin nəinki iqtisadi baxımdan, digər cəhətlərdən də mühümlüyünü dərk etməyə və anlamağa başlayıblar. 
Bu, Gürcüstanın, onun müstəqilliyinin təminatlı təhlükəsizliyidir, gələcəyidir. Ona görə də bir daha deyirəm, 
bütün Gürcüstan – mən riyakarlıq etmirəm – Sizi dəyərləndirir və sevir, bilir ki, Azərbaycanın və Gürcüstanın, 
95 
 
bizim müstəqil dövlətlərimizin gələcəyini, həqiqətən, təmin edəcək bu qərarları qəbul etmək Sizin üçün və 
Eduard Amvrosiyeviç üçün necə çətin olmuşdur. Bunların Sizin həyatlarınız üçün nə kimi nəticələri ola bilərdi...  
Mən hesab edirəm ki, Siz bu qərarları qəbul edərkən öz həyatınızı təhlükə qarşısında qoymuşdunuz. Mən 
hesab edirəm ki, Sizin həyatınız həm də ona görə qiymətlidir ki, adınız Gürcüstanda əbədiləşmişdir.  
Hər bir gürcü ailəsinin qapısı Sizin üzünüzə açıqdır. Heydər Əliyeviç, Sizi inandırıram ki, bu, gürcü və 
Azərbaycan xalqları arasında dostluq, qardaşlıq münasibətlərinin Sizin tərəfinizdən qoyulmuş sarsılmaz 
bünövrəsidir. İqtisadi və siyasi cəhətdən bir-birilə bu cür bağlı olan iki xalq arasında mən başqa belə bir 
perspektivli bünövrənin olduğunu xatırlamıram.  
H e y d ə r   Ə l i y e v: Bəli, şübhəsiz. Bu, gələcək nəsillərə xidmət edir. Neft və qaz ixrac edəcəyimiz üç 
əsas xətt Gürcüstandan keçir: indi artıq işləyən Bakı–Supsa, tikilməkdə olan Bakı–Ceyhan və nəhayət, Bakı–
Tbilisi–Türkiyə, bir sözlə, hamısı Gürcüstan ərazisindən keçir.   
 
          
 
   
 
96 
 
 
 
 
RUSĠYA FEDERASĠYASININ VƏ BĠR SIRA  
BAġQA ÖLKƏLƏRĠN KÜTLƏVĠ ĠNFORMASĠYA  
VASĠTƏLƏRĠNĠN RƏHBƏRLƏRĠ ĠLƏ  
GÖRÜġDƏ SÖHBƏT 
 
Prezident sarayı 
 
14 iyul 2001-ci il 
 
H e y d ə r   Ə l i y e v: Sizin hamınızı Azərbaycanda salamlayıram. Moskvadan eyni vaxtda bu qədər 
jurnalistin Azərbaycana gəldiyini xatırlamıram. Amma, görünür, iş təkcə sayda deyil, həm də ondadır ki, siz çox 
nüfuzlu qəzetləri, nəşrləri və s. təmsil edirsiniz. Mən buna şadam və bu təşəbbüsü yüksək qiymətləndirirəm. 
Çünki, təəssüf ki, biz özümüz indi Azərbaycanın necə yaşadığı, burada nələr baş verdiyi, ölkəmizin hansı 
problemlərlə, proseslərlə, hansı çətinliklərlə qarşılaşdığı barədə Moskva mətbuatı vasitəsilə ictimaiyyətə 
istədiyimiz kimi məlumat verə bilmirik. Bir halda ki, siz buraya gəlmisiniz, insanlarla ünsiyyətdə olacaqsınız, 
deməli, sizin şəxsi təəssüratınız olacaqdır. Deyirlər ki, indi mətbuat dördüncü hakimiyyətdir. Nə olar, qoy 
hakimiyyət çox olsun. Qoy mətbuat dördüncü hakimiyyət olsun. Biz bunu qəbul edirik. Buna görə də başlıcası 
odur ki, mətbuat özünün dördüncü hakimiyyət olmaq vəzifəsini bu və ya digər işə bələdliklə yerinə yetirsin. 
Bundan ötrü ən yaxşı üsul isə jurnalistin özünün tanış olması, özünün görməsi, özünün eşitməsidir. 
Məsələn, biz, uzun illər ərzində həm keçmiş Sovetlər İttifaqında və həm də indi rəhbər işdə olan insanlar 
həmişə onu əsas götürmüşük ki, əlbəttə, daha çox öz aparatlarımızın, nazirliklərimizin, Baş idarələrimizin 
məlumatı əsasında işləyirik. Eyni zamanda, biz həmişə onu əsas götürmüşük ki, bununla yanaşı, şəxsi tanışlıq, 
hər şeylə olmasa da, hər halda, mövcud olanların bir hissəsi ilə tanışlıq həmişə daha faydalıdır. Yeri gəlmişkən, 
keçmişdə bu mənim həyat təcrübəmdə bir qayda idi və ona indi də əməl edirəm. Bu mənə çox kömək etmişdir. 
Çünki, deyək ki, şəxsi görüşlər zamanı gördüklərimi, duyduqlarımı, hiss etdiklərimi müxtəlif səviyyəli 
əməkdaşların verdikləri informasiyadan heç vaxt ala bilmirdim. Ona görə də hesab edirəm ki, siz bu səfərinizdə 
Azərbaycanı daha yaxşı tanıyacaqsınız. Mən deyə bilmərəm ki, onu tamamilə tanıyacaqsınız, bundan ötrü daha 
çox vaxt, daha çox ünsiyyətdə olmaq və s. lazımdır, amma, hər halda, Azərbaycanı daha yaxşı tanıya 
biləcəksiniz. Bu bizim üçün xüsusilə vacibdir. Çünki, təəssüflər olsun, hər yerdə – dünyada da, o cümlədən 
Moskva mətbuatında da yalan məlumat vermədən, hansısa əsassız şayiələrə, qeyri-mötəbər mənbələrə istinad 
etmədən ötüşmürlər. Amma qəzetləri, jurnalları oxuyan insan özü nəticə çıxarır. Çox zaman da inanır ki, yəqin 
düz yazılmışdır.  
Ona görə də şadam ki, siz gəlmisiniz. Mənə dedilər ki, siz dünən axşamdan bəri burada nəsə görə bilmisiniz 
və hələ görəcəksiniz. Biz indi sizinlə görüşürük, yəqin ki, sizin başqa görüşləriniz də olacaqdır. Məndən xahiş 
ediblər ki, sizinlə sabah qeyri-rəsmi şəraitdə də görüşüm. Qeyri-rəsmi şəraitin nə olduğunu başa düşmürəm, 
çünki bizim bütün həyatımız belə şəraitdə keçir.  
Bununla belə, sizin arzunuzu yerinə yetirmək üçün biz yəqin ki, nəsə düşünüb tapa bilərik. Mən sizi bir daha 
salamlayıram və sizi dinləməyə hazıram. 
V i t a l i  Ġ q n a t e n k o (Nümayəndə heyətinin rəhbəri, Rusiyanın İTAR–TASS İnformasiya Agentliyinin 
Baş direktoru): Səmimi qəbula görə Sizə, Heydər Əliyeviç,  təşəkkür edirəm. 
Sizinlə görüşmək, Bakıda olmaq və ölkənizin nailiyyətlərini öz gözümüzlə görmək, onun problemlərini, 
ağrılarını hiss etmək bizim üçün böyük şərəfdir. Biz indicə qaçqınlarla görüşmüşük. Bu sizin ölkənizdə 
olduğumuz müddətdə bizim üçün ən həyəcanlı an idi. Mən onu da demək istərdim ki, bu gün iyulun 14-dür. 
Bizim yadımızdadır ki, düz 32 il əvvəl Siz respublikaya rəhbərlik etməyə başlamışdınız. Müxtəlif vaxtlar olub, 
Siz heç də həmişə burada olmamısınız, lakin respublikanın taleyinə  və işlərinə Sizin təsiriniz daim güclü 
olubdur. Biz də Sizi təbrik edir və demək istəyirik ki, cəmi iki gün ərzində bir sıra görüşlər keçirmişik. Sizin 
qeyri-rəsmi adlandırdığınız görüşə gəldikdə isə biz, sadəcə, Sizinlə bir daha görüşmək istəyirik.  
Burada Rusiyanın, Ukraynanın, Latviyanın ən açıq, ən nüfuzlu nəşrləri təmsil olunmuşdur. Hesab edirəm ki, 
bizim burada gördüklərimiz ölkələrimizin bir-birini yaxından başa düşməsinə və hiss etməsinə, Sizi öz aramızda 
hiss etməyimizə kömək edəcəkdir. Səfərimizin başlıca məqsədi də budur.  
H e y d ə r  Ə l i y e v: Vitali Nikitiç, sağ olun. Bəli, bu gün mənim üçün doğrudan da əlamətdar gündür. 
Əlbəttə, bu gün bəşəriyyət tarixində çox əlamətdar bir gün – Bastiliyanın alınması günü, Fransanın milli 
bayramıdır. Bu, təkcə Fransanın həyatında tarixi fakt deyildir, bu, sonrakı dövrlərdə bütün dünyada insan 
cəmiyyətinin inkişafı proseslərinə çox böyük təsir göstərmişdir. Mənə xoşbəxtlik nəsib olub ki, 32 il bundan 
əvvəl, 1969-cu il iyulun 14-də respublikanın rəhbəri seçilməyim məhz həmin günə təsadüf etmişdir. Ona görə 
97 
 
də keçmişdə mən burada işləyərkən həmin gün məni təbrik edəndə soruşurdum ki, nə münasibətlə – Bastiliya 
günü münasibətiləmi təbrik edirsiniz? Mənə deyirdilər ki, biz Bastiliya gününün nə vaxt olduğunu xatırlamırıq. 
Biz sizi öz gününüz münasibətilə təbrik edirik. Mən isə Bastiliya gününü həmişə xatırlayıram. Xüsusən də bu 
gün Fransa səfirliyindəki qəbulda iştirak etmək, onları milli bayramları münasibətilə təbrik etmək fikrindəyəm. 
Təbrikinizə görə sağ olun. 
Həqiqətən də 32 il az müddət deyildir. Bu dövr ərzində mənim həyatımda çox şey olubdur. Ancaq mühüm 
olanı odur ki, mən bütün bu sınaqlardan, bütün bu çətinliklərdən keçmişəm və yaşayıram.  
Yəqin ki, hələ çox illər yaşayacağam. Belə taleyi olan insan indi çətin ki, tapılsın. Çünki mən 14 il burada 
işləmişəm, respublikaya rəhbərlik etmişəm, sonra 5 il Moskvada Siyasi Büronun üzvü, Sovetlər İttifaqı kimi 
fövqəldövlətin Nazirlər Soveti sədrinin birinci müavini işləmişəm. Sonra isə təqib dövrü olmuş və o, təxminən 
üç il davam etmişdir. sürgün dövrü də olmuşdur – mən məcbur olub Moskvadan Bakıya gələndə, mənə burada 
yaşamağa imkan vermədilər. Mən vətənimə – doğulduğum, hazırda blokada vəziyyətində olan Naxçıvana 
getdim. Orada üç il yaşadım. Ondan sonra artıq 8 ildir Bakıda yaşayır və vaxtilə tikdiyim həmin bu binada 
işləyirəm. 
İnsanların taleyi müxtəlifdir. Kimsə öz taleyindən razı olur, kimsə narazıdır. Bütün bu çətinliklərə 
baxmayaraq, mən öz taleyimdən çox razıyam. Çünki qısa ömür, qısa tale o qədər də maraqlı deyildir. Amma 
insan cürbəcür hadisələrlə qarşılaşanda, hər cür sınaqlardan çıxanda, yəqin ki, həm də daha çox təcrübə toplayır, 
daha da mətinləşir və bu mənada mən öz taleyimdən çox razıyam. Sabah nə olacağını bilmirəm, amma onu 
bilirəm ki, bundan sonra daha yaxşı olacaqdır. Ona görə ki, bu ilin axırında biz Azərbaycanın müstəqilliyinin 
10-cu ildönümünü qeyd edəcəyik. Bəzi  çətinliklərə baxmayaraq, biz bu onillik yubileyə, hər halda, müsbət nəti-
cələrlə gedirik. Gələcəkdə isə, hesab edirəm, ölkəmizi daha varlı, daha yaxşı, daha gözəl etmək, Azərbaycanın 
bütün vətəndaşları üçün daha yaxşı həyat şəraiti yaratmaq  imkanımız var. Hər halda, belə perspektiv realdır və 
bu, təkcə təxəyyül deyil, həm də əlimizdə olan bütün hesablamalara əsaslanan proqnozdur.  
Sizi Azərbaycan barəsində nə maraqlandırır, mən sizə nə kömək edə bilərəm? Siz çoxlu informasiya 
alırsınız, məndən nəyi öyrənmək istəyirsiniz?  
V i k t o r  L o Ģ a k ("Moskovskiye novosti" qəzetinin Baş redaktoru): Cənab Prezident, çoxumuz Bakıya ilk 
dəfə gəlmişik. Bizim qəzetlər Rusiya ilə Azərbaycan arasındakı münasibətlər haqqında yazır. bu münasibətlərin 
perspektivlərini bilmək istərdik.  
H e y d ə r   Ə l i y e v: Rusiya–Azərbaycan münasibətlərinin bizim üçün öncül əhəmiyyəti var. Yəqin ki, siz 
burada olduğunuz qısa müddətdə Azərbaycan əhalisinin böyük əksəriyyətində Rusiya ilə bağlı əhval-ruhiyyəyə 
əmin oldunuz. Xalqımız 200 il Rusiyanın tərkibində yaşamışdır. XIX əsrin əvvəlindən çar Rusiyası 
imperiyasının tərkibində, 1920-ci ildən isə Sovetlər İttifaqının tərkibində. İndi son on ildir ki, biz müstəqillik 
şəraitində yaşayırıq. Ona görə də mən həmişə deyirəm ki, bu və ya digər zaman kəsiyini kim necə xarakterizə 
edir etsin, həmişə obyektiv olmaq lazımdır. Həm müsbəti, həm də mənfini görmək lazımdır. Məsələn, 1813-cü 
il, sonra 1828-ci il Rusiya–İran müharibələri, əlbəttə, Azarbaycanı parçalamışdır. Həmin vaxt Azərbaycanda 
vahid dövlət olmasa da, ayrı-ayrı dövlətlər vardı. Keçmiş zamanlarda Azərbaycanda bütün Azərbaycanı birləşdirən 
dövlətlər olmuşdur. Düzünü deyək, Azərbaycan müstəmləkəyə çevrildi. Əlbəttə, bu müstəmləkə dövrü 
mürəkkəb idi, amma xalqımıza böyük fayda vermişdir. Əsrlər boyu müsəlman dininə etiqad edən Azərbaycan 
xalqı ümumbəşəri mədəniyyətə, ümumbəşəri dəyərlərə, Avropa dəyərlərinə qovuşdu – bütün bunlar Rusiya 
vasitəsilə, xüsusən XIX əsrin ikinci yarısında və təbii ki, XX əsrdə baş vermişdir.  
Əlbəttə, sovet dövrünü bu gün çoxları pisləyir, onu mənfi cəhətdən işıqlandırırlar. Təbii ki, mən həmin 
dövrün faciələrini, məhrumiyyətlərini, çətinliklərini görürəm, ancaq eyni zamanda, həmişə demişəm və bu gün 
sizə də deyirəm ki, o dövrün öz üstünlükləri, müsbət nəticələri olubdur. Məsələn, əgər bizim xalqımızı götürsək, 
həmin dövrdə kütləvi maariflənmə baş vermiş, insanların hamısı savadlanmışdır. Bu, təkcə bizdə olmayıb, 
məgər Rusiyada savadlılar çox idi? Rusiya kəndlisi savadsız idi. Həmin dövrdə Azərbaycanda çox böyük 
məktəb şəbəkəsi, geniş ali təhsil şəbəkəsi yaradılmışdır. Azərbaycanda ilk universitet 1919-cu ildə – qısa 
müddət, cəmi 23 ay müstəqil Azərbaycan dövləti mövcud olarkən yaradılmışdır. Sonra isə, demək olar ki, hər 2-
3 ildən bir yeni ali təhsil müəssisələri açılırdı. Əslinə qalsa, azərbaycanlılar üçün ali təhsil almaq adi hala 
çevrilmişdi. Yaxud elmin inkişafını götürün. Əlbəttə, Azərbaycan xalqının tarixində görkəmli şəxsiyyətlər 
olduqca çoxdur və onlar ümumən dünya sivilizasiyasına, o cümlədən dünya elminə böyük töhfələr vermişlər. 
İstər riyaziyyat sahəsində, istər astronomiya sahəsində, istərsə də başqa sahələrdə onların adları məşhurdur, mən 
hələ qədim zamanlardan başlayaraq Azərbaycan ədəbiyyatının dəyərli nümunələrini demirəm. Amma bu, bütün 
xalqı əhatə etmirdi. Xalqın bütünlüklə maariflənməsi, elmin geniş inkişafı, Azərbaycanda ali təhsilin adi hala 
çevrilməsi,  mədəniyyətin Ümumavropa səciyyəsi alması – bütün bunlar həmin dövrdə olmuşdur.  
Məsələn, Azərbaycanda Avropa tipli teatr hələ 130 il əvvəl yaranmışdır. Onu kim yaratmışdır? Azərbaycanın 
qabaqcıl insanları. Bunun da başında görkəmli insanlardan biri olan Mirzə Fətəli Axundov dururdu. Məhz o, rus 
ədəbiyyatının təsiri altında belə dünyəvi teatr üçün ilk əsəri yaratmışdır. Onun "Puşkinin ölümünə" poeması 
məşhurdur. Yəqin ki, indiki yeni nəsil bunu bilmir.  
98 
 
Mənim xatirimdədir, biz Azərbaycanda rus ədəbiyyatı günləri keçirəndə və sonra Moskvada bizim böyük 
şairimiz Səməd Vurğunun yubileyini keçirəndə o vaxtkı Rusiya ədəbiyyatının ən görkəmli nümayəndələri 
iştirak edirdilər. Mən bu poemadan ayrı-ayrı parçaları əzbər deyəndə, hamı təəccübləndi və xoş hisslər keçirdi. 
Belə faktlar  barəsində lap çox danışmaq olar. Hesab edirəm ki, rus və Azərbaycan xalqları arasında dostluq 
münasibətlərinin dərin köklərini və Azərbaycanın milli təhsil sisteminin, elminin və mədəniyyətinin 
yaranmasına rus mədəniyyətinin, rus elminin, təhsilinin necə böyük təsir göstərdiyini vurğulamaq üçün 
dediklərim kifayətdir. Ona görə də bütün bunları kənara atmaq olmaz. Nəinki olmaz, həm də bu yolverilməzdir. 
Təbii ki, bütün bunlar qorunub saxlanır, nəsildən-nəslə keçir.  
Bütün bunlar Rusiya ilə Azərbaycan arasında, rus və Azərbaycan xalqları arasında dostluq münasibətlərinin 
zəminidir. 
O ki qaldı müxtəlif dövrlərdəki münasibətlərə, həmin münasibətlər artıq bu və ya digər dövlətin siyasətindən, 
kimin hansı siyasət aparmasından asılıdır. Biz deyə bilmərik ki, dövlət müstəqilliyi əldə edildikdən sonra Rusiya 
ilə Azərbaycan arasında dövlətlərarası münasibətlər istənilən səviyyədə olmuşdur. Bunda bir tərəfi 
təqsirləndirmək olmaz. O tərəfin də, bu tərəfin də təqsiri olmuşdur. Amma, əlbəttə, Azərbaycanı müəyyən 
dərəcədə Rusiyadan kənarlaşdıran ən böyük kədərli hadisə 1990-cı ilin 20 Yanvarı idi. Siz yəqin ki, Şəhidlər 
xiyabanında olmusunuz. Siz bilirsiniz, Sovetlər İttifaqının tarixində elə bir hal olmamışdı ki, dövlət öz xalqına 
qarşı təcavüz etsin. Tarixi siz də bilirsiniz, mən də bilirəm. Tarixin xeyli hissəsi mənim gözlərim qarşısında 
keçmişdir. 1956-cı ildə Macarıstana sovet qoşunlarının yeridilməsini xatırlayıram, sonra araşdırdılar, etiraf 
etdilər ki, bu, səhv idi, amma insanlar həlak oldu. 1968-ci ili – Çexoslovakiyaya qoşun yeridilməsini 
xatırlayıram, 1978–1979-cu illəri – Əfqanıstana qoşun yeridilməsini xatırlayıram. Bunda Sovet dövlətinin 
maraqları var idi və o zaman, əlbəttə ki, bu maraqlar siyasətlə şərtlənmişdi, lakin tarix bütün bunları pislədi.  
Amma Sovetlər İttifaqının mövcud olduğu dövrdə bir müttəfiq respublikaya, bir xalqa qarşı  dövlətin iri 
qoşun kontingenti göndərilsin – belə şey olmamışdır. Bu bəlkə də Sovetlər  İttifaqının tarixində, ilk növbədə, 
Kommunist Partiyasının tarixində ən faciəli epizoddur. Əlbəttə, mən demək istəmirəm ki, məsələn, 20-ci və 30-
cu illərin kütləvi repressiyaları faciə deyildir. Yox, bu  məlumdur. Repressiyalar hər yerdə – Rusiyada da, 
Ukraynada da, Azərbaycanda da, Orta Asiyada da olmuşdur. Bu, dövlətin sovet hakimiyyətini möh-
kəmləndirmək üçün yenə də öz xalqına qarşı siyasəti idi. Bu, NKVD-nin əli ilə edilirdi. Amma belə bir dövlətin, 
fövqəldövlətin qoşunlarının  bir gecədə Bakıya göndərilməsi və dinc insanları məhv etməsi – bu, Sovetlər 
İttifaqının tarixində yeganə haldır, bu, qara ləkədir. Əgər bu gün Rusiyada, Moskvada kimsə bunu unutmaq və 
ya həmin cinayəti törətmiş insanlara bəraət qazandırmaq, onları bağışlamaq istəyirsə, mən indiyədək də hesab 
edirəm ki, onlar düzgün hərəkət etmirlər. Heç bir cinayət cəzasız qalmamalıdır. Cəza necə olmalıdır – bu, başqa 
məsələdir.  
Əlbəttə, bu fakt Azərbaycan–Rusiya münasibətləri üçün çox ağır yük oldu. Özü də bu, Ermənistan ilə 
Azərbaycan arasında əslində müharibə getdiyi bir vaxtda baş vermişdi. Azərbaycan ərazisinin bir hissəsinə göz 
dikən Ermənistan 1988-ci ildə özünün bu qanunsuz iddialarını açıq-aşkar silah gücünə reallaşdırmağa başladı ki, 
bu da qanlı münaqişəyə və nəhayət, müharibəyə gətirib çıxardı.  
İkinci belə fakt odur ki, o zamankı sovet rəhbərliyi münaqişənin qarşısını almadı, halbuki bunu edə bilərdi, 
çünki o vaxt Sovetlər İttifaqı çox güclü idi. 
Bu mən Moskvada, Kremldə bütün vəzifələrdən istefa verdikdən, demək olar, bir ay - ay yarım sonra baş 
verdi. Mən Sovetlər İttifaqının o vaxtkı vəziyyətini hamıdan yaxşı bilirdim. Üstəlik, bilirdim ki, ayrı-ayrı 
qüvvələr həmin münaqişənin genişlənməsinə müəyyən dərəcədə imkan yaradırlar. Əlbəttə ki, bunun özü də 
insanları nəinki sovet dövlətindən, təbii ki, Rusiyadan da uzaqlaşdırırdı, axı insanların şüurunda Sovetlər İttifaqı 
ilə Rusiya eyni şey idi.  
Şübhəsiz ki, müstəqillik əldə olunduqdan sonra Azərbaycanda təkcə ciddi nöqsanlara, səhvlərə deyil, ciddi 
cinayətlərə də yol verildi. Kommunist rejimi zamanı həm Azərbaycanın özünün rəhbərliyi, həm də sovet 
rəhbərliyi tərəfindən, sonra isə kommunist rejimini əvəz edən rəhbərlik – Xalq Cəbhəsi tərəfindən. Onlar çox 
cinayətlər törətmişlər. Bəlkə də Azərbaycan tərəfinin bu hərəkətləri də Rusiya ilə Azərbaycan arasında 
münasibətləri mürəkkəbləşdirən amil olmuşdur. Hətta MDB yaradılanda da Azərbaycan onun tərkibinə daxil 
olmadı. Mən 1993-cü ilin iyununda buraya gəldim, bir neçə gündən sonra respublikaya rəhbərlik etməyə 
başladım, xalqı, cəmiyyəti MDB-yə daxil olmağın zəruriliyinə inandırmaq üçün bir neçə ay işləmək lazım gəldi. 
Hərçənd, müxalifətdəkilərin bir çoxu məni bu gün də təqsirləndirir ki, düzgün hərəkət etməmişəm. Deyirlər ki, 
bu, Azərbaycanın milli mənafelərinə ziddir. Ancaq bu təkcə mənim qərarım deyildi, həm də parlamentin qərarı 
idi. Ona görə də əgər bizim həmin zaman kəsiyindəki münasibətlərimizi götürsək, onda belə bir mərhələ də 
vardır. 
Sonrakı dövrdə isə biz Rusiya rəhbərliyinə təkidlə müraciət edirdik ki, Azərbaycan ilə Ermənistan arasında 
münaqişənin həllinə kömək göstərsin. Rusiya buna müsbət təsir göstərmək üçün hər hansı bir ölkədən daha çox 
imkanlara malik idi – yeri gəlmişkən, bu gün də malikdir – ancaq bu kömək olmadı. Təbii ki, bütün bunlar 
Rusiya ilə Azərbaycan arasında qarşılıqlı münasibətlərdə mənfi halları müəyyən dərəcədə gücləndirirdi. Amma 
99 
 
bizim hakimiyyət, mən özümün rəhbərlik etdiyim dövləti  nəzərdə tuturam, çox illərdir ki, Rusiya ilə bütün 
sahələrdə – həm siyasi, həm iqtisadi, həm sosial, həm də humanitar sahədə, bütün başqa sahələrdə münasibətləri 
inkişaf etdirmək, dərinləşdirmək və yaxşılaşdırmaq mövqeyində möhkəm durur. 1997-ci ildə mən Moskvaya 
rəsmi səfər etdim, biz prezident Yeltsin ilə müqavilə imzaladıq. Ancaq biz bundan sonra da Azərbaycana rəğbət 
baxımından böyük dəyişiklik hiss etmədik. Rusiyada rəhbərlik dəyişmişdir. Vladimir Vladimiroviç Putin 
prezident seçilmişdir. O, rəhbərlikdə çox dəyişikliklər edibdir. Mən bunu çox böyük tarixi hadisə hesab edirəm 
ki, o, XXI əsrin  əvvəlində ilk rəsmi səfərini yanvarın 9-da Azərbaycana etmişdir. Deməliyəm ki, buna qədər 
Rusiyanın nə prezidenti, nə də hökumət başçısı Azərbaycanda səfərdə olmamışdı, halbuki biz onları dəfələrlə 
dəvət etmişdik.  
Mən hesab edirəm ki, indi münasibətlərimizi dərinləşdirmək  və inkişaf etdirmək üçün çox yaxşı şərait var. 
Prezident Putinin Azərbaycana səfəri çox uğurla keçdi. Açığını deyim ki, xalq onun səfərini böyük ruh 
yüksəkliyi ilə qarşıladı. Bu çox mühümdür. Çünki xalqın ürəyində incikliklər olsa da, başqa hisslər daha güclü 
idi. Sadəcə olaraq, həmin hisslərin özünü  büruzə verməsinə imkan yaratmaq lazım idi. Mən hesab edirəm ki, 
hazırda ölkələrimiz arasında yaxşı, xeyirxah münasibətlər mövcuddur. Münasibətlərimizi daha da inkişaf 
etdirmək və dərinləşdirmək üçün yaxşı perspektivlər vardır. Əlbəttə, burada bir amil var – bu, Ermənistan ilə 
Azərbaycan arasında hələ də davam etməkdə olan münaqişədir. Bu münaqişənin tarixi, onun səbəbləri və gedişi 
haqqında nə dərəcədə məlumatınız olduğunu bilmirəm. Buna baxmayaraq, sizə bu barədə qısaca danışmaq 
istəyirəm.  
Dağlıq Qarabağ əzəli Azərbaycan torpağıdır. Bir vaxtlar, XIX əsrdə erməniləri İrandan Qarabağa köçürüblər 
və onlar orada yaşamışlar. Əslində, ermənilər təkcə orada deyil, Bakıda da, başqa şəhərlərdə də yaşamışlar. 
Bütün bunlar çarizm dövründə, sovet hakimiyyəti dövründə olmuşdur. Burada qeyri-adi bir şey yoxdur. Eynilə 
azərbaycanlılar da indiki Ermənistanda yaşayırdılar. İndiki Ermənistanda yaşayan azərbaycanlıların sayı vaxtilə 
ermənilərdən çox olmuşdur. İrəvan xanlığı var idi. O, Yerevan ətrafındakı böyük bir ərazini əhatə edirdi və 
Azərbaycan xanlığı idi. Azərbaycanın, İranın böyük bir hissəsinə sahib olan Qacarlar tayfasından Qacar adlı bir 
xan olmuşdur. Qacarların neçə-neçə nəsli İran şahı olmuşdur. Mən  tarix barədə danışıb, sizin vaxtınızı çox 
almaq istəmirəm. Kim maraqlanırsa, ilk mənbəyə müraciət edə bilər. Bununla belə, sovet hakimiyyəti 
qurulduqdan sonra Ermənistanda azərbaycanlılar yaşayırdı, hərçənd tədricən oradan sıxışdırılıb çıxarılırdılar. 
Azərbaycanda ermənilər yaşayırdı, lakin onları buradan sıxışdırıb çıxarmırdılar. 1923-cü ildə, Sovetlər İttifaqı 
müttəfiq respublikaların sərhədlərini öz bildiyi kimi dəyişdirməyə başladıqda, ermənilər qərara gəldilər ki, 
Dağlıq Qarabağ Muxtar Vilayəti yaratmaq lazımdır. Onlar bunu əsas götürürdülər ki, Azərbaycanın həmin 
hissəsində ermənilər çoxluq təşkil edirlər. Azərbaycanın tərkibində vilayət yaşayırdı, həm də çox yaxşı 
yaşayırdı. Heç bir problem yox idi. Mən Azərbaycana 14 il rəhbərlik etdiyim zaman dəfələrlə Dağlıq Qarabağda 
olmuşam. Yerevandan olan millətçi qüvvələr Dağlıq Qarabağda bu vilayəti Ermənistanla birləşdirməyin 
zəruriliyi əhval-ruhiyyəsini qızışdırsalar da, sizə açığını deyim ki, Azərbaycan rəhbəri kimi, mən Azərbaycanın 
başqa bölgələrinə nisbətən Dağlıq Qarabağın sosial-iqtisadi inkişafına həmişə böyük diqqət yetirirdim. Heç bir 
problem yox idi. Problemləri yaratdılar. Kim yaratdı? Ermənistandan olan ayrı-ayrı adamlar.  
Mən burada sovet ədəbiyyatı günlərinin keçirildiyi 1975-ci ili xatırlayıram. Adları tarixdə yaşayan bir çox 
böyük yazıçılar tədbirdə iştirak etməyə gəlmişdilər. İndi onların bir çoxu həyatdan getmişdir. Çox maraqlı 
görüşlər keçirildi. Mariyetta Şaginyan da gəlmişdi. Siz onu tanıyırsınız, xatırlayırsınız. O, 100 yaşınadək 
yaşamışdır. Əvvəllər mən onunla tanış deyildim. Əlbəttə, əsərlərini oxumuşdum. O buraya gəlmişdi. Bütün 
tədbirlərdə iştirak edirdi. M.Şaginyan hələ İkinci dünya müharibəsindən əvvəl Bakıda olmuşdu. Deyirdi ki, 
1948-ci ildən sonra Bakıda olmamışdır. O xahiş etdi ki, burada qonaq qalmaq istəyir. Mən də razılıq verdim. 
Təxminən 20 gün mənim qonağım oldu.  
Onda mən dedim ki, bilirsiniz nə var, sizdən xahiş edirəm, ermənilərin yaşadıqları bölgələrə gedin. Mən 
xahiş etdim və o, Dağlıq Qarabağa getdi. Əlbəttə, Bakıda erməni çox idi, onlarla ünsiyyətdə olmuşdu. Gəncəyə, 
Azərbaycanın başqa bölgələrinə getdi və qayıdıb gəldi. Mənim rəhmətlik həyat yoldaşım da incəsənətlə, 
ədəbiyyatla çox maraqlanırdı. Elə oldu ki, lap əvvəldən onunla Mariyetta Sergeyevna arasında yaxşı 
münasibətlər yaranmışdı. Bazar günü biz onu evimizə dəvət etdik, bütün  günü bir yerdə keçirdik. Onun burada 
olduğu axır günlər idi. O öz kitabını mənə bağışladı və dedi: Bilirsinizmi, mən bütün ermənilərlə görüşdüm və 
onlara dedim ki, siz burada başqa yerlərdə olduğuna nisbətən daha yaxşı yaşayırsınız. Onun dediklərini indi də 
xatırlayıram: "Ermənilər Azərbaycanda yağ-bal içində yaşayırlar". Onu da dedi ki,  bir həftə Yerevanda qalıb, 
oradan gəlibdir. Bir də dedi ki, ədəbiyyat, elm xadimləri ardı-arası kəsilmədən onun görüşünə gəlirdilər. 
Əllərində də 100 nəfərə yaxın görkəmli şəxsin imzaladığı siyahı. Onlar Sovetlər İttifaqının rəhbərliyindən 
Dağlıq Qarabağın Ermənistana birləşdirilməsini xahiş edirlər. O onları dinləyib demişdi ki, siz lazımsız işlə 
məşğul olursunuz. Əvvəla, mən bu siyahıya heç vaxt imza atmayacağam, ikincisi, mən sizə bu işlə məşğul 
olmağı məsləhət görmürəm. Mariyetta Şaginyan isə şəxsiyyət idi.  
Bu faktla mən demək istəyirəm ki, zaman-zaman bu məsələni qaldırırdılar. Lakin Sovetlər İttifaqının 
rəhbərliyi həmişə onu yatırırdı. Amma 1988-ci ildə həmin məsələ yenidən ortaya çıxanda Sovetlər İttifaqının 
100 
 
rəhbərliyi bunu yoluna qoymaq üçün nəinki tədbir görmədi, əksinə, bu işə hətta rəvac verdi. Ona görə də o 
zaman Sovetlər İttifaqının, Sovet İttifaqı dağıldıqdan sonra isə Rusiyanın bu münaqişədə Ermənistan və 
Azərbaycan barəsində mövqeyi eyni deyildi. Hamı hiss edirdi ki, burada ikili standart var. Həmin münaqişədə 
Ermənistana daha çox havadarlıq edilir, Azərbaycana isə başqa münasibət bəslənirdi. Bu da müəyyən bir ab-
hava yaradırdı. Mən sizə 1990-cı il hadisələri barədə danışdım. Biz bu məsələni parlamentdə müzakirə etdik. 
Bəziləri çıxış edib deyirdilər ki, Rusiya əsgəri Bakıya soxulmuşdu. Mən isə deyirdim ki, Rusiya əsgəri yox, 
sovet əsgəri, sovet qoşunları, çünki onlar Rusiyanın deyil, Sovetlər İttifaqının qoşunları idi. Adamların şüurunda 
bu eyniləşir və vəziyyəti mürəkkəbləşdirirdi.  
Xoşbəxtlikdən Vladimir Vladimiroviç Putin münaqişəni nizama salmaq üçün fəal işə başladı. ATƏT-in 
Minsk qrupu 1992-ci ildən fəaliyyət göstərir. Ona Avropanın 12 dövləti, habelə Amerika Birləşmiş Ştatları 
daxildir. İlk vaxtlar, təxminən 1997-ci ilədək bu işlə təkcə Rusiya məşğul olurdu. Lakin təəssüflər olsun ki, 
Rusiya nümayəndəsi normal mövqe tutmurdu və buna görə də məsələni həll etmək mümkün olmurdu. 1997-ci 
ilin əvvəlindən üç dövlət – Rusiya, Amerika Birləşmiş Ştatları və Fransa həmsədr oldular. 1998-ci ildə onlar 
təkliflər verdilər və biz həmin təkliflərlə razılaşdıq. Təkliflər hansılar idi? Azərbaycanın tərkibində Dağlıq Qara-
bağa yüksək özünüidarə statusu verilsin. Ermənistan isə bununla razılaşmır. Ermənistan Dağlıq Qarabağa 
müstəqillik statusu verilməsini və ya Dağlıq Qarabağı Ermənistana birləşdirməyi tələb edir. Biz bununla razılaşa 
bilmərik. Biz Minsk qrupunun, həmin üçlüyün iki təklifini  qəbul etdik, Ermənistan isə rədd etdi. Yeri 
gəlmişkən, 1997-ci ilin axırında prezident Ter-Petrosyan, hər halda, belə bir qənaətə gəldi ki, vəziyyətdən 
bundan yaxşı çıxış yolu yoxdur. O, açıq bildirdi ki, həmin təklifləri, yəni Dağlıq Qarabağ ətrafında işğal 
olunmuş 7 rayondan Ermənistan silahlı qüvvələrinin çıxarılmasını, sonra isə Dağlıq Qarabağın statusu haqqında 
danışıqlar aparılmasını, yəni Dağlıq Qarabağa yüksək status verilməsini dəstəkləyir. O öz fikrini açıq bildirdi, 
Moskvada "Nezavisimaya qazeta"da və öz vətənində, Ermənistanda geniş məqalə dərc etdirdi. Lakin ona mane 
oldular. 1998-ci ilin fevralında o, istefa verdi.  
Biz və Ermənistan 1994-cü ildə atəşin dayandırılması haqqında qərar qəbul etdik. Yeddi ildir ki, müharibə 
yoxdur, döyüş əməliyyatları aparılmır, təmas xəttində hansısa əsgərin o tərəfə və ya əksinə, atəş açdığı, hansısa 
əsgərin həlak olduğu nəzərə alınmazsa, atışma yoxdur. Yəni, hərbi əməliyyatlar aparılmır, lakin vəziyyət 
necədir? Özünü "respublika" elan etmiş Dağlıq Qarabağ başdan-başa işğal altındadır və yeri gəlmişkən, 
təəssüflər olsun ki, bəzi yerlərdə həmin "respublikanı" tanımaq istəyirlər. Hətta cənab Seleznyov da belə bir 
bəyanat vermişdir ki, Dağlıq Qarabağ Ermənistanla birlikdə Rusiya–Belarus İttifaqına daxil ola bilər. Doğrudur, 
bizim parlamentin sədri Seleznyova məktub yazdı. Seleznyov cavab verdi ki, belə bir söz deməmişdir. Lakin bu, 
mətbuatda dərc edilmişdi. 
Özünü „respublika― elan etmiş Dağlıq Qarabağ əslində Ermənistanın bir hissəsinə çevrilmişdir. Dağlıq 
Qarabağın hüdudlarından kənarda Azərbaycanın yeddi rayonu işğal olunmuşdur. Beləliklə, Azərbaycan 
ərazisinin 20 faizi Ermənistan silahlı qüvvələrinin işğalı altındadır. İşğal edilmiş həmin torpaqlardan bir 
milyondan çox azərbaycanlı qovulmuşdur. Səkkiz ildir, ən azı yeddi ildir ki, onlar çox ağır şəraitdə yaşayırlar.  
Bu gün sizin gördükləriniz çadır şəhərciklərində görəcəyinizlə müqayisədə cənnətdir. Mən sizdən xahiş edəcəyəm 
ki, bir müddətdən sonra daha bir səfərə gələsiniz. Mən sizin üçün hər cür şərait yaradacağam, sizi bütün nəqliyyat 
növləri ilə təmin edəcəyəm. Bircə xahişim olacaq ki, siz həmin çadir şəhərciklərinə gedəsiniz və öz yaşayış 
yerlərindən qovulmuş adamların hansı şəraitdə yaşadıqlarını öz gözlərinizlə görəsiniz.  
Biz bütün bunlara ona görə dözürük ki, münaqişənin dinc yolla nizama salınmasına nail olaq. Həmin insanlar 
əcdadlarının və özlərinin bir çox yüzilliklər ərzində topladıqları bütün sərvətlərdən məhrum olmuşlar. Bu 
insanlar ağır şəraitdə yaşayırlar, onlar işləmirlər. Biz onları müəyyən dərəcədə təmin etməli oluruq. Lakin 
büdcəmizdən ayırdığımız vəsait onların yaşayışı üçün, təbiidir ki, kifayət etmir.  
 Siz təsəvvür edirsinizmi, dünyada buna bənzər vəziyyət yoxdur. Lakin əfsuslar olsun ki, dünya ictimaiyyəti 
buna normal hal kimi yanaşır. Bu məsələ harada müzakirə olunursa, Ermənistana və Azərbaycana eyni gözlə 
baxılır. BMT Təhlükəsizlik Şurasının Ermənistan silahlı qüvvələrinin işğal olunmuş Azərbaycan ərazilərindən 
dərhal çıxarılmasını tələb edən dörd qətnaməsi vardır. Ermənistan həmin qətnamələri yerinə yetirmir. ATƏT-in 
1994-cü ildə Budapeşt sammitində, 1996-cı ildə Lissabon sammitində qəbul edilmiş sənədləri var. Ermənistan 
onlara məhəl qoymur. Bu səbəbdən də biz belə bir vəziyyətdəyik. 
İki gün əvvəl mən Minsk qrupunun həmsədrlərini qəbul etdim. Ən müsbət hal budur ki, üç həmsədrin 
liderləri – prezident Buş, prezident Putin, prezident Şirak arasında, zənnimcə, səmimi münasibətlər yaranmışdır. 
Burada olmuş həmsədrlər dedilər ki, prezident Putin və prezident Buş Sloveniyada görüşəndə həmin məsələni 
müzakirə etmişlər və münaqişəni birlikdə aradan qaldırmağı birinci dərəcəli məsələ sayırlar. Prezident Şirak 
Rusiyada, Sankt-Peterburqda olarkən prezident Putinlə söhbət etmiş və bu zaman həmin məsələ də müzakirə 
olunmuşdur. 
Mən özüm dəfələrlə prezident Putinlə görüşmüşəm, bir neçə dəfə prezident Şirakla görüşmüşəm. Corc Buş 
ABŞ prezidenti seçilən kimi mən onunla da Vaşinqtonda görüşdüm və bu barədə xahiş etdim. Mən təkrar 
edirəm, bizi sevindirir ki, bu üç böyük ölkə, üç böyük dövlət və onların buraya gələn nümayəndələri bəyan 
101 
 
ediblər ki, həmin məsələnin həllini tapmaq üçün həmsədrlər arasında, yəni, bu ölkələr arasında indiyədək heç 
vaxt bu cür həmrəylik olmamışdır. 
1999-cu ildən başlayaraq, Ermənistan prezidenti ilə Azərbaycan prezidenti arasında birbaşa görüşlər keçirilir. 
Həmin görüşlərdə bir vaxt biz irəliləyiş əldə etmişdik, o mənada ki, qarşılıqlı güzəştlərin olması barədə razılığa 
gəlmişdik – yəni, həm Azərbaycan tərəfindən güzəştlər, həm də Ermənistan tərəfindən güzəştlər. Həmin 
kompromislərin konturları müəyyən dərəcədə məlum idi. Lakin 1999-cu ilin axırında Ermənistan bundan imtina 
etdi. İndi isə yenidən təkid edir ki, bilirsinizmi, Dağlıq Qarabağ müstəqil olmalıdır, Dağlıq Qarabağ 
Ermənistana birləşməlidir.  
Axı beynəlxalq hüquq var, beynəlxalq hüquq normaları var, hər bir dövlətin ərazi bütövlüyünün 
toxunulmazlığı barədə ATƏT-in prinsipləri, Helsinki aktı var. Həmin prinsiplər sarsılmazdır və beynəlxalq 
təşkilatlar bu mövqelərdə möhkəm dayanmışlar. Hər bir ölkənin Birləşmiş Millətlər Təşkilatı tərəfindən 
tanınmış dövlət sərhədləri pozulmazdır. Bu prinsipləri pozanlar cəzalandırılmalıdır. Lakin Azərbaycanın  ərazi 
bütövlüyü pozulmuşdur, ərazimizin 20 faizi işğal altındadır. Bizim sərhədlərimiz pozulmuşdur. Biz  
sərhədlərimizin xeyli hissəsini itirmişik. Lakin BMT də, ATƏT  də bizi razılığa gəlməyə çağırır. Ermənistan 
torpaqlarımızı işğal etmələri ilə əlaqədar yaranmış müəyyən üstünlükdən istifadə edərək, öz dediyində təkid 
edir. Biz isə bununla razılaşa bilmərik.  
Mən ad çəkmək istəmirəm, bəzi ölkələrin liderləri ilə  söhbət edərkən demişəm: Yaxşı, siz öz ərazi 
bütövlüyünüzün  pozulması ilə razılaşa bilərsinizmi? Xeyr. Siz razılaşarsınız? Xeyr. Bəs siz razılaşmadığınız 
halda, nə üçün hesab edirsiniz ki, başqaları razılaşmalıdırlar? Bir vaxtlar bizi bunda təqsirləndirməyə çalışırdılar 
ki, guya biz Çeçenistana kömək edirik. Moskva qəzetlərində də bu barədə yazılır, televiziyada da hər cür 
verilişlər gedirdi. Mən sizə demək istəyirəm ki, bütün bunlar ağ yalandır, böhtandır. Mən Rusiya sərhəd qo-
şunlarının rəisini buraya çağırmalı oldum və ona bu barədə dedim. Dedilər ki, guya sərhəd mühafizə olunur, 
lakin onlar hansısa cığırlardan keçirlər. Mən onlara dedim: bu cığırları tapın. Tapa bilmədilər. İş bundadır ki, 
bizim Rusiya ilə sərhədimiz Dağıstandan keçir. Çeçenistan ilə sərhədlərimiz yoxdur. Yəni, Azərbaycandan 
Çeçenistana getmək üçün Dağıstandan keçmək lazımdır. Rusiyanın bizimlə sərhədi Dağıstanın bizimlə 
sərhədidir. Orada Rusiya sərhəd qoşunlarının güclü qüvvələri dayanmışdır. Tutaq ki, biz tərəfdən kimsə sərhədi 
keçir, bəs onlar nə üçün buraxırlar?  
Biz, yəni Çeçenistanda baş verənləri heç vaxt müdafiə etməmişik. Çünki biz özümüz on ildir ki, 
separatizmdən əziyyət çəkirik. Biz separatizmin əleyhinəyik, biz terrorizmin əleyhinəyik. Çünki biz bundan 
əziyyət çəkirik. Rusiya Çeçenistanda terrora əl atan, Çeçenistanı Rusiyadan ayırmaq istəyən qüvvələrə qarşı 
antiterror tədbirləri həyata keçirir. Biz həmin qüvvələri müdafiə etmirik. Biz hesab edirik ki, Rusiya düzgün 
hərəkət edir.  
Əgər belədirsə, bəs onda nə üçün Azərbaycandakı erməni separatizmi pislənmir? Nə üçün terrorizm 
pislənmir?  
Təəssüf ki, biz Azərbaycan Ermənistanla müqayisədə informasiya sarıdan geri qalırıq. Əvvəla, Moskvanın 
informasiya orqanlarında, mətbuatda işləyən çox adamlar Ermənistanın mənafelərini müdafiə edirlər və ya 
sadəcə olaraq, onlarla əlaqədədirlər. Bizim belə imkanlarımız yoxdur. Ona görə də mənə elə gəlir ki, indi 
Moskvada, Rusiyada, cəmiyyətdə düzgün təsəvvür olmalıdır. Nə olmuşdur? Münaqişə nə üçün yaranmışdır? 
Bunda bizim günahımız yoxdur. Biz Ermənistanın ərazisinə hücum etməmişik. Biz Ermənistan ərazisinin bircə 
metrini də işğal etməmişik. Ermənistan bizə hücum edib, Ermənistan bizim ərazimizi işğal etmişdir. Ermənistan 
işğal olunmuş ərazilərdən bir milyon azərbaycanlını qovmuşdur. 
Mən bu barədə danışarkən, bir tərəfdən, sizə real vəziyyət haqqında, bu məsələnin tarixi barədə məlumat 
vermək istəyirəm. Çünki bu məsələnin tarixini təhrif etməyə çalışırlar. Əfsuslar olsun ki, bəzən bu, mətbuat 
orqanlarının səhifələrinə də yol tapır. Digər tərəfdən, mən sizin diqqətinizi cəlb etmək istəyirəm ki, ədalətin 
tərəfində olasınız.  
Biz heç bir şey istəmirik, biz haqq-ədalət istəyirik. Biz Dünya Birliyindən haqq-ədalət umuruq. Biz ATƏT-in 
Minsk qrupunun həmsədrlərindən və ümumiyyətlə, ATƏT-dən ədalət istəyirik.  
Bu yaxınlarda Portuqaliyanın Xarici İşlər naziri burada olmuşdur. Portuqaliya gələn ildən ATƏT-də sədrlik 
edəcəkdir. Mən bu barədə ona danışdım. Dedim ki, yaxşı, siz 2002-ci ildə ATƏT-in sədri olacaqsınız. Mən 
ATƏT-in indiyədək neçə-neçə sədrini görmüşəm. Vaxtaşırı bir ölkə ATƏT-in sədri olur. İtaliya da, İsveçrə də 
olub, indi isə Rumıniyadır, bundan əvvəl isə Polşa sədr olmuşdur. Onlar sədrlik edir, əllərini ağdan qaraya 
vurmur, xalq isə burada əziyyət çəkir.  
Avropa Şurasında və ATƏT-də insan hüquqlarının müdafiəsinə böyük diqqət yetirilir. Mən bununla razıyam. 
Lakin mən onlara dedim ki, burada yüz minlərlə insanın hüquqları tapdanmışdır, siz isə buna göz yumursunuz. 
Azərbaycanda hər hansı bir şəxs törətdiyi cinayət üstündə həbs edildikdə, o, məsələni elə qələmə verir ki, 
hansısa siyasi və ya qeyri-hökumət təşkilatına mənsubdur, siz də bizə qarşı iddialar irəli sürüb soruşursunuz ki, 
insan hüquqları nə üçün pozulur. Gəlin insan hüquqlarına hər yerdə riayət edək. Yoxsa, siz bir halda bir nəfərin  
102 
 
hüquqlarını ciddi-cəhdlə müdafiə edir, başqa bir halda isə bir çox insanların – bir nəfərin, iki nəfərin, yüz 
nəfərin yox, yüz minlərlə insanın hüquqlarının pozulmasına biganəsiniz. 
Bax, bizim vəziyyətimiz belədir. Mən bugünkü həyatımızdan danışmaq istəmirəm, ona görə ki, siz özünüz 
görürsünüz. Azərbaycanda bütün müsbət hallarla yanaşı, başlıcası budur ki, biz respublikada ictimai-siyasi 
vəziyyəti sabitləşdirə bilmişik, müstəqilliyimizin onuncu ildönümünü, bax, belə qarşılayırıq.  
Azərbaycan Ermənistanla münaqişədə daha nə üçün zərər çəkmişdir? Bunda Azərbaycan xadimlərinin də 
təqsiri vardır. Çünki həmin münaqişə davam etdiyi vaxtlarda xalqı birləşdirmək və doğma torpaqları birlikdə 
müdafiə etmək əvəzinə, burada, Azərbaycanda müxtəlif silahlı dəstələr yaradılır və onlar hakimiyyət uğrunda 
mübarizə aparırdılar. İş o yerə çatmışdı ki, qısa müddət burada rəhbərlik edən, Azərbaycanın prezidenti olan 
Mütəllibov – hazırda kimlərinsə qanadı altında Moskvada yaşayır – özü üçün "Qardaşlıq"  deyilən silahlı dəstə 
yaratmışdı.  
Yaxud Xalq Cəbhəsi. 1992-ci ildə o, hakimiyyətə gəldi. Madam ki, hakimiyyətə gəlmisən, deməli, sənin 
ordun var, polisin var, hər cür hüquq-mühafizə orqanların var. Həm də Xalq Cəbhəsinin silahlı dəstələri var idi. 
Onlar həmin dəstələrdən hakimiyyətə gəlməmişdən əvvəl də istifadə edirdilər, hakimiyyətə gələndə də. 
O vaxtlar mən Naxçıvanda yaşayır, Naxçıvan Respublikasına rəhbərlik edirdim. Bir dəfə şənbə günü Xalq 
Cəbhəsinin silahlı dəstəsi Daxili İşlər Nazirliyinə soxuldu, televiziyanı ələ keçirdi və məni devirməyə cəhd 
göstərdi. O zaman mən Azərbaycan prezidenti Əbülfəz Elçibəyə və başqa rəhbərlərə bir neçə dəfə zəng vurdum. 
Mən ona dedim ki, axı siz prezidentsiniz, burada qayda yaradın. Sizin sərəncamınızda ordu var, polis var. 
Üstəlik Xalq Cəbhəsinin silahlı dəstələrini nə üçün saxlayırsınız? Burada belə silahlı dəstələr çox idi. Silah 
gücünə hakimiyyətə gəlmək cəhdləri geniş yayılmışdı.  
1993-cü ildən biz qayda yaratmağa başladıq, 1994-cü ildə isə burada silahlı çevriliş etmək, Əliyev 
hakimiyyətini devirmək üçün cəhd göstərildi. Mən nə etdim? O zaman mən orduda hələ kifayət qədər qüvvəyə 
malik deyildim və s. Mən axşam saat 10-da televiziya vasitəsilə xalqa müraciət etdim. Həmin gecə iki saat 
ərzində yarım milyona yaxın adam meydana toplaşdı, səhərədək bizi qorudular və müdafiə etdilər. Sonra isə 
səhər onların hamısı – yarım milyondan çox adam Azadlıq meydanına toplaşdı və məni öldürmək və çevriliş 
etmək istəyən terrorçuları bütün gün ərzində lənətlədilər. O zaman mən onların qarşısında çıxış etdim. Lakin bu 
hələ kifayət deyildi.  
Altı aydan sonra, 1995-ci ilin martında Xüsusi Təyinatlı Milis Dəstəsi – belə bir dəstə, görünür, hər yerdə 
var, bizdə də Daxili İşlər Nazirliyinin tərkibində belə bir dəstə yaradılmışdı – vaxtilə tamamilə başlı-başına 
buraxılmış həmin dəstə öz funksiyalarını yerinə yetirmək əvəzinə, reketliklə, adam öldürməklə məşğul olur və 
bu yolla varlanırdılar. Biz onları öz yerlərində oturdanda, bəzi siyasi partiyaları öz ətraflarına topladılar və 
silahlı çevrilişə cəhd göstərdilər. Yeri gəlmişkən, onların sərəncamında kifayət qədər silah və canlı qüvvə var 
idi. Onlar adam öldürməkdə böyük təcrübə qazanmışdılar və s. Biz bunun da  qarşısını aldıq.  
Sonra mənim təyyarəmi raketlə vurmağa cəhd göstərildi. O vaxt bizi Allah qorudu. Onlar istədiklərinə nail 
ola bilmədilər. Burada körpünü partlatmaq cəhdi oldu. Körpünün altında 200 kiloqram trotil aşkar etdik. Biz 
prezident Leonid Kuçma ilə oradan keçməli idik. Yəqin ki, Kuçmadan daha çox Əliyevi öldürmək istəyirdilər.  
Lakin biz bütün bunların qarşısını aldıq. Biz ictimai-siyasi sabitliyə nail olduq, müharibəni dayandırdıq və 
bu, islahatları həyata keçirməyə imkan verdi. Biz bazar iqtisadiyyatı yolu ilə, siyasi plüralizm yolu ilə, şəxsiyyət 
azadlığı, söz azadlığı, mətbuat azadlığı yolu ilə inamla irəliləyirik və təbiidir ki, müxtəlif islahatları – həm 
iqtisadi, həm də sosial və siyasi islahatları həyata keçiririk. Biz hüquq-mühafizə, məhkəmə orqanlarında, 
prokurorluq orqanlarında böyük islahat həyata keçirmişik və s.  
1994-cü ildən başlayaraq iqtisadiyyatın inkişafında  təbii ehtiyatlarımızdan, neft sərvətimizdən istifadə 
edirik. Biz Qərbin neft şirkətləri ilə bir çox müqavilələr bağlamışıq. Yeri gəlmişkən, Rusiyadan təkcə "LUKoyl" 
maraq göstərmişdir. "LUKoyl" burada bir çox müqavilələrdə iştirak edir. Biz başqa şirkətləri də dəvət etdik, 
lakin onlar gəlmədilər. Görünür, investisiya qoymaq üçün vəsaitləri yoxdur.  
Biz bu müqavilələrdən mənfəət əldə edirik. İki neft kəməri çəkmişik – Bakı–Novorossiysk və Bakı–Supsa 
kəməri. Supsa Gürcüstanın Qara dənizdəki limanıdır. İndi biz Bakı–Tbilisi–Ceyhan əsas ixrac neft kəmərinin 
çəkilişinə başlayırıq. Bu kəmərlə ildə təqribən 60 milyon ton neft ötürüləcəkdir. Neftdən əlavə, bizdə zəngin qaz 
yataqları vardır. Təkcə "Şahdəniz" yatağında bir trilyon kubmetrdən çox qaz ehtiyatı var. Biz Türkiyə ilə saziş 
bağlamışıq. Dünən Gürcüstan nümayəndələri burada oldular. Yəqin ki, yaxın vaxtlarda Gürcüstan ərazisi ilə 
Türkiyəyə qaz ixracı haqqında saziş imzalayacağıq. 
 İş təkcə bununla bitmir. Bizim qeyri-neft sektoruna da çoxlu investisiya, xarici investisiya gəlir. Mənə 
dedilər ki, bəzi yerləri sizə göstərmişlər. Şəhər tikilir, biz yox, insanlar tikirlər. Çoxlu mağaza, restoran var. 
Doğrusu, burada bəzilərinin Qərb həyat tərzini ötməyə çalışması mənim xoşuma gəlmir. Siz yaxşı başa 
düşürsünüz ki, mən nəyi nəzərdə tuturam. Moskvada da bunun şahidi olmaq mümkündür. Bəzən burada 
buraxılan jurnallara baxanda mat qalırsan, İlahi, bu nədir? Digər tərəfdən isə mətbuat azadlığıdır, insan 
azadlığıdır. 
103 
 
Burada özəl sektor çoxlu mənzil tikir, çoxmərtəbəli evlər, fərdi evlər tikirlər. Kənd yerlərində biz torpağı 
kəndlilərə paylamışıq. Yeri gəlmişkən, biz hələ 1995-ci ildən torpaq islahatı keçirmiş, kolxozları, bütün 
sovxozları ləğv etmiş, bütün mal-qaranı, bütün torpağı kəndlilərə paylamışıq. İndi bütün kənd təsərrüfatı 
məhsullarının istehsalı iki dəfə artmışdır. 
Mən burada birinci katib işləyəndə hər şey mövsümi xarakter daşıyırdı – toxumu  nə vaxt səpmək, sahələri 
nə vaxt suvarmaq, məhsulu və vaxt yığmaq, planı necə yerinə yetirmək, öhdəliklərə necə əməl etmək, necə 
raport vermək, bir toyuqdan neçə yumurta almaq, hər inəkdən nə qədər süd sağmaq, hər 100 baş heyvandan 
neçə buzov, neçə quzu almaq və s. Əti biz Rusiyadan, Ukraynadan alırdıq. Əvəzində onlara pambıq verirdik, 
üzüm, tərəvəz verirdik. Bizə ət göndərilməsini ildən-ilə azaldırdılar. Mənim işlədiyim son illərdə əti talonla 
verirdik. Moskvada da talon sistemi tətbiq edilirdi. İndi belə şeylər yoxdur. Ət boldur, çörək də boldur. Yadım-
dadır, 1993–1994-cü illərdə taxıl və un təchizatı ilə dövlət məşğul olan vaxtlarda çörək almaq üçün camaat uzun 
növbəyə dururdu. İndi müxtəlif keyfiyyətli, dadlı çörək boldur. Bu işləri kim görür, mən bilmirəm. Çünki hər 
şey özəlləşdirilmişdir. 
Bir sözlə, biz hesab edirik ki, həyata keçirdiyimiz iqtisadi islahatlar, bazar iqtisadiyyatı yolu, bizim 
getdiyimiz və gedəcəyimiz bu yol düzgün yoldur. Görürsünüzmü, sizin bir sualınıza cavab nə qədər vaxt apardı. 
Siz yəqin belə ətraflı cavab gözləmirdiniz.  
Mən daha nələri demək istərdim? Bunlar arzudur. İstərdim ki, mətbuat orqanları maksimum obyektiv olmağa 
çalışsınlar. Hazırda biz Moskvanın müxtəlif qəzetlərində Azərbaycanla bağlı bu və ya digər məsələlərin 
işıqlandırılmasında qeyri-obyektivliyi hiss edirik – ötən illərdə, sovet dövründə bir çox materialları,  Vitali 
Nikitiç həmin dövrü xatırlayır, zənnimcə, başqalarına nisbətən daha yaxşı dərc etməyə başlamışdılar – vaxtilə 
mən özüm barəsində bunu görmüşəm. Mən bütün vəzifələrdən gedəndən, demək olar, altı ay sonra mənim 
barəmdə başdan-ayağa böhtanla dolu məqalələr dərc edilməyə başlandı. Adama toxunan odur ki – burada 
"Literaturnaya qazeta"nın nümayəndələri varmı, yoxdur? – o vaxt baş redaktor mənim dostum Çakovski idi, 
onun müavinləri  Udaltsov və başqaları idi.  
Qəzet tam bir səhifəlik böhtançı məqalə dərc etmişdi. Həmin qəzet həmişə mənim sevimli qəzetim olmuşdu. 
Sovet dövründə müxalifət çalarlı yeganə qəzet idi. Həmin qəzetdə dərc olunan müsahibələrim bütün Sovet 
İttifaqında böyük heyranlıqla qarşılanırdı, çünki mən sovet cəmiyyətinin həyatı barəsində həmişə tənqidi ruhda 
çıxış edirdim. Onlar isə belə bir böhtançı məqalə dərc  etdilər. Çakovskiyə zəng vurdum, sonra həmin Udaltsova 
zəng vurdum. Ona dedim ki, qısaca izahat verməyimə imkan yaradın. İmkan vermədilər.  
1990-cı ilin yanvarında Azərbaycana qarşı təcavüz olanda mən xəstə idim, xəstəxanada yatırdım. Ancaq 
dözə bilmədim. Ertəsi gün Azərbaycanın Moskvadakı nümayəndəliyinə gəldim. Oraya 5-6 min adam 
toplaşmışdı, onların qarşısında çıxış etdim. Xarici müxbirlər də var idi. Mən suallara cavab verdim. Əlbəttə, 
mən təcavüzü kəskin surətdə pislədim. Onda hələ Sovetlər İttifaqı, Siyasi Büro mövcud idi, mən həmin təcavüzü 
kəskin şəkildə pislədim. Başqa cür hərəkət edə bilməzdim. Düz bir həftə sonra "Pravda" qəzetində "Aliyevşina 
ili plaç po sladkim vremenam" sərlövhəli böyük məqalə dərc edildi. Frolova zəng vurdum, biz onunla bir yerdə 
işləmişdik. Dedim ki, mənə cavab vermək imkanı yaradın. Mən demirəm ki, mənim üçün bütöv bir səhifə 
ayırın, heç olmasa, qəzetdə kiçik yer verin. Dedi ki, edə bilmərəm. 
Mən öz həyatımdan çoxlu belə faktlar göstərə bilərəm. Doğrudur, o zaman mən həyəcan keçirirdim. 
Haqsızlığa görə həyəcan keçirirdim, çünki mən öz həyatımı o ölkəyə, o partiyaya, o dövlətə həsr etmişdim. Nə 
qədər işlər görmüşdüm... Axı mən on doqquz yaşından dövlət xidmətində olmuşdum. 26 il DTK-da işləmişdim. 
Sonra burada rəhbər olmuşdum, daha sonra Moskvada işləmişdim. Amma bu nə hakimiyyət idi, bu nə dövlət, 
bu nə partiya idi?! Elə buna görə də Kommunist partiyasından çıxmaq haqqında ərizə yazdım və səbəblərini də 
göstərdim. Ona görə yox ki, şəxsən məni incitmişdilər.  
Əvvəla, mən Bakıya qoşun yeridilməsini, ikincisi, Qarabağ məsələsində ədalətsizliyi, üçüncüsü də, Bakıda 
ilboyu komendant saatı tətbiq edilməsini pisləmişdim. Mən Kommunist Partiyasından çıxdım. Bu, sensasiya idi. 
Bu nə olan işdir? O, neçə illər Siyasi Büronun üzvü olmuş və indi də Kommunist Partiyasından çıxmışdır. Yəni 
haqsızlığa özüm məruz qalmışdım. Mən çox həyəcan keçirirdim. Xalq barəsində, respublika barəsində 
haqsızlığa yol verilməsi isə başqa məsələdir. Axı biz burada Rusiyanın həyatı haqqında və ya prezidenti, 
hökumət başçısı haqqında pis bir şey yazmamışıq, hətta bizim müxalifət qəzetləri də pis şeylər yazmamışlar. 
Moskvada isə başqa müstəqil dövlət barəsində belə hərəkətlərə yol verməyi özlərinə rəva bilirlər.  
Mən başa düşürəm, hər bir müəllif istəyir ki, onun məqaləsini oxusunlar. Hər bir qəzet istəyir ki, onu 
oxusunlar. Məqalənin, qəzetin oxunması üçünsə hökmən nə isə bir şey dərc etmək lazımdır. Siz bilirsinizmi, 
bizdə nə qədər müxalifət qəzeti var? Yəqin ki, sizdə bu qədər deyildir. Ümumiyyətlə, sizdə hər hansı bir partiya-
nın qəzeti varmı?  Sizdə düzgün mövqelərdə dayanan qəzetlər – "Nezavisimaya qazeta", "Obşaya qazeta" və bir 
sıra başqa qəzetlər vardır. Yəni onlar hər hansısa partiyaya, qrupa mənsub deyildir. Burada isə hər partiyanın öz 
qəzeti var. Kimin pulu var, gedib qəzetini qeydiyyatdan keçirir, qəzet yaradır və hər cür hədyan yazmağa 
başlayır.  
104 
 
Əlbəttə, ilk növbədə Əliyev barəsində. Bəzən vaxtım olmur. Bu və ya başqa qəzeti açıram, birinci səhifədə 
Əliyev, üçüncü səhifədə Əliyev, onuncu səhifədə Əliyev, on ikinci səhifədə Əliyev. Mən bu qəzetləri 
oxumuram. Şübhəsiz, elə hesab etmirəm ki, gördüyüm bütün işlər qüsursuzdur. Mən heç vaxt belə hesab 
etməmişəm və belə hesab etmirəm ki, işimizdə nöqsanlar, qüsurlar yoxdur, biz nə ediriksə, düz edirik. Elə buna 
görə də sovet vaxtı mən adamları həmişə tənqidə sövq edirdim. Xatirimdədir, Xruşşov bir dəfə demişdi ki, hər 
kollektivdə, heç olmazsa, bir nəfər demaqoq olmalıdır. Həmin demaqoq doğru danışsa da, doğru danışmasa da, 
həmin müəssisə rəhbərinin qarşısında göz dağı olacaqdır. Əgər o, nə isə bir əngəl çıxartsa, həmin demaqoq yenə 
də çıxış edəcəkdir. Həmin rəhbər belə düşünürdü. Mən isə, məsələn, burada Azərbaycana rəhbərlik etdiyim 
vaxtlarda həmişə istəmişəm ki, mətbuatımız, adamlarımız nöqsanlarımızı aşkara çıxarsınlar. Gördüyümüz işlər 
yaxşıdır, ancaq nöqsanlar da olmuşdur. Mən burada 1969-cu ildə rüşvətxorluğa qarşı birinci olaraq mübarizəyə 
başladım. Neçə-neçə adamları ifşa etdim, biz neçə-neçə raykom katibini işdən qovduq, neçə-neçə adamlar 
həbsxanalara salındı. Sonra isə tutduğum vəzifələrdən getdikdə məni ittiham etməyə başladılar ki, Əliyev 
qəddardır, Əliyev filankəsi haqsız olaraq vəzifədən götürmüşdür. Lakin həyat göstərdi ki, mən, əsasən, bütün 
işləri düzgün görmüşəm. Hərçənd səhvlərim də, nöqsanlarım da olmuşdur.  
Buna görə də indi söz azadlığı olduğu bir vaxtda informasiya orqanları açıq yazmalıdır, qorxub 
çəkinməməlidir. Heç kəs onlara toxunmamalıdır. Lakin yazılarda böhtana, yalana, şayiələrə yol vermək lazım 
deyil. Mən bunları təkcə sizə demirəm. Bizim mətbuatda da belə faktlar vardır. Mən onlara həmişə deyirəm. 
Sizə isə bu barədə qəzetlərinizin oxucusu kimi, zaman-zaman Moskva televiziyasının kanallarına baxan bir 
insan kimi öz arzularımı bildirirəm. 
V i t a l i   Ġ q n a t e n k o  („Moskva Kremli“ haqqında nəşri prezident Heydər Əliyevə təqdim edir):İcazə 
verin, "Moskva Kremli" kitabını Sizə təqdim edim. Siz burada uzun illər işlədiyiniz yerləri görəcəksiniz. Biz 
istəyirik ki, Siz bizim Kremli həmişə xatırlayasınız.  
H e y d ə r   Ə l i y e v: Sağ olun. Bilirsinizmi, Kreml mənim yaddaşımda həyatımın ən yaxşı səhifəsi kimi 
qalmışdır. Hərçənd haqsızlıqlar barədə də danışdım. Mən oranı təmiz vicdanla tərk etmişəm. Mənim üçün çox 
xoşdur ki, neçə-neçə illər ötəndən sonra adamlar mənim gördüyüm xeyirxah işləri xatırlayırlar. Yeri gəlmişkən, 
o zaman mənim üzərimə ağır vəzifələr düşürdü. Mən əvvəllər dörd nəfər sədr müavininin baxdığı sahələrə 
kuratorluq edirdim. Gecə-gündüz işləyirdim, qüvvəmi əsirgəmirdim. Mən bərpa edilmiş Kremli gördüm. O çox 
dəyişmişdir. Kreml bərpa edildikdən sonra mən oraya gələndə – o vaxtlar da işləyirdilər – yeri gəlmişkən, 
Kremli mühafizə edənlərin bəziləri məni yaxşı xatırlayırlar, həmişə deyərdilər ki, Kremldə Əliyevin kabinetinin 
pəncərələrində işıq hamıdan sonra sönür, onlar mənə hörmətlə yanaşırdılar – işlədiyim kabineti mənə göstərdilər. 
Dedilər ki, bu, tarixi kabinetdir. Kremldə 2 nömrəli kabinet sayılırdı. Orada Stalin, Molotov işləmişdilər.  Yaxşı, 
rahat kabinet idi. Yenidən qurulduqdan sonra o, kabinet yox, hansısa kompleksin hissəsi olmuşdur. Hər halda, 
mən bir çox illər ərzində işlədiyim yerləri gəzdim. Çox sağ olun.  
Sizinlə görüşməyimə şadam. Arzu etdiyiniz kimi, biz sabah sizinlə görüşəcəyik. Yeri gəlmişkən, görkəmi 
tamamilə dəyişmiş çimərliklərimizi sizə göstərmək lazımdır. Axı indi oralar da özəl sektordur. Orada maraqlı 
çox şey var.  Sağ olun. Mən sizinlə vidalaşmıram. Sabah sizinlə yenə görüşəcəyəm.  
    
105 
 
 
 
 
FRANSANIN MĠLLĠ BAYRAMI – BASTĠLĠYANIN ALINMASI GÜNÜ  MÜNASĠBƏTĠLƏ  
FRANSANIN AZƏRBAYCANDAKI  
SƏFĠRLĠYĠNĠN TƏġKĠL ETDĠYĠ RƏSMĠ QƏBULDA NĠTQ 
 
Bakı, «Hyatt Park» mehmanxanası 
 
14 iyul 2001-ci il 
  
Hörmətli cənab səfir! 
Hörmətli xanımlar və cənablar! 
Mən sizi Böyük Fransa inqilabının ildönümü münasibətilə –  Bastiliyanın alınması günü və dünyada 
böyük tarixi hadisənin baş verməsi – Fransanın milli bayramı münasibətilə ürəkdən təbrik edirəm, sizə, fransız 
xalqına xoş arzularımı çatdırıram. 
Hörmətli səfir, sizin bu gün – Fransanın milli bayramı günü öz çıxışınızın əsas hissəsini Azərbaycan dilində 
etməyiniz və onu son illər Azərbaycanın həyatında əldə olunan nailiyyətlərə həsr etməyiniz bizim hamımızda 
böyük ruh yüksəkliyi yaratdı. Çünki sizin çıxışınızın bu hissəsi Fransanın Azərbaycana nə qədər böyük diqqət 
və dostluq münasibəti göstərdiyini, Fransanı təmsil edən səfir kimi, Azərbaycanda yaşadığınız, işlədiyiniz 
dövrdə bizim ana dilimizə, Azərbaycan dilinə sizin bu qədər böyük hörmət bəslədiyinizi nümayiş etdirdi.    
Bunlara görə mən sizə təşəkkür edirəm. Bildirmək istəyirəm ki, Fransanın səfiri kimi, Azərbaycanda gedən 
proseslərə, ölkəmizin həyatında baş vermiş hadisələrə və əldə olunmuş nailiyyətlərə bu qədər doğru, düzgün, 
obyektiv münasibət göstərməyiniz, qiymət verməyiniz bizi çox sevindirir.  
Ancaq bu gün Fransanın milli bayramıdır. Ona görə də təbiidir ki, Fransa haqqında, Fransa xalqının 
bəşəriyyətə verdiyi töhfələr haqqında və Fransa–Azərbaycan əlaqələri haqqında bir neçə söz demək lazımdır. 
Hər xalqın, hər ölkənin özünün əsas milli bayramı var və təbiidir ki, bu bayram xalqın həyatında baş vermiş 
tarixi hadisə ilə əlaqədardır.  
Fransanın milli bayramı – 1789-cu ildə baş vermiş Fransa inqilabı Fransa xalqı üçün çox əziz olduğu kimi, 
bütün bəşəriyyət üçün də çox əhəmiyyətlidir. Çünki Fransa inqilabı, Bastiliyanın alınması bəşər tarixində yeni 
bir mərhələ açdı. 
Respublika üsuli–idarəsi, insan və vətəndaş hüquqlarına diqqət və onların qorunması, insanlara bərabərlik 
verilməsi sonra insanların, millətlərin, xalqların taleyində mühüm olan hadisələrin baş verməsinin əsasını 
qoymuşdur. Ona görə də müstəqillik, demokratiya, bazar iqtisadiyyatı, insan haqlarının qorunması, fikir, söz, 
vicdan azadlığı, siyasi plüralizm yolu ilə gedən ölkə və xalq olaraq biz, Fransa inqilabını və Fransanın bugünkü 
bayramını, eyni zamanda öz bayramımız kimi qəbul edirik.  
Əsas odur ki, fransız xalqı Bastiliyanın alınması günündən sonra həmin yolla ardıcıl olaraq gedibdir və 
xalqın milli mənafeləri üçün bu yolun nə qədər əhəmiyyətli olduğunu dərk edərək onu qoruyub saxlayıbdır, yeni 
bir dövlət üsuli- idarə formasının yaranması ilə dünyaya böyük töhfələr verib, nümunələr göstəribdir.  
Fransa inqilabından sonra fransız xalqının getdiyi yol şərəfli yol olmuşdur. Həmin yol dünya ictimaiyyəti, 
bəşəriyyət üçün çox əhəmiyyətli yol olmuşdur. Ona görə də Fransa həmişə böyük maraq doğurmuşdur. 
Fransanın əldə etdiyi nailiyyətlərə hamı özü üçün təcrübə mənbəyi kimi baxmışdır və beləliklə, Fransa inqilabı 
və bu ölkənin ondan sonra keçdiyi yol bütün dünyada baş vermiş dəyişikliklərə böyük təsir etmişdir.  
Fransa bu gün dünyanın bütün sahələrdə inkişaf etmiş ölkələrindən, dünyanın böyük dövlətlərindən biridir. 
Fransa dünya siyasətinə böyük təsir göstərən ölkələrdən, dövlətlərdən biridir.  
Fransa bütün beynəlxalq təşkilatlarda özünə məxsus siyasət həyata keçirir və beləliklə də heç bir başqa 
dövlətdən asılı olmayaraq, müstəqil siyasət apardığını daim dünyaya nümayiş etdirir.   
Ona görə də müstəqil dövlət kimi, Azərbaycan Fransa ilə əlaqələrini çox əhəmiyyətli hesab edir və bu 
əlaqələrin daim inkişaf etməsinə öz səylərini göstərir.  
Eyni zamanda, biz Fransa tərəfindən, Fransanın dövləti, hökuməti tərəfindən ölkəmizin bu səylərinə müsbət 
münasibət göstərildiyini hiss edirik.  
Fransa–Azərbaycan əlaqələri, dostluq, tərəfdaşlıq əlaqələri bundan sonra da inkişaf edəcəkdir. Çünki həm 
Fransa dövlətinin, həm də Azərbaycan dövlətinin bu barədə iradəsi eynidir. Mən çox məmnunam ki, 
Azərbaycanda Fransanın tarixinə, dilinə, mədəniyyətinə, ədəbiyyatına maraq ilbəil artır. Azərbaycanda fransız 
dili artıq geniş öyrənilir və bunların hamısı bizim dövlətlərimiz və xalqlarımız arasındakı gələcək əlaqələr üçün 
çox əhəmiyyətlidir.  
Cənab səfir, siz Azərbaycanın son illərdə əldə etdiyi nailiyyətlər barədə burada danışdınız və bunlara öz 
qiymətinizi verdiniz. Mən buna görə sizə bir daha təşəkkür edirəm. Siz eyni zamanda, bir məsələni – 
106 
 
Ermənistan–Azərbaycan münaqişəsinin indiyə qədər həll olunmamasını da qeyd etdiniz. Təbiidir ki, bu bizim 
üçün həyati əhəmiyyət kəsb edən bir məsələdir. Çünki Azərbaycanın ərazi bütövlüyü, sərhədləri pozulubdur, 
ərazisinin 20 faizi Ermənistanın silahlı qüvvələri tərəfindən işğal edilibdir. İşğal olunmuş torpaqlardan bir 
milyondan artıq azərbaycanlı zorla çıxarılıbdır. Onların əksəriyyəti uzun illərdən bəri ağır vəziyyətdə, çadırlarda 
yaşayırlar. Bu, Azərbaycanın ən ağır, ən çətin problemidir.  
Ona görə də Ermənistan–Azərbaycan münaqişəsinə son qoyulması, bu münaqişənin sülh yolu ilə həll 
olunması Fransa–Azərbaycan əlaqələrində xüsusi yer tutur.  
Cənab səfir, siz burada 6 istiqamətdə Azərbaycanın əldə etdiyi nailiyyətlər barədə və sonda Azərbaycanın 
problemi haqqında danışdınız. Mən bəyan edirəm ki, saydığınız bu sahələrdə bundan sonra da böyük 
nailiyyətlər əldə olunacaqdır. Amma Ermənistan–Azərbaycan münaqişəsinin sülh yolu ilə həll edilməsində 
bizim Fransaya böyük ehtiyacımız vardır.  
Fransa 1997-ci ildən Rusiya və Amerika Birləşmiş Ştatları ilə birlikdə Ermənistan–Azərbaycan 
münaqişəsinin sülh yolu ilə həll olunması üçün Minsk qrupunun həmsədrlərindən biridir. 
Bildirmək istəyirəm ki, Minsk qrupunun həmsədrlərindən biri kimi, Fransa o vaxtdan indiyədək çox böyük 
fəaliyyət göstəribdir və məsələnin sülh yolu ilə həll edilməsi üçün səylər qoyubdur. Ən əsası odur ki, məsələnin 
məzmunu ilə əlaqədar çox ədalətli və obyektiv mövqe tutur.                               
Mən Fransa Respublikasının prezidenti əziz dostum cənab Jak Şirak ilə ötən illər dəfələrlə görüşüb bu 
məsələnin müzakirəsini aparmışam. Hörmətli prezident cənab Jak Şirakla həm Parisdə, həm də müxtəlif 
beynəlxalq təşkilatların toplantılarındakı görüşlərimdə mən onun və Fransa dövlətinin bu məsələyə, yəni 
Ermənistan–Azərbaycan münaqişəsinin həll olunması məsələsinə nə qədər diqqətli olduğunu və bu məsələnin 
tezliklə həll edilməsi üçün nə qədər səylər göstərdiyinin şahidiyəm.  
Hörmətli prezident cənab Jak Şirakla bu ilin yanvar–fevral aylarında Ermənistan–Azərbaycan münaqişəsinin 
həll olunması ilə əlaqədar saatlarla həm ikitərəfli, həm də üçtərəfli danışıqlar aparmışıq. Bütün bu danışıqlar 
zamanı – bunu xüsusi qeyd etmək istəyirəm – həmişə hiss etmişəm ki, Fransa dövləti, onun prezidenti bu 
məsələnin ədalətlə və tezliklə həll olunmasını istəyir.          
Minsk qrupunun həmsədrləri – Rusiyanın, Amerika Birləşmiş Ştatlarının və Fransanın nümayəndələri bu 
günlərdə bizim regionda – Ermənistanda, Dağlıq Qarabağda, Azərbaycanda olmuşlar. Ancaq bu səfərin 
xüsusiyyəti ondan ibarətdir ki, onlar Dağlıq Qarabağdan Azərbaycana cəbhə xəttini keçərək gəlmişlər və cəbhə 
xəttinə qədər olan ərazini vertolyotdan görmüşlər. Xüsusən Füzuli rayonunun ərazisini vertolyotdan çox 
diqqətlə seyr etmişlər, nə qədər böyük dağıntılar olduğunu görmüşdülər. Onlar keçən dəfə Ağdamın, o gözəl 
diyarın dağıldığını, hər şeyin tar-mar olunduğunu görmüşdülər və bu barədə öz təəssüratlarını çox dərin hisslərlə 
bizə söyləyirdilər. Bunların hamısı deməyə əsas verir ki, Minsk qrupunun həmsədrlərindən biri kimi, Fransa bu 
faciənin aradan qaldırılması, Azərbaycanın işğal olunmuş torpaqlarının azad edilməsi, ərazi bütövlüyünün təmin 
olunması və doğma yerlərindən didərgin düşmüş insanların öz elinə-obasına qayıtması üçün səylərini bundan 
sonra da davam etdirəcəklər. 
Ümid edirəm ki, onların səyləri ilə, Minsk qrupu həmsədrlərinin, dünyanın beynəlxalq təşkilatlarının səyləri 
ilə biz buna nail olacağıq. Azərbaycanın işğal olunmuş torpaqları azad olunacaq və bizim soydaşlarımız öz 
yerlərinə qayıdacaqlar. 
Fransanın Azərbaycana səmimi, dost və ədalətli münasibət göstərməsində, Azərbaycanın Avropa Şurasına 
qəbul olunması prosesində bizə mane olmaq istəyən ölkələr, ayrı-ayrı qüvvələr də var. Amma mən sizə bəyan 
etmək istəyirəm ki, Fransa dövləti, prezident cənab Jak Şirak Azərbaycanın Avropa Şurasına qəbul olunmasını 
əvvəldən axıradək dəstəkləmişdir və maneələrin aradan qaldırılması üçün çox işlər görmüşdür.                                                    
Cənab səfir, ona görə mən sizə bir daha təşəkkür edirəm. Xahiş edirəm, mənim təşəkkürlərimi dövlətinizə və 
hörmətli prezident Jak Şiraka çatdırasınız. Bəyan edirəm ki, Azərbaycan Avropa Şurasının dəyərlərinə və 
prinsiplərinə sadiq olacaq, Avropa Şurasının tərkibində üzərinə düşən vəzifələrin hamısını yerinə yetirəcəkdir. 
Nitqimin əvvəlində dediyim kimi, Bastiliyanın alınması günü dünyada böyük tarixi bir hadisə kimi qəbul 
olunubdur. Həm fransız xalqı, həm də demokratiya yolu ilə gedən xalqların hamısı bu günü – 14 iyulu həmişə 
xatırlayırlar.  
Amma mənim həyatımda bu günün bir mənası da vardır. Çünki 1969-cu ilin iyulun 14-də, məhz bu gün, 32 il 
bundan öncə mən Azərbaycana ilk dəfə rəhbər seçilmişəm. Bu mənim üçün çox böyük rəmzi əhəmiyyət daşıyır. 
Çünki dünyanın hər yerində qeyd olunan məhz bu gündə mənim də həyatımda tarixi hadisənin baş verməsi, 
təbiidir ki, mənim üçün çox qiymətlidir. Ancaq mən bu gün bir də təəssüf hissi keçirirəm. Çünki Fransanın 
Azərbaycandakı səfiri cənab Ginyut yaxın vaxtlarda Azərbaycanı tərk edəcəkdir. Biz bunu istəmirik. Amma 
bizdən bir şey asılı deyildir. Əgər asılı olsaydı, mən dostum Jak Şirakdan xahiş edərdim ki, onun vaxtı bir az da 
artırılsın. 
Hörmətli cənab səfir, burada olduğunuz illərdə çox yüksək səviyyəli fəaliyyətinizə, Fransa–Azərbaycan 
əlaqələrinin inkişafında göstərdiyiniz dəyərli xidmətlərinizə, Azərbaycana dost olduğunuza görə sizə səmimi-
107 
 
qəlbdən təşəkkür edirəm və gələcək işlərinizdə sizə uğurlar arzulayıram, bir daha bayramınız mübarək olsun. 
Sağ olun. 
 
 
108 
 
 
 
               
DÜNYA BANKININ AVROPA VƏ ORTA ASĠYA REGĠONU ÜZRƏ VĠTSE-PREZĠDENTĠ 
YOHANNES LĠNNĠN BAġÇILIQ ETDĠYĠ NÜMAYƏNDƏ  HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
14 iyul 2001-ci il 
 
H e y d ə r   Ə l i y e v:  Hörmətli qonaqlar, sizin ölkəmizə yeni səfəriniz Azərbaycan ilə Dünya Bankı 
arasındakı əlaqələrin ardıcıl surətdə inkişaf etməsini göstərir.  Baş nazir mənə məlumat verdi ki, siz burada 
çoxlu görüşlər keçirmisiniz və demək olar ki, bütün məsələləri müzakirə etmisiniz. Mən bundan məmnunam və 
sizi dinləmək istəyirəm.  
Y o h a n n e s   L i n n: Cənab Prezident, çox sağ olun. Azərbaycanı yenidən ziyarət etməkdən çox 
məmnunam. Dünya Bankının prezidenti cənab Vulfensonun Sizə ən xoş və səmimi salamlarını gətirmişəm.  
H e y d ə r   Ə l i y e v: Təşəkkür edirəm.  
Y o h a n n e s   L i n n: Cənab Vulfenson məndən xahiş etdi bildirim ki, o, Sizinlə görüşlərini çox məmnunluqla 
xatırlayır, Azərbaycana üç il bundan öncəki səfərini də heç zaman unutmur.  
Baş nazirin Sizə məruzə etdiyi kimi, biz son iki gün ərzində çox əla görüşlər keçirmişik. Böyük 
məmnuniyyətlə bildirmək istəyirəm ki, biz sizin hökumət ilə uzun zamanı əhatə edəcək proqramların işlənib 
hazırlanması üçün önəmli qərarlara gəlib çıxmışıq.  
Cənab Prezident, xüsusilə onu qeyd etmək istəyirəm ki, Azərbaycan hökuməti tərəfindən son on iki ay 
ərzində həyata keçirilən islahatlar bizi çox məmnun edibdir. Mən Azərbaycanda son dövrdə əldə edilmiş 
nailiyyətlər barədə cənab Vulfensona, Dünya Bankının rəhbərliyinə böyük məmnuniyyətlə məruzə edəcəyəm. 
Bildirmək istəyirəm ki, biz Azərbaycan ilə Dünya Bankı arasındakı məhsuldar və çox xeyirli əməkdaşlığın 
bundan  sonra da davam etdirilməsi əzmindəyik.         
H e y d ə r   Ə l i y e v: Təşəkkür edirəm. Xahiş edirəm, mənim də salamımı və ən xoş arzularımı cənab 
Vulfensona çatdırasınız. 1999-cu ilin iyun ayında Antaliyada mənim onunla görüşüm indiyədək xatirimdədir. O, 
Azərbaycana səfər edərkən mən Antaliyada istirahət etdiyimə görə əvvəlcə Antaliyaya gəldi, görüşdük, söhbət 
etdik, sonra isə Azərbaycanda oldu. 
Çox məmnunam ki, sizin burada gördüyünüz işlər,  etdiyiniz müşahidələr onu göstərir ki, siz dediyiniz kimi, 
son on iki ayda Azərbaycanda iqtisadi və başqa islahatların həyata keçirilməsində çox iş görülübdür.  
Biz cənab Vulfenson ilə görüşdüyümüz zaman məhz bu məsələləri əsas məsələlər kimi müzakirə edirdik. 
Mən ona dedim ki, biz bunları mütləq həyata keçirəcəyik. İndi çox şadam ki, siz gəldiniz, yoxladınız, tanış 
oldunuz və görürsünüz ki, demək, biz verdiyimiz sözə sadiqik. Təbiidir, biz buna sadəcə, sizin istəyiniz, 
marağınız kimi baxmırıq. Bu bizim ölkəmiz üçün, bizim xalqımız üçün, bizim gələcəyimiz üçün lazım olan 
tədbirlərdir. Bizim ölkəmiz  bunların nəticəsində irəli gedir. Ancaq Dünya Bankının da indiyə qədər bizimlə 
əməkdaşlığı və xüsusən cənab Vulfenson ilə mənim görüşümdə bir sıra məsələlərin müzakirəsi zamanı verilən 
məsləhətlər, təbiidir ki, bizə çox yardım edibdir. Bəzən elə məsələ olur ki, onu bu gün həll etmək mümkün 
olmur, sabah edirik. Bu da bizim ölkənin bəzi daxili xüsusiyyətləri ilə əlaqədardır. Amma onu həll edirik və irəli 
gedirik. Elədirmi?  
Y o h a n n e s   L i n n: Bəli, tamamilə haqlısınız.  Sizin  hökumət bir sıra sahələrdə müəyyən nailiyyətlər 
əldə edibdir. Məmnuniyyətlə bildirmək istəyirəm ki, əldə olunmuş bu nailiyyətlərə söykənərək, onların əsasında 
sizin hökumət indi digər sahələrdə də islahatları irəli aparmaqda çıxış edərsə, biz də bunlara dəstək verməyə 
hazırıq. Biz qarşıdan gələn bir neçə ay ərzində hansı sahələrdə işləməyi planlaşdırdığımız barədə Sizə 
məmnuniyyətlə məlumat verəcəyik.  
H e y d ə r   Ə l i y e v: Yaxşı.  
 
 
 
 
 
109 
 
 
 
 
„ZUĞULBA“ DÖVLƏT ĠQAMƏTGAHINDA XARĠCĠ ÖLKƏLƏRĠN KÜTLƏFĠ ĠNFORMASĠYA 
VASĠTƏLƏRĠNĠN BAKIDA SƏFƏRDƏ OLAN RƏHBƏRLƏRĠ ĠLƏ QEYRĠ-RƏSMĠ ġƏRAĠTDƏ  
GÖRÜġDƏ SÖHBƏT 
 
15 iyul 2001-ci il 
 
H e y d ə r   Ə l i y e v: Sizi  səmimi-qəlbdən salamlayıram. Bakıda vaxtlarınızı necə keçirirsiniz? 
V i t a l i     Ġ q n a t e n k o (İTAR–TASS-ın Baş direktoru): Cənab Prezident, biz bir neçə müəssisədə 
olmuşuq və „Azpetrol― şirkətinin neft terminalı, „Kaspianfiş― şirkətinin kompleksi, Şampan şərabları zavodu 
bizim xüsusilə xoşumuza gəlmişdir. 
H e y d ə r   Ə l i y e v: Həmin zavod 1980-ci ildə və ya bir qədər əvvəl tikilmişdir. Pul tapmaq o qədər asan 
deyildi – xarici valyuta ilə 40 milyon lazım idi. Lakin biz həmin vəsaiti ittifaq dövlətindən aldıq və o zavodu 
tikdik. Zavod hamının xoşuna gəldi. Deyirlər ki, o, yaxşı məhsul buraxır. Doğrudur, mən bir dəfə də olsun 
həmin zavoda getməmişəm. 
Görürsünüz, mən burada yaşayıram. Doğrudur, buraya az-az gəlirəm. Bu, köhnə evdir. Buranın əsası 1935-ci 
ildə qoyulmuşdur. Burada kiçik bulaq var, deyirlər ki, məhz həmin bulağa görə burada rəhbər heyət üçün 
istirahət yeri yaratmışdılar. Burada bağ var. Həmin bağda əvvəllər o vaxtkı Birinci katib Mircəfər Bağırov 
yaşayıbdır. Biz rəhbərliyə gələndə mən oraya getmədim. Mən burada 70-ci illərdə yaşamışam. Bu, köhnə evdir. 
O bu günün tələblərinə qətiyyən cavab vermir. Bilirsinizmi, mən elə adamam ki, bir şeyə adət etdim, ondan 
ayrıla bilmirəm. Doğrudur, indi mən çox vaxt şəhərdə yaşayıram. Nadir hallarda, əsasən yay vaxtı buraya 
gəlirəm. Mənim uşaqlarım da burada boya-başa çatmışlar. İndi onlar yaşa dolmuşlar. Bu yerlər bizim üçün 
əzizdir. Əlbəttə, burada hər şey başqa vəziyyətdə idi. Biz bu ağacları o zaman əkmişik. Yaxşı yerdir.  
Yaxınlıqda, bu hasarın arxasında mən rəhbər heyətin istirahəti üçün 6-7 korpusdan ibarət böyük şəhərcik 
yaratdım. Orada neftçilərin bir neçə kotteci var idi və baxımsız qalmışdı. Yerli adamlar orada qoyun otarırdılar. 
Əvvəlcə kottecləri qaydaya saldıq və işçilərimizin istifadəsinə verdik. Sonra mən fikirləşdim ki, 15 kottec azdır. 
Axı adamlar sayca çox idi. O zaman 5 mərtəbəli korpuslar tikdik. İndi baxsanız görərsiniz, orada geniş sahədə 
meşə salınmışdır. Ümumiyyətlə, hər kəsin bir şeyə həvəsi var. Mən də ağac əkməyi çox xoşlayıram. Sizin 
buraya gəldiyiniz yol boyunca ağaclar əkilmişdir. Biz həmin ağacları 70-ci illərdə, bu yolu çəkdiyimiz zaman 
əkmişik.  
Keçmişdə Bakıda yaşıllıq yox idi. Vaxtilə Bakıda olmuş Qorki, Mayakovski də bunu demişdilər. Rusiyadan 
fərqli olaraq, burada ağaclar çətin boy atır. Burada ağaclara daim qulluq etmək, onlara su vermək lazımdır. 
Ağacın yaxşı boy atması üçün ona beş-altı il su vermək lazımdır, bundan sonra ağac qol-budaq atır. 
Gəlin gəzişək. Sonra mən daha bir ev – qonaqlar üçün iqamətgah tikdirdim. Adətən, orada ali qonaqları 
qəbul edirik. Bax, bu mənim evimdir. Burada daha bir neçə ev var, onlardan da qonaq evləri kimi istifadə edirik. 
Siz xahiş etdiniz ki, qeyri-rəsmi şəraitdə görüşək. İndi budur, biz sizinlə qeyri-rəsmi şəraitdə görüşürük.  
Dövlətimizin başçısı iqamətgahın həyətində gəzinti zamanı Stalinin bu bağda olub-olmadığı barədə suala 
cavab verdi.  
 O, Azərbaycanda 20-ci illərin əvvəlində olmuşdur, sonra müharibə zamanı, 1943-cü ildə Tehran 
konfransında iştirak etmək üçün təyyarə ilə Bakı vasitəsilə Tehrana getmişdi. Konfransda Çörçill, Ruzvelt və o, 
iştirak edirdilər. Deyirlər ki, o, təyyarə ilə Bakı vasitəsilə uçmuşdu. De Qoll 1944-cü ildə İrandan Moskvaya 
Bakıdan keçib getmişdi.  
Burada yaxşı bağ var. Təkrar edirəm ki, o zaman biz bu yerləri abadlaşdıranda burada ağac çox az idi. Bu 
ağaclar sonradan əkilmişdir. 
Yaltada mənim xüsusi iqamətgahım yox idi. Hansı iqamətgah boş olurdusa, onu da verirdilər. Orada malikanə 
var – Yusupovun evi. Yalta konfransı zamanı Stalin və bütün nümayəndə heyəti Yusupovun evində yaşamışdır. 
Mən yay vaxtı ailəmlə iki dəfə orada dincəlmişəm. Sonra mənim müxtəlif bağlarım olmuşdu – 10-cu bağ, 5-ci 
bağ. Ümumiyyətlə, bütün istirahət yerlərindən ən yaxşısı Yaltadır, Qara dənizin sahili. Orada çox yaxşı yerlər 
var. İqlimi yaxşıdır.  
Burada nar ağacları var, onları mən əkmişəm. Narı Azərbaycanda çox sevirlər.  
Dəniz təmizdir, orada buruqlar görünür. Ancaq indi onlardan istifadə edilmir. Etiraf etməliyəm ki, indi, 
xarici şirkətlərlə işlədiyimiz zaman onlar ekologiyaya da çox böyük diqqət yetirirlər. Buna görə də biz narahat 
deyilik. 
Əvvəlki illərdə çox böyük narahatlıq vardı, yazıçılar yazırdılar ki, Xəzərin suyu çəkilir. Bəziləri belə bir 
təklif irəli sürməyə başlamışdılar ki, Sibir çaylarının suyunu Xəzərə yönəltmək lazımdır. Onların məqsədi sudan 
110 
 
həm də suvarma üçün istifadə etmək idi. Həmin məsələ çox müzakirə edildi, amma axırda məlum oldu ki, bütün 
bunlar əbəsdir.  
Azərbaycan prezidenti Heydər Əliyev "Zuğulba" iqamətgahının eyvanında davam edən söhbət zamanı  
Bakının mərkəzindəki Prezident iqamətgahından danışaraq dedi ki, o, həmin binanı çox hörmətli qonaqların 
qəbul edilməsi üçün tikdirmişdi. 80-ci illərin axırında Azərbaycanın o zamankı rəhbəri Vəzirov oranı Nikah 
sarayı  üçün ayırmışdı. Halbuki, bina bu məqsədlər üçün qətiyyən yaramırdı. 
O burada işləməyə başladığı ilk vaxtlarda mən ona iki-üç dəfə zəng etdim. Mən görürdüm ki, o, ağılsız 
hərəkət edir və deyirdim ki, belə etmək lazım deyildir. Yaxşı, siz bu binanı verirsiniz, bəs sizə qonaqlar gələndə 
necə olsun? Azərbaycana Sovetlər İttifaqının rəhbərləri, başqa ölkələrdən – Şərq və Avropa ölkələrindən 
qonaqlar gəlirdilər. O dedi ki, eybi yoxdur, yer taparıq. Bir ildən sonra İran prezidenti Rəfsəncani Bakıya gəldi. 
O zaman mənim əlaqəm yox idi. Mən eşitdim ki, Nikah sarayını təcili ləğv eləyib Rəfsəncaniyə orada yer 
vermiş, İranın bayrağını qaldırmışlar. Şəhərdə hamı danışırdı ki, Rəfsəncani Nikah sarayında yaşayır. 
Mən buraya qayıtdıqdan sonra əvvəlki vəziyyəti bərpa etdim. Əvvəlan, ona görə ki, bütün bunlar mənim 
üçün əzizdir. İkincisi də, həmin bina mənim deyil, bütün bunlar xalqa, dövlətə məxsusdur. Həmin binalar əsrlər 
boyu yaşayacaqdır. 
Daha sonra Azərbaycan prezidenti Heydər Əliyev və nümayəndə heyətinin üzvləri görüşdən xatirə olaraq, 
dənizin fonunda şəkil çəkdirdilər. 
    
     * * * 
Azərbaycan prezidenti  H e y d ə r  Ə l i y e v  nümayəndə heyəti üzvlərinin suallarına cavab verməzdən əvvəl 
onlara müraciətlə dedi: Sizin səfəriniz başa çatır. Əvvəla, mən istəyirəm ki, bu gün vaxtdan maksimum 
səmərəli istifadə edərək, nəyi görmək mümkündürsə, hamısını görəsiniz.  
Əlbəttə, hər bir adamın öz təəssüratı olur. Hesab edirəm ki, biz, bizim insanlar bugünkü Azərbaycanı 
görməyiniz üçün hər şeyi etdik. Əvvəlcədən heç bir hazırlıq olmadı, heç bir bəzək-düzək yoxdur, hər şey olduğu 
kimidir. Mən istərdim ki, siz səfərinizdən razı qalasınız, buraya gəlməyinizdən təəssüflənməyəsiniz.  
Mən dünən sizinlə çox danışdım, bu gün sizi yormayacağam. Süfrəmizdə meyvə, Azərbaycan şirniyyatı, 
ənənəvi çayımız var. İstərdim ki, bunlardan yeyəsiniz və özünüzü tamamilə sərbəst hiss edəsiniz. Siz mənimlə 
qeyri-rəsmi şəraitdə görüşməyi xahiş etmişdiniz və indi bu görüş baş tutmuşdur. Görürsünüz, elə mən də sizin 
kimi geyinmişəm.  
Bu binanın havası ümumi sistemdən tənzimlənir. Doğrudur, bu sistem artıq köhnəlmişdir, 1981-ci ildə 
qurulub, onu dəyişmək lazımdır. Amma hələlik vəsait yoxdur. Ümumiyyətlə isə, dəyişmək lazımdır.  
P a v e l  Q u s e v ("Moskovski komsomolets" qəzetinin Baş redaktoru): Xəzərin gələcəyi məsələsi barədə 
Sizin fikirlərinizi öyrənmək istərdik. Bu məsələdə böyük fikir ayrılığı olduğu halda, hansı irəliləyişdən 
danışmaq olar?  
H e y d ə r   Ə l i y e v: Siz bilirsiniz, bizim çoxdan kəşf olunmuş üç neft yatağımızın – "Azəri", "Çıraq" və 
"Günəşli" yataqlarının –  bu onların şərti adlarıdır – Qərb ölkələrinin neft şirkətləri ilə birgə işlənilməsinə dair 
1994-cü ildə çox böyük müqavilə imzalanana qədər Xəzər heç kimin yadına düşmürdü. Bundan sonra Xəzər 
böyük maraq doğurmağa başladı. Cəmi bir neçə ay sonra müxtəlif ölkələrdə məsələ qaldırdılar ki, Xəzərin 
hüquqi statusunu müəyyən etmək  lazımdır. Biz dedik ki, bunun əleyhinə deyilik, gəlin müəyyənləşdirək. 
Amma hələ Sovetlər İttifaqı vaxtında Xəzər dənizin dibindən istifadə üzrə sektorlara bölünmüşdü. Bilirsiniz ki, 
Xəzər dənizində neft hələ bundan 50 ildən də qabaq Azərbaycan tərəfindən əfsanəvi Neft Daşlarında 
çıxarılmağa başlanmışdı. Neft Daşları bütün dünyada məşhur idi. Yeri gəlmişkən, o vaxt dünyada heç bir ölkə 
dənizdən neft çıxarmırdı. Ona görə də bizim bu sahədə təcrübəmiz vardı və yeri gəlmişkən, geoloqlarımız 
Xəzərdə neft və qaz yataqlarının kəşfiyyatı ilə bağlı 50-ci illərdən başlayaraq olduqca çox iş görmüşlər. Bu 
barədə bizdə geniş material vardı və bu gün də var. Ancaq elə o zaman, təxminən 70-ci illərin sonunda SSRİ 
Nazirlər Soveti, hər halda, Xəzəri mineral ehtiyatlardan istifadə üzrə sektorlara bölməyi qərara aldı. Böldülər də. 
Yeri gəlmişkən, deyim ki, məsələn, bizdən əks tərəfdə, Türkmənistan sahillərində neft hasilatı ilə Azərbaycanda 
yerləşən "Xəzərdənizneft" Birliyi məşğul olurdu. Orada da, bizdə də neft çıxarırdılar. Doğrudur, məhz 
Türkmənistan sektorunda çıxarılan neft onların hesabına yazılırdı. 
Amma, hər halda, neft dövlətin hesabına yazılırdı. Lakin bu, şərti idi. Nə qədər neft çıxarılırdısa, 
Türkmənistanın və Azərbaycanın hesabına yazılırdı. Orada neft az çıxarılırdı. Amma hasilatla, kəşfiyyat işləri 
ilə Azərbaycan neftçiləri məşğul olurdu. Bütün infrastrukturu onlar yaratmışdı.  
İndi Xəzərin hüquqi statusunu müəyyən etməyə getdikcə daha çox ehtiyac var. Biz həmişə belə mövqedə 
olmuşuq və bu gün də bu mövqedəyik ki, Xəzərin hüquqi statusunu müəyyən etmək lazımdır. Ancaq bu 
məsələnin bir çox cəhətləri var. Buraya mineral ehtiyatlardan istifadə, balıq ehtiyatlarından istifadə, fauna və 
gəmiçilik daxildir. O vaxtlar Xəzər, əslində, Sovetlər İttifaqına məxsus idi. İran Xəzərin cənubunda kiçik bir 
hissəyə malik idi və yeri gəlmişkən deyim ki, vaxtilə orada Sovetlər İttifaqı ilə İran arasında sərhəd müəyyən 
edilmişdi. Bu, Astara–Həsənqulu xətti boyunca idi, Astara Azərbaycanda, Həsənqulu isə Türkmənistandadır. 
111 
 
İrana kiçik bir hissə düşürdü. Onlar orada neft hasilatı ilə məşğul olmaq barədə düşünmürdülər, çünki o vaxt 
ölkənin cənubunda neft çıxarmağa başlamışdılar. Onların çox böyük qaz ehtiyatı var idi, sonralar Fars 
körfəzində də yataqlar aşkar olunmuşdu. Onlar burada neft çıxarmaq barədə düşünmürdülər. Amma biz hasilata 
başlayan kimi hamı maraq göstərdi. Qazaxıstan da, Türkmənistan da, İran da və əslində, Rusiya da. Bax, elə o 
vaxtdan Xəzərin statusunun müxtəlif variantları müzakirə olunur.  
  Mənə elə gəlir ki, Xəzərin bugünkü statusunu bütün parametrlər üzrə tam müəyyən etmək çətindir, bundan 
ötrü xeyli vaxt lazımdır. İlkin parametrlərə gəldikdə isə, biz artıq neft hasilatına başlamışıq. Türkmənistan 
sahillərində, doğrudur, az neft çıxarılır, bu yaxınlarda Qazaxıstan öz sektorunda çox böyük "Kaşaqan" yatağını 
kəşf etmişdir. Mənə deyildiyinə görə, "LUKoyl" Rusiya sektorunda kəşfiyyat quyuları qazır və orada proqnozlar 
yaxşıdır. Yəni, bu proses gedir. Amma bu məsələ rəsmiləşdirilməyibdir. Ancaq ilk addım atılmışdır. Xəzərin 
sahillərdən eyni məsafədə yerləşən orta xətt üzrə Rusiya və Qazaxıstan sektorlarına bölünməsi haqqında 
Qazaxıstan ilə Rusiya arasında saziş imzalanmışdır. Bu addımın atılmasının özü yaxşıdır. Sonra, Vladimir 
Vladimiroviç Putin bu ilin əvvəlində Bakıda olarkən biz də Rusiya ilə eyni cür saziş imzaladıq. Türkmənistan 
isə gah bu təklifə, gah da digərinə tərəfdar çıxır. Mən bilmirəm, onların mövqeyi barəsində heç nə söyləyə 
bilmərəm. Sahilyanı dövlət kimi, çox kiçik bir hissəyə malik olan İrana gəldikdə isə, o, Xəzərin beş bərabər 
hissəyə bölünməsi məsələsini qaldırır. Bu, real deyildir. Çünki bu ölkələr Xəzərin sahilində yerləşir və onların 
hər birinin öz hissəsi, dənizə çıxışı var. Əgər indi onu beş bərabər hissəyə bölsək, deməli, bu halda İran haradasa 
Rusiya, Qazaxıstan yaxınlığında öz hissəsinə malik olacaq? Bu, real deyildir.        
Amma bütün bunlara baxmayaraq, məsləhətləşmələr gedir, ekspertlər görüşürlər. Tehranda, Aşqabadda bir 
neçə görüş keçirilmişdir.  
Biz bu məsləhətləşmələrdə fəal iştirak edirik və çalışırıq ki, Xəzərin hüquqi statusu müəyyənləşdirilsin. 
Amma biz hesab edirik ki, hər şeyi birdən müəyyənləşdirmək çətindir. Bu məsələyə mərhələlərlə yanaşmaq 
lazımdır. Əvvəlcə mineral ehtiyatlardan istifadə, sonra isə suyun səthi, təbii ki, balıqçılıq, gəmiçilik məsələləri 
həll edilməlidir, vəziyyət hələlik, bax, belədir. Zənnimcə, Türkmənistan prezidenti türkmənbaşı bu məsələni 
müzakirə etmək üçün  Xəzəryanı ölkələrin dövlət başçılarının oktyabrda Aşqabadda görüşünü keçirmək istəyir. 
Ancaq dövlət başçılarının görüşməsi üçün məsələdə aydınlıq olmalıdır. Amma hələlik bu, müəyyən 
edilməmişdir. İndi vəziyyət belədir.  
Biz öz sektorumuzda fəal işləyirik, onun hüdudlarından kənara çıxmırıq və çıxmayacağıq.  
M i x a i l    K o j o k i n ("İzvestiya"  qəzetinin  Baş  redaktoru): Heydər Əliyeviç, Siz bizim görüşümüzə 
belə qeyri-rəsmi ton verdiniz. Elə bu ruhda sual vermək olarmı? Rusiyadakı siyasətçilərin bir çoxu Sizə ürəkdən 
hörmət bəsləyir. Tatarıstan prezidenti Mintimer Şaripoviç Şaymiyev ən səmimi hisslərini gizlətmir. Belə isə, 
Rusiyanın keçmiş və indiki siyasətçilərindən hansılarla qeyri-rəsmi şəxsi əlaqə saxlayırsınız? Dünən 
dediklərinizdən belə başa düşdük ki, prezident Vladimir Putin ilə Sizin aranızda münasibətlər yaranmışdır.  
H e y d ə r   Ə l i y e v: Mən şadam ki, prezident Putinlə aramızda çox mehriban və hesab edirəm, səmimi 
münasibətlər yaranmışdır. Digərlərinə gəldikdə isə, məsələn, Ukrayna prezidenti Kuçma ilə çox səmimi, dostluq 
münasibətlərimiz var. Eduard Amvrosiyeviç Şevardnadze ilə biz təxminən eyni taleli insanlarıq, bir-birimizi 35 
ildən çoxdur tanıyırıq. İş elə gətirdi ki, 1969-cu ildə mən respublika DTK-sının sədri vəzifəsindən Azərbaycan 
KP MK-nın Birinci katibi seçildim, üç il sonra isə Şevardnadze Daxili İşlər naziri vəzifəsindən Gürcüstanda 
Birinci katib seçildi. O zaman, ümumiyyətlə, bizim Zaqafqaziya respublikaları arasında, eləcə də onların 
rəhbərləri arasında – Şevardnadze, mərhum Dəmirçyan və mənim aramızda böyük dostluq vardı. Biz tez-tez gah 
Tbilisidə, gah Yerevanda, gah da Azərbaycanda görüşürdük. Bu görüşlər respublikalarımıza aid müxtəlif tədbir-
lərlə əlaqədar da keçirilirdi. Bundan əlavə, Zaqafqaziya hərbi dairəsi var idi, hamımız onun üzvü idik. 
Zaqafqaziya hərbi dairəsi, istər-istəməz, ildə bir dəfə, bəzən iki dəfə öz Hərbi Şurasını çağırırdı. Bu şuranı bir 
dəfə Tbilisidə, o biri dəfə Yerevanda, üçüncü dəfə Azərbaycanda toplayırdı. Ona görə də ünsiyyətimiz çox yaxşı 
idi. Eduard Şevardnadze ilə bağlı belə oldu ki, məndən üç il sonra o da Gürcüstana rəhbər seçildi. Sonra mən 
Moskvaya getdim, üç il sonra o da oraya gəldi. Doğrudur, mən 1987-ci ildə istefa verdim, o isə Sovetlər İttifaqı 
dağılana qədər vəzifədə qaldı. Sonra isə Gürcüstana qayıtdı və ona rəhbərlik etməyə başladı. Bir müddət, 
məncə, iki il sonra tale elə gətirdi ki, mən Bakıya qayıtdım. Bizim bu köhnə dostluğumuz indi də davam edir və 
indi çox yaxşı dostluq münasibətlərimiz var.  
O ki qaldı, məsələn, Mərkəzi Asiya respublikalarının prezidentlərinə, bu yaxınlardan rəhbər işdə olan 
Tacikistan prezidentindən savayı, yerdə qalanların hamısı ilə biz bir vaxtlar işləmişik. Doğrudur, onlar birinci 
şəxslər olmayıblar. Məsələn, Nazarbayev MK-nın katibi, sonra Nazirlər Sovetinin sədri olub, mən isə Moskvada 
sədrin birinci müavini idim. Biz onunla sıx ünsiyyətdə olurduq. Yaxud da ki, məsələn, türkmənbaşı, o, MK-nın 
sənaye üzrə katibi, sonra Nazirlər Sovetinin sədri idi və bu da bizə tez-tez ünsiyyətdə olmaq imkanı verirdi. 
İslam Kərimov Maliyyə naziri, sonra Nazirlər Soveti sədrinin müavini işləyib, Moskvada onunla da ünsiy-
yətimiz olurdu. Yəni bu insanları mən çoxdan tanıyıram. Yaxud da ki, məsələn, bu yaxınlaradək Moldovada 
prezident Luçinski idi. Onunla 30 ildən çox tanışlığımız vardı və dostluq münasibətləri saxlayırdıq. Ona görə də 
112 
 
bu insanlar mənim üçün yeni deyil və hər birinə böyük hörmətim var, onlar da mənə hörmət bəsləyirlər. Hesab 
edirəm ki, bu bizim birgə işimiz üçün çox mühüm amildir. 
V i k t o r  L o Ģ a k ("Moskovskiye novosti" qəzetinin Baş redaktoru): Heydər Əliyeviç, qısa sualım var. Siz 
kütləvi informasiya vasitələri ilə münasibətlərinizi necə qurursunuz? Dövlətin birinci şəxsi ilə münasibət biz 
jurnalistlər üçün çox vaxt olduqca ağrılı məsələdir. Siz kütləvi informasiya vasitələrinin rəhbərləri ilə 
görüşürsünüzmü? Onları deyək ki, televiziyaya, dövlət mətbuatına rəhbər vəzifələrə təyin edərkən hansı 
meyarları əsas götürürsünüz? 
H e y d ə r   Ə l i y e v: Bilirsinizmi, mən kütləvi informasiya vasitələrinin bütün nümayəndələri və 
rəhbərləri ilə çox yaxşı münasibətlər qurmaq istəyirəm. Amma bu təkcə məndən asılı deyil, hər iki tərəfdən 
asılıdır. Televiziyaya gəldikdə isə, bizdə dövlət televiziyası ilə yanaşı, özəl kanallar da var. Özəl televiziya, 
əsasən, müxalifət xarakterlidir. Amma mənim onlarla yaxşı münasibətlərim var. Dövlət televiziyası isə, təbii ki, 
dövlətin televiziyasıdır. Bizdə dövlət təminatında olan cəmi dörd qəzet var – "Azərbaycan", "Xalq qəzeti", 
"Respublika" və rus dilində çıxan "Bakinski raboçi". Qalan bütün qəzetlər özəldir. Mənim yaratdığım Yeni 
Azərbaycan Partiyasına mənsub olan bir neçə qəzet var. Mən bu partiyanı hələ Naxçıvanda olarkən yaratmışam. 
Yeri gəlmişkən deyim ki, bu, Azərbaycanda ən böyük partiyadır. Təbii ki, onlarla qarşılıqlı münasibətlərimdə 
heç bir problem yoxdur. 
Müxalifət partiyalarına mənsub olan və ya ümumiyyətlə, müxalifətə aid olmayan bütün digər qəzetlərə, özəl 
qəzetlərə gəldikdə isə, mən onlarla hansısa bir hadisə ilə əlaqədar, məsələn, mətbuat konfransında görüşürəm. 
Əlbəttə, bu qəzetlərin rəhbərləri ilə deyil, nümayəndələri ilə, onların rəhbərləri belə tədbirlərdə çox az-az 
olurlar. 
Haraya isə gedirəm, hava limanında mütləq bütün suallara cavab verirəm. Qayıdıram, nə vaxt olur-olsun, 
gecə saat bir, iki  – jurnalistlər gözləyirlər, bütün suallara cavab verirəm. Başqa şəraitdə də görüşürük. Əlbəttə, 
içərisində çox bədxahları da var, onlarla əlaqə saxlamaq, sadəcə, mümkün deyildir. Ümumiyyətlə isə, mənim 
mətbuata münasibətim həmişə xeyirxah olub və indi də belədir. 
Mən heç vaxt elə etməmişəm ki, hansısa qəzet bizə xoş gəlmək üçün nəsə yazsın, mən bu qəzetlə hansısa 
münasibətlər qurum. Yox. Bəzi insanlar bu qəzetləri oxuyurlar. Nə üçün? Çünki görsün ki, özü haqqında bir şey 
yazıblar ya yox. Əgər özü haqqında bir şey yazılmayıbsa, o arxayındır, qalan hər şeyə tamamilə laqeyddir. 
Amma prezident haqqında hər gün yazılmasını o, normal hal hesab edir.  
Birdən görürsən ki, hansısa nazir, yaxud aparatın işçisi az qala doluxsunaraq mənə zəng edir ki, bilirsiniz, 
mənim barəmdə yazıblar... Soruşuram, neçə dəfə yazıblar? İki-üç məqalə yazıblar. Deyirəm ki, mən nə edə 
bilərəm? O deyir ki, mənə zərbə vururlar. Soruşuram ki, sən mənim haqqımda neçə dəfə yazıldığını oxumusan, 
bu səni niyə narahat etmir? Axı mən prezidentəm, sənə böyük etimad göstərərək bu və ya digər vəzifəyə təyin 
etmişəm. Nə üçün mənim haqqımda yazılanda münasibətini bildirmirsən, özün barəsində yazılanda reaksiya 
verirsən? Ona görə də mən nə buna, nə də digərinə reaksiya vermirəm. Yəqin ki, bu xəstəlik hər yerdə var. 
M ə h ə m m ə d   Ə l i y e v (Ümumrusiya  Azərbaycanlılar  Konqresi  sədrinin  müavini): Mən jurnalist 
deyiləm, Rusiyadakı Azərbaycan diasporunun çoxsaylı nümayəndələrindən biriyəm. 
H e y d ə r   Ə l i y e v: Siz azərbaycanlısınız? 
M ə h ə m m ə d    Ə l i y e v: Bəli, azərbaycanlıyam.  
Mən mənzillərin abadlaşdırılması və tikilməsi ilə məşğul oluram. Buna görə də abadlaşdırma barədə Sizin 
dediyiniz sözlər mənim üçün daha xoşdur və mənə yaxındır. Ümumiyyətlə, Siz atamın və mənim taleyimə çox 
böyük təsir göstərmisiniz. Sizə bir sualım var. Moskvada və ümimiyyətlə, Rusiyada, habelə bütün dünyada 
Azərbaycan diasporu qarşısında hansı vəzifələr durur? 
H e y d ə r   Ə l i y e v: Bilirsinizmi, bizim ən zəif yerimiz budur ki, Azərbaycan diasporu passivdir. Onu 
erməni diasporu ilə heç vəchlə müqayisə etmək olmaz, Azərbaycan diasporu passivdir. Məsələn, müxtəlif 
rəqəmlər göstərirlər, rəqəmlər nisbidir. Bəziləri deyir ki, Rusiyada bir milyon azərbaycanlı yaşayır, başqaları 
deyir milyon yarım, bir qismi də deyir ki, Rusiyada azərbaycanlıların sayı iki milyon nəfərdir. Onlar haradadır? 
Onlar nə üçün Azərbaycanın müqəddəratı ilə əlaqədar öz səslərini ucaltmırlar? Hərə öz işi ilə məşğuldur. 
Onların bir qismi elm sahəsində, bir qismi səhiyyə sahəsində çalışır, başqa bir qismi bizneslə məşğuldur və s. 
Mən belə hesab edirəm ki, insan harada yaşayırsa yaşasın, öz vətənini unutmamalıdır, vətəninin taleyinə və ora-
da baş verən proseslərə biganə qalmamalıdır.  
Eyni zamanda hesab edirəm ki, Rusiyada yaşayan azərbaycanlılar Rusiyanın layiqli vətəndaşları olmalıdırlar, 
öz hərəkətləri ilə xalqını gözdən salmamalıdırlar. Bir tərəfdən, onların vəzifəsi bundan ibarətdir, digər tərəfdən 
isə, onlar öz vətəninin, öz torpağının, öz xalqının vətənpərvərləri olmalı, öz dilini, adətlərini unutmamalıdırlar. 
Bu dediklərim fərdi xarakter daşıyır. Onlar Ermənistan–Azərbaycan münaqişəsi ilə əlaqədar olaraq ağır 
vəziyyətə düşmüş Azərbaycanın mənafeyi naminə birləşməli, erməni diasporunun əməllərinə özlərinin haqlı 
dəlilləri ilə cavab verməlidirlər.  
Məsələn, mən bəzi qəzetlərdə erməni familiyalarına rast gəlirəm, bəzi ermənilər isə təxəllüslə yazırlar. Onlar 
Azərbaycan haqqında hər gün nə isə yazırlar. Mən Ermənistan barədə yazılan və ya Azərbaycandakı real 
113 
 
vəziyyəti işıqlandıran məqalələrə rast gəlməmişəm. Bəlkə də bu, təkcə diasporun xüsusiyyəti deyildir. 
Bilirsinizmi, bizim diasporda birlik, yekdillik yoxdur. Mən sizə dedim ki, Moskvada bütün vəzifələrdən istefaya 
getdim. Azərbaycanın tarixində yeganə hal idi ki, azərbaycanlı, müsəlman Sovetlər İttifaqı kimi fövqəldövlətin 
aparıcı rəhbərlərindən biri olmuşdu. Mən hətta Moskvada yaşayan adamlar üçün, Azərbaycanda işlədiyim 
dövrdə onların oxuması, ali təhsil alması üçün, onların elmlə və başqa fəaliyyətlə məşğul olması üçün nə qədər 
işlər görmüşdüm. Mən istefaya gedəndə elə bir azərbaycanlıya rast gəlmədim ki, mənə maraq göstərsin, 
maraqlansın ki, bu adam sağdır, ya yox. Axı o zaman mən qeyri-adi bir insan idim.  
Heç olmazsa, milli iftixar hissi adamlarda belə bir fikir   doğurmalı idi ki, bəlkə də Əliyev nədəsə 
günahkardır, ola bilər. Amma, axı o, Azərbaycan xalqını bütün Sovetlər İttifaqında, Kremldə təmsil edirdi. 
Məgər bu hər bir azərbaycanlı üçün fəxr deyildimi? Mən bu barədə öz həyatımın timsalında danışıram. 
Məsələn, bu gün Moskvada azərbaycanlıların bir qrupu, başqa bir qrupu bir-biri ilə ya rəqabət aparır, ya da 
nə isə başqa bir iş görürlər. Ötən il mən Moskvada olanda bizim səfirimiz səy göstərdi ki, biz Moskvada 
yaşayan azərbaycanlıların Konqresini yaradaq. Mənim vaxtım az idi. Səfir imkanı daxilində azərbaycanlıları bir 
yerə topladı. Mən onlarla görüşdüm, onların qarşısında çıxış etdim. Onkoloji mərkəzdə işləyən Məmməd Əliyev 
Konqresin sədri seçildi. Fikrimcə, bu, yaxşı işlərin başlanğıcıdır.  
Məsələn, Ulyanovskda Azərbaycan diasporu var. Orada 35 min azərbaycanlı yaşayır. Onların nümayəndələri 
tez-tez Bakıya gəlirlər. Onlar orada "Nizami" cəmiyyəti yaratmışlar. Ulyanovskda böyük maarifçilik işi aparılır. 
Mən istərdim ki, hamı belə hərəkət etsin.  
Mən sizə deyə bilərəm ki, Ukraynadakı Azərbaycan diasporu çox mütəşəkkildir. Orada 500 min azərbaycanlı 
yaşayır. Onlar azərbaycanlıların konqresində fəaliyyətlərindən əlavə, Ukrayna Xalqları Konqresinin işində də 
iştirak edir, prezident Kuçma ilə görüşürlər. Əlbəttə, azərbaycanlılar Kuçmanı dəstəkləyirlər, çünki mən də onu 
dəstəkləyirəm. Bu mənada onlar mənimlə yekdildirlər. Təəssüflər olsun ki, bu sözləri Moskvadakı Azərbaycan 
diasporu haqqında demək olmaz. Mən bilirəm ki, Saratovda, eləcə də Novosibirskdə yaxşı, sıx birləşmiş diaspor 
var. Mən sizlərə nələri arzu edərdim? Rusiyanın layiqli vətəndaşları olun, öz xalqınızın, öz vətəninizin layiqli 
vətənpərvərləri olun!           
A n d r e y   V a s i l y e v ("Kommersant" qəzetinin Baş redaktoru): Mənim belə bir sualım var... 
H e y d ə r   Ə l i y e v: Yeri gəlmişkən, sizin qəzetiniz  çox vaxt Azərbaycan haqqında xoşagəlməz 
məqalələr yazır.  
A n d r e y   V a s i l y e v: Mən Baş redaktoram və yaza bilmirəm. Siz dünən danışdığınız mövzuya bu gün 
də qayıdıb dediniz ki, böyük siyasətdən getməyə məcbur olmuşdunuz. Siz bu barədə danışanda mən hiss etdim 
ki, mətbuatdan bir qədər incimisiniz, siyasətdəki həmkarlarınız Sizi məyus etmişlər. O zaman bu, doğrudan da, 
ağır məqam idi. Mən Sizdən xahiş edərdim ki, böyük siyasətə qayıtmağı qət etdiyiniz 90-cı ilə müraciət 
edəsiniz. Zənnimcə, bu, əvvəlki iki ildən sonra çox ağır  qərar idi. Bilmək maraqlı olardı ki, Siz bu addımı 
atmağı  nə vaxt qərara aldınız, Sizi buna nələr sövq etdi? Yəqin kimsə Sizi dilə tutmuşdu, yəqin ki, bunun açıq 
əleyhdarları da var idi. Həmin dövrə qayıtsaydınız, Sizə çox minnətdar olardım. 
H e y d ə r   Ə l i y e v: Bilirsinizmi, 1990-cı ildə məni bu addımı atmağa xalqıma olan məhəbbətim sövq 
etdi. Ümumiyyətlə, bir azərbaycanlı kimi, mən xalqımı sevirəm, öz xalqımın vətənpərvəriyəm. Mən çətin 
şəraitdə boya-başa çatmışam. Uşaqlıq illərində də, gənclik illərində də. Nəyə nail olmuşamsa, öz zəhmətimlə 
nail olmuşam, mənə heç kəs kömək etməmişdir. Mən öz xalqımı sevirəm. 14 il ərzində Azərbaycana rəhbərlik 
etdiyim dövrdə mən öz respublikam üçün çox iş görmüşəm. Buna görə də o mənim üçün əzizdir. Elə bu evi 
götürün, o mənim deyildir. Siz gördünüz ki, mən elə indiyədək köhnə evdə yaşayıram. Hərçənd buraya köçə 
bilər və deyərdim bura mənim iqamətgahımdır. Mən hamısını xalqım üçün etmişəm ki, buraya gələn qonaqlar 
bütün bunları – saysız-hesabsız yaşayış evlərini, fabrikləri, zavodları və s. görsünlər. 
Şəxsi incikliyim olmuşsa da, bunlara dözmüşəm. Amma xalqıma qarşı edilən vəhşilik şəxsi xarakter 
daşımırdı. Bu mənim şəxsi incikliyim və şəxsi iddialarımla bağlı deyildi. Xeyr. Mən bu addımı atdım. Mənim 
məqsədim nə idi? Yenidən böyük siyasətə qayıtmaqmı? Xeyr. Mən sizə açıq deyirəm ki, yox. Sadəcə olaraq, 
mən Bakıda yaşayan bəzi azərbaycanlılar, yeri gəlmişkən, kifayət qədər görkəmli adamlar kimi susa bilməzdim. 
Mən sonradan onlara öz sözümü dedim. Mən bütün bunlara biganə qala bilməzdim. Mən susa bilməzdim, elə 
buna görə də heç bir məqsəd güdmədən mən bu addımı atdım.  
Amma sonra nə oldu? Məni daha da çox təqib etməyə başladılar. Bir tərəfdən, məni Kommunist 
Partiyasından xaric etməyə hazırlaşırdılar, partiyadan isə mən özüm çıxdım. Digər tərəfdən, hətta məni həbs 
etmək üçün material toplayırdılar. Nə üçün? Qorbaçovun köməkçisi Çernyayevin gündəliyini oxuyun. O  yazır: 
Günlərin bir günü biz səhər Şahnazarovla birlikdə Qorbaçovun yanına gəldik. Qorbaçov Şahnazarovu 
qucaqlayıb öpdü və 64 yaşının tamam olması münasibətilə təbrik etdi. Sonra Cənubi Qafqaz, münaqişə və s. 
haqqında danışdıq. Qəflətən Əliyevdən söz düşdü. Qorbaçov dedi: Qurdalayırıq, qurdalayırıq və yəqin ki, Rəşi-
dov barəsindəki işdən daha tutarlı bir şey tapacağıq.  
Çernyayev həmin sözləri bu yaxınlarda yazmışdır, mən bunu bilmirdim. Lakin bir şeyi bilirdim ki, onlar 
məni, sadəcə olaraq, məhv etmək istəyirdilər. Nə üçün, mən bunu başa düşə bilmirəm. Ancaq ötən illər göstərdi 
114 
 
ki, mən heç bir cinayət törətməmişəm. Doğrudur, bizim kinematoqrafçılar film çəkmiş və orada işdən xəbərdar 
olan Aleksandr Nikolayeviç Yakovlevə müraciət etmişlər. Həmin filmdə ondan soruşurlar: Qorbaçov nə üçün 
Əliyev barədə belə hərəkət etmişdir? O cavab vermişdir ki, o, paxıllıq edirdi. Mən demək istəmirəm ki, həmin 
illərdə mənim familiyama xarici mətbuatda tez-tez rast gəlmək olurdu. Mən bu barədə danışmaq istəmirəm. Ona 
görə ki, siz arxivlə tanış ola bilərsiniz. Bütün bunlar arxiv materiallarında öz əksini tapmışdır. Onları oxuya 
bilərsiniz. Amma insana qarşı da belə etmək olarmı?  
Mən yanvardan sonra hiss etdim ki, artıq mənim axırıma çıxmaq istəyirlər. Mən DTK-da işləmişdim, hər 
halda orada tanışlarım var idi, xeyirxah insanlar idilər. Mən Bakıya qayıdıb burada yaşamağı qət etdim. Amma 
Bakıda mənzilim yox idi. 1990-cı ilin yanvarında, yeri gəlmişkən, tökülən qanlar üzərində MK-nın Birinci 
katibi olmuş Mütəllibova müraciət etdim ki, Bakıda mənə mənzil versin. Mən nə qədər evlər tikmişdim. 
Bakıdan gedəndə isə öz mənzilimi təhvil vermişdim. Bağım yox idi, heç nəyim yox idi. Ona hətta öz mənzilimi 
təklif etdim. Yeri gəlmişkən, çox yaxşı mənzil idi. O zaman Siyasi Büronun üzvünə yaxşı mənzil verirdilər. O 
vaxt burada belə mənzil yox idi. Onlar xahişimi rədd etdilər, mənzil vermədilər. Nə üçün? Məlum oldu ki, məni 
Azərbaycana buraxmaq istəmirlər. Məni Azərbaycana buraxmaq istəmir, Moskvada da təqib edirdilər.  
   Mən nə edə bilərdim? Bakıya uçan təyyarəyə iki dəfə bilet aldım. Hər iki halda duyuq düşüb, mənə zəng 
vurmağa başladılar. Puqo da, Liqaçov da zəng vurdu. Partiya Nəzarəti Komitəsindən Puqonun müavinləri zəng 
vurdular, Razumovski də zəng vurdu. Deyirdilər ki, Heydər Əliyeviç, Sizə Azərbaycana getmək lazım deyil. 
Mən soruşurdum: Nə üçün? Cavab verirdilər ki, orada vəziyyət onsuz da son dərəcə mürəkkəbdir, Sizin oraya 
getməyiniz vəziyyəti pozacaqdır. Nə üçün pozacaqdır, axı mən həmin ölkənin vətəndaşıyam, oraya köçmək və 
orada yaşamaq istəyirəm. 
Nəhayət, 1990-cı ilin ortalarında oradan gedə bildim. Nələr baş verdi? Mən bilet aldım və telefonla 
qardaşıma dedim ki, filan gün gəlirəm. Amma telefonlar nəzarətdə idi. Mənim tabeliyimdə işləmiş bir 
çoxlarından fərqli olaraq, bir nəfər ləyaqətli adam sinəsini irəli verdi. Mən onun üçün heç vaxt heç nə 
etməmişdim. O, ömrü boyu nəşriyyatda işləmiş, kitablar, jurnallar nəşr etmişdi. O, Əjdər Xanbabayev idi. Yeri 
gəlmişkən, ondan bir il əvvəl Moskvaya gəlib məni axtarıb tapanda mən təəccüblənmişdim. Yanıma gəldi. Mən 
onu tanımadım. Sonra o, izah etdi və mən onu xatırladım. Hiss etdim ki, o mənə rəğbət bəsləyir. Belə ağır 
vaxtda diqqət göstərmək üçün mənimlə görüşməyə gəlmişdir.  
O, Əliyevin təyyarə ilə Bakıya gələcəyini biləndə ziyalılara, yazıçılara və başqalarına zəng vurur ki, gəlin 
birisi gün Əliyevi qarşılamağa gedək. Bədxahlar onu qətlə yetirdilər. Yeri gəlmişkən, onun qətlini Mütəllibov və 
DTK-nın sədri, mənim irəli çəkdiyim Vaqif Hüseynov – indi o, Moskvada yaşayır  – təşkil etmişdilər. Əjdər 
Xanbabayev işdən sonra özünün "Jiquli" maşınında evə qayıdanda onu öldürdülər. Günahsız bir insanı qətlə 
yetirdilər. 
Yeri gəlmişkən, mən çox şadam ki, bu yaxınlarda "Naşirin ölümü" kitabı nəşr edilmişdir. Kitabın müəllifləri 
Elmira Axundova və Baş prokurorun keçmiş birinci müavinidir, indi o işləmir. Sizə məsləhət görərdim ki, o 
kitabı oxuyasınız. Onu da deyim, o vaxt bu işi ört-basdır etdilər. Bu, 1990-cı ildə olmuşdur. 1995-ci ildə İsa 
Nəcəfov bu işi araşdırmağa başladı və qatilləri, qətlin təşkilatçılarını tapdı, həmin qətlin necə təşkil olunduğunu 
açdı. 
O zaman mən Moskvadan getməyimi təxirə saldım. Görkəmli ziyalılarımızdan biri qardaşımın yanına gəlib 
ona demişdi: Bilirsinizmi, Əliyevə çatdırın ki, Bakıya gəlməsin. Yəqin ki, burada onu öldürəcəklər. Amma mən 
gəldim. Hava limanında mənə qarşı fitnəkarlıq törətmək istədilər, amma baş tutmadı. Qardaşımın evində 
qaldım. Üçüncü gün hədə-qorxular başlandı. Əliyev Bakını tərk etməlidir, yoxsa, onun həyatı təhlükədədir. Mən 
nə etməli idim? Moskvaya qayıda bilməzdim, başqa bir ölkəyə də getməyə imkanım yox idi. Çox fikirləşdim, 
axırda bu qərara gəldim ki, öz vətənimə, Naxçıvana gedim. Naxçıvanın Azərbaycanla əlaqəsi kəsilmişdi və 
blokada şəraitində yaşayırdı. 
Mən təyyarə ilə Naxçıvana getdim. Orada adi bir insan kimi bacımın evində yaşadım. Sonra isə məni 
Naxçıvan Muxtar Respublikasının və Azərbaycanın Ali Sovetinin deputatı seçdilər. 1991-ci ildə deputat kimi 
Bakıya gəldim, baxmayaraq ki, yenə də hədələr var idi. Təkcə buradan yox, hətta Moskvadan da çox yüksək 
vəzifəli şəxslər Naxçıvana zəng vurub mənə deyirdilər ki, Bakıya getməyin. Başqa təfərrüatlar da var. Hələ onu 
demirəm ki, məni Naxçıvanda qalmağa razı salmaq üçün çox mötəbər adamları Naxçıvana göndərirdilər. 
Mən Bakıya gəldim, sessiyanın işində iştirak etdim və hansı işləri görmək lazım olduğunu dedim, Moskvada 
qiyam baş verəndə qayıtmışdım, Naxçıvanda dərhal Vilayət Partiya Komitəsini bağladılar, hamını qovdular. 
Qiyam zamanı mən artıq burada, Bakıda idim. Təyyarə ilə Naxçıvana gəldim. Muxtar Respublika Ali Sovetinin 
iclası gedirdi. Gündəlikdə sədr seçmək məsələsi dururdu. Orada Xalq Cəbhəsinin böyük fraksiyası var idi. 
Deputatların təqribən üçdə bir hissəsi Xalq Cəbhəsini təmsil edirdi. Onlar özlərinin namizədini irəli sürdülər. 
Başqaları isə ayrı bir namizəd irəli sürdülər. Razılığa gələ bilmirdilər. Sonra dedilər ki, gəlin Əliyevi seçək, mən 
sessiyanın işində qəsdən iştirak etmirdim. Çünki bilirdim ki, onlar mənə müraciət edəcəklər. Bacımın evində 
idim. Sessiya iki-üç gün idi davam edirdi, ancaq heç bir şey edə bilmirdilər. Evə gəlib məni sessiyaya dəvət 
115 
 
etdilər. Üç-dörd dəfə razılıq vermədim. Razılığım olmadan məni Naxçıvan Muxtar Respublikası Ali Sovetinin 
sədri seçdilər. Orada işlədim. Çox ağır şəraitdə yaşayırdım və Bakıya qayıtmaq barədə heç fikirləşmirdim.  
1993-cü ildə, burada siyasi və iqtisadi böhran, vətəndaş müharibəsi başlayanda Azərbaycanın hər yerindən 
adamlar, ziyalılar dəstə-dəstə Naxçıvana gəlirdilər. Oraya getmək çətin idi, təyyarə az idi. Hava xəttindən başqa 
heç nə yox idi, elə bu gün də yoxdur. Oraya gedib çıxmaq çox çətindir. Nəhayət, keçmiş prezident, mərhum 
Əbülfəz Elçibəy çox ağır vəziyyətdə qalıb özü mənə zəng vurmağa başladı, nümayəndəsini göndərdi, təyyarə 
göndərdi. Bakıya qayıtmağım barədə Naxçıvanda mənimlə dörd gün danışıqlar apardılar. Mən razılıq 
vermirdim. 
Nəhayət, mən Bakıya gəldim. Mənə parlamentin sədri vəzifəsini təklif etdilər. Vəziyyət son dərəcə ağır idi. 
Vətəndaş müharibəsi gedirdi, qan tökülürdü. Gəncədə silahlı dəstə hakimiyyətə qarşı çıxmış və əslində, 
Azərbaycanın böyük bir hissəsini ələ keçirmişdi. Mənə edilən təklifi nəyin naminə qəbul edim? Mən o vaxtadək 
çox işlər görmüşdüm, heç kəs qiymətləndirmədi. Nəyin naminə razı olum? Amma ölkənin fəlakət həddinə 
çatdığını hiss edəndə fikirləşdim və qəbul etmək qərarına gəldim. 
Əvvəlcə qanlı hadisələrin baş verdiyi, silahlı dəstələrin toplaşdığı Gəncəyə getdim. Mən onlarla danışıqlar 
apardım, inandırmağa çalışdım ki, öz niyyətlərindən əl çəksinlər. Bir şey çıxmadı. Yeri gəlmişkən, bu işə 
qarışdığım üçün orada da məni az qala öldürmüşdülər. Çünki onlar elə hesab edirdilər ki, artıq hakimiyyətə 
gəlmişlər. Gəncədən qayıtdım və mənə edilən təklifə razılıq verdim. İyunun 15-də məni parlamentin sədri 
seçdilər. İki gündən sonra prezident Əbülfəz Elçibəy Bakını gizlicə tərk edib, təyyarə ilə Naxçıvana getdi. Yeri 
gəlmişkən, o da əslən naxçıvanlı, dağ kəndi Kələkidən idi. Dörd il orada yaşadı, qorxurdu ki, onu öldürəcəklər. 
Mən isə burada tək-tənha qaldım – prezidentin də, parlament sədrinin də, Baş nazirin də vəzifələrini mən icra 
edirdim. Bax, mən siyasətə belə bir şəraitdə qayıtdım. Bəlkə də cavabım çox uzun oldu. Mən bu barədə qısaca 
da danışa bilərdim. Amma istəyirəm ki, siz həqiqəti biləsiniz. Azərbaycanda bunu hamı bilir. Azərbaycanda 
yaranmış son dərəcə ağır vəziyyət, eləcə də siyasət məni hakimiyyətə qayıtmağa vadar etdi.  
A l e k s e y   ġ e y n i n ("Petit" nəşr evinin prezidenti): Hörmətli Heydər Əliyeviç, mən Latviyadanam. 
Latviya olduqca kiçik ölkədir. Buna görə də mən indi onun barəsində uzun-uzadı danışmayacağam. Mən, 
sadəcə, Sizə təşəkkür etmək istəyirəm ki, bu həftə Siz və Azərbaycanın digər rəhbərləri, Xarici İşlər naziri başda 
olmaqla, Latviya nümayəndə heyətini qəbul etməyə macal tapdınız. Bunun nəticəsində konkret müqavilələr 
imzalandı və Baltikyanı regionda Azərbaycan səfirliyinin açılması barədə qərar qəbul edildi. Biz ümid edirik ki, 
səfirlik Riqada açılacaqdır. Bunun üçün çox sağ olun.  
Biz jurnalistlər camaatla, hər şeydən əvvəl, öz oxucularımızla ünsiyyətdə oluruq. Oxucularla ünsiyyətdə olan 
şəxslər kimi, belə hesab edirik ki, bir-birimizə bələd olmaq çox vacibdir. Düzünü desək, bizdə də vəziyyət o 
qədər sadə deyildir. Lakin Allaha şükürlər olsun ki, bizim siyasətçilərimiz də qonşularla mehriban münasibətlər 
yaratmağın nə dərəcədə əhəmiyyətli olduğunu dərk etməyə başlayırlar. Siyasətçilərin tez-tez səfərə çıxmaları 
bunun nəticəsidir. Mən ümid edirəm ki, biz də uzaq və kiçik bir ölkə olan Latviyada da şəxsən Sizə, Azərbay-
cana dostluq münasibətləri bəslənməsi üçün səy göstərəcəyik. Qoy Azərbaycanda da Raymond Paulsu Latviya-
da tanıdıqları kimi yaxından tanısınlar və xatırlasınlar, necə ki, Polad Bülbüloğlunu Latviyada tanıyır və 
xatırlayırlar. Rəmzi olaraq, mən Sizə  kiçik bir hədiyyə – kəhraba gəmi bağışlamaq istəyirəm. Qoy həmin gəmi 
bizim dənizlərimizi birləşdirsin, bizim aramızda ünsiyyəti və dostluğu möhkəmləndirsin. Çox sağ olun.   
H e y d ə r   Ə l i y e v: Bu yaxınlarda Xarici İşlər naziri başda olmaqla, Latviyanın böyük bir nümayəndə 
heyəti buraya gəlmişdi. Onu da deyim ki, bu, nazirin respublikamıza ikinci səfəri idi. Latviya ilə, bütün 
Baltikyanı ölkələrlə aramızda çox səmimi dostluq münasibətləri, mehriban münasibətlər yaranmışdır. Biz 
Avropa Şurasına daxil olarkən Azərbaycanı dəstəklədiyinə görə mən ona öz minnətdarlığımı bildirdim. Yeri 
gəlmişkən, iş elə gətirmişdi ki, Azərbaycanın Avropa Şurasına qəbulu ilə bağlı bütün prosesi orada İtaliyanın 
sədrlik etdiyi dövrə təsadüf etmişdi. Bu ilin yanvarında biz Avropa Şurasına qəbul olunanda isə Latviya sədrlik 
edirdi. Biz hamımız orada görüşdük. Mən ona təşəkkür etdim və bizə belə xeyirxah münasibətə görə bütün 
latışlara təşəkkürümü bildirirəm. 
Biz bu fikirdəyik ki, Baltikyanı ölkələr düzgün yolla irəliləyirlər. Onlar hamıdan tez müstəqillik qazanmışlar. 
Doğrudur, bu o qədər də asan deyildi. Mən bütün bunları xatırlayıram. Baltikyanı ölkələrin rəhbərləri ilə 
görüşlər nəticəsində mən bu qənaətə gəlmişəm ki, əvvəla, üç Baltikyanı dövlət arasında çox yaxşı, mehriban 
münasibətlər yaranmışdır, elə bir ciddi ixtilaf yoxdur. İkincisi, siz Avropa Birliyinə daxil olmağa hazırlaşırsınız 
və s. Odur ki, sizə uğurlar arzulayıram. Raymond Paulsa gəldikdə isə, o, unudulmaz bəstəkardır. Mən onun necə 
yaşadığını, nə ilə məşğul olduğunu hər dəfə soruşuram. Elə indi də sizdən soruşuram: Onun kefi necədir, nə işlə 
məşğuldur? 
A l e k s e y   ġ e y n i n: İşləyir, indiyədək də konsertlər verir, teatrda çalışır. Bu yaxınlarda İsrailə qastrola 
getmişdi. Bir sözlə, fəal həyat sürür.   
H e y d ə r   Ə l i y e v: Onun musiqisi və "Milyon, milyon qızıl gül" mahnısı həmişə qulaqlarımda səslənir. 
Əlbəttə, o, görkəmli bəstəkardır. Yəqin, hər kəs öz yolu ilə gedir. 
116 
 
V i t a l i   Ġ q n a t e n k o (İTAR–TASS-ın Baş direktoru): Heydər Əliyeviç, Siz öz xatirələrinizi 
yazacaqsınızmı? 
H e y d ə r   Ə l i y e v: Xeyr. Mənim böyük bir nöqsanım var ki, xatirələrimi yazmıram. Bax, belə fürsət 
düşəndə ayrı-ayrı epizodlar haqqında danışıram. Yazmağa gəldikdə isə, yazmıram.  Heç də ona görə yox ki, 
istəmirəm, ona görə ki, vaxtım yoxdur. 
Məsələn, sovetlər vaxtı mən Azərbaycana rəhbərlik edəndə bəzi partiya xadimləri və ya respublika rəhbərləri 
kitablar yazırdılar. Hətta bədii, elmi kitablar yazırdılar. Mən təəccüblənirdim, onlar bu kitabları nə vaxt yazırlar? 
Əgər onlar işləyirlərsə, kitab yaza bilməzlər. Yox, əgər kitab yazırlarsa, onda işləyə bilməzlər. Mən yeganə bir 
yol – işləmək yolunu seçmişəm. Allah elə eləsin ki, xatirə yazmağa imkanım olsun. Çünki mənim xatirələrim 
olduqca çoxdur.  
V i t a l i   Ġ q n a t e n k o : Hörmətli Heydər Əliyeviç, şəxsi dəvətinizə görə öz həmkarlarım adından Sizə 
bir daha ürəkdən təşəkkür etmək istəyirəm. Biz bu dəvəti xüsusi qiymətləndiririk, respublikaya gəlməyimizdən, 
onun inkişafını, irəliləyişini görməyimizdən, görmək istədiklərimizin hamısını görməkdən çox şadıq. Əlbəttə, 
hər şeydən əvvəl bizi, şəxsən məni Sizinlə işləyən kollektiv heyran etdi. Bu Sizin komandanızdır. Onlar son 
dərəcə peşəkar adamlardır,  həmişə bizimlə idilər, istənilən suallara – çətin suallara da, asan suallara da cavab 
verirdilər. İndi bu masa arxasında əyləşmiş adamlar ümumi bir komandadır. Həmin komanda çalışacaqdır ki, 
bizim münasibətlərimiz – Rusiya ilə Azərbaycanın münasibətləri, Sizin dediyiniz kimi, bizim qəlbimizdə saf, 
rəvan və obyektiv münasibətlər kimi yaşasın, biz həmişə dərk edək ki, bizimlə yanaşı addımlayan insanlar öz 
yoldaşlarımızdır və biz bir-birimizdən  çəkinməyək. Bir-birimizi həmişə dəstəkləyək. Zənnimcə, başlıca nəticə 
budur. 
İkinci nəticə – bu, şəxsən Sizin taleyinizə aiddir. Əlbəttə, burada iştirak edənlərin çoxları üçün başlıca dərs 
bundan ibarətdir ki, siyasətçi bu dünyada özünü necə aparmalıdır: o, prinsipial, müdrik və cəsarətli bir insan 
olmalıdır. Zənnimcə, bir jurnalist kimi, bizim hamımızın çıxardığı ən başlıca nəticələrdən biri bundan ibarətdir. 
Qəbul üçün – həm rəsmi, həm də qeyri-rəsmi qəbul üçün çox sağ olun. Başlıcası odur ki, qəbul olduqca 
mehribanlıq  və səmimilik şəraitində keçdi. Çox sağ olun. 
H e y d ə r   Ə l i y e v: Sağ olun. Mən sizin hamınıza fəaliyyətinizdə uğurlar, cansağlığı, firavanlıq 
arzulayıram, bütün arzularınızın çin olmasını diləyirəm. Bir çoxunuz gənc və orta nəslin nümayəndələrisiniz. 
Əlbəttə, hər biriniz həyatda hələ böyük yol keçməli olacaqsınız. Mən istəyirəm ki, siz bu yolu uğurla keçəsiniz, 
demək olar, hər birinizin qarşısına çıxan çətinlikləri aradan qaldırmağı bacarasınız.  Belə böyük bir heyətdə bizə 
qonaq gəldiyiniz,  bir dəqiqə belə vaxt itirmədən xalqımızın, respublikamızın həyatı ilə tanış olduğunuz üçün 
sizə təşəkkür edirəm. Şübhəsiz, sizin şəxsi təəssüratınız bizim üçün böyük əhəmiyyətə malikdir. Sizi bir daha 
dəvət edirəm. Siz daha geniş heyətdə gələ bilərsiniz. Lakin gələn dəfə gedəcəyiniz məntəqələrdən biri də 
qaçqınların çadır düşərgəsi olacaqdır. Sağ olun. Sizə yaxşı yol.  
Sonra Azərbaycan prezidenti  H e y d ə r   Ə l i y e v  Ukraynanın "Era" Teleşirkəti müxbirinin sualına cavab 
verərək dedi:  
Ukrayna Avropanın böyük ölkələrindən biridir. Mən  hesab edirəm ki, Ukrayna düzgün yolla – müstəqillik 
yolu ilə, bütün sahələrdə demokratik islahatlar həyata keçirmək yolu ilə gedir. Mən əminəm ki, Ukrayna məhz 
bu yolla gedərək uğurlar qazanacaqdır. Dünya Birliyində Ukraynanın öz yeri var. Prezident Kuçma ləyaqətli 
insandır. Mən onunla dostluq əlaqələri saxlayıram. İki il əvvəl sizdə məhsul yığımı zamanı neft məhsullarına 
çox böyük ehtiyacınız var idi. O mənə müraciət etdi. Mən təcili surətdə oraya lazım olan qədər yanacaq 
göndərdim. Onlar bunun üçün mənə həmişə minnətdarlıq edirlər. Sizin xalqınız yaxşı xalqdır, ölkəniz gözəldir, 
adamlarınız qəşəngdir. Zənnimcə, çətinliklərə baxmayaraq, siz öz ölkənizi müstəqil və tərəqqi edən ölkəyə 
çevirəcəksiniz.  
 
 
117 
 
 
 
 
MĠSĠR ƏRƏB RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB MƏHƏMMƏD HÜSNÜ MÜBARƏKƏ  
 
Hörmətli cənab Prezident! 
Misir Ərəb Respublikasının milli bayramı – İnqilab günü münasibətilə Sizi və dost Misir xalqını ürəkdən 
təbrik edirəm. 
Ölkələrimiz arasındakı dostluq və qarşılıqlı surətdə faydalı əməkdaşlıq münasibətlərini yüksək 
qiymətləndirirəm. Əminəm ki, ikitərəfli əlaqələrimiz xalqlarımızın mənafeyinə xidmət edərək bundan sonra da 
daim genişlənəcək və inkişaf edəcəkdir.  
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
                                                                HEYDƏR ƏLĠYEV 
                          Azərbaycan Respublikasının Prezidenti  
 
Bakı şəhəri, 18 iyul 2001-ci il 
 
 
 
 
 
 
 
 
 
118 
 
 
 
 
LĠBERĠYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ÇARLZ TEYLORA 
 
Hörmətli cənab Prezident! 
Liberiya Respublikasının milli bayramı – Müstəqillik günü münasibətilə Sizi və dost Liberiya xalqını 
səmimi-qəlbdən təbrik edirəm. 
Ümidvaram ki, ölkələrimiz arasında təşəkkül tapmaqda olan dostluq münasibətləri xalqlarımızın rifahı 
naminə daim inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə sülh və tərəqqi arzulayıram. 
 
Hörmətlə, 
                                                                HEYDƏR ƏLĠYEV 
                        Azərbaycan Respublikasının Prezidenti 
 
Bakı şəhəri, 18 iyul 2001-ci il 
 
 
 
 
 
 
 
 
 
 
119 
 
 
 
 
MALDĠV RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB MƏMUN ƏBDÜL QƏYYUMA  
 
Hörmətli cənab Prezident! 
Maldiv Respublikasının milli bayramı – Müstəqillik günü münasibətilə Sizi və dost Maldiv xalqını 
səmimi-qəlbdən təbrik edirəm. 
Əminəm ki, Azərbaycan ilə Maldiv arasındakı təşəkkül tapmaqda olan dostluq münasibətlərinin inkişafı 
xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə sülh və tərəqqi arzulayıram. 
 
Hörmətlə, 
                                                                HEYDƏR ƏLĠYEV 
                                Azərbaycan Respublikasının Prezidenti 
 
Bakı şəhəri, 18 iyul 2001-ci il 
 
 
 
 
 
 
 
 
 
 
 
120 
 
 
 
 
TÜRKĠYƏNĠN KƏND TƏSƏRRÜFATI NAZĠRĠ PROFESSOR, DOKTOR HÜSNÜ YUSĠF 
GÖKALPIN BAġÇILIQ ETDĠYĠ NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
Prezident sarayı 
 
19 iyul 2001-ci il 
 
H e y d ə r   Ə l i y e v: Hörmətli nazir! 
Hörmətli qonaqlar! 
Azərbaycana xoş gəlmisiniz. Hər belə səfər Türkiyə ilə Azərbaycan arasında bütün sahələrdə əlaqələrin 
inkişaf etməsi üçün çox fayda verir. Mən sizin bu səfərinizi  yüksək qiymətləndirirəm. Bilirəm ki, burada bir 
çox işlər görmüsünüz, müştərək komissiyanın iclasını keçirmisiniz. Mən sizin proqramınıza baxdım. 
Ġ r Ģ a d    Ə l i y e v (Azərbaycanın Kənd Təsərrüfatı naziri): Cənab Prezident, Türkiyənin nümayəndə 
heyətindən və bizim yerli adamlardan ibarət qruplar rayonlara gedəcəklər. Biz Bakıda işçi komissiyasının 
iclasını keçirdik və protokol imzaladıq. 
H e y d ə r   Ə l i y e v: Hansı rayonlara gedəcəklər? 
Ġ r Ģ a d   Ə l i y e v: Cənab Prezident, sabah burada müəyyən işlər görüləcək, qonaqlarımız kənd 
təsərrüfatının müxtəlif sahələrində istifadə olunan texnika ilə, respublikamızın elmi araşdırma mərkəzləri ilə 
tanış olacaqlar.  
H e y d ə r   Ə l i y e v: Rayonlara gedəcəksiniz, yoxsa yox? 
Ġ r Ģ a d   Ə l i y e v: Bəli, qonaqlarımız Xaçmaz, Quba, Qusar rayonlarını ziyarət edəcəklər. 
H e y d ə r   Ə l i y e v:  Türkiyənin hörmətli dövlət naziri yaxınlarda Bakıya səfəri zamanı Xaçmaza 
getmişdi. Orada çox gözəl birgə kənd təsərrüfatı müəssisəsi vardır. 
Türkiyə ilə Azərbaycan arasında kənd təsərrüfatı sahəsindəki əməkdaşlığın böyük əhəmiyyəti vardır. Çünki 
biz bir çox baxımdan eyni iqlim şəraitindəyik və eyni bitkilər becəririk. Sizdə də, bizdə də heyvandarlıqla 
məşğul olurlar. Biz vaxtilə böyük miqdarda pambıq əkirdik, isteshal edirdik, indi çox azalıbdır. Çoxlu üzüm 
istehsal edirdik. Çünki keçmişdə Sovetlər İttifaqına şərab istehsal etmək üçün çoxlu üzüm lazım idi. İndi bu da 
azalıbdır.   
Biz əvvəllər az taxıl əkirdik. Çünki SSRİ dövründə, Sovetlər İttifaqı dövründə ixtisaslaşdırma var idi və 
harada nə əkiləcəyi qabaqcadan planlaşdırılırdı. 
Yəqin siz bilirsinz, indi biz artıq hər şeyi özəlləşdirmişik, kəndlilər, fermerlər onlar üçün nə əlverişlidir, onu 
da əkirlər. Bu həm onlar üçün, həm də bizim üçün faydalıdır. Onlar əkdikləri şeydən gərək qazanc, fayda 
götürsünlər. Amma onların əkdikləri, becərdikləri eyni zamanda bizə lazımdır. Mən hesab edirəm ki, bizdə kənd 
təsərrüfatı sahəsi bəlkə də hələ istədiyimiz səviyyəyə gəlib çatmayıbdır. Ancaq bu yol – torpaq islahatı, 
özəlləşdirmə, torpağın, heyvanların, hər şeyin kəndlilərə verilməsi bizi çox irəli aparır. Sizin bu sahədə 
təcrübəniz çoxdur. Çünki sizdə heç vaxt torpaq dövlətə mənsub olmayıbdır, ümumiləşdirilməyibdir, kolxoz, 
sovxoz olmayıbdır. amma bir vaxt sizdə dövlət təsərrüfatları da var idi. Bilmirəm, indi var, yoxdur.  
H ü s n ü   Y u s i f   G ö k a l p: Cənab Prezident, var. 
H e y d ə r  Ə l i y e v: Çünki mən Naxçıvanda yaşayarkən oradan avtomobil ilə Ankaraya gedəndə 
görmüşəm. Gərək ki, aralıqda bir dövlət təsərrüfatı var, mən orada olmuşam, hələ bir gecə də onların otelində 
qonaq qalmışam. Amma bizdə dövlət təsərrüfatı daha yoxdur. Biz hamısını dağıtdıq.  
Mən təşəkkür edirəm ki, siz vaxt tapıb respublikamıza gəlmisiniz. Hər halda sizin təcrübəniz və buradakı 
müşahidələriniz bizim üçün çox əhəmiyyətlidir.  
H ü s n ü  Y u s i f  G ö k a l p: Hörmətli Cümhur başqanım, çox sağ olun. Bizi qəbul etdiyiniz üçün Sizə 
təşəkkür edirəm. Bizim nümayəndə heyətimizin tərkibində Türkiyənin Kənd Təsərrüfatı və Xarici İşlər 
nazirliklərinin nümayəndələri, millət vəkilləri, özəl sektorun 20-yə qədər təmsilçisi vardır. Biz Azərbaycan 
Kənd Təsərrüfatı nazirinin dəvəti ilə Bakıya səfər etmişik və buraya gəldiyimiz andan etibarən özümüzü 
ölkəmizdəki kimi hiss edirik. Azərbaycan ilə Türkiyə iki qardaş ölkədir. Sizin Türkiyə Böyük Millət 
Məclisindəki gözəl nitqinizdə dediyiniz hər bir söz mənim yaxşı yadımdadır. Biz Türkiyə parlamentində Sizin 
dəyərli nitqinizi böyük maraqla dinlədik. 
Biz uzun illər Sizin rəhbərliyiniz sayəsində Azərbaycanın  kənd təsərrüfatında  qazanılmış inkişafı gördük və 
1969-cu ildən sonra görülmüş işləri yada saldıq, Bakıdakı şampan zavoduna  getdik, bu zavodla yaxından tanış 
olduq. Mən bir mütəxəssis kimi, dünyanın əksər ölkələrini gəzmişəm və gəzirəm, amma belə  bir gözəl zavodu 
heç bir yerdə görməmişəm, lakin burada gördüm. Həmin zavod sizin ölkənin aqrar sənayesi üçün bir  örnəkdir. 
121 
 
Siz 1978-ci ildə bu zavodun tikilməsinə qərar vermisiniz və belə bir gözəl müəssisə iki il ərzində tikilib tamam-
lanmışdır.         
Biz eyni zamanda Azərbaycanda bitkiçilik, heyvandarlıq, toxumçuluq, kənd təsərrüfatının 
mexanikləşdirilməsi sahələrində olan yenilikləri gördük. Sizin ölkədə bitki, heyvan xəstəlikləri ilə çox 
həssaslıqla mübarizə aparırlar. Azərbaycanda kənd təsərrüfatı sahəsində əldə edilmiş nailiyyətlər çox önəmlidir. 
Respublikanızda  bir sıra  məhsulların xarici ölkələrə ixrac edilməsi də çox əhəmiyyətlidir. Biz də Türkiyədə 
kənd təsərrüfatı ilə bağlı görülən bütün işlərə çox önəm veririk. 
Cənab Prezident, Sizin ölkədə iş görən türkiyəli iş adamları ilə və azərbaycanlı qardaşlarımızla bizim çox 
faydalı görüşlərimiz oldu. Biz  çox əhəmiyyətli bir protokol imzaladıq. Həmin mərasimdə həm azərbaycanlı, 
həm də Türkiyədən gələn iş adamları iştirak edirdilər. Hörmətli nazirinizlə biz orada çıxış etdik, onların 
ehtiyaclarını ödəyəcəyimizə və onlara geniş imkanlar yaradacağımıza söz verdik. Mərasimdə iş adamları da 
çıxış etdilər və onlara göstərilən qayğıdan razılıqla söhbət açdılar. 
Türkiyədən gəlib burada 7-8 ildən bəri ticarətlə məşğul olanlar var. Onlar da həmin mərasimdə çıxış etdilər 
və bir sıra məsələlərə toxundular. Hörmətli nazirinizə təşəkkür edirəm ki, iş adamlarına çox gözəl cavablar 
verdi. 
İmzaladığımız protokolda kənd təsərrüfatı sahəsində biliklərin artırılması, torpaqdan daha səmərəli istifadə 
edilməsi, uyğun toxum yetişdirilməsi məsələləri öz əksini tapıbdır. Biz qərara almışıq ki, iki qardaş ölkənin 
alimləri və mütəxəssisləri birlikdə araşdırmalar aparsınlar. Biz bu işə xüsusi önəm veririk. 
Bu gün Avropada bir sıra heyvan xəstəlikləri mövcuddur. Çox şükür ki, Türkiyədə heyvan xəstəlikləri 
yoxdur. Biz xəstəliklərin qarşısını vaxtında almaq üçün çox önəmli tədbirlər görürük. Türkiyənin bəzi 
bölgələrində mövcud olan dabaq xəstəliyini dərhal nəzarət altına almışıq. 
Biz azərbaycanlı həmkarlarımızla bu sahədə də birgə işlər görməyi qərara almışıq. Türkiyədə çox gözəl bir 
institut var. Orada çox yaxşı tədqiqatlar aparılır. 
Hörmətli nazirinizlə biz sabah bir sıra elmi-tədqiqat institutlarında olacağıq. Dövlət naziri Əbdülxalıq Çay 
TİKA-nın başqanı ilə bir həftə öncə buraya gəlmişdi. Türkiyədə yetişdirilən bəzi toxumların Azərbaycanda 
tətbiq edilməsi üçün müəyyən işlər görülür.   
Bu mənim Azərbaycana ikinci səfərimdir. Mən 1997-ci ildə də buraya gəlmişdim. O zaman Bakıda bir çox 
universitetləri ziyarət etdim, konfranslarda çıxış etdim, Azərbaycan universitetləri ilə Türkiyə universitetləri 
arasındakı tələbə mübadiləsinin inkişaf etdirilməsi, dərslərin səviyyəsinin yüksəldilməsi məsələlərindən 
danışdım. Öz gözlərimlə gördüm ki, o gündən indiyə qədər, ötən  üç il altı ayda Azərbaycanda çox gözəl inkişaf 
var. Mən bundan çox böyük fərəh duydum.         
Dünən mən millət vəkillərimizlə birlikdə heç kimə xəbər  vermədən – burada mətbuat nümayəndələri var, 
onların xəbərləri olacaq – küçələri gəzdik. Hətta gedib bir yerdə oturub çay içdik. Çox məmnun oldum, iftixar 
hissi keçirdim. Mən sevgili  azərbaycanlılara dərin minnətdarlığımı bildirirəm.      
Son iki ildir biz Türkiyədə kənd təsərrüfatı sahəsində köklü dəyişikliklər aparırıq, islahatlar həyata keçiririk. 
Biz özəl sektoru kənd təsərrüfatına cəlb etmək istəyirik. Dövlətin əlində olan bəzi sahələri onlara verməyə 
çalışırıq. Türkiyədə 38 dövlət təsərrüfatı vardır. Onların təməli Atatürk dövründə qoyulmuşdur. O zaman 
Atatürk bunları toxumçuluğu, heyvandarlığı inkişaf etdirmək məqsədi ilə qurmuş, yaratmışdı. Amma indi 
onların fəaliyyəti tamamlandı.  
Biz inkişafa çatdıqdan sonra mən dedim ki, torpağı özəlləşdirib dövlət təsərrüfatı ilə özəl sektorun birgə 
istifadəsinə verək. Fikrimcə, torpağın üzərində çoxlu binalar tikməkdənsə, kənd təsərrüfatını daha da dirçəltmək 
lazımdır. Bir sıra böyük şirkətlər bu sahədə işə başladılar. "Qoç" şirkəti Şərqi Anadoluda heyvandarlığın 
inkişafında çox böyük rol oynayacaq bir mərkəz yaradır. Eləcə də digər böyük şirkətlər bir sıra işlər görürlər. 
Biz elmi mərkəzləri də özəl sektora veririk.  
Cənab Prezident, Sizin bəhs etdiyiniz və gedib gördüyünüz I İğdır dövlət təsərrüfatı bizim böyük 
təsərrüfatlarımızdan biridir. 
H e y d ə r   Ə l i y e v: Elədir. 
H ü s n ü   Y u s i f   G ö k a l p: Bilirsiniz ki, həmin təsərrüfat çox strateji yerdə – Türkiyənin Ermənistanla, 
İranla və Azərbaycan ilə sərhədində yerləşir. Biz orada çox mühüm bir layihə həyata keçiririk. İnşallah, onun 
yüksək səviyyədə açılışını edəcəyik.  
Mən Naxçıvan barədə də bir neçə söz demək istəyirəm. Biz oraya nümayəndə heyətləri göndərdik, təhsilin, 
elmin vəziyyəti ilə tanış olduq, bir çox işlərə kömək etmək istəyirik. Bu sahədə heç bir sıxıntı olmayacaqdır.        
Çox dəyərli Prezidentim, mən hörmətli Cümhur başqanımızın, Baş nazirimizin və Milliyyətçi Hərəkat 
Partiyasının sədri, Baş nazirin müavini Dövlət Baxçalının sevgilərini, məhəbbətlərini, salam və ehtiramlarını 
Sizə çatdırıram. Sizin söylədiyiniz kimi, biz eyni millətin iki dövlətiyik. Sizin fikirləriniz biz nazirlər üçün hər 
zaman örnək olmuşdur və bu, davam edəcəkdir.  
122 
 
Keçən dəfə mən Azərbaycana gələndə Gəncəyə qədər getdim. Gəzdiyim yerlərdə çox gözəl şeyləri gördükcə, 
Sizin nələr etdiyinizi, sanki əzbərləmişəm, qoyduğunuz bünövrədən bu millət dünən də bəhrələnib və bu gün də 
bəhrələnir. 
Bizim buradakı səfirimiz böyük səylə çalışır. Azərbaycanın Ankaradakı böyük elçisi də gözəl çalışır. 
Hörmətli nazirinizlə dostluğumuz, çox yaxın qardaşlığımız var. Çox təşəkkür edirəm, sağ olun. Bizi qəbul 
etdiyiniz üçün Sizə minnətdarıq.  
H e y d ə r   Ə l i y e v: Sağ olun, təşəkkür edirəm. Məmnunam ki, siz üç il bundan öncə də burada 
olmusunuz. İndi yenidən gəlmisiniz, Azərbaycanı və buradakı inkişafı görürsünüz. Baxmayaraq ki, bizim bir 
çox çətinliklərimiz də var – xüsusən Ermənistanın bizim torpaqlarımızı işğal etməsi. Məsələn, kənd təsərrüfatı 
sahəsində ən gözəl torpaqlarımız Ağdam, Füzuli, Cəbrayıl, Zəngilan, Qubadlı rayonlarındadır. Orada həm 
pambıq, həm üzüm, həm taxıl – hər şey bitir. Yaxud Laçın və Kəlbəcər rayonları – onlar əsasən heyvandarlıq 
rayonlarıdır.  Oralardan bir milyondan artıq insan ermənilər tərəfindən zorla, məcburi çıxarılıbdır. Siz kənd 
təsərrüfatı mütəxəssisi kimi, təsəvvür edə bilərsiniz, indi o torpaqlar neçə illərdir özbaşına qalıbdır. Torpağın 
eroziyası və sair məsələləri siz yaxşı bilirsiniz.  
Ankarada olanda o zamankı hörmətli cümhur başqanı Süleyman Dəmirəlin Çankaya köşkündə eroziya ilə 
əlaqədar keçirilən konfransda iştirak etmək mənə də nəsib oldu.  
H ü s n ü  Y u s i f  G ö k a l p:  Cənab Prezident, Siz o vaxt həmin toplantıda iştirak edirdiniz və mən də 
orada idim. Sizi orada böyük məmnuniyyətlə dinlədik. Mən o zaman nazir idim. 
H e y d ə r   Ə l i y e v: Doğrusu, mən heç bilmirdim ki, belə bir şey olacaqdır, çünki başqa yerlərdə idik. 
Amma sonra mənə dedi ki, bizim konfransımız var, gedək ora. Gəldim, dedim ki, mən burada nə edim... Biz də 
bu işlə məşğuluq. Hər halda, orada nitq söylədim. 
H ü s n ü  Y u s i f  G ö k a l p: Hörmətli Cümhur başqanım, mən çox yaxşı xatırlayıram. Sizin oradakı 
nitqinizi məmnuniyyətlə xatırlayıram.              
H e y d ə r   Ə l i y e v: Çox sağ olun. Dediyim kimi, bizim torpaqların bir qismi indi istifadəsizdir. Halbuki 
biz o torpaqlardan nə qədər məhsullar əldə edə bilərdik. İnsanlar o torpaqlardan məhrum olublar. Onlar o 
torpaqda işləyib özlərinə ev-eşik, həyat yaratmışdılar. İndi nə evləri var, nə heyvanı, nə də torpağı var. Gəlib 
başqa yerdə, çadırda çox ağır vəziyyətdə yaşayırlar.  
Amma bunlara baxmayaraq, bizim ölkəmiz müstəqillik yolu ilə gedərək inkişaf edir. Əgər Gürcüstanla, 
Ermənistanla müqayisə etsək – bunu heç müqayisə etmək də mümkün deyil – onların iqtisadi vəziyyəti çox ağırdır. 
Bizdə təkcə sənaye, neft-qaz sahəsində deyil, məsələn, görürsünüz, kənd təsərrüfatı sahəsində də işlərimiz yaxşı 
gedir. Amma sözümün əvvəlində dedim ki, hələ daha da çox iş görmək lazımdır. Ona görə də mən sizin 
komissiyanın işinə və Azərbaycana gəlməyinizə, fikir mübadiləsinə böyük əhəmiyyət verirəm.  
Xüsusən, mənim üçün əhəmiyyətlidir ki, siz özəl sektordan adamlar gətirmisiniz. Çünki sizdə özəl sektorun 
böyük tarixi var. Yəni, tarixi var deyəndə, sizdə həmişə özəl sektor olubdur. Amma bizdə vaxtilə özəl sektor 
olub, sonra – 20-ci illərdə bu sektoru dağıdıblar, hamısını birləşdiriblər. İnsanların öz evindən, yaxud 
bağçasından başqa heç bir mülki olmayıbdır. Biz bir vaxt, 20–30-cu illərdə o prosesin ağırlıqlarını yaşamışıq, 
indi də ikinci bir prosesin ağırlığını yaşayırıq. Dövlət, kolxoz sektorunu dağıtdıq, indi insanları yenidən özəl 
sektora keçiririk. Buna görə də sizinlə birlikdə buraya özəl sektorda çalışan adamların gəlməsi çox yaxşıdır. 
Çünki bizim özəl sektor hələ gəncdir. Amma sizinkilərin təcrübəsi var və bu təcrübədən də istifadə etmək 
lazımdır.  
Siz İğdır və Naxçıvan barəsində dediniz. Bilirsiniz ki, Ermənistanla münaqişəmizə görə Naxçıvan indi 
blokadada qalıbdır, yollar bağlıdır. Amma Naxçıvanda kənd təsərrüfatı üçün çox gözəl imkan var. Orada hər şey 
bitir. Məsələn, vaxtilə pambıq da əkilirdi, mən 60–70-ci illərdə burada rəhbər olanda oradan pambığı götürdüm. 
Çünki pambıq orada o qədər fayda vermirdi. Bizim başqa bölgələrdə pambıq ondan iki dəfə artıq fayda verirdi. 
Amma orada çox gözəl üzüm yetişir. Mən üzüm bağları saldım. İndi üzüm bağlarının 10 faizi qalıbdır. Nə üçün? 
Çünki o vaxt üzümü istehsal edirdilər, ilkin şərab məhsulu alırdılar, Bakıya göndərirdilər, biz də buradan 
Rusiyaya göndərirdik. Çoxlu pul qazanırdılar. Amma indi... Hətta mən 1990–93-cü illərdə Naxçıvanda olduğum 
zaman gedib o bağlara baxanda gözümdən yaş tökülürdü. Hər bir üzüm bağının yetişdirilməsi üçün 5-6 il vaxt 
lazımdır. Siz bunu yaxşı bilirsiniz. Bunları etdik. Amma sonra bunların bir hissəsi Sovetlər Birliyi zamanı 
dağıldı. Digər hissəsi də... Axı üzümü istehsal etdin, sonra bunu nə edəcəksən? Bu qədər üzümü yemək 
mümkün deyil, başqa bir yerə də çıxarıb satmaq mümkün deyildir. 
Mən orada olanda şərab zavodlarında çoxlu şərab yığılıb qalmışdı, onu spirtə çevirdik. Sonra Türkiyənin bir 
şirkəti ilə danışıq apardıq ki, bu spirti onlara sataq. Bir qismini satdıq, amma o biri qismini sata bilmədik. Elə 
indi də orada çoxlu spirt qalır. Yəni blokada şəraitində Naxçıvanın kənd təsərrüfatı sahəsində olan 
imkanlarından istifadə olunmur. Bəzi hallarda Naxçıvandan İran ərazisi ilə Bakıya avtomobillərlə gəlirlər. 
Amma onlar baxırlar, əgər spirt varsa, buraxmırlar. Digər şeyləri buraxırlar, amma spirti buraxmırlar.  
Yaxud da Naxçıvanda çox gözəl meyvələr olur, bunları da aparıb satmağa yer yoxdur. Çünki təyyarə ilə 
Bakıya gətirmək... Birincisi, o qədər təyyarəmiz yoxdur, ikincisi də, bu baha başa gəlir. İranda özlərinin 
123 
 
meyvələri çoxdur. Meyvəni almırlar, sərhəddən buraxmırlar. Amma, məsələn, Türkiyənin o hissəsində, mən o 
yerləri tanıyıram, gəzmişəm, İğdırda bir az meyvə var.  
Vaxtilə, 1992-ci ildə mən Naxçıvanda işləyəndə biz orada körpü açdıq. Onun açılışı vaxtı sizin tərəfdən 
böyük nümayəndə heyəti gəlmişdi. Hörmətli Süleyman Dəmirəl, 50 nəfər millət vəkili, nazirlər və s. Onda 
Ərdal İnönü Baş nazirin müavini idi. Orada bir az yemək yedik. Biz ərik deyirik, siz qaysı deyirsiniz, çox 
ləzzətli idi. Ərdal bəy mənə dedi ki, Türkiyədə İğdır qaysısını çox sevirik, İğdır qaysısından da yeyin. Belə 
anladım ki, İğdırdan başqa heç yerdə qaysı yoxdur. Bəlkə də var, amma çox az.  
H ü s n ü  Y u s i f   G ö k a l p: Cənab Prezident, o bölgədə təkcə İğdırda var.  
H e y d ə r   Ə l i y e v: Məsələn, Ərzurumu, Qarsı, Vanı, Ağrını götürək. Mən o yerlərdə olmuşam, meyvə 
yoxdur, çox azdır. Ona görə də Naxçıvan meyvələrinin oraya aparılması, Qarsa gətirilməsi insanlar üçün gözəl 
olar. Bunu siz də bilirsiniz, biz də bilirik. Avropada bu meyvələri yetişdirməkdən ötrü çox kimyəvi maddələr 
verirlər. O meyvələrin görünüşü çox gözəl olur, amma ləzzəti yoxdur. Amma Naxçıvanda da, buralarda da 
meyvələr–qaysı, yaxud digərləri çox ləzzətlidir.  
A s l a n   A y d a r (Qars millət vəkili): Hörmətli Cümhur başqanım, bizim çoxlu miqdarda yaxşı, gözəl 
qaysımız var.  
H e y d ə r   Ə l i y e v: Demək, siz özünüzü təmin edirsiniz? 
A s l a n    A y d a r: Bəli.  
H e y d ə r   Ə l i y e v: Sizə qaysı lazım deyil?  
H ü s n ü  Y u s i f  G ö k a l p: Cənab Prezident, digər bölgələr üçün lazımdır.        
H e y d ə r   Ə l i y e v: Biz keçən il bunu çox rica etdik, olmadı. Hörmətli səfir də bilir. Amma bu il mən 
mart ayında Ankarada olanda hörmətli Baş nazir Bülənd Ecevit ilə danışdım. Naxçıvanın Ali Məclisinin sədri 
ona bir məktub da verdi. İndi siz izn vermisiniz, oradan hər bir adamın Türkiyəyə 200 kiloqram meyvə aparması 
mümkündür. Bunun özü də Naxçıvana yardımdır. Çünki Naxçıvan becərdiyi məhsulları itirməməlidir.  
Naxçıvan sizinlə şəkər çuğunduru sahəsində çox yaxşı əlaqələr qurubdur. Keçmişdə Azərbaycanda heç yerdə 
şəkər çuğunduru əkilmirdi. Amma indi görünür ki, Azərbaycanın çox yerlərində şəkər çuğunduru çox yaxşı 
fayda verir. Naxçıvanda heç vaxt şəkər çuğunduru əkilməyibdir. Başqa şeylərdən çətinlik olsa da, mən 
Naxçıvanda işləyəndə bir neçə yerdə şəkər çuğunduru əkdik. Çox yaxşı nəticə verdi. Amma bunu harada emal 
edəsən? Onda Türkiyə ilə danışdıq.  
H ü s n ü  Y u s i f  G ö k a l p: Hörmətli Cümhur başqanım, bu il Ağrı fabrikində işlər görüldü və bunu 
yenə davam etdirəcəyik.  
H e y d ə r   Ə l i y e v: Bunun özü naxçıvanlılar üçün çox böyük yardımdır. Çünki orada şəkər çuğunduru 
əkini genişlənibdir və çox yaxşı məhsul alınır. Onu sizə gətirirlər. Ondan şəkər alırsınız, onun yaşıl hissəsi də 
sizə qalır. Çünki başqa yerdə onu heyvanlara verirlər. Sizdən şəkər bizə qayıdır. Naxçıvan bundan çox razıdır. 
Yəni o bölgədə Naxçıvan ilə kənd təsərrüfatı sahəsində əlaqələri daha da genişləndirmək lazımdır. 
H ü s n ü  Y u s i f  G ö k a l p: Cənab Prezident, Sizin məktubunuzla və Baş nazirlə danışığınızla bağlı mən 
Naxçıvana Kənd Təsərrüfatı Nazirliyindən bir nümayəndə heyəti göndərdim. Orada müzakirələr apardılar. Biz 
bundan sonra da yardımçı olacağıq. Bizim oradakı işimiz davam edəcəkdir. Ancaq əsas istəyimiz o idi ki, 
Naxçıvanın  özündə olmayan bəzi məhsullar oradan gətirilməsin. 
H e y d ə r  Ə l i y e v: Yox, Naxçıvanda olmayan gətirilməz.   
H ü s n ü  Y u s i f   G ö k a l p: Bu da artıq həll olunubdur. Hətta imzaladığımız protokola bu barədə bir 
maddə əlavə etdik.  
Ġ r Ģ a d   Ə l i y e v: Cənab Prezident, Sizin tapşırığınızla yanvar ayında mən Türkiyədə olanda Naxçıvanla 
bağlı geniş müzakirələr apardıq. Oraya Türkiyədən nümayəndə heyəti göndərildi. İndi bizim imzaladığımız 
protokolda Naxçıvanın məhsulunun Türkiyədə davamlı satılması qeyd olunubdur. 
H e y d ə r   Ə l i y e v: Çox gözəl. Mən sizin bu ziyarətinizdən çox məmnunam. Hörmətli Cümhur 
başqanına, hörmətli Baş nazirə, Baş nazirin müavini hörmətli Dövlət Baxçalıya mənim salamlarımı, ehtiramımı 
çatdırmağınızı rica edirəm. Bir də qeyd edirəm ki, belə görüşlər aramızda olan əlaqələri genişləndirir, inkişaf 
etdirir, gücləndirir. Əlaqələr çox gözəldir. Bizə Türkiyə qədər, Türkiyə səviyyəsində dost olan heç bir ölkə  
yoxdur. O sözləri ki, indi siz Türkiyədə təkrar edirsiniz – bir millət, iki dövlət, biz bunu heç bir ölkə barəsində 
deyə bilmərik. Ona görə də bu heç vaxt unudulmamalıdır.     
 
124 
 
  
 
 
PROFESSOR FƏRMAN SALMANOVA 
 
Hörmətli Fərman Salmanov! 
Sizi 70 illik yubileyiniz münasibətilə təbrik edir, cansağlığı, xoşbəxtlik və yeni uğurlar arzulayıram.  
Siz bütün həyatınızı neft və qaz yataqlarının işlənməsinə həsr etməklə, Tümenin zəngin təbii sərvətlərinin ilk 
kəşfiyyatçılarından biri kimi, tarixə həmişəlik daxil olmusunuz. Yüzdən çox yatağın kəşf olunması ilə nəticələn-
miş əməli fəaliyyətiniz əməyi bütün həyatının mənasına çevrilmiş nadir insanlardan olduğunuza dəlalət edir. 
Azərbaycanda təhsilinizi başa vurduqdan sonra siz neft Bakısının ənənələrini Qərbi Sibirdə davam və inkişaf 
etdirərək, olduqca qısa müddət ərzində böyük nailiyyətlər əldə edə bilmisiniz. Məhz sizin kimi görkəmli 
şəxsiyyətlərin səyləri sayəsində Qərbi Sibir bütün dünya üçün ən iri neft və qaz mənbələrindən biri oldu, SSRİ 
isə 80-cı illərdə neft hasilatı və təbii qaz ixracı üzrə ən iri ölkəyə çevrildi. 
Şəxsiyyətinizdə tədqiqatçı alim səriştəsi, peşəkar neftçi istedadı, dövlət və ictimai xadim təcrübəsinin 
birləşməsi sizə layiqli şöhrət qazandırmışdır. Sovet İttifaqının bir çox yüksək adlarına layiq görülməyiniz, müx-
təlif orden və medallarla təltif edilməyiniz neft sənayesinin inkişafı işindəki xidmətlərinizə verilən qiymətin 
ifadəsidir. Elmi axtarışlarınızın nəticələri də yüksək dəyərləndirilmişdir. 
Azərbaycanda fəaliyyətinizi daim maraq və rəğbətlə izləyirlər. Sizin uğurlarınız hər bir azərbaycanlının 
qəlbini həmişə iftixar hissi ilə doldurur. 
Siz topladığınız zəngin təcrübə və elmi biliklərdən dolğun istifadə edərək, bu gün də əvvəlki enerji və 
həvəslə çalışmaqdasınız. İnanıram ki, öz səmərəli fəaliyyətinizlə bundan sonra da dünya yanacaq-enerji 
kompleksinin inkişafına xidmət edəcək, yeni elmi uğurlar qazanacaq və Azərbaycanla Rusiya arasındakı 
hərtərəfli əlaqələrin möhkəmləndirilməsi işinə hər cür kömək göstərəcəksiniz. 
Sizə uzun ömür diləyirəm. 
 
Dərin ehtiramla,   
                                                                HEYDƏR ƏLĠYEV 
                               Azərbaycan Respublikasının Prezidenti 
 
Bakı şəhəri, 26 iyul 2001-ci il 
 
 
125 
 
 
 
 
ĠNDONEZĠYA RESPUBLĠKASININ PREZĠDENTĠ  
ZATĠ-ALĠLƏRĠ  
XANIM MEQAVATĠ SUKARNOPUTRĠYƏ  
 
Hörmətli xanım Prezident! 
İndoneziya Respublikasının prezidenti təyin edilməyiniz münasibətilə Sizi ürəkdən təbrik edirəm. 
Ümidvaram ki, Azərbaycan ilə İndoneziya arasındakı dostluq və əməkdaşlıq münasibətləri bundan sonra da 
xalqlarımızın rifahı naminə daim genişlənəcək və inkişaf edəcəkdir.  
Sizə möhkəm cansağlığı, xoşbəxtlik, dost İndoneziya xalqının rifahı naminə fəaliyyətinizdə uğurlar 
arzulayıram. 
 
Hörmətlə,  
 
HEYDƏR ƏLĠYEV 
                          Azərbaycan Respublikasının Prezidenti 
 
Bakı şəhəri, 26 iyul 2001-ci il 
 
 
 
 
 
 
 
 
 
 
 
126 
 
 
 
 
ABġ DÖVLƏT KATĠBĠNĠN XƏZƏR HÖVZƏSĠNĠN ENERJĠ MƏSƏLƏLƏRĠ ÜZRƏ MÜġAVĠRĠ  
SƏFĠR STĠVEN MANN VƏ BU ÖLKƏNĠN AZƏRBAYCANDAKI SƏFĠRĠNĠN MÜAVĠNĠ 
XANIM ELĠZABET ġELTON ĠLƏ  
GÖRÜġDƏ SÖHBƏT   
 
Prezident sarayı 
 
26 iyul 2001-ci il 
 
H e y d ə r   Ə l i y e v: Hörmətli səfir Mann! 
Hörmətli xanım Şelton!   
Mən sizinlə görüşməyimdən çox məmnunam. Sizin Azərbaycana gəlməyinizi də çox məmnuniyyətlə 
qarşılayıram.  
Prezident Şevardnadze iyulun 27-də Azərbaycana gələcəkdir. Mən onu rəsmi dəvət etmişəm. Biz qaz kəməri 
haqqında, Bakı–Tbilisi–Türkiyə qaz kəməri haqqında sənədləri imzalamalıyıq. Təkcə bu yox, bəzi başqa 
məsələlərlə əlaqədar görüşümüzə ehtiyacımız var. Mən başa düşdüm ki, siz də bu münasibətlə buraya 
gəlmisiniz. Çox məmnunam ki, siz bu problemlərə daim maraq göstərirsiniz.  
S t i v e n   M a n n: Cənab Prezident, xoş sözlərinizə görə Sizə təşəkkür edirəm. Mən Azərbaycanı ziyarət 
etməkdən həmişə məmnunluq duyuram. Bu gün məni qəbul etməklə mənə şərəf verdiyinizə görə də Sizə 
təşəkkürümü bildirirəm.  
Mən sabahkı hadisə münasibətilə çox  sevinirəm.  
Hesab edirəm ki, bu, Şərq–Qərb enerji dəhlizinin yaradılmasında olduqca mühüm addımdır. Amerika 
Birləşmiş Ştatlarının hökuməti Sizin sabah imzalayacağınız bu müqaviləni çox alqışlayır. Mən müqavilənin 
imzalanmasında iştirak etmək üçün Azərbaycana gəlməyi özümə şərəf hesab edirəm.  
Hesab edirəm ki, cənab Prezident, bu da Sizin uzaqgörən  siyasətinizin növbəti bir nümunəsidir. Cənab 
Prezident, mənim bu səfərim bir az da acı xatirələrlə yadda qalacaq bir ziyarət olacaqdır. Çünki mən xanım 
Şelton ilə burada artıq sonuncu dəfə görüşmüş olacağam. Ona görə də Sizin icazənizlə, sözü xanım Şeltona 
verərdim. O bu yaxınlarda Azərbaycanı tərk edəcəkdir.  
H e y d ə r   Ə l i y e v: Buyurun.  
E l i z a b e t    ġ e l t o n: Cənab Prezident, mən bu gün Sizin hüzurunuza iki məsələ ilə əlaqədar gəlmişəm. 
Birincisi, mən prezident Buşun Sizinlə ilk görüşündə xatirə üçün çəkilmiş şəkli Sizə təqdim etmək istəyirəm. 
İkincisi isə, Azərbaycanla bağlı bu kitabı Sizə təqdim etmək istəyirəm. Bu kitab iki gün bundan öncə nəşr 
olunubdur. Bu kitabı yazan, onun müəllifi mənim həyat yoldaşımdır. Kitab ingilis dilində çap olunub və 
Azərbaycanda mövcud olan quşların həyat tərzini izləmək istəyən insanlar üçün bələdçi rolunu oynaya biləcək 
bir nəşrdir. Bu, Azərbaycanda yaşayan quşların həyatına həsr olunubdur.  
Cənab Prezident, görürsünüz, belə olur. Mən Sizin hökumətinizlə burada gərgin işlər, müzakirələr apardığım 
zaman həyat yoldaşım bundan istifadə edib, Azərbaycanın bütün bölgələrini gəzib, sizin təbiətin gözəl quşları 
ilə tanış olub və onlar barədə xüsusi bir kitab yazıbdır.  
Mən bu şəkli Sizə verməklə, cənab Buşun Sizə çox böyük salamlarını və dərin hörmət və ehtiramını da 
yetirirəm.    
Xanım Şelton prezident Heydər Əliyev ilə prezident Corc Buşun birgə şəklini və Azərbaycanın quşlarının 
həyatından bəhs edən kitabı respublikamızın rəhbərinə təqdim etdi.  
H e y d ə r   Ə l i y e v: Sizə təşəkkür edirəm. Çox yaxşı şəkildir.  
E l i z a b e t   ġ e l t o n: Bəli, çox gözəl və təbii bir şəkildir.  
H e y d ə r   Ə l i y e v: Çox gözəl və çox təbii şəkildir. Şəkil çəkən çox gözəl anı tuta bilibdir. Təəssüf ki, 
bizim şəkil çəkənlər bəzən belə anları tuta bilmirlər. Burada canlı söhbət gedir. 
E l i z a b e t    ġ e l t o n: Bəli, şəklə baxaraq demək olar ki, aparılan söhbətdən hər iki tərəf çox 
məmnundur. 
H e y d ə r   Ə l i y e v: Elədir. Çox məmnunam ki, bu şəklin altında cənab Buşun imzası var. Çox təşəkkür 
edirəm.  
Bu kitab da çox maraqlıdır. Siz neçə ildir burada işləyirsiniz, amma mən heç bilməmişəm ki, sizin yoldaşınız 
burada bu işlə məşğul olur.  
E l i z a b e t   ġ e l t o n: O, kitabdakı xəritədə göstərilən yerlərdə olubdur.  
H e y d ə r   Ə l i y e v: Görürəm. Bütün hər yerdə olubdur. Təkcə işğal olunmuş torpaqlarda olmayıbdır. 
Görürəm, bura boşdur. Nə qədər yerlərdə olubdur.  
127 
 
E l i z a b e t   ġ e l t o n: O, Azərbaycanı çox gözəl bir ölkə kimi tanıdı. Hər zaman mənə söyləyirdi ki, 
Azərbaycanın hansı guşəsinə getməsindən asılı olmayaraq, insanlar onu çox mehribanlıqla qarşılayırlar.  
H e y d ə r   Ə l i y e v: Yəqin ki, o bu işin mütəxəssisidir.  
E l i z a b e t   ġ e l t o n: Bəli, doğrudur. O, ətraf mühit üzrə mütəxəssisdir və dünən Azərbaycan 
televiziyası ilə ətraf mühit məsələlərinə həsr olunmuş bir verilişdə iştirak edirdi.  
H e y d ə r   Ə l i y e v: "Səhər" verilişində?  
E l i z a b e t   ġ e l t o n: Bəli.  
H e y d ə r   Ə l i y e v: Çox gözəl kitabdır. Bilmirəm, bizim burada olan mütəxəssislər quşlar haqqında bu 
qədər geniş bir kitab yazıblar, yoxsa yox.  Mən ömrümün çox hissəsini yaşamış adamam, hər halda, yəqin ki, bu 
quşların heç 10 faizini tanımıram. Doğrudan da Azərbaycanda flora-fauna çox zəngindir.  
E l i z a b e t   ġ e l t o n: Bəli, bu baxımdan Allah sizə çox zəngin sərvətlər veribdir. 
H e y d ə r   Ə l i y e v: Elədir. 
E l i z a b e t   ġ e l t o n: Yəqin ki, Sizin və burada yaşayan çox adamların xəbəri yoxdur. Heç mənim özüm 
də bunu bilmirdim ki, Azərbaycanda milyonlarla quş yaşayır. Onlar uçub bu ölkəyə gəlir və buradan başqa 
ölkələrə gedirlər.  
H e y d ə r  Ə l i y e v: Çox gözəl. Sizin yoldaşınız ov  edir, yoxsa yox?  
E l i z a b e t   ġ e l t o n: Heç vaxt. O, ancaq binokl vasitəsilə baxır.  
H e y d ə r   Ə l i y e v: Amma bu quşların ov vaxtı var. Həmin vaxt o quşları ovlamaq da olar.  
E l i z a b e t   ġ e l t o n: Doğrudur, haqlı deyirsiniz. Quş ovu çox adamın xoşuna gəlir. Amma mənim 
yoldaşım quş ovuna getməz. 
H e y d ə r   Ə l i y e v: Burada bəzi adamlar var ki, quş ovuna gedəndə 100 quş vururlar.  
E l i z a b e t   ġ e l t o n: Təəssüf ki, elədir. 
H e y d ə r   Ə l i y e v: Mən keçmişdə burada işləyəndə – onda hələ respublikanın rəhbəri deyildim, əvvəlki 
işimdə, dövlət təhlükəsizlik orqanının başçısı idim – burada yüksək vəzifəli bir işçi var idi. Adını demək 
istəmirəm,  o, hər həftə ova gedərdi və hər dəfə də 200, 300 quş vurardı. Bir dəfə Azərbaycan rəhbərlərinin 
iclasında mən durub dedim ki, əgər belə getsə, Azərbaycanda quş qalmayacaq, bu adam hamısını vuracaqdır. 
Amma mən quş ovu etməmişəm. 
Sizin yoldaşınız çox böyük işlə məşğul olur. Kitab da çox qiymətlidir. Xahiş edirəm, mənim təşəkkürümü 
ona çatdırın.  
Amma mənim sizə bir iradım var. Biz üç ildir sizinlə bir yerdə işləyirik. Yoldaşınızı mənə niyə 
göstərməmisiniz?        
E l i z a b e t   ġ e l t o n: Doğru deyirsiniz. Bilmirəm niyə, həmişə burada olubdur.  
H e y d ə r  Ə l i y e v: Amma görüşməyə imkanlar çox olub. Bəzən ziyafətlərdə, tədbirlərdə. Eybi yoxdur, 
bunu gələn dəfə edərik. Bunlar üçün çox təşəkkür edirəm.  
Mənə dedilər ki, siz burada öz fəaliyyətinizi başa çatdırıb Azərbaycanı bu günlərdə tərk edəcəksiniz. Mən 
təəssüf edirəm. Çünki mənim gözümün qabağındadır, Amerika Birləşmiş Ştatları səfirinin müavini kimi, 
səfirlikdə ikinci şəxs kimi, bu illər siz burada çox işlər görmüsünüz. Mən həmişə hiss etmişəm ki, siz 
Azərbaycanı çox sevmisiniz. Bizim dilimizdə danışmağınız da təbiidir ki, bunu tamamlayır.  
Burada gördüyünüz işlərə görə, Amerika Birləşmiş Ştatları ilə Azərbaycan arasında əlaqələrin inkişaf 
etməsində xidmətlərinizə görə sizə təşəkkürümü bildirirəm. Sizə gələcək işlərinizdə uğurlar arzulayıram. 
Məndən yoldaşınıza da salam deyin. O da, siz də istədiyiniz vaxt Azərbaycana gələ bilərsiniz. Yenə quşlarla da 
məşğul olmaq olar, qonaq olmaq da olar. Mən sizi dəvət edirəm.  
E l i z a b e t   ġ e l t o n: Cənab Prezident, çox-çox təşəkkür edirəm.  
H e y d ə r   Ə l i y e v: İndi bir azdan mən də sizə şəklimi yadigar verəcəyəm.  
E l i z a b e t   ġ e l t o n: Çox gözəl. 
 
128 
 
 
 
 
BENĠN RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB MATYE KEREKUYA  
 
Hörmətli cənab Prezident! 
  Benin Respublikasının milli bayramı – Müstəqilliyin elan edilməsi günü münasibətilə Sizi və dost Benin 
xalqını ürəkdən təbrik edirəm. 
Ümidvaram ki, Azərbaycan – Benin əlaqələrinin inkişafı həmişə xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram.  
 
Hörmətlə, 
                                                                HEYDƏR ƏLĠYEV 
                           Azərbaycan Respublikasının Prezidenti  
 
Bakı şəhəri, 30 iyul 2001-ci il 
 
 
 
 
 
 
 
 
 
 
 
 
129 
 
 
 
 
ĠSVEÇRƏ KONFEDERASĠYASININ PREZĠDENTĠ  
ZATĠ-ALĠLƏRĠ  
CƏNAB MORĠTS LOYENBERGERƏ   
 
 Hörmətli cənab Prezident! 
 İsveçrə Konfederasiyasının milli bayramı – Konfederasiyasının yaradılması günü münasibətilə Sizi və 
dost İsveçrə xalqını səmimi- qəlbdən təbrik edirəm.  
Əminəm ki,  Azərbaycan ilə İsveçrə arasında təşəkkül tapmış dostluq və əməkdaşlıq münasibətləri 
xalqlarımızın rifahı naminə daim möhkəmlənəcək və inkişaf edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə,   
                                                                HEYDƏR ƏLĠYEV 
                           Azərbaycan Respublikasının Prezidenti 
 
Bakı şəhəri, 30 iyul 2001-ci il 
 
 
 
 
 
 
 
 
 
 
 
130 
 
 
 
 
MAKEDONĠYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB BORĠS TRAYKOVSKĠYƏ  
 
Hörmətli cənab Prezident! 
Makedoniya Respublikasının milli bayramı – Respublika günü münasibətilə Sizi və dost Makedoniya 
xalqını ürəkdən təbrik edirəm. 
Ümidvaram ki, xalqlarımızın mənafeyinə xidmət edən qarşılıqlı əlaqələrimiz daim genişlənəcək və inkişaf 
edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
                                                        HEYDƏR ƏLĠYEV 
                              Azərbaycan Respublikasının Prezidenti 
 
 
Bakı şəhəri, 30 iyul 2001-ci il 
 
 
131 
 
 
 
 
BOLĠVĠYA RESPUBLĠKASININ PREZĠDENTĠ  
ZATĠ-ALĠLƏRĠ 
CƏNAB UQO BANSER SUARESƏ 
 
Hörmətli cənab Prezident! 
Boliviya Respublikasının milli bayramı – Müstəqilliyin elan edilməsi günü münasibətilə Sizi və dost 
Boliviya xalqını ürəkdən təbrik edirəm. 
Əminəm ki, Azərbaycan ilə Boliviya arasındakı dostluq münasibətlərinin inkişafı xalqlarımız üçün faydalı 
olacaqdır.  
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 30 iyul 2001-ci il 
 
 
 
 
132 
 
 
 
 
YAMAYKANIN BAġ NAZĠRĠ  
ZATĠ-ALĠLƏRĠ  
CƏNAB PERSĠVAL SEYMS PATTERSONA 
 
Hörmətli cənab Baş nazir! 
Yamaykanın milli bayramı – Müstəqillik günü münasibətilə Sizi və dost Yamayka xalqını səmimi-
qəlbdən təbrik edirəm. 
Əminəm ki, Azərbaycan ilə Yamayka arasındakı əlaqələrin inkişafı xalqlarımızın rifahına öz töhfəsini 
verəcəkdir. 
Sizə möhkəm cansağlığı, işlərinizdə uğurlar, ölkənizə sülh və firavanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 30 iyul 2001-ci il 
 
 
 
 
 
133 
 
  
 
 
MÜSTƏQĠL DÖVLƏTLƏR BĠRLĠYĠNĠN ÜZVÜ OLAN ÖLKƏLƏRĠN DÖVLƏT 
BAġÇILARININ QEYRĠ-RƏSMĠ ZĠRVƏ GÖRÜġÜNDƏ ĠġTĠRAK ETMƏK ÜÇÜN SOÇĠYƏ 
YOLA DÜġMƏZDƏN ƏVVƏL BĠNƏ BEYNƏLXALQ HAVA LĠMANINDA JURNALĠSTLƏRƏ 
VERDĠYĠ MÜSAHĠBƏ  
 
 
1 avqust 2001-ci il 
 
H e y d ə r  Ə l i y e v:  Bilirəm, siz mənim yanıma gəlmisiniz ki, bu səfərimlə əlaqədar məlumatlar 
alasınız. Ancaq ondan öncə mən sizi və televiziya vasitəsilə Azərbaycanın bütün vətəndaşlarını, Azərbaycan 
xalqını təbrik edirəm. Bu gün, avqust ayının 1-dən Azərbaycan öz doğma latın əlifbasına keçibdir. Bu, böyük bir 
bayramdır. Bunun tarixi sizə məlumdur. Bu barədə mən bir dəfə öz çıxışımda da demişəm. Bu haqda qərar 10 il 
bundan öncə qəbul olunmuşdur. Ancaq həmin qərar yerinə yetirilmirdi. Mən isə fərman verdim və qəti vaxt 
təyin etdim ki, həmin vaxtdan mütləq latın qrafikasına keçmək lazımdır. Doğrudur, müəyyən etirazlar oldu, indi 
bizim bəzi qəzetlərə, yaxud başqa dairələrə xas olan cürbəcür yalanlar və uydurmalar yaydılar: Heydər Əliyev 
bunu hansısa qəzetlərə qarşı edir, filan edir… Bu onların öz işidir. Çünki onlar, ümumiyyətlə, yalan danışmaqla 
məşğuldular. Sizin içərinizdə də onların nümayəndələri vardır, yalan danışmaqla məşğuldurlar. 
Amma mən ölkənin prezidentiyəm, bilirəm nə edirəm. Hesab edirəm ki, çox düzgün etmişəm. Bu günü, avqustun 
1-ni – mən qayıdandan sonra yəqin ki, bu barədə fərman verəcəyəm – Azərbaycanın əlifba günü elan edəcəyəm. 
Güman edirəm ki, bundan sonra Azərbaycan müstəqil dövlət olaraq, bir daha öz əlifbasını dəyişdirməyəcəkdir. 
Bilirsiniz ki, XX əsrdə bizim əlifbamızı neçə dəfə dəyişdiriblər. Bu əlifba bizə doğma əlifbadır. Bu əlifba uğ-
runda hələ vaxtilə, XIX əsrdə Mirzə Fətəli Axundov və başqaları mübarizə aparıblar. 1921-ci ildən bu işə 
başlayıblar, 1924-cü ildə latın əlifbasına keçiblər. Ancaq 1939-cu ildə bu əlifbanı bizim əlimizdən alıblar. Mən 
sizi və bütün Azərbaycan xalqını təbrik edirəm. 
Mənim səfərim haqqında artıq mətbuatda o qədər məlumatlar verilibdir ki, hər şey məlumdur. Son dəfə biz, 
dövlət başçıları Minskdə görüşərkən belə bir təklif irəli sürüldü ki, qeyri-formal şəraitdə də görüş keçirək. 
Rusiyanın prezidenti cənab Putin təklif etdi ki, bunu avqustun 1-də edək. Biz də razı olduq. İndi bu, artıq baş 
verir. Müstəqil dövlətlərin başçıları bu gün oraya toplaşırlar. Bu günün və sabahın proqramı vardır. Orada həm 
ümumi görüş, həm də fərdi görüşlər olacaqdır. Ondan sonra, avqustun 3-də mən Bakıya qayıdacağam. Bu qədər. 
S u a l:  Cənab Prezident, axırıncı iki həftə ərzində Ġran iki dəfə sərhədimizi pozubdur. Siz bunu necə 
qiymətləndirirsiniz? Ġran Bakı tərəfindən hansısa cavab alacaqmı? 
C a v a b:  Bilirsinizmi, birincisi, biz onlara nota vermişik. Bu sizə məlumdur. İkincisi, indiki zamanda heç 
bir ölkə başqa dövlətə qarşı zor işlətməməlidir. Bu həm Birləşmiş Millətlər Təşkilatının, həm də başqa 
beynəlxalq təşkilatların prinsipidir. Hər bir ölkə buna riayət etməlidir. Biz buna riayət edirik. Biz istəyirik ki, 
bütün qonşularımızla dostluq, mehribanlıq şəraitində yaşayaq və heç bir münaqişəyə yol verməyək. Bizim onsuz 
da bir münaqişəmiz var. Əgər o olmasaydı da, yenə də Azərbaycan – mən əvvəldən demişəm – sülhsevər siyasət 
aparıb, heç bir qonşusuna qarşı hər hansı bir iddiası yoxdur. Ona görə də biz belə hərəkətləri pisləyirik və öz 
münasibətimizi də bildirdik. 
S u a l:  Cənab Prezident, Cənubi Azərbaycandan 1000-dən artıq ziyalı Sizə müraciət qəbul edibdir ki, 
biz prezidentin əmrinə həmiĢə əməl etməyə hazırıq. BaĢqa bir hal baĢ verərsə, istənilən vaxt silahı Ġrana 
qarĢı çevirməyə də hazırıq. 
C a v a b:  Bilirsinizmi, hesab edirəm ki, onların bu təşəbbüsünə indi bizim heç bir ehtiyacımız yoxdur. 
Çünki biz heç vaxt İran ilə Azərbaycan arasındakı münasibətlərin kəskinləşməsinə yol vermək istəmirik. Orada, 
İranın vilayətlərində onlar 1000 nəfər, 2000 nəfər, 3000 nəfər – deyirlər ki, orada 30 milyona qədər azərbaycanlı 
yaşayır – onlar İran vətəndaşlarıdırlar. Mən bir neçə dəfə demişəm və bu gün də bir də bəyan edirəm ki, biz hər 
bir ölkənin ərazi bütövlüyünü tanıyırıq, heç bir ölkənin daxili işlərinə qarışmırıq və qarışmayacağıq və bizim 
ölkəmizin də daxili işlərinə qarışmasına heç kəsə yol verməyəcəyik. Ona görə də o müraciətlər hansısa 
insanların hissiyyatıdır, amma bu yollara getmək fikrimiz yoxdur.  Çünki, yenə də deyirəm, biz hər bir 
zorakılığın əleyhinəyik. Zorakılığın əleyhinə olduğumuz halda, biz hansısa xırda hadisədən ötrü nəsə iğtişaş 
yaratmalıyıqmı? Bu lazım deyildir. 
S u a l:  Cənab Prezident, bu hadisələrdən sonra Siz avqust ayında Ġrana səfər edəcəksinizmi? 
C a v a b:  Edəcəyəm. 
S u a l:  Cənab Prezident, onların antiazərbaycan təbliğatını necə qiymətləndirirsiniz? Ġran 
televiziyasının «Səhər» proqramı hər gün Azərbaycan əleyhinə məlumatlar verir. Hətta deyirlər ki, 
Xəzərdə baĢ verən hadisələri guya Azərbaycan edibdir. Onlar yalan məlumatlar verirlər. 
134 
 
 C a v a b:  Elə siz də Azərbaycan əleyhinə yalan məlumatlar verirsiniz də. 
Siz burada, içərimizdəsiniz, necə deyərlər, bu hakimiyyətin 8 ildə yaratdığı şəraitdən istifadə edirsiniz. Gənc 
oğlansan, yəqin ki, 8 il bundan qabaq sən uşaq idin… 
J u r n a l i s t:  Onda mənim 20 yaĢım var idi. 
H e y d ə r  Ə l i y e v:  20 yaşın vardı. Allah səni 100 yaşa çatdırsın. Yaratdığımız bu şəraitdən, sabitlikdən 
istifadə edirsiniz, silahlı dəstələrdən xilas olmusunuz, Azərbaycan inkişaf edir. Belə olan halda, sən, o birisi, bu 
birisi hər gün qəzetlərdə, yaxud elə sizin televiziyada, başqa televiziyalarda Azərbaycandakı vəziyyəti tamamilə 
tərsinə verməklə Azərbaycana xidmət edirsinizmi? İndi bizim içərimizdə belə hallar olanda, İranda bu, beş dəfə 
artıq ola bilər. Sizə onu deyə bilərəm ki, mənə məlumdur, indi artıq xaricdə, xüsusən erməni lobbisinin apardığı 
bu təbliğatda Azərbaycanın daxilində müxalifət qəzetlərinin gündə dərc etdiyi yalanlar, iftiralar, uydurmalar və 
şərlərdən istifadə olunur. Onları götürürlər və bildirirlər ki, «Azərbaycanın filan qəzetində belə yazılıbdır, 
görürsünüzmü, özləri belə yazırlar», «filan qəzetdə belə yazılıbdır, özləri belə yazırlar». Ona görə də mən buna 
heç fikir vermirəm, çünki Azərbaycanda yaşayanlar mənə bundan çox ediblər. 
S u a l: Cənab Prezident, Türkmənistanın bəyanatlarını necə qiymətləndirirsiniz? 
C a v a b:  Türkmənistan özü də beynəlxalq hüquq normalarına – beynəlxalq dəniz hüququ var – 
əsaslanmayan və həmin normalara sığmayan iddialar edir. Bu barədə biz onlarla bir neçə dəfə danışıqlar 
aparmışıq və bundan sonra da aparacağıq. Buna hazırıq. İndi nota veribsə, veribdir də.  
S u a l:  Cənab Prezident, biz də Sizi həm ölkənin prezidenti, həm də Azərbaycanın vətəndaĢı kimi, 
latın qrafikasına keçilməsi münasibətilə təbrik edirik. Amma bəzi problemlər olacaqdır. Külli miqdarda 
vəsait lazımdır. Deyək ki, xarici dillərdə olan filmlərin tərcüməsinə… Bu problem necə həll olunacaqdır? 
C a v a b:  Siz də, Azərbaycan televiziyası da, bütün televiziyalar da bizim televiziya kanallarını rusdilli 
seriallarla doldurmusunuz. Hətta cizgi filmlərini də rus dilində verirsiniz. Yaxşı, biz öz ölkəmizdə Azərbaycan 
dilini hər yerdə tətbiq etmək istəyirik. Mənim fərmanımın bir hissəsi əlifbadan, bir hissəsi isə bundan ibarətdir. 
Amma hansı kanalı açırsansa – mən təkcə sizi demirəm, dövlət televiziyası da, sizin özəl kanallarınız da – iki-üç 
saat serial verir, hamısı  da rus dilində. Mən başa düşmürəm, o serialın nə əhəmiyyəti var? Hamısı cəfəngiyat, 
uydurma, filan… Siz bilməzsiniz, keçmişdə «Məlikməmməd nağılı» vardı. Onu 40 gün ərzində hər gün uşaqlara 
danışırdılar. Bu seriallar «Məlikməmməd nağılı» kimi bir şeydir. Uydurma şeylərdir. Uydururlar, pul qazanırlar. 
İndi əgər bunu Azərbaycan dilində versəniz, yenə deyərdim ki, bəli, indi insanlar bundan da bir həzz alarlar. 
Yaxud, siz özəl şirkətsiniz, tərcümə edin, verin. Sizə kim mane olur? Mən elə sənin bu sualından istifadə 
edərək buna öz münasibətimi bildirirəm. Bundan mən narazıyam. Azərbaycan televiziyaları hansı ölkədə hansı 
filmi görürlərsə, onu ancaq Azərbaycan dilində verməlidirlər. Bir də düşünməlidirlər ki, hansı filmi vermək 
lazımdır, hansını yox. Bir tərəfdən, biz istəyirik ki, verilişlərimizi milliləşdirək, bir tərəfdən də, sən məcbur 
edirsən ki, adamlar iki saat oturub rus dilindəki o seriala baxsınlar. Serialda da ki, xoşagələn bir şey yoxdur. Heç 
başa düşmürsən ki, nədir – qızlar məni bağışlasın – amma biri orda öpüşür, biri burda qucaqlaşır. 
Mən belə filmlərə baxmıram. Amma hərdən bir kanalları yoxlayıram: siz nə verirsiniz, onlar nə verirlər, 
Azərbaycan televiziyası rast gəlir, bir dəqiqə ona baxıram. 
S u a l:  Cənab Prezident, Siz Köçəryanla görüĢəcəksinizmi? 
C a v a b:  Yəqin ki, görüşəcəyəm.  
S u a l:  Soçi görüĢündə narkotik vasitələrin qeyri-qanuni dövriyyəsi ilə bağlı müzakirələr 
aparılacaqmı? Ġlham Əliyev Avropa ġurasında məsələ qaldırmıĢdı ki, Dağlıq Qarabağda narkotik 
vasitələrin qeyri-qanuni dövriyyəsi həyata keçirilir. Bu məsələni müzakirəyə təqdim edəcəksinizmi? 
C a v a b: Ola bilər ki, bu məsələ orada müzakirə edilsin. Təbiidir ki, bu barədə biz də öz fikirlərimizi, o 
cümlədən Avropa Şurasında İlham Əliyevin qaldırdığı məsələni orada səsləndirəcəyik. 
S u a l:  Cənab Prezident, Xəzərin statusu barədə orada danıĢıqlar olacaqmı? 
C a v a b:  İndi danışıqlar ola bilməz. Xəzərin statusu barədə yəqin ki, sonra danışıqlar olacaqdır. 
S u a l:  Cənab Prezident, latın qrafikasına keçdikdən sonra ad və familiyaların dəyiĢiləcəyi 
gözlənilirmi? 
C a v a b:  Bu hər bir adamın öz işidir. Sizin Türkiyədə də familiyalar var ki, heç başa düşmək olmur, bunu 
hardan götürübdür. Nə bilim, filankəs Kəpəzoğlu. Bu, adamların öz işləridir. İndi familiyaları dəyişmək nəyə 
lazımdır? Kim istəyir, o dəyişir. Onsuz da indi biri olubdur nə bilim daş, o biri olubdur qaya… İndi kim 
istəyirsə, özünə çinar, ağac, nə bilim, çay, bağ, dəvə – nə istəyir götürsün. Söhbətimizi qurtaraq. Sağ olun. 
 
 
 
135 
 
 
 
 
AZƏRBAYCAN PREZĠDENTĠ HEYDƏR ƏLĠYEV MDB-nin ÜZVÜ OLAN ÖLKƏLƏRĠN 
DÖVLƏT BAġÇILARININ QEYRĠ-RƏSMĠ ZĠRVƏ GÖRÜġÜNDƏ     
 
Azərbaycan Respublikasının prezidenti Heydər Əliyev Müstəqil Dövlətlər Birliyinin üzvü olan ölkələrin 
dövlət başçılarının qeyri-rəsmi zirvə görüşündə iştirak etmək üçün avqustun 1–3-də Soçi şəhərində səfərdə 
olmuşdur. 
 
    * * * 
Avqustun 1-də Soçidə Rusiya Federasiyasının prezidenti Vladimir Putinin adından Mustəqil Dövlətlər 
Birliyinin üzvü olan ölkələrin dövlət başçılarının şərəfinə ziyafət verildi. 
Daqomis iqamətgahının möhtəşəm salonunda təşkil olunmuş ziyafət zamanı Rusiya Federasiyasının və 
digər respublikaların məşhur incəsənət ustaları və populyar estrada müğənniləri Alla Puqaçova, Sofiya Rotaru, 
Layma Vaykule, Gennadi Xazanov və başqaları prezidentlər qarşısında maraqlı konsert proqramı ilə çıxış 
etdilər. 
136 
 
 
 
 
QAZAXISTAN PREZĠDENTĠ  
NURSULTAN NAZARBAYEV ĠLƏ  
TƏKBƏTƏK GÖRÜġ 
 
Soçi şəhəri, Daqomıs iqamətgahı 
 
1 avqust 2001-ci il 
 
MDB-nin üzvü olan ölkələrin dövlət başçılarının Soçidə keçirilən görüşünün xüsusi əhəmiyyət daşıdığını 
nəzərə çatdıran prezidentlər xalqlarımızın qədim ənənələrə malik tarixi dostluq əlaqələrinin respublikalarımız 
dövlət müstəqilliyini əldə etdikdən sonra ildən-ilə möhkəmlənməsinin hər iki tərəf üçün çox faydalı olduğunu 
vurğuladılar. 
Xəzəryanı ölkələr arasında qarşıya çıxan bütün məsələlərin birbaşa dialoq yolu ilə, beynəlxalq hüququn 
prinsipləri nəzərə alınmaqla, mehriban qonşuluq və qarşılıqlı anlaşma şəraitində həll edilməsinin vacib 
olduğunu vurğulayan prezident Heydər Əliyev və prezident Nursultan Nazarbayev Xəzərin sektorlara bölünməsi 
məsələsində Azərbaycanın və Qazaxıstanın eyni mövqedə olduqlarını yekdilliklə təsdiq etdilər. 
Xəzər  dənizinin enerji ehtiyatlarının birgə işlənilməsi, hasil edilən nefti dünya bazarına çıxaracaq boru 
kəmərləri layihələri ilə bağlı ölkələrimizin əlaqələrinin hazırkı vəziyyətindən məmnunluqla bəhs edən dövlət 
başçıları Bakı –Tbilisi – Ceyhan əsas ixrac neft kəmərinin çəkilməsinə dair imzalanmış sənədlərin əhəmiyyətini 
bir daha nəzərə çatdırdılar və bütün bunları ölkələrimizin əməkdaşlığının inkişafı, regionumuzun təhlükəsizliyi, 
Xəzərin sülh və sabitlik dənizinə çevrilməsi, xalqlarımızın xoşbəxt gələcəyi baxımından mühüm addım kimi də-
yərləndirdilər. 
Azərbaycan və Qazaxıstan rəhbərləri dünyada baş verən proseslərlə, beynəlxalq problemlərlə, nüfuzlu 
beynəlxalq təşkilatlar çərçivəsində, habelə MDB çərçivəsində hər iki ölkənin fəaliyyəti ilə bağlı  bir sıra 
məsələlər barədə fikir mübadiləsi apardılar. Görüşdə Ermənistan – Azərbaycan, Dağlıq Qarabağ mü-
naqişəsinin sülh yolu ilə aradan qaldırılması üçün ATƏT-in Minsk qrupu çərçivəsində və birbaşa aparılan 
danışıqlar barəsində də söhbət getdi, bu münaqişənin tezliklə həlli üçün Minsk qrupuna həmsədrlik edən 
ölkələrin səylərinin daha da artırılmasının zəruri olduğu vurğulandı. 
Prezidentlər hər iki ölkəni maraqlandıran bir sıra digər məsələlər barədə də müzakirələr apardılar. 
137 
 
  
 
 
ERMƏNĠSTAN PREZĠDENTĠ  
ROBERT KÖÇƏRYAN ĠLƏ  
TƏKBƏTƏK GÖRÜġ  
 
Soçi şəhəri, Daqomıs iqamətgahı 
 
1 avqust 2001-ci il 
 
Ermənistan–Azərbaycan, Dağlıq Qarabağ münaqişəsinin sülh yolu ilə həll edilməsi məsələsi barədə 
ətraflı müzakirə aparan prezidentlər kompromis variantların axtarılıb tapılması üçün ikitərəfli görüşlərin və 
danışıqların davam etdirilməsinin zəruriliyini bildirdilər.  
Birbaşa danışıqların xüsusi əhəmiyyət daşıdığını vurğulayan prezidentlər münaqişənin aradan qaldırılmasında ATƏT-
in Minsk qrupuna həmsədrlik edən ölkələrin – ABŞ-ın, Rusiyanın, Fransanın səylərinin daha da artırılmasının vacib 
olduğunu nəzərə çatdırdılar.   
Dövlət başçıları tam sülh əldə olunana qədər tərəflərin atəşkəs rejiminə əməl edəcəklərini və bunu 
möhkəmləndirəcəklərini bildirdilər. 
Prezidentlər Minsk qrupu çərçivəsində və birbaşa aparılan danışıqların bundan sonra da davam etdirilməsi 
haqqında yekdil fikirdə olduqlarını təsdiq etdilər.  
                 
Təkbətək görüĢ baĢa çatdıqdan sonra Azərbaycan prezidenti Heydər Əliyevin və Ermənistan 
prezidenti Robert Köçəryanın jurnalistlərin suallarına verdiyi cavab 
 
R o b e r t  K ö ç ə r y a n:  Əlbəttə, biz Dağlıq Qarabağ münaqişəsinin nizama salınması problemini 
müzakirə etdik. Deyə bilmərəm ki, biz yekdil rəyə gəldik. Biz müzakirələrimizi davam etdirməyi qərara aldıq. 
Əlbəttə, söhbət asan olmadı, lakin biz, hər halda, belə bir əhval-ruhiyyədəyik ki, qəti qərar tapmaq lazımdır. 
H e y d ə r   Ə l i y e v:  Mən bu fikirlə razıyam. Həqiqətən, bu məsələnin həllinin hər hansı variantlarını 
tapmaq üçün hətta bizə ayrılmış vaxtdan da çox vaxt sərf etdik. Biz müxtəlif variantları müzakirə etdik, amma 
hələlik hər hansı bir qəti qərara gələ bilmədik və ona görə də iki prezident arasında dialoqu davam etdirmək 
barədə razılığa gəldik. 
S u a l: Demək olarmı ki, düyün açılmıĢdır? 
H e y d ə r   Ə l i y e v: Xeyr,  mən hesab etmirəm ki, düyün açılmışdır. 
S u a l: Həmsədrlər deyirlər ki, danıĢıqlar Parisdə və Ki- Uestdə iĢlənib hazırlanmıĢ prinsiplər  
əsasında davam etdirilməlidir. Siz bunu neçə Ģərh edərdiniz? Azərbaycanın Xarici ĠĢlər naziri Quliyev 
demiĢdir ki, bu, ermənilərin prinsipidir.  
H e y d ə r  Ə l i y e v: Gəlin kimin nə dediyindən söhbət açmayaq. Biz sizə nə deyiriksə, ona da  inanın. 
R o b e r t   K ö ç ə r y a n: Biz razılaşmışıq bu barədə təmkinli olaq.  Sadəcə, bir dövr var idi ki, mətbuat 
vasitəsilə bir-birimizə qol vurmağa çalışırdıq. Hesab etmirəm ki, bu cür yanaşmalar qəti bir qərarın axtarışı üçün 
daha əlverişli şərait yaranmasına gətirib çıxaracaqdır. 
H e y d ə r   Ə l i y e v: Yeri gəlmişkən, nə barədə danışdığımızı biz tərəfdən, demək olar, heç kim bilmir. 
Odur ki, kim nə danışırsa,  öz fikrini söyləyir. 
                            
         
 
 
138 
 
 
 
 
MDB-nin  ÜZVÜ OLAN ÖLKƏLƏRĠN  
DÖVLƏT BAġÇILARININ QEYRĠ-RƏSMĠ  
ZĠRVƏ GÖRÜġÜ 
 
Soçi şəhəri 
 
2 avqust 2001-ci il 
 
Rusiya Federasiyasının prezidenti Vladimir Putin, Azərbaycan Respublikasının prezidenti Heydər Əliyev, 
Belarus Respublikasının prezidenti Aleksandr Lukaşenko, Qazaxıstan Respublikasının prezidenti Nursultan 
Nazarbayev, Qırğızıstan Respublikasının prezidenti Əsgər Akayev, Ermənistan Respublikasnın prezidenti 
Robert Köçəryan, Moldova Respublikasının prezidenti Vladimir Voronin, Özbəkistan Respublikasının prezidenti 
İslam Kərimov, Tacikistan Respublikasının prezidenti İməməli Rəhmonov, Ukrayna prezidenti Leonid Kuçma 
xüsusi avtobusla Daqomis iqamətgahından 10 kilometr aralıda, çay plantasiyalarının yaxınlığında yerləşən Çay 
evi kompleksinə gəldilər. 
Prezidentlər burada birgə xatirə şəkli çəkdirdilər. Sonra Müstəqil Dövlətlər Birliyinin üzvü olan ölkələrin 
dövlət başçılarının qapalı qeyri-rəsmi görüşü başlandı. 
Görüşü Rusiya Federasiyasının prezidenti Vladimir Putin açaraq üzv ölkələrin dövlət başçılarını bir daha 
salamladı, qeyri-rəsmi görüşdə iştirak etmək üçün Soçiyə gəldiklərinə görə onlara təşəkkürünü bildirdi. 
Dövlət başçıları MDB-nin qeyri-rəsmi zirvə görüşündə çıxış edərək Müstəqil Dövlətlər Birliyinin inkişaf 
perspektivləri, MDB-nin yaranmasının 10 illik yubileyinin keçirilməsinə hazırlıq tədbirləri, bir sıra üzv 
ölkələrin yaratdıqları regional təşkilatların – GUÖAM, Avrasiya İttifaqı və digrər qurumların işi, MDB-nin 
üzvü olan ölkələr arasında iqtisadi əməkdaşlığın daha da möhkəmləndirilməsi, azad ticarət zonası, zirvə görüş-
lərində qəbul edilən qərarların yerinə yetirilməsi, MDB-nin üzvü olan ölkələr arasında qarşılıqlı maraq 
doğuran  əməkdaşlığın genişləndirilməsi, MDB məkanında təhlükəsizlik, strateji sabitlik, beynəlxalq terrorizmə, 
etnik separatizmə, narkotik vasitələrin dövriyyəsinə qarşı birgə mübarizə və bir sıra digər məsələlər ətrafında 
geniş müzakirələr apardılar. 
Qeyd olundu ki, bütün bunlar birliyə daxil olan ölkələrin hamısını maraqlandıran və narahat edən 
məsələlərdir. Prezidentlər MDB məkanında daxili və xarici təhlükəsizliyin, strateji sabitliyin, sülh və əmin-
amanlığın yaradılması üçün üzv ölkələrin səylərinin birləşdirilməsinin vacib olduğunu nəzərə çatdırdılar. 
MDB-nin fəaliyyəti ilə bağlı belə bir fikir səsləndi ki, Müstəqil Dövlətlər Birliyi SSRİ-nin dağılmasından 
sonra postsovet məkanında yaradılmış zəruri strukturdur və Birlik ötən dövr ərzində öz rolunu oynamışdır. Eyni 
zamanda vurğulandı ki, MDB çərçivəsində müxtəlif regional  təşkilatlar var və bundan sonra da ola bilər. 
Onlar heç də Birliyi dağıtmır, əksinə, konkret məsələlərin səmərəli həllinə kömək edə bilər. Bu qurumlar açıq 
xarakter daşıyır və Birliyin digər üzvləri də bunlara qoşula bilərlər. 
Dövlət başçıları belə bir yekdil fikir də söylədilər ki, Soçidə keçirilən qeyri-rəsmi zirvə görüşü çox faydalıdır 
və MDB-nin gələcək praktiki fəaliyyətinə öz müsbət təsirini göstərəcəkdir. 
Soçi görüşünün əhəmiyyətini yüksək qiymətləndirən cənab Putin böyük «səkkizlər»in bu yaxınlarda 
İtaliyanın Genuya şəhərində  keçirilmiş görüşü, habelə Amerika Birləşmiş Ştatlarının prezidenti cənab Corc 
Buş ilə Sloveniyadakı görüşü haqqında, o cümlədən raketdən müdafiə sistemi və strateji hücum silahlarının 
azaldılması barədə müqavilələrlə əlaqədar aparılan danışıqlara dair ətraflı məlumat verdi. 
Görüş başa çatdıqdan sonra prezidentlər birgə mətbuat konfransı keçirdilər və jurnalistlərin suallarına 
cavab verdilər. 
 
139 
 
 
 
 
RUSĠYA PREZĠDENTĠ VLADĠMĠR PUTĠN ĠLƏ  
TƏKBƏTƏK GÖRÜġ 
 
Soçi şəhəri, Daqomıs iqamətgahı 
 
2 avqust 2001-ci il 
 
Azərbaycan Respublikasının prezidenti Heydər Əliyevin Rusiya Federasiyasının prezidenti Vladimir 
Putinlə təkbətək görüşü olmuşdur. Azərbaycan prezidenti Heydər Əliyevi mehribanlıqla salamlayan Rusiya 
Federasiyasının prezidenti Vladimir Putin Müstəqil Dövlətlər Birliyinin üzvü olan ölkələrin dövlət başçılarının 
qeyri-rəsmi zirvə görüşündə iştirak etmək üçün Soçiyə gəldiyinə görə respublikamızın rəhbərinə minnətdarlığını 
bildirdi. 
Siyasətdə və dövlətçilik fəaliyyətində böyük təcrübəsi olan Heydər Əliyev ilə görüşündən çox məmnun 
qaldığını nəzərə çatdıran Vladimir Putin Azərbaycan ilə bütün sahələrdə əlaqələrin daha da 
möhkəmləndirilməsinə Rusiyanın xüsusi əhəmiyyət verdiyini vurğuladı. 
Dostluq, mehribanlıq, qarşılıqlı anlaşma şəraitində keçən söhbət zamanı dövlət başçıları ikitərəfli 
əməkdaşlığın daha da genişləndirilməsi, habelə regional və beynəlxalq problemlərə dair bir sıra məsələlər 
barədə geniş müzakirələr apardılar. 
Son vaxtlar Xəzərin cənubunda meydana çıxan gərginlik elementlərindən narahatlıqla söhbət açılarkən 
prezident Putin bildirdi ki, Xəzər dənizinin sülh və sabitlik dənizi olması üçün, qarşıya çıxan bütün məsələlərin 
yalnız dinc vasitələrlə, birbaşa dialoq yolu ilə, beynəlxalq hüququn prinsipləri nəzərə alınmaqla, mehriban 
qonşuluq və qarşılıqlı anlaşma ruhunda həlli üçün mümkün olan  hər şeyi emək bizim ümumi vəzifəmizdir. 
Rusiya  buna hər vasitə ilə kömək göstərməyə hazırdır. Güc metodlarından istifadə olunması yolverilməzdir. 
Cənab Putin dedi ki, Xəzər dənizi keçmişdən SSRİ-yə mənsub olubdur və İran ilə SSRİ-nin sərhədi vardı. Biz, 
yəni dörd Xəzəryanı dövlət – müstəqillik əldə etmiş dövlətlər SSRİ-nin varisləriyik. Prezident Vladimir Putin ilə 
yenidən görüşündən razılıqla söhbət açan prezident Heydər Əliyev Xəzərin statusu məsələsində Azərbaycan 
Respublikası ilə Rusiya Federasiyasının eyni mövqedə olmasından çox məmnun qaldığını nəzərə çatdırdı. 
Prezident Heydər Əliyev və prezident Vladimir Putin görüşdə Qafqaz regionunda sabitliyin və təhlükəsizliyin 
bərqərar edilməsi məsələsinə də geniş yer ayırdılar. Ermənistan – Azərbaycan, Dağlıq Qarabağ münaqişəsinin 
ölkəmiz üçün ağrılı nəticələrindən söhbət açan dövlətimizin başçısı Heydər Əliyev Ermənistan silahlı 
qüvvələrinin təcavüzü nəticəsində Azərbaycanın torpaqlarının 20 faizinin indiyədək işğal altında qalmasından, 
bir milyondan çox vətəndaşımızın yerindən-yurdundan zorla çıxarılaraq ağır şəraitdə yaşamasından ətraflı bəhs 
etdi. Azərbaycan prezidenti Heydər Əliyev təkcə Qafqazda deyil, ümumən MDB məkanında ən uzun sürən bu 
münaqişənin sülh yolu ilə aradan qaldırılması sahəsində Rusiya prezidenti Vladimir Putinin göstərdiyi 
səylərdən razılıqla söhbət açdı və ümidvar olduğunu bildirdi ki, ATƏT-in Minsk qruppunun həmsədri olan 
Rusiya  bu münaqişənin həll edilməsi üçün öz fəaliyyətini daha da gücləndirəcəkdir. 
Ermənistan – Azərbaycan, Dağlıq Qarabağ münaqişəsinin sülh yolu ilə aradan qaldırılması barədə ətraflı 
fikir mübadiləsi aparan dövlət başçıları ATƏT-in Minsk qrupu çərçivəsində və birbaşa keçirilən danışıqların 
gedişini təhlil edərək həmsədr ölkələrin, xüsusilə Rusiya Federasiyasının bu sahədə səylərinin artırılmasının 
vacibliyi barədə eyni fikirdə olduqlarını bildirdilər. 
Görüşdə Azərbaycan – Rusiya əlaqələrinin perspektivləri, beynəlxalq təşkilatlar, habelə MDB çərçivəsində 
əməkdaşlığın daha da inkişaf etdirilməsi, qeyri-rəsmi Soçi zirvə görüşünün əhəmiyyəti və hər iki ölkəni 
maraqlandıran bir sıra digər məsələlər barədə müzakirələr apardılar. 
 
 
140 
 
 
 
 
RUSĠYA FEDERASĠYASININ PREZĠDENTĠ  
VLADĠMĠR PUTĠN VƏ QAZAXISTAN RESPUBLĠKASININ PREZĠDENTĠ  
NURSULTAN NAZARBAYEV ĠLƏ  
GÖRÜġ 
 
Soçi şəhəri, Daqomıs iqamətgahı 
 
2 avqust 2001-ci il 
 
MDB-nin üzvü olan ölkələrin dövlət başçılarının Soçidə keçirilən qeyri-rəsmi  zirvə görüşünü yüksək 
dəyərləndirən prezidentlər Birlik çərçivəsində əlaqələrin daha da genişləndirilməsinin vacib olduğunu nəzərə 
çatdırdılar. 
MDB-nin yaranmasının 10 illik  yubileyinin keçirilməsi ilə əlaqədar görülən hazırlıq işlərinin daha da 
sürətləndirilməsinin zəruriliyini qeyd edən dövlət başçıları MDB məkanında daxili və xarici təhlükəsizliyin, 
strateji sabitliyin, sülh və əmin-amanlıq yaradılmasının xüsusi əhəmiyyət daşıdığını bildirdilər. 
Son vaxtlar Xəzər dənizinin cənubunda meydana çıxan gərginlik elementlərindən narahatlıqla bəhs edən 
dövlət başçıları Xəzərin sülh və sabitlik dənizi  olması, qarşıya çıxan bütün məsələlərin yalnız dinc vasitələrlə,  
birbaşa dialoq yolu ilə, beynəlxalq hüququn prinsipləri nəzərə alınmaqla mehriban qonşuluq və qarşılıqlı 
anlaşma ruhunda həlli üçün mümkün olan hər şeyi etməyin əsas vəzifə olduğunu vurğuladılar. 
Prezident Heydər Əliyev, prezident Vladimir Putin və prezident Nursultan Nazarbayev Xəzərin yeni 
statusunun müəyyənləşdirilməsi məsələsində Azərbaycanın, Rusiyanın və Qazaxıstanın eyni mövqedə 
olduqlarını bir daha təsdiq etdilər. Prezidentlər dörd Xəzəryanı ölkənin – Rusiya, Azərbaycan, Qazaxıstan və 
Türkmənistan dövlət başçılarının görüşünün keçirilməsini məqsədəuyğun hesab etdilər. Həmin görüşü Rusiya 
tərəfi təşkil edəcəkdir. 
Dotsluq, mehribanlıq, qarşılıqlı anlaşma şəraitində keçən söhbət zamanı prezidentlər regional və beynəlxalq 
problemlərə dair bir sıra məsələlər barədə də fikir mübadiləsi apardılar, 
O cümlədən beynəlxalq terrorizmə, etnik separatizmə, narkotik vasitələrin qanunsuz dövriyyəsinə qarşı birgə 
mübarizənin əhəmiyyətini vurğuladılar. 
 
    * * * 
 
GörüĢdən sonra Rusiya Federasiyasının prezidenti Vladimir Putin Rusiyanın ĠTAR–TASS, RĠA–NOVOSTĠ və 
ĠNTERFAKS agentlikləri müxbirlərinin suallarına cavab verdi. O, Xəzərlə bağlı suala cavabında dedi: 
Müzakirə olunan məsələlər arasında Xəzərdəki vəziyyətlə bağlı məsələ də var idi. Məmnuniyyətlə 
vurğulayıram ki, Nursultan Abişoviç Nazarbayev və Heydər Əliyeviç Əliyev ilə apardığımız fikir mübadiləsi 
Xəzər problemi barəsində ölkələrimizin mövqelərinin yaxınlığını təsdiq etdi. 
Bununla yanaşı, onu da deməliyəm ki, son vaxtlar Xəzərin cənubunda meydana çıxan gərginlik elementləri 
bizdə narahatlıq doğurmaya bilməz. Xəzər dənizinin sülh və sabitlik dənizi olması, qarşıya çıxan bütün 
məsələlərin yalnız dinc vasitələrlə, birbaşa dialoq yolu ilə, beynəlxalq hüququn prinsipləri nəzərə alınmaqla, 
mehriban qonşuluq və qarşılıqlı anlaşma ruhunda həlli üçün mümkün olan hər şeyi etmək bizim ümumi 
vəzifəmizdir. Rusiya buna hər vasitə ilə kömək göstərməyə hazırdır. Güc metodlarından istifadə olunması yol-
verilməzdir. 
Xəzər dənizinin yeni statusu haqqında mümkün qədər tezliklə razılığa gəlmək lazımdır. Bu, bütün Xəzəryanı 
dövlətlərin qarşılıqlı surətdə faydalı əməkdaşlığı, o cümlədən Xəzərin neft-qaz ehtiyatlarının işlənilməsi 
sahəsində  əməkdaşlıq üçün möhkəm hüquqi baza yaratmağa imkan verəcəkdir. 
 
141 
 
 
 
 
MDB-nin ÜZVÜ OLAN ÖLKƏLƏRĠN  
DÖVLƏT BAġÇILARININ QEYRĠ-RƏSMĠ  
ZĠRVƏ GÖRÜġÜ 
 
2 avqust 2001-ci il 
 
Müstəqil Dövlətlər Birliyinin üzvü olan ölkələrin dövlət başçılarının  Soçidə keçirilən qeyri-rəsmi zirvə 
görüşü başa çatdıqdan sonra,  səfər proqramına uyğun olaraq, prezidentlər axşamüstü «Qafqaz» gəmisində 
Qara dənizdə gəzintiyə çıxdılar. Vaxtilə SSRİ Hərbi Dəniz Qüvvələrinə məxsus olan «Qafqaz» gəmisi 1980-ci 
ildə istifadəyə verilmişdir.  
«Qafqaz» gəmisi 50 min mil məsafə qət etmiş, 40-dan çox xüsusi tapşırığı yerinə yetirmişdir. Bu gəmi 1994-
cü ildən Rusiya Federasiyası prezidentinin sərəncamı ilə Prezident gəmisi adlandırılmış və ali qonaqların dəniz 
gəzintisi üçün nəzərdə tutulmuşdur.  
«Qafqaz» gəmisində səyahətə çıxan Müstəqil Dövlətlər Birliyinin üzvü olan ölkələrin dövlət başçıları 
sammitdə müzakirə etdikləri məsələlər, ikitərəfli görüşlərdə toxunulan problemlər, öz ölkələrini maraqlandıran 
mövzular barədə ətraflı fikir mübadiləsi apardılar. 
 
    * * *  
Azərbaycan Respublikasının prezidenti Heydər Əliyevin MDB-nin üzvü olan ölkələrin dövlət başçılarının 
qeyri-rəsmi zirvə görüşündə iştirak etmək üçün Soçiyə səfəri avqustun 3-də başa çatdı.  
 
Daqomıs iqamətgahının fəxri qonaqlar kitabına  
yazdığı ürək sözləri: 
 
«Soçidə çoxdan olmamışam. Bu gözəl şəhərlə yeni görüş məni sevindirdi. Daqomıs sağlamlıq kompleksi 
özünün bütün imkanlarına, gözəl memarlığına görə nadir komplekslərdən biridir. Burada qaldığımız günlər 
MDB dövlətləri başçılarının qeyri-rəsmi görüşünün keçirilməsi üçün əla şərait yaradıldı və mən bu görüşü 
olduqca səmərəli hesab edirəm.  
Soçinin bütün sakinlərinə, Daqomıs kompleksinin bütün işçi heyətinə cansağlığı, firavanlıq, əmin-amanlıq, 
uğurlar və nailiyyətlər arzulayıram.  
 
Minnətdarlıq hissi ilə,  
      HEYDƏR ƏLĠYEV  
   Azərbaycan Respublikasının Prezidenti 
3.VIII.2001».  
 
142 
 
 
 
 
SOÇĠ ġƏHƏRĠNDƏN BAKIYA QAYIDARKƏN  
BĠNƏ HAVA LĠMANINDA JURNALĠSTLƏRƏ  
VERDĠYĠ MÜSAHĠBƏ 
 
3 avqust 2001-ci il 
 
H e y d ə r   Ə l i y e v: Güman edirəm ki, bizim oradakı görüşlərimiz haqqında və dövlət başçılarının 
qeyri-formal görüşü haqqında televiziya, radio, mətbuat vasitəsilə məlumatlarınız var. Ancaq düşünürəm ki, siz 
məndən də nəsə eşitmək istəyirsiniz. Onu deyə bilərəm ki, MDB on ildir fəaliyyət göstərir, ilk dəfədir belə bir 
qeyri-formal görüş keçirilmişdir. Bu da Rusiya prezidenti Putinin təşəbbüsü ilə olmuşdur. Orada bir rəsmi görüş 
oldu. O da, siz yəqin gördünüz, qalstuksuz, filansız – kim hansı paltarda istəyirdi, o paltarda gələ bilmişdi. Biz 
orada iki-üç saat bir çox məsələləri  müzakirə etdik. Ancaq əvvəlcədən gündəlik yox idi. Demək, hər dövlət 
başçısı istədiyi məsələni qaldırdı. Sonra da prezident Putin onları ümumiləşdirdi, öz fikirlərini dedi. Görüş çox 
yaxşı keçdi, çox maraqlı keçdi. Biz bir çox məsələləri müzakirə etdik. Prezident Putin Genuyada «səkkizlər»in 
görüşü haqqında da bizə məlumat verdi. 
Ondan sonra isə tədbirlər qeyri-formal keçirdi. O gün axşam Putin ziyafət verdi. Eyni zamanda çox gözəl 
konsert də oldu. Rusiyanın incəsənət ulduzları hamısı orada idilər. Çox yaxşı oldu. 
Sabahısı gün bizim yenə bir görüşümüz oldu. Orada keçmişdə bir çay sovxozu var idi, orada «Çay evi» var. 
Taxtadan olan evdir. Orada görüş keçdi. Biz orada çox məsələləri müzakirə etdik. Sonra təkbətək  görüşlər 
keçirildi. Çünki mən istəyirdim. 
Dünən günün birinci hissəsində təkbətək görüşlər oldu, sonra, ikinci hissədə biz gəmi ilə səyahət etdik. 
Orada da ancaq  dövlət başçıları idi. Ona görə də  sərbəst söhbət aparmağa imkan var idi. Beləliklə, mən hesab 
edirəm ki, bizim görüşümüz çox faydalı idi. 
Mən təkbətək görüşlərdən xüsusən prezident Putin ilə görüşümü çox əhəmiyyətli hesab edirəm. Çünki 
prezident Putindən əvvəl mən Nazarbayev ilə görüşmüşdüm. Xəzər dənizi barəsində onunla fikir mübadiləsi  
aparmışdıq və eyni mövqedə olduğumuzu bildirmişdik. Qərara gəlmişdik, danışmışdıq ki, sonra üçümüz 
görüşək. Üçümüz görüşdük, müzakirə elədik və təbiidir ki, Xəzər dənizinin cənubunda son vaxtlar baş vermiş 
hadisələrə çox mənfi reaksiya bildirildi. Xüsusən prezidentlər tərəfindən. Biz, üç Xəzəryanı dövlət Xəzərin 
statusu haqqında eyni fikirdə olduğumuzu bir daha bəyan etdik. Məlumdur ki,  bizim müqavilələrimiz də var – 
Qazaxıstan ilə Rusiya arasında müqavilə, Rusiya ilə Azərbaycan arasında müqavilə. Bu müqavilələr də 
beynəlxalq hüquq normalarına uyğun, Xəzərin sektorlara bölünməsinin əsasındadır. Ona görə də bizim 
görüşümüz nəticəsində prezident Putin bəyanat verdi. O, dərc olunubdur. Yəqin bilirsiniz. Hesab edirəm ki, bu 
çox lazımlı, çox əhəmiyyətli bir bəyanatdır. Mən  bunu çox əhəmiyyətli hesab edirəm. 
Mənim Ermənistan prezidenti Köçəryan ilə təkbətək görüşüm oldu. Çox vaxt itirdik, çox danışıqlar apardıq, 
çox müzakirə apardıq. Ancaq mən bunun detallarını indiyə qədər deməmişəm və bu gün də deməyəcəyəm. 
Düzdür, kimsə oradan-buradan nəsə uydurur, qəzetlər də yazır. Ermənistanın qəzetlərində çox yazırlar, 
bizimkilər yazır. Ancaq mən hesab edirəm ki, danışıqlarda bir nəticə əldə olunmayana qədər bu barədə mənim 
tərəfimdən bundan artıq məlumat verilə bilməz. O biri təkbətək görüşlərin də hamısı maraqlı idi. 
Demək olar ki, prezidentlərin hamısı ilə həm fərdi görüşlər olmuşdu, həm də bir yerdə idik. Gəmidə gedəndə 
iki adam orda söhbət edirdi, iki adam burda söhbət edirdi. Yəni fikir mübadiləsi aparmaq üçün çox yaxşı 
imkanlar yaranmışdı. Nəhayət, dünən axşam bunların  hamısını bitirdik. Hamı bu gün öz ölkəsinə yollandı. Mən 
hesab edirəm ki, bu görüş çox əhəmiyyətli, çox faydalı görüşdür. 
S u a l: Cənab Prezident, əvvəla, xoĢ gəlmisiniz. Siz dediniz ki, Putin belə bir bəyanat verib ki, üç 
Xəzəryanı ölkənin mövqeyi eynidir. Amma Siz burada olmayanda Ġran təyyarələri Azərbaycanın 
sərhədlərini növbəti dəfə pozdular. Sizcə, Rusiya prezidentinin bəyanatı və üç Xəzəryanı ölkənin 
prezidentlərinin mövqeyinin bir daha dəqiqləĢməsi Ġranı bu hərəkətlərindən çəkindirə biləcəkmi? 
Konkret təklif olundumu ki, beĢ Xəzəryanı ölkənin baĢçılarının görüĢü keçirilsin və bu problem yaxın 
vaxtlarda həll olunsun, gərginlik aradan qalxsın? 
C a v a b: Bilirsiniz, mən İrana görə zəmanət  verə bilmərəm ki, İran bundan sonra nə edəcək, nə 
etməyəcəkdir. Bu barədə heç bir şey deyə bilmərəm. Ancaq biz orada danışdıq ki, – təəssüf ki, Türkmənistanın 
prezidenti ora gəlməmişdi – Prezident Putin dörd Xəzəryanı ölkənin prezidentlərinin görüşünü təşkil edəcəkdir. 
Yəni Rusiya, Qazaxıstan, Azərbaycan və Türkmənistanın. Çünki Putin bu sözləri dedi ki, Xəzər dənizi 
keçmişdən SSRİ-yə mənsub olubdur və İran ilə SSRİ-nin sərhədi vardı. Biz, yəni dörd Xəzəryanı dövlət, 
müstəqillik əldə etmiş dövlətlər SSRİ-nin varisləriyik. 
143 
 
İkincisi də, MDB-nin xarici sərhədlərinin qorunması haqqında da dəfələrlə söhbət gedibdir və bu da MDB-
nin prinsiplərindən biridir. Ona görə biz bu barədə işləyəcəyik. Yəni  birinci addımı Putin öz üzərinə götürdü ki, 
təşəbbüs göstərsin, dördümüz görüşək. İndi üçümüz görüşdük, sonra dördümüz görüşək. Ondan sonra isə 
baxacağıq. 
S u a l: Cənab Prezident, Köçəryanla dünənki görüĢünüz prosesə hansısa təkan verdimi və növbəti 
ikitərəfli görüĢ nə vaxt olacaqdır?  
C a v a b: Bilirsiniz, nə qədər görüşmüşük. Çox. Axı təkan böyük şeydir. Təkan elədir ki, gərək prosesi 
irəlilətsin. Əgər xırda bir addım da olursa, bu müsbətdir. Ancaq mən hələ heç bir şey deyə bilmərəm. 
S u a l:  Cənab Prezident, Ermənistan prezidenti öz müsahibəsində bildirmiĢdi ki, Azərbaycanla 
danıĢıqlar o zaman hər hansı bir nəticələrə gətirib çıxara bilər ki, Azərbaycan imtina etdiyi Paris 
danıĢıqları üzərinə qayıtsın. Yəni Ki-Uest danıĢıqlarına  yox. Ġndiki danıĢıqlar hansının üzərində gedirdi? 
C a v a b: Bilirsiniz, onlar bu məsələni müəyyən qədər düzgün çatdırmırlar. Parisdə bizim iki dəfə 
görüşümüz olubdur. Fransa prezidenti cənab Şirakın iştirakı ilə. Biz orada bir neçə variantları müzakirə etmişik. 
Mənim ondan əvvəl də Ermənistan prezidenti ilə görüşlərim olmuşdu. Son dəfə gərək ki, 1999-cu ilin oktyabr 
ayında idi. Naxçıvanda sərhəddə görüşmüşdük. Onda biz çox şeylərdə razılığa gəlmişdik. Ancaq ondan bir neçə 
ay sonra Ermənistan bundan imtina etdi. Ona görə o, tamam pozuldu. Başa düşürsünüz? İndi mən də deyə 
bilərəm ki, o prinsiplər əsasında, niyə onu pozdunuz. Amma biz heç nəyi pozmamışıq. Sadəcə, Parisdə  bir neçə 
variant müzakirə olunubdur. Amma biz heç bir qəti fikrə gəlməmişik. Amma müzakirə olunan bəzi varianlardan 
Ermənistan geriyə çəkilibdir. Bəzilərini isə mən sonra qəbul etməmişəm. Ona görə mən hesab etmirəm ki, Paris 
görüşləri mükəmməl bir görüş olubdur. 
O ki qaldı Ki-Uestə, orada onlar da öz mövqelərini izah ediblər, mən də öz mövqeyimizi izah etmişəm. Artıq 
oradan gedəndə də belə bir şey olmadı ki, biz hansısa bir razılığa gəldik. Bu prosesdir. Bir dəfə görürsən, bir 
razılığa gəlirsən. Ondan  bir az sonra ona etiraz edirlər. Yaxud, məsələn, mən bəzi məsələləri qoyuram. Onlar 
deyirlər olar, amma gələn dəfə deyirlər olmaz. Bəzi məsələlər də var. Vaxtilə mən demişəm ki, bu mümkündür, 
indi deyirəm, yox, mümkün deyildir. Ona görə də bu prosesdir və heç yerdə prinsip yoxdur – nə Parisdə, nə Ki-
Uestdə, eyni zamanda Naxçıvanda, sərhəddə. Orada son prinsip var idi. Amma onu tamamilə pozdular. 
Ermənistan tərəfi pozdu. Ona görə mənə belə gəlir ki, bunlar, sadəcə, düzgün məlumat deyildir. 
S u a l: Cənab Prezident, bəs Soçidə hansısa razılığa gəlmək mümkün oldumu? 
C a v a b: Qızım, mən sənə bir dəfə cavab verdim. 
S u a l: Cənab Prezident, doğrudurmu ki, əsas mübahisələr ġuĢaətrafı kəndlərə azərbaycanlıların 
qayıtması və Dağlıq Qarabağa yolun Laçından yox, Kəlbəcərdən verilməsi üzərində gedir? 
H e y d ə r   Ə l i y e v: Sən bunu  haradan bilirsən? 
J u r n a l i s t: Ermənistan rəsmilərinin öz agentliklərinə verdikləri müsahibələrdən. 
H e y d ə r   Ə l i y e v: Sən onda Ermənistandan soruş ki, bu doğrudur, ya doğru deyil. 
S u a l: Cənab Prezident, Köçəryanla yeni görüĢünüz nə vaxt olacaqdır? 
C a v a b: Biz danışdıq ki, görüşəcəyik. Amma haçan ola bilər, deyə bilmərəm. 
S u a l: Cənab Prezident, Dağlıq Qarabağda narkotik vasitələrin qeyri-qanuni dövriyyəsi ilə bağlı 
müzakirələr keçirildimi? 
C a v a b: Bilirsiniz, Özbəkistan prezidenti İslam Kərimov xüsusi bir arayış hazırlamışdır – ümumiyyətlə, 
narkobiznesin beynəlxalq terrorizm ilə bağlılığı və beynəlxalq terrorizmin narkobiznesdən istifadə edərək öz 
terrorçuluq hərəkətlərini həyata keçirməsi barədə. Bu məsələ haqqında bizim geniş fikir mübadiləmiz oldu və 
hamı bu fikrə gəldi ki, narkotik maddələr indi hər yerdən keçir. Təkcə Orta Asiyadan yox, bizim Qafqazdan  da 
keçir, başqa yerlərdən də keçir və bunlar böyük təhlükə yaradır. Ona görə də orada konkret bir şey söylənmədi. 
Ancaq hamının eyni fikri oldu ki, bu, indiki zamanda bütün bəşəriyyət üçün, o cümlədən bizim dövlətlər üçün 
çox təhlükəli bir meyldir və bu, getdikcə də genişlənir. Mən buradan gedəndə dedilər ki, bizim hüquq-mühafizə or-
qanları bir kiloqram heroin tutublar. Bilirsiniz, bir kiloqram heroin nədir? Yarım qram heroin narkomanı istədiyi 
vəziyyətə salır. Amma bu, tonlarla keçir. Bu bir çox ölkələrdən keçir. İndi mən demək istəmirəm ki, hansı 
ölkədən, haradan daha çox, haradan daha az keçir. Bunların hamısı da həm MDB məkanına, həm də Avropaya 
gedir. Eyni zamanda Avropaya başqa yerlərdən də gəlir. Bilirsiniz ki, narkomaniya məsələsi, narkotik 
maddələrin gizli istehsal olunması və yayılması Cənubi Amerikada olduqca çox güclənibdir.Ona görə bu, qlobal 
məsələdir, dünyada böyük təhlükə doğuran məsələdir. Biz də bu barədə fikir mübadiləsi aparıb qəti 
mövqeyimizi bildirdik ki, bunların qarşısını almalıyıq. 
S u a l: Cənab Prezident, bi-pi Ģirkəti bildirir ki, Azərbaycan Ġranla razılığa gələnə qədər Ġranın 
hədələdiyi yataqlarda iĢlərini davam etdirməyəcəklər. Sizin buna munasibətinizi bilmək olarmı? 
C a v a b: Bilirsiniz, bi-ri şirkəti hələ mənə bir şey deməyibdir. Ona görə də bi-pi şirkəti mənə deyəndə, mən 
deyəcəyəm. Amma onu bildirmək  istəyirəm ki, bizim müqavilə imzaladığımız  bütün yataqların hamısında işlər 
davam edəcəkdir. 
144 
 
S u a l:  Hörmətli Cümhur baĢqanım, Gürcüstan prezidenti ġevardnadzenin tarixə salınan səfəri nə 
vaxt gerçəkləĢəcəkdir? 
C a v a b: Biz onunla danışacağıq. Orada jurnalistin öldürülməsi ilə əlaqədar daxili vəziyyət bir az 
gərginləşibdir. Onunla belə danışmışıq ki, orada vəziyyət normal hala düşən kimi, telefon əlaqəsi saxlayıb 
müəyyən edəcək və Azərbaycana mütləq gələcəkdir. 
S u a l: Cənab Prezident, mətbuatla bağlı son fərmanınıza görə, televiziyada filmlərin hamısı 
Azərbaycan dilinə tərcümə olunub verilməlidir. Bu çox böyük çətinliklər yaradır. Ġndi Azərbaycanın 
reklam bazarında o qədər vəsait yoxdur ki, Azərbaycan televiziyalarında  filmləri belə sürətlə tərcümə 
etmək mümkün olsun. Ola bilərmi, Siz Milli Banka göstəriĢ verəsiniz ki, özəl televiziyalara güzəĢtli 
kreditlər versin və filmlər Azərbaycan dilinə tərcümə olunsun? 
C a v a b: Birincisi, mən sizdən soruşuram: hörmətli ANS, niyə indiyə qədər rus dilində bir belə seriallar, 
multfilmlər göstərirdiniz? Mən bu məsələni buradan gedəndə qaldırmışam. İndi siz də ayılmısınız. 
J u r n a l i s t: Cənab Prezident, tərcümə etdiklərimiz var. Amma bu çox baha baĢa gəlir.  
H e y d ə r   Ə l i y e v: Bəlkə də, ola bilər. Amma indi siz ayılmısınız. Mən Azərbaycan dili haqqında, latın 
əlifbası haqqında fərman verəndən sonra bu məsələni də çox vacib hesab etdim. Çünki biz bir tərəfdən, deyirik 
ki, bütün azərbaycanlılar, Azərbaycanda yaşayan azərbaycanlılar Azərbaycan dilini bilməlidirlər, danışıqlarını 
Azərbaycan dilində aparmalıdırlar və bütün dövlət işləri Azərbaycan dilində getməlidir. 
İkinci tərəfdən də, təkcə siz deyilsiniz. Bizim dövlət televiziya şirkəti də gündə, demək olar ki, verilişlərin 
yarısını seriallara, rus dilində olan multfilmlərə həsr edir. Bilirsiniz, siz öz gözünüzdə tiri görmürsünüz, 
başqasının gözündə tükü seçirsiniz. Bəs bu sizin günahınız deyilmi? Siz və sizin xüsusi qonaqlarınız ki var, sən 
onları çox məhəbbətlə danışdırırsan, onlar indiyə qədər döşlərinə vururdular ki, millilik belə gəldi, Azərbaycan  
dili, nə bilim nə. Hətta bizim dilimizə başqa cür adlar qoyurdular. İndi nə oldu? İndi mən dil haqqında fərman 
qəbul etmişəm, latın əlifbası haqqında fərman qəbul etmişəm. Hələ fərman həyata keçməmişdən hay-küy 
salıblar və bunu yenə də tərsinə yozmağa başlayıblar ki, Heydər Əliyev bununla kiməsə zərər gətirmək istəyir. 
Görürsünüz, nə qədər ağılsızdılar. Heydər Əliyev kiməsə zərər gətirmək istəsə, imkanları çoxdur, zərəri elə 
gətirər ki, o adam heç bilməz ki, hansı tərəfdən… 
Bilirsiniz, mən buradan gedəndə – görünür, sən yox idin, cavan oğlan var idi, mənə o sual verirdi, bu məsələ 
qalxdı. Yəni bu məsələ qalxmadı, özüm dedim ki, mən Bakıya dönən kimi seriallar haqqında qəti fikrimi 
bildirəcəyəm. Çünki biz bir tərəfdən, istəyirik ki, öz dilimizin tətbiq, istifadə sahəsini genişləndirək. İkinci 
tərəfdən də, bu seriallara ayrı-ayrı, başqa dillərdə, xüsusən rus dilində olan filmlərlə baxırlar. 
İndi  gərək biz uşağı tərbiyə edək ki, o, ana dilini bilsin. Amma uşağın ən sevdiyi bir şey multfilmdir. Mənim 
balaca nəvəm var. O, multfilmə saatlarla  baxır. Rus dilində baxanın biri rus dilini bilir, o birisi az bilir, başqa 
birisi heç bilmir. Bilməyən də yavaş-yavaş öyrənir. Çünki multfilmdə görür ki, ayı nədir – medveddir, yaxud 
dovşan nədir – zayats, filandır, peşməkandır. Ona görə bu, böyük problemdir. İndi mən sənə bu barədə heç bir 
şey deyə bilmərəm. Ancaq hamımız bir yerdə düşünməliyik. 
S u a l: Cənab Prezident, «ġahdəniz» layihəsi üzrə Gürcüstanla hər hansı bir həll olunmamıĢ problem 
qalıbmı? 
C a v a b: Yox, qalmayıbdır. Görürəm ki, daha sözünüz yoxdur. 
S u a l: Cənab Prezident, Siz Rutinlə görüĢəndə Qəbələ RLS-in statusunu müzakirə etmisinizmi? 
C a v a b: Onu müzakirə etməyə ehtiyac yoxdur. Biz onu müzakirə etmişik, komissiya yaratmışıq. Hesab 
edirəm ki, komissiyanın qərarı çıxandan sonra biz müzakirə edəcəyik. 
S u a l: Cənab Prezident, Ġran Məsləhət ġurasının katibi belə bir ifadə iĢlətmiĢdir ki, əgər Azərbaycan 
öz mövqelərini dəyiĢməsə, Ġran ona qarĢı ərazi iddiaları irəli sürə bilər. Sizin Ġrana səfəriniz zamanı hansı 
mövqeyin dəyiĢilməsi barədə müzakirələr gedə bilər? 
C a v a b: Bilirsiniz, burada deyirlər ki, BAB təşkilatı var, cavanları xüsusi yığıbdır. Əvvəl mən bilmirdim, 
deyirdim ki, bəlkə babtistlərdir, nədir. Sonra  araşdırdım. Dedilər ki, bu, Bütöv Azərbaycan Birliyi təşkilatıdır. 
Yaxşı, BAB təşkilatı burada var. Gecə-gündüz danışır ki, gərək Cənubi Azərbaycanı özümüzə birləşdirək, filan 
edək, peşməkan edək. Yaxşı, bəs onlar buna reaksiya vermirlər? O da dövlətdir. 
İndi bizim ölkəmizin bir hissəsi işğal olunubdur. Nə qədər əziyyət çəkirik. O da böyük dövlətdir. Biz 
dediyimiz Cənubi Azərbaycan İranın yarısına bərabər bir sahədir. Bütün İranda 30 milyona qədər azərbaycanlı 
yaşayır. Vaxtilə Fidel Kastronun yaxın silahdaşı var idi – Dela Çevara, istəyirdi ki, bütün Cənubi Amerikada 
sosializm yaratsın. Böyük şücaətlər etdi. Sonra haradasa məhv oldu.  Bilirsiniz, indi belə şeyləri ortaya atmaq… 
Mən belə düşünürəm ki, o adam ki, BAB yaradıb, nə qədər fantazyor olsaydı da, onun özü də dərk edirdi ki, bu, 
real bir şey deyil və olmamalıdır. Ancaq bir tərəfdən, münasibətləri kəskinləşdirmək üçün, ikinci tərəfdən də, 
beləliklə, özünə populyarlıq qazanmaq üçün edibdir. Çünki adi adamlara Cənubi Azərbaycan deyəndə, deyir, 
bəli, Cənubi Azərbaycan! İndi ona görə də İran dözür-dözür və bir dəfə də  deyir ki, yaxşı, Azərbaycan vaxtilə 
İranın tərkibində idi. Biz də  onu birləşdirərik. 
145 
 
İş bundadır ki, biz 8 milyonuq, İran 65 milyona yaxındır. Orada 30 milyon azərbaycanlı var. Onda 
deyəcəklər, kim-kiminlə birləşməlidir, kiçik böyüklə, ya böyük kiçiklə? Bilirsiniz, bizim tərəfimizdən bu 
məntiqsiz şeylər meydana çıxır və bunların nəticəsində belə şeylər əmələ gəlir. Ona görə mən orada verilən 
bəyanata qətiyyən heç bir əhəmiyyət vermirəm. Gedəndə də demişəm, indi də deyirəm ki, biz İranın daxili 
işlərinə qarışmırıq və qarışmayacağıq. İran da Azərbaycanın daxili işlərinə qarışmamalıdır.  
Onların Təhlükəsizlik Şurasının katibi Ruhani burda olanda mən bu sözləri ona qəti demişəm. Demişəm ki, 
biz dünyəvi dövlətik. Biz bu gün dünyəvi dövlət deyilik, yüz ildir dünyəvi dövlət yolu ilə gedirik. Dünyəvi 
dövləti, sadəcə, müstəqillik əldə edəndən sonra almadıq ki? Bu dünyəvilik bizdə artıq keçən əsrin əvvəlindəndir. 
Məsələn, Azərbaycanda çadranı nə vaxt atdılar? 1925–26-cı illərdə qadınlar çadranı atdılar. İndi sənin başına 
çadra salmaq olar? İstəyirsən, salaq. Səni məscidə aparaq, çadranı da başına salaq. 
S u a l: Cənab Prezident, Ġrana nə vaxt səfər edəcəksiniz? 
C a v a b: Görək. Gərək onlarla ikitərəfli danışaq. 
S u a l: Cənab Prezident, Putinin təĢəbbüsü ilə keçiriləcək dörd Xəzəryanı dövlət baĢçılarının görüĢü 
təxminən nə vaxt və harada olacaqdır? 
C a v a b: Ay qardaş, bilirsən, mən sənə dedim ki, belə bir şey olacaq. İndi sən sual verirsən ki, nə vaxt 
olacaq, harada olacaq. Ondan sonra sual verəcəksən ki, nə bilim, o yerin quruluşu nə təhərdir, o yarıyır, ya 
yaramır. Axı belə boş sualları verməyin. Bu sözü dedim. Demək, artıq bu tamam deyilən sözdür. 
S u a l: Cənab Prezident, yəqin Sizə məlumat veriblər. Siz burada olmayanda Ġrana 12 radiostansiya 
keçirilməsinə cəhd edilmiĢdir. Gürcüstandan Ġrana aparılan hərbi radiostansiyalar Astara 
gömrükxanasında saxlanılıb. AraĢdıracaqsınızmı ki, bu, Ġran sərhədinə qədər necə gedib çıxıb?  
C a v a b: Eşitmişəm. Əlbəttə, əlbəttə. 
Sağ olun. İşə gedirəm. İndi soruşacaqsınız ki, mən bunu niyə deyirəm? 
J u r n a l i s t: Səfərdən gəlmisiniz. Ġndi də birbaĢa iĢə getmək kifayət qədər güc tələb edir. 
H e y d ə r   Ə l i y e v: Bəli. Sən hansı… 
J u r n a l i s t: «Space» televiziyasındanam. 
H e y d ə r   Ə l i y e v: O birilərinə başa sal ki, Heydər Əliyev üç günlük səfərdən sonra da işə getdi. 
 
146 
 
 
 
 
EKVADOR RESPUBLĠKASININ PREZĠDENTĠ 
ZATĠ-ALĠLƏRĠ  
CƏNAB QUSTAVO NOVOA BEXARANOYA 
 
Hörmətli cənab Prezident! 
Ekvador Respublikasının milli bayramı – Müstəqilliyin elan edilməsi günü münasibətilə Sizi və dost 
Ekvador xalqını səmimi-qəlbdən təbrik edirəm. 
Əminəm ki, Azərbaycan ilə Ekvador arasında təşəkkül tapmaqda olan dostluq münasibətlərinin inkişafı 
xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə sülh və tərəqqi arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 7 avqust 2001-ci il 
147 
 
 
 
 
ÇAD RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ĠDRĠSS DEVĠYƏ 
 
Hörmətli cənab Prezident! 
Çad Respublikasının milli bayramı – Müstəqillik günü münasibətilə Sizi və dost Çad xalqını səmimi-
qəlbdən təbrik edirəm.  
Ümidvaram ki, Azərbaycan– Çad münasibətlərinin inkişafı ölkələrimizin və xalqlarımızın rifahına öz 
töhfəsini verəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 7 avqust 2001-ci il 
 
 
148 
 
 
 
 
KOREYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB KĠM DE ÇJUNA 
 
Hörmətli cənab Prezident! 
Koreya Respublikasının milli bayramı – Koreyanın azad olunması günü münasibətilə Sizi və dost Koreya 
xalqını ürəkdən təbrik edirəm. 
Ölkələrimiz arasındakı dostluq və qarşılıqlı faydalı əməkdaşlıq münasibətlərini yüksək qiymətləndirirəm. 
Əminəm ki, ikitərəfli əlaqələrimiz xalqlarımızın mənafeyinə xidmət edərək bundan sonra da daim genişlənəcək 
və inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 7 avqust 2001-ci il 
 
149 
 
 
 
 
KONQO RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB DENĠ SASSU-NQESSOYA 
 
Hörmətli cənab Prezident! 
Konqo Respublikasının milli bayramı – Müstəqillik günü münasibətilə Sizi və dost Konqo xalqını 
səmimi-qəlbdən təbrik edirəm. 
Əminəm ki, Azərbaycan–Konqo əlaqələrinin inkişafı ölkələrimiz üçün faydalı olacaqdır. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 7 avqust 2001-ci il 
150 
 
 
 
 
SĠNQAPUR RESPUBLĠKASININ PREZĠDENTĠ  
ZATĠ-ALĠLƏRĠ 
CƏNAB S.R.NATANA 
 
Hörmətli cənab Prezident! 
Sinqapur Respublikasının milli bayramı – Milli gün münasibətilə Sizi və dost Sinqapur xalqını səmimi-
qəlbdən təbrik edirəm. Ümidvaram ki, ölkələrimiz arasında təşəkkül tapmaqda olan dostluq münasibətləri 
xalqlarımızın rifahı naminə daim inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə sülh və tərəqqi arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 7 avqust 2001-ci il 
 
151 
 
 
     
 
BELARUS RESPUBLĠKASI HÖKUMƏTĠNĠN SƏDRĠ VLADĠMĠR YERMOġĠN  
BAġDA OLMAQLA BU ÖLKƏNĠN  
HÖKUMƏT NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
8 avqust 2001-ci il 
 
H e y d ə r  Ə l i y e v: Vladimir Vasilyeviç, sizi və sizin mötəbər nümayəndə heyətini salamlayıram. 
Buraya məhz belə bir heyətdə gəlməyinizə çox şadam və bunu Belarusla Azərbaycan arasında iqtisadiyyat, 
elm, mədəniyyət sahəsində və bütün digər sahələrdə münasibətlərin daha da inkişafı üçün olduqca faydalı hesab 
edirəm. Əməkdaşlıq üçün böyük imkanlarımız var, amma demək lazımdır ki, biz onlardan heç də tam istifadə 
etmirik. Ona görə də sizin bu addımınız, bizim Baş nazirin dəvəti ilə səfəriniz, şübhəsiz, əməkdaşlığımızı 
fəallaşdırmaq üçün yaxşı başlanğıcdır.  
Biz – sizin ölkəniz və Azərbaycan – bir-birimizi çoxdan tanıyırıq, keçmişdə birlikdə Sovetlər İttifaqının 
tərkibində olmuşuq. İndi MDB-nin tərkibində müstəqil dövlətlər olaraq vaxtaşırı görüşürük, fikir mübadiləsi 
aparırıq, bu və ya digər qərarları müəyyənləşdiririk. Mənə gəlincə, şəxsən mən Belarusa, Belarus xalqına həmişə 
böyük məhəbbət bəsləmişəm. Mən keçmiş vaxtlarda da sizin respublikanıza gəlmişəm. Lakin indi MDB-nin 
qərargahının sizdə yerləşməsi və bundan əlavə, dövlət başçılarının görüşlərinin bir neçə dəfə Minskdə  
keçirilməsi ilə əlaqədar ölkənizə gəlmək imkanım olmuşdur. Mən sizin uğurlarınıza sevinirəm. Bununla belə, 
sizdə də, bizdə də problemlər var. Əgər biz daha sıx əməkdaşlıq etsək, onların bir çoxu, xüsusən iqtisadiyyat 
sahəsindəki problemlər həll oluna bilər. Zənnimcə, siz – Baş nazirlər və nümayəndə heyətinizin digər üzvləri 
nazirlərlə, müxtəlif idarələrin rəhbərləri ilə  bu gün həmin məsələləri müzakirə etmisiniz və yenə də müzakirə 
edəcəksiniz.  Bütün bunlar çox faydalı olacaqdır. Mən sizi salamlayıram. 
V l a d i m i r   Y e r m o Ģ i n: Cənab Prezident, xoş sözlərinizə görə çox sağ olun. Biz buraya 
əməkdaşlığımızın söhbət açdığınız praqmatik vəzifələrinin həlli üçün gəlmişik.  
Mən hər şeydən öncə Aleksandr Qriqoryeviçin ən  səmimi salamını Sizə yetirmək istərdim. Dünən o dedi ki, 
Heydər Əliyeviçlə bu yaxınlarda görüşdüm, bu görkəmli xadimə səmimi hörmət hissləri bəsləyirəm və onun 
Belarusa xoş münasibətlərini yüksək qiymətləndirirəm. Buna görə də onun dünən bildirdiyi ən yaxşı arzuları 
Sizə yetirirəm. 
Biz bunu xüsusilə qiymətləndiririk ki, məhz Siz Belarus tərəfə, obrazlı desək, heç vaxt daş atmamısınız və 
biz də Azərbaycana qarşı heç vaxt belə şey etməyəcəyik.  
Siz MDB-dən də danışdınız. Biz Sizi Minskdə görməyə həmişə şadıq. Siz keçən il də, bu ildə də bizdə 
olmusunuz. Öz tərəfimdən deyim ki, ötən il, xatirinizdədirsə, zirvə görüşünün başa çatması münasibətilə təşkil 
edilmiş qəbulda söylədiyiniz nitqi unutmamışıq. Siz nitq söylədiniz və sözün düzü, mən MDB haqqında, onun 
əsasları, perspektivləri haqqında, dövlətlərdən hər birinin bu Birlikdəki yeri və rolu haqqında belə analitik, açıq  
söhbəti ömrümdə heç vaxt eşitməmişdim. Yadımdadır, Kasyanov mənimlə  yanaşı oturmuşdu, o dedi ki, belə 
təhlili ilk dəfə eşidir. Siz təxminən 20 dəqiqə əsaslardan danışdınız və bunu məntiqi şəkildə hər birimizə 
çatdırdınız, zənnimcə, illər ötüb keçəcək və biz əməkdaşlığımıza verdiyiniz ölçülüb-biçilmiş, analitik qiyməti 
həmişə xatırlayacağıq. 
Heydər Əliyeviç, Siz tamamilə haqlısınız ki, Sovet İttifaqının süqutundan sonra ötən illər bizi bir-birimizdən 
çox ayırmışdır. Sovet İttifaqı çərçivəsində olmuş əlaqələrimiz daha yoxdur. Halbuki açıq deyə bilərik ki, o 
vaxtlar biz, hər bir respublika bir-birini tamamlayırdı, çünki inteqrasiya prosesləri – əmək bölgüsü, əmək 
məhsullarının bölgüsü prosesləri belə qurulmuşdu. Bu gün biz hörmətli Baş nazir Artur Rasizadə ilə, sizin 
Nazirlər Kabinetinin üzvləri ilə bir sıra məsələləri müzakirə etdik, əməkdaşlığımızın yollarını müəyyənləşdirdik. 
Məsələn, mən Sizin nümayəndələrinizə bildirdim ki, respublikamızın maşınqayırma sektoru iki il əvvəl tam yeni 
əsasda 90-cı illərin istehsal səviyyəsinə çatmışdır. Əgər biz əvvəllər bir modeldə traktor buraxırdıqsa, indi 6 
modeldə traktor istehsal edirik. Əgər əvvəllər biz məşhur MAZ-ı yükünü özüboşaldan avtomobil kimi istehsal 
edirdiksə, indi onu 80–100 modifikasiyada buraxırıq. Şəhər və yol təsərrüfatı üçün texnikanın bütöv bir 
kompleksinin istehsalını mənimsəmişik və onunla özümüzü təmin edirik, məhsulun 80 faizini isə başqa ölkələrə 
göndəririk. Biz hər növ sərnişin avtobusları istehsal edirik. Ölkəmizdə yüngül sənaye, ağac emalı, meşə sənayesi 
və başqa sahələr dirçəldilmişdir. Biz bu məsələləri müzakirə edərək, əməkdaşlığın yollarını müəyyənləşdirdik. 
Mən hələ məişət texnikası istehsal edən digər müəssisələri – konversiya müəssisələrini demirəm. Biz hər bir 
sahədə öz marağımızı görürük. 
152 
 
Belarusun marağı nədədir? Əlbəttə, biz həmişə aldığımız ənənəvi mallara maraq göstəririk. Bizim günahımız 
deyildir ki, ölkəmizdə pambıq parça, yun parça istehsal edən bu qədər müəssisə var. Bizə pambıq lazımdır, tütün 
lazımdir, şərab məhsulları lazımdır. Bizə neft kimyası sənayesi sahəsində əməkdaşlıq lazımdır. Özünüz 
bilirsiniz ki, Sovet İttifaqı dövründə nə qədər kimya zavodu tikilmişdi.  
Sizdə neft-qaz sənayesi inkişaf etmişdir. Əslinə qalsa, bu sənaye sizdə ənənəvi olaraq yüksək inkişaf etmiş 
sahədir, lakin bu gün siz onu yeni əsasda yüksəldirsiniz. Biz burada da səylərimizi birləşdirməli və tamamlayıcı 
cəhətlər kimi bu sahələrdə bir-birimizə kömək etməliyik. Həm də biz ancaq ticarət sahəsində əməkdaşlığı 
sahmanlamaq fikrindən tamamilə uzağıq. Müştərək müəssisələr yaradılması və ya komponentlərin 
göndərilməsinin təmin edilməsi tamamilə mümkündür. Mənə elə gəlir ki, bu, iqtisadi əməkdaşlığın daha da 
genişləndirilməsi, məşğulluğun təmin edilməsi və xalqlarımızın rifahının yüksəldilməsi üçün son dərəcə 
vacibdir.  
Ölkə prezidenti olaraq Sizdən xahiş edərdim ki, – bunu prezident Lukaşenko da bildirmişdir – diplomatik 
münasibətlərimizin səviyyəsini yüksəldək. Biz vaxtilə diplomatik münasibətlər yaratdıq, amma bunun daha da 
inkişaf etdirilməsi üçün bizim burada, Azərbaycanda nümayəndələrimiz yoxdur. Bu gün mənə dedilər ki, sizin 
Ukraynadakı səfiriniz əvəzçiliklə Belarusda da səfirdir. Görünür, o, yaxşı işləyir, mən onu bir dəfə də 
görməmişəm. Biz bu səviyyəni yüksəltməliyik. Ona görə də bu gün Belarus tərəfinin belə bir təklifini bildirdik 
ki, gələn il eyni vaxtda müəyyən səviyyəli diplomatik nümayəndəliklər yaradaq. Bununla nə nəzərdə tutulur? 
Müvəqqəti işlər vəkili, səfir – bütün bunlar səviyyədən asılıdır. Əgər Siz razısınızsa, mən belə bir tapşırıq 
verərdim və biz bu məsələləri Xarici İşlər Nazirliyinin kanalları ilə işləyib hazırlayardıq. 
Ikincisi. Heydər Əliyeviç, beynəlxalq təşkilatlarda da, MDB çərçivəsində də bizi siyasi cəhətdən 
dəstəklədiyinizə görə çox sağ olun. Bilirsiniz ki, düz bir aydan sonra bizdə prezident seçkiləri keçiriləcəkdir. 
Seçki kampaniyası normal gedir, heç bir gözlənilməz hal baş vermir. Əlbəttə, müəyyən xoşagəlməz hallar olur, 
müxtəlif cür ifşaedici materiallar axtarmağa çalışaraq maraqlanırlar ki, prezidentin neçə kostyumu var, onun 
qalstuku neçəyədir, onu hansı mağazadan almışlar? Lakin seçkilərin nəticələrinin Dünya Birliyi tərəfindən 
siyasi cəhətdən tanınması respublikamız üçün son dərəcə vacibdir. Respublikada nə edilirsə, hamısı seçkilərin 
şəffaf, demokratik olması naminə edilir. Əlbəttə, müşahidəçilərinizin seçkilərin gedişini izləməsi, sərt siyasi 
çarpışmalarda qazandığınız təcrübədən və indi mövcud olan və seçkilər günü qarşıya çıxacaq problemlərə 
baxışınızdan bəhrələnmək seçkilərimizin ciddi dəstəklənməsində, başlıcası isə onun müsbət 
qiymətləndirilməsində ciddi addım olardı. Müvafiq dəvətlər göndərilmişdir, Avropa strukturlarına da gön-
dərilmişdir. Istərdik ki, Siz Belarus tərəfinin bu xahişini dəstəkləyəsiniz. Biz Sizə minnətdar olardıq. Aleksandr 
Qriqoryeviç dedi ki, inşaallah, seçkilər normal keçdikdən sonra biz, ümumiyyətlə, Azərbaycanla tam 
razılaşdırılmış siyasət qurmalıyıq. Elə bir siyasət ki, hətta ayrı-ayrı məsələlərdə bir-birimizə nəinki zərər 
gətirməsin, həm də münasibətlərimizin səmimiliyinə əsla şübhə doğurmasın. 
Bu gün və sabah görmək istədiyimiz işlər barədə qısaca olaraq bu qədər.  
Biz gördük ki, Azərbaycanda da bu cür kateqoriyalarla düşünürlər. Ümidvarıq ki, işlərimizi görüb 
qurtardıqdan sonra Sizə və Belarus prezidentinə qəti inamla məruzə edəcəyik ki, ticarət-iqtisadi əməkdaşlığı 
ciddi şəkildə yaxşılaşdırmaq üçün, həqiqətən, zəmin var. Heydər Əliyeviç, bununla əlaqədar bir məsələ 
barəsində xahiş etmək istərdim.  Bizim təcrübəmiz göstərir ki, əgər ikitərəfli qaydada ticarət-iqtisadi əməkdaşlıq 
komissiyası fəaliyyət göstərirsə, onda daimi, müntəzəm iş başlayır. Komissiya ildə iki dəfə toplaşır. Bizdə bir 
çox ölkələrlə belə komissiyalar mövcuddur. Hələ ötən il hökumətimiz bu komissiyanın tərkibi haqqında qərar 
qəbul etmişdir. Ona Baş nazirin müavini rəhbərlik edir. Bilirəm ki, Azərbaycan tərəfindən belə bir komissiya 
yaradılmayıbdır. Əgər Siz tapşırıq versəniz, təklif edərdim ki, komissiyanın ilk iclası bu ilin dördüncü rübündə 
Minskdə keçirilsin. Bu halda biz burada əldə etdiyimiz razılaşmaları komissiyanın iclasında təfərrüatı ilə işləyib 
təkmilləşdirə və əməkdaşlığımızı xeyli irəlilədə bilərdik. Hamı Belarusun guya iqtisadiyyatda islahatlar 
aparmasında geri qaldığını desə də, hər bir ölkə öz yolu ilə gedir. Başlıcası, qarşımıza qoyduğumuz məqsədə 
nail olmaqdır. Baş nazirlə tamamilə eyni fikirdəyik ki, biz sırf bazar münasibətləri şəraitində işləyirik.  Biz 
bununla ticarət etməyəcəyik, edə də bilmərik, amma bütün strukturların – dövlət, kommersiya strukturlarının 
fəaliyyəti üçün dəhliz yaratmaq, şərait yaratmaq  bizim vəzifəmizdir. Əgər etiraz etməsəydiniz, mən Sizdən 
dəstək verməyinizi xahiş edərdim. Bizi dinlədiyinizə görə sağ olun. 
H e y d ə r     Ə l i y e v:  Vladimir Vasilyeviç, sağ olun. Hər şeydən öncə, Belarus prezidenti hörmətli 
Aleksandr Qriqoryeviçin salamını mənə yetirdiyinizə görə sizə təşəkkür edirəm. Mən onunla bu yaxınlarda 
görüşmüşəm. Bilirsiniz ki, MDB ölkələri prezidentlərinin bu yaxınlarda Soçidə qeyri-rəsmi görüşü 
keçirilmişdir. Biz birlikdə olduq və deməliyəm ki, görüş çox uğurlu keçdi və MDB dövlətlərinin başçıları belə 
görüşə ilk dəfə toplaşmışdılar. Bu, Rusiya prezidenti Vladimir Vladimiroviç Putinin təşəbbüsü idi və biz onu 
dəstəklədik. Doğrudur, iki prezident görüşdə iştirak etmədi. Lakin fikir mübadiləsi aparmaq, ikitərəfli görüşlər 
keçirmək və bir az da istirahət etmək üçün biz kifayət qədər idik. Biz Aleksandr Qriqoryeviçlə görüşdük. Buna 
baxmayaraq, onun yenidən salamını və xoş arzularını eşitməyimə şadam.  
Mən həmçinin şadam ki, orada, qəbulda etdiyim çıxış yadınızda qalmışdır.  
153 
 
V l a d i m i r    Y e r m o Ģ i n: Bir daha təkrar edirəm ki, o, gözəl bir çıxış idi. Qəbulda edilən çıxışa belə 
diqqət yetirilməsi nadir hadisədir.  
H e y d ə r    Ə l i y e v: Şadam ki, dediklərim təkcə sizin deyil, eləcə də başqalarının fikir və maraqları ilə, 
görünür, uyğun gəlirdi. Doğrudan da, mən nitqimi qurtarandan sonra o təkcə həmkarlarım – prezidentlər 
tərəfindən deyil, bütün iştirakçılar tərəfindən yaxşı, müsbət reaksiya doğurdu.  
İqtisadi münasibətlərimiz barədə artıq sözümün əvvəlində dedim ki, biz hələ çox şeydən istifadə etmirik. 
Sizdə maşınqayırma sahəsinin 90-cı illərin səviyyəsinə qalxması məmnunluq hissi doğurur. Bilirəm ki, o vaxtlar 
Sovet İttifaqının respublikaları arasında Belarus bəzi sahələrdə, xüsusən maşınqayırma sahəsində aparıcı yer 
tuturdu. Sizin BELAZ-lardan, traktorlardan, trolleybuslardan, avtobuslardan və bir çox digər məhsullarınızdan 
Sovet İttifaqının hər yerində, o cümlədən də bizdə – Azərbaycanda istifadə edilirdi. Bilirəm ki, sizdə  böyük 
hərbi-sənaye kompleksi, toxuculuq sənayesi vardı. Bir çox sahələri hərəkətə gətirməyiniz, hətta, 90-cı illərin 
səviyyəsinə çıxmağınız və ən yeni traktorlar istehsal etməyiniz və satmağınız böyük işdir. Mən sizə yeni-yeni 
uğurlar arzulayıram. Təbii ki, siz istehsal etdiyiniz nə varsa,  hamısını alıb bizim necə istifadə edə biləcəyimizlə 
bağlı  məsələləri müzakirə edəcəksiniz. O ki qaldı bizə, Azərbaycanda böyük neft kimyası kompleksi var, neft 
sənayesi istər hasilat, istərsə də emal baxımından çox yaxşı səviyyədədir. Kimya kompleksinə gəlincə, orada da 
uğurla işləyən sahələr var, amma bəziləri keçmiş vaxtlarda olduğu kimi deyildir.  
Zənnimcə, əməkdaşlıq imkanları heç də yalnız bu sahələrlə məhdudlaşmır, Siz görüşlər və söhbətlər, 
müzakirələr zamanı iqtisadi münasibətlərimizin inkişafı baxımından  maraqlı çox şey tapacaqsınız. Mən birgə 
Azərbaycan–Belarus iqtisadi komissiyasının yaradılmasını dəstəkləyirəm. Lakin bilmirəm ki, biz bu 
komissiyanı nə üçün indiyədək yaratmamışıq. Biz onu yaxın vaxtlarda yaradacağıq. Siz isə, komissiyanın ilk 
iclasını mümkün olarsa, dördüncü rübdə keçirmək barədə razılığa gələrsiniz.  
Əlbəttə, biz istərdik ki, bir çox ölkələrdə, o cümlədən də Minskdə səfirliyimiz olsun. Sizdə vəsait sarıdan 
vəziyyətin necə olduğunu bilmirəm, bizdə isə, əlbəttə, bütün bunlar üçün vəsait çatışmır. Ona görə də biz vaxtilə 
Ukraynaya səfir təyin etdik və eyni zamanda Belarus və Polşada səfir funksiyalarını yerinə yetirməyi ona həvalə 
etdik.  Biz bu barədə düşünərik. 
V l a d i m i r    Y e r m o Ģ i n: Heydər Əliyeviç, mən səfirlik demədim. İlk vaxtlar üçün 
nümayəndəliklərimiz olmalıdır. Bu bəlkə də əvvəlcə ticarət-iqtisadi məsələlər üzrə nümayəndəlik olacaq və 
sonra hansısa nümayəndəliyə, ya da səfirliyə çevriləcəkdir. Bunu birgə işlərimizin həcmini nəzərə alaraq 
müəyyənləşdirmək lazımdır.  
H e y d ə r    Ə l i y e v: Düşünürəm ki, biz bunu edəcəyik. Siz nə kimi işlər görüləcəyi barədə düşünün, biz 
onları həyata keçirərik. Çünki bu, hər iki dövlətin – həm Belarusun, həm də Azərbaycanın mənafeyinə 
uyğundur.  
Bilirəm ki, sentyabrın 8-də sizdə prezident seçkiləri keçiriləcəkdir. Biz Aleksandr Qriqoryeviç Lukaşenkonu 
prezident kimi həmişə dəstəkləmişik. Bu gün də dəstəkləyirik. Biz respublikamızın nümayəndələrini, 
müşahidəçilərini göndərmək haqqında təklif almışıq, çünki Aleksandr Qriqoryeviç MDB dövlətləri başçılarının 
görüşü zamanı bu barədə demişdi. Bütün dövlət başçıları belə bir yekdil fikirdə oldular ki, biz hökmən öz 
nümayəndələrimizi müşahidəçilər kimi göndərməli və seçkiləri prinsipcə dəstəkləməliyik. Şəxsən mən Alek-
sandr Qriqoryeviçi fəal dəstəkləyirəm və istəyirəm ki, o, seçkilərdə bu dəfə də qalib gəlsin və yenidən seçilsin. 
Ona görə ki, artıq bizim aramızda kifayət qədər yaxşı işgüzar münasibətlər yaranmışdır. Mən istəyirəm ki,  bu 
münasibətlər inkişaf etsin. Biz bunu hökmən edəcəyik. Ancaq digər tərəfdən, respublikanızdakı vəziyyəti 
bildiyimə görə, şübhə etmirəm ki, seçkilərin nəticəsi mütləq indiki prezident Aleksandr Qriqoryeviç 
Lukaşenkonun xeyrinə olacaqdır.  Buna baxmayaraq, biz seçkilərdə öz iştirak payımızı verəcəyik.  
Sizin buraya belə bir tərkibdə gəlmək təşəbbüsünüz çox yüksək qiymətə layiqdir. Biz bu əlaqələri  daha da 
inkişaf etdirməliyik. Bu işdə bizə birgə iqtisadi komissiya kömək göstərəcəkdir. Lakin iş təkcə bununla bitmir. 
Yəqin ki, siz bizim Baş naziri və nümayəndə heyətimizi respublikanıza dəvət edəcəksiniz. Biz bir-birimizi nə 
qədər çox tanısaq, bunun Belarus üçün də, Azərbaycan üçün də bir o qədər böyük faydası olacaqdır.  
Keçmişdə, Sovetlər İttifaqının tərkibində olduğumuz dövrdə biz çox sıx əməkdaşlıq edirdik. Lakin o vaxt 
mərkəzləşdirilmiş dövlət vardı. Hər şey mərkəzdən planlaşdırılırdı. Buna baxmayaraq, xatirimdədir, biz 
Belarusdan ət də, yağ da, yaxşı kartof da, traktorlar da, BELAZ-lar da, bir çox digər məhsullar da alırdıq. 
Azərbaycan neft məhsulları və bir çox digər məhsullar göndərirdi. İndi isə bunların hamısını müstəqil dövlət 
kimi etmək gərəkdir. O vaxt bunların hamısını SSRİ Dövlət Plan Komitəsi planlaşdırırdı, haraya nə qədər 
məhsul göndərilməsini müəyyənləşdirirdi və bütün bunlar yerinə yetirilirdi. İndi isə razılığa gəlmək lazımdır ki, 
ticarət olsun. Əlbəttə, yeni sistem əvvəlkindən fərqlənir. Yəni bu sistem  daha böyük səylər göstərilməsini tələb 
edir.O vaxtlar  biz  yalnız istehsal edirdik, satış isə mərkəzin ixtiyarında idi. Indi isə həm istehsal etmək, həm 
satış bazarları tapmaq, həm ticarət etmək, həm valyuta qazanmaq, həm də ölkəni dolandırmaq lazımdır. Bu 
vəzifə sizin qarşınızda, bizim qarşımızda, indi müstəqil dövlətlər olan bütün MDB ölkələri qarşısında durur. 
Ona görə  hesab edirəm ki, birgə iqtisadi komissiya çərçivəsində də belə sıx qarşılıqlı fəaliyyət, şübhəsiz, 
Belarus üçün də, Azərbaycan üçün də faydalı olacaqdır.  
154 
 
Xahiş edirəm ki,  mənim salamımı və ən xoş arzularımı Aleksandr Qriqoryeviç Lukaşenkoya yetirəsiniz, qoy 
o, seçkilərdə qalib gəlsin. Azərbaycanda xüsusi hörmət və xüsusi rəğbət hissləri bəslənilən bütün dost Belarus 
xalqına mənim ən xoş arzularımı yetirəsiniz .  
V l a d i m i r   Y e r m o Ģ i n: Heydər Əliyeviç, münasibətlərimizə müfəssəl qiymət verdiyinizə görə sağ 
olun. Sizin dedikləriniz bizim üçün istiqamətverici sözlər olmalıdır. İnsanların bir çoxu Sovet İttifaqında 
doğulub və hazırda tamamilə yeni şəraitdə yaşayırlar. Ona görə də tamamilə aydındır ki, bu gün nə istehsal 
etmək barədə düşünmək lazım deyildir. Əksinə, əvvəlcə düşünmək lazımdır ki, məhsul harada və hansı fayda ilə 
satılacaqdır. Respublikamıza, prezidentimizə, xalqımıza xoş arzularınıza görə sağ olun. 
Bu gün Baş nazir Dağlıq Qarabağla, hazırda ölkədə bir milyon qaçqın olması ilə bağlı ciddi problemlərdən 
danışarkən biz onu diqqətlə dinlədik. Ürəkdən arzu edirəm ki, Azərbaycan xalqının başı üstünü bir daha belə 
ixtilaf təhlükəsi almasın, Allah göstərməsin ki, bir daha soyqırım olsun. Arzu edirəm ki, bütün bu proseslər 
nizama salınsın. Axı biz hələ bu yaxınlaradək bütün qonşularımızla normal şəraitdə yaşayırdıq. Allah eləsin ki, 
bütün bunlar ancaq sülh yolu ilə nizama salınsın. Belarusdan nə asılıdırsa, biz bu problemlərin həllinə kömək 
etmək üçün istənilən yolu keçməyə hazırıq.  
Sizin xeyir-dualı torpağınıza, gözəl şəhərinizə baxdıqda görürsən ki, burada insanlar işləyib-çalışırlar və 
düşünmək  belə çətindir ki, lap yaxınlıqda adamlar ev-eşikdən, doğma torpaqdan məhrumdur və olduqca  ağır 
şəraitdə yaşayırlar. Inanın ki, bu sözlər səmimidir, onları müharibədə  əhalisinin üçdə bir hissəsini itirmiş, 
Çernobılın qara buludları altında qalmış, onlarla, yüzlərlə insanı öz yurd-yuvasından başqa yerlərə köçürmüş 
ölkənin nümayəndəsi kimi deyirəm. Biz bu çətinliklərə bələdik. Allah bir də göstərməsin, belə çətinlikləri  nə 
özümüzə, nə sizə, ümumiyyətlə, heç kimə arzulamırıq. Ürəkdən istəyirəm ki, Siz bu çətinlikləri aradan 
qaldırasınız və hər şey Azərbaycanın gözəl xalqının rifahına uyğun olsun. 
H e y d ə r   Ə l i y e v:  Arzularınıza görə sağ olun. Amma təəssüf ki, bu münaqişə hələ Sovetlər İttifaqı 
dövründə – 1988-ci ildə başlamışdır. Özü də bu münaqişəni biz yox, Azərbaycana qarşı ərazi iddiaları irəli 
sürərək məhz Ermənistan başlamışdır. Sonra bu münaqişə tədricən güclənərək müharibəyə çevrilmişdir. Yeri 
gəlmişkən, deməliyəm ki, bu münaqişə hələ Sovetlər İttifaqı mövcud olarkən 4 il inkişaf etmiş, genişlənmişdir. 
15 müttəfiq respublikadan ikisinin arasında münaqişə yaranması, qan tökülməsi, müharibə getməsi Sovetlər 
İttifaqının tarixində bəlkə də yeganə haldır, xalqın çox etimad etdiyi Mərkəzi dövlət isə bu münaqişəni 
söndürmək üçün, hərəyə öz yerini göstərmək üçün təsirli, səmərəli tədbirlər görmədi. Halbuki, ərazi bütövlüyü 
və sərhədlərin pozulmazlığı prinsipi hər hansı dövlət üçün əsas prinsipdir. Bunlar BMT-nin prinsipləridir, 
ATƏT-in prinsipləridir, beynəlxalq hüquq prinsipləridir. İndi biz müstəqil dövlətlərik. Sovetlər İttifaqının 
tərkibində olduğumuz, yəni bir dövlət tərəfindən idarə edildiyimiz vaxtlarda buna yol verilməsi və tədbirlər 
görülməməsi o vaxtkı sovet hökumətinin ən ağır cinayətlərindən biri idi. Təbii ki, o vaxt xalq çox narazı idi, 
burada müxtəlif hadisələr baş vermişdi.  
Biz 1991-ci ilin axırlarında dövlət müstəqilliyi əldə etdiyimiz vaxt münaqişə artıq çox yüksək səviyyəyə 
çatmışdı, Azərbaycan ərazisinin xeyli hissəsi Ermənistan silahlı qüvvələri tərəfindən işğal olunmuşdu. Bütün 
bunlar sonralar da davam etdi. 1994-cü ilin mayında biz atəşkəs haqqında saziş əldə etdik. Məsələni sülh yolu 
ilə həll etmək, bir daha müharibəyə, qan tökülməsinə qayıtmamaq üçün biz bu atəşkəs rejimini 7 ildir qoruyub 
saxlayırıq. Lakin Ermənistan tərəfi qeyri-konstruktiv mövqe tutur, yəni nə Birləşmiş Millətlər Təşkilatı 
Təhlükəsizlik Şurasının işğal olunmuş Azərbaycan ərazilərinin dərhal azad edilməsini dəfələrlə tələb edən 
qətnamələrini, nə beynəlxalq hüquq normalarını, nə də ATƏT-in prinsiplərini tanıyır, heç nəyi tanımır. Paradoks 
bundan ibarətdir ki, bir tərəfdən, Dünya Birliyində hər bir dövlət bütün dövlətlərin ərazi bütövlüyü və onların 
sərhədlərinin pozulmazlığı haqqında BMT-nin prinsiplərinə, ATƏT-in prinsiplərinə, beynəlxalq hüquq prinsiplərinə  
sadiqliyini daim bəyan edir, təsdiqləyir, digər tərəfdən isə, bu işə, hər halda, etinasız yanaşır. 
Doğrudur, Minsk qrupu var. Yeri gəlmişkən,  onu 1992-ci ildə Minsk qrupu adlandırmışlar. O, indiyədək də 
belə adlanır. Ona dünyanın 12 ölkəsi, o cümlədən Rusiya, Amerika Birləşmiş Ştatları, Fransa və bir çox digər 
dövlətlər daxıldirlər. Minsk qrupu öz tərkibindən həmsədrlər seçmişdir. Hazırda həmsədrlər Rusiya, Amerika 
Birləşmiş Ştatları və Fransadır. Bu işlə onlar da məşğul olurlar. Onlar bu prinsipləri hər dəfə bəyan edirlər.  
Avqustun 2-də biz Soçidə görüşərkən və qeyri-rəsmi işgüzar görüş  keçirərkən Rusiya prezidenti Vladimir 
Vladimiroviç Putin öz nitqində hər bir ölkənin ərazi bütövlüyünə və sərhədlərinin toxunulmazlığına aid 
beynəlxalq hüquq prinsiplərinə əməl olunmasını iki dəfə sərt şəkildə bəyan etdi. Lakin bu sözlər, təəssüf ki, 
indiyədək havadan asılı qalır. Ümumiyyətlə, paradoksal haldır və mən bu barədə MDB dövlətləri başçılarının 
iclaslarında bir neçə dəfə demişəm ki, bizim ittifaq beynəlxalq xarakterlidirmi? Dünyada elə bir ittifaq yoxdur 
ki, onun üzvlərindən – başqaları ilə birlikdə biz 12 dövlətik – ikisi bir-biri ilə müharibə vəziyyətində olsun və 
MDB-nin digər üzvləri buna biganə yanaşsın, tədbirlər görməsinlər. Mən bir neçə dəfə məsələ qaldırmışam ki, 
əgər biz MDB-nin həqiqətən dünya standartları səviyyəsində, digər beynəlxalq təşkilatlar səviyyəsində olmasını 
istəyiriksə, onda gəlin bu məsələni öz aramızda müzakirə edək, razılığa gələk, qərar çıxaraq. Amma bu 
olmayıbdır. Bu isə, şübhəsiz ki, Müstəqil Dövlətlər Birliyinin ən ciddi nöqsanlarından biridir. 
V l a d i m i r   Y e r m o Ģ i n:  Bəli, Siz haqlısınız.  
155 
 
H e y d ə r  Ə l i y e v: Məsələn, Rusiya artıq neçə illərdir Çeçenistanda müharibə aparır. Düz edir, hərçənd 
nə qədər qan tökülmüşdür, nə qədər hərbi texnikadan istifadə edilmişdir,  nə qədər yerli sakin və orada qayda-
qanun yaratmaq istəyən hərbçi, gənc əsgər həlak olmuşdur. Bütün bunlar nəyin naminədir? Rusiyanın ərazi 
bütövlüyünü qoruyub saxlamaq naminədir. İndiki halda, Rusiyanın hərəkətləri haqlıdır, beynəlxalq hüquq 
normalarına uyğundur. Digər halda isə, beynəlxalq  hüquq normalarının pozulması elə pozuntu olaraq da qalır. 
Ona görə də bu baxımdan bizim vəziyyətimiz mürəkkəbdir. Dediniz ki, Ermənistanın təcavüzü nəticəsində bir 
milyon adamın öz doğma yerlərindən didərgin salınması, onların əksəriyyətinin 8-9-10 ildən çoxdur çadırlarda 
yaşaması barədə sizə məlumat veriblər. Çadırda bir ay, iki ay, yaxşı, bir il, iki il yaşamaq olar. Çadırlarda illərcə 
yaşamaq mümkün deyildir. Necə deyərlər, çadır uşaqları doğulur. İnsanlar ölürlər, çadır şəhərciklərinin 
yaxınlığında qəbiristan salınır. Gənc nəsil böyüyür, çadırlarda nikah bağlanır. Təsəvvür edirsinizmi, dünyada 
belə şey yoxdur! Amma bütün bunlar həyatımızın gerçəkliyidir. Lakin inanırıq ki,  biz bu məsələni, hər halda, 
sülh yolu ilə həll edəcəyik, şübhəsiz, Azərbaycanın ərazi bütövlüyünün, sərhədlərinin toxunulmazlığının  bərpa 
olunması və zorla didərgin salınmış insanların öz yaşayış yerlərinə qayıtması şərti ilə. Ümidvaram ki, Belarus 
bu baxımdan bizi bütün beynəlxalq təşkilatlarda dəstəkləyəcəkdir. 
V l a d i m i r    Y e r m o Ģ i n: Heydər Əliyeviç, sağ olun. Mən ölkə rəhbərliyi adından bir daha 
səmimiyyətlə deyirəm ki, biz bu münaqişə ilə əlaqədar narahatıq, həmin adamların halına yanırıq və ürəkdən 
arzulayırıq ki, münaqişə ancaq sülh yolu ilə həll edilsin, bu, bir daha baş verməsin. Ölkənizin xalqı buna 
layiqdir. Çox sağ olun.  
H e y d ə r    Ə l i y e v: Sağ olun. 
    
    * * *  
Azərbaycan prezidentinin Belarus hökumət nümayəndə heyəti ilə görüşü başa çatdıqdan sonra dövlətimizin 
başçısı Heydər Əliyevin və Belarusun Baş naziri Vladimir Yermoşinin iştirakı ilə Azərbaycan–Belarus 
sənədlərinin imzalanması mərasimi oldu.  
 
156 
 
 
 
 
AZƏRBAYCAN ƏLĠFBASI VƏ  
AZƏRBAYCAN DĠLĠ  
GÜNÜNÜN TƏSĠS EDĠLMƏSĠ HAQQINDA 
 
Qədim və zəngin mədəniyyətə malik olan Azərbaycan xalqı dünya sivilizasiyasına bir çox dəyərli töhfələr 
vermişdir. Onların ilk nümunələri bəşər tarixinin böyük kəşfi olan yazı vasitəsilə Qobustan və Gəmiqaya 
təsvirləri, həmçinin epiqrafik abidələr şəklində daşların yaddaşına həkk olunaraq günümüzədək yaşamışdır. 
Tarixi faktlar sübut edir ki, bu qiymətli əsərləri yaradarkən Azərbaycan xalqı müxtəlif əlifbalardan istifadə 
etmişdir. 
İslamın qəbuluna qədər olan dövrün yazıları ilə yaradılan bu qiymətli xəzinənin böyük bir qismi məhv 
edilmiş, zaman keçdikcə həmin abidələrin qələmə alındığı yazı şəkilləri unudulmuş və ya ərəb qrafikasına 
keçirilmişdir. İslamın yayıldığı dövrlərdən isə xalqımız ərəb əlifbasından istifadə yolu ilə min ildən artıq bir 
zaman ərzində tariximizin ən yeni mərhələsinədək zəngin mədəni irs yaratmışdır. Ərəb əlifbası yüz illər boyu 
geniş məkanda müsəlman Şərqi xalqlarının ümumi yazı sistemi kimi formalaşmışdır. Böyük Azərbaycan 
ədibləri, alimləri, mütəfəkkirləri islam mədəniyyətinin təşəkkül tapıb inkişaf etməsində mühüm rol oynayaraq 
bəşər sivilizasiyasını zənginləşdirmişlər. Lakin əsrlərlə müxtəlif  xalqların mədəni əlaqəsinə xidmət edən ərəb 
qrafikasının dilimizin səs sistemini bütün dolğunluğu ilə əks etdirə bilməməsi, onun quruluşu və xarakteri 
haqqında tam aydın təsəvvür yaratmaması XIX əsrin ikinci yarısından etibarən Mirzə Fətəli Axundov başda 
olmaqla, dövrün mütərəqqi, maarifçi ziyalılarını əlifba islahatı problemi üzərində düşünməyə vadar etmişdir. 
Bu, Azərbaycan xalqının həmin dövrdə yaşadığı tarixi şəraitdən doğan zərurət idi. Öz qaynağını Avropadan alan 
yeni dövrün maarifçilik hərəkatı Azərbaycan mədəniyyətinin inkişaf istiqamətini müəyyənləşdirmiş və bu da 
yeni mədəniyyət tipinə uyğun müasir əlifbaya olan ehtiyacı aktuallaşdırmışdır. XX əsrin əvvəllərində cərəyan 
edən ictimai-siyasi və mədəni proseslərin gedişatı mövcud əlifbanı daha münasibi ilə əvəz etmək ideyasını 
meydana atmışdır.  
1922-ci ildə Azərbaycan hökumətinin qərarı əsasında yeni əlifba komitəsinin yaradılması, həmin komitəyə 
Azərbaycan dili üçün latın qrafikalı əlifba tərtibinin tapşırılması yeni qrafikaya keçilməsi yolunda atılmış ilk 
ciddi addım idi. 1923-cü ildən etibarən latın əsaslı əlifbaya keçmə prosesi sürətləndirildi. 1926-cı ildə keçirilmiş 
birinci Ümumittifaq Türkoloji qurultayın tövsiyələrinə cavab olaraq 1929-cu il yanvarın 1-dən etibarən 
Azərbaycanda kütləvi şəkildə latın qrafikalı əlifba tətbiq edildi. Qısa bir müddət ərzində latın qrafikasının 
işlədilməsi Azərbaycanda geniş kütlələr arasında savadsızlığın ləğvi üçün olduqca əlverişli zəmin yaratdı. Bütün 
bu nailiyyətlərə baxmayaraq həmin əlifba 1940-ci il yanvarın 1-dən kiril yazısı əsasında tərtib edilmiş yeni 
qrafikalı əlifba ilə əvəz olundu. Yarım əsrdən çox bir müddət ərzindəki kiril qrafikası ilə Azərbaycan elmi və 
mədəniyyətinin qiymətli nümunələri yaradıldı. Lakin kiril qrafikasının dilimizin səs quruluşuna uyğun 
gəlməməsi Azərbaycan ziyalılarını bu əlifbanın təkmilləşdirilməsi yolunda mütəmadi iş aparmağa sövq etdi. 
Təcrübə göstərdi ki, kiril qrafikasının dilimizin səs quruluşuna  uyğunlaşdırılması yolunda nə qədər cəhd göstə-
rilsə də, optimal variantın əldə edilməsi mümkün deyildir, bu da onun nə vaxtsa dəyişdiriləcəyi ehtimalını güc-
ləndirdi. 
Müstəqilliyimizin qazanılmasından sonra yaranmış tarixi şərait xalqımızın dünya xalqlarının ümumi yazı 
sisteminə qoşulması üçün yeni perspektivlər açdı və latın qrafikalı Azərbaycan əlifbasının bərpasını zəruri etdi. 
Bu isə muvafiq qanun qəbul olunması ilə nəticələndi. 
On ilə yaxın bir müddətdə latın qrafikalı Azərbaycan əlifbasına keçidin ölkəmizdə 2001-ci il avqust ayında 
bütövlükdə təmin edildiyini və yeni əlifbadan istifadənin müstəqil Azərbaycan Respublikasının ictimai-siyasi 
həyatında, yazı mədəniyyətimizin tarixində mühüm hadisə olduğunu nəzərə alaraq qərara alıram: 
Hər il avqust ayının 1-i Azərbaycan Respublikasında Azərbaycan əlifbası və Azərbaycan dili günü kimi qeyd 
edilsin. 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 9 avqust 2001-ci il  
 
157 
 
 
 
 
KUBA RESPUBLĠKASI DÖVLƏT ġURASININ VƏ  
NAZĠRLƏR ġURASININ SƏDRĠ  
ZATĠ-ALĠLƏRĠ  
CƏNAB FĠDEL KASTRO RUSA 
 
Hörmətli cənab Sədr! 
Sizi anadan olmağınızın 75 illiyi münasibətilə ürəkdən təbrik edirəm.  
Əminəm ki, Azərbaycan və Kuba arasında mövcud olan dostluq əlaqələri və qarşılıqlı münasibətlər 
bundan sonra da möhkəmlənəcək və genişlənəcəkdir. 
Sizə möhkəm cansağlığı, işlərinizdə uğurlar, xalqınıza  sülh, tərəqqi və firavanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 13 avqust 2001-ci il 
158 
 
 
 
 
ĠRAN ĠSLAM RESPUBLĠKASININ  
ALĠ DĠNĠ RƏHBƏRĠ  
AYƏTULLAH SEYĠD ƏLĠ XAMENEĠ HƏZRƏTLƏRĠNƏ 
 
Möhtərəm qardaşım! 
Gülüstan vilayətində baş vermiş təbii fəlakət üzündən çoxsaylı insan tələfatı və dağıntılar barədə xəbəri 
kədər hissi ilə qarşıladım. 
Bu faciə ilə əlaqədar Sizə, həlak olanların ailələrinə və yaxın adamlarına dərin hüznlə başsağlığı verirəm. 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 13 avqust 2001-ci il 
159 
 
 
 
 
ĠRAN ĠSLAM RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB SEYĠD MƏHƏMMƏD XATƏMĠYƏ 
 
Hörmətli cənab Prezident! 
Gülüstan vilayətində baş vermiş güclü  sel daşqını nəticəsində çoxsaylı insan tələfatı və dağıntılar barədə 
xəbər məni ürəkdən kədərləndirdi. 
Bu faciə ilə əlaqədar həlak olanların ailələrinə və yaxınlarına dərin hüznlə başsağlığı verir, fəlakətin nəticələ-
rinin tezliklə aradan qaldırılmasını arzulayıram. 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 13 avqust 2001-ci il 
160 
 
 
 
 
ĠNDONEZĠYA RESPUBLĠKASININ PREZĠDENTĠ  
ZATĠ-ALĠLƏRĠ  
XANIM MEQAVATĠ SUKARNOPUTRĠYƏ 
 
Hörmətli xanım Prezident! 
İndoneziya Respublikasının milli bayramı – Müstəqilliyin elan edilməsi günü münasibətilə Sizi və dost 
İndoneziya xalqını  ürəkdən təbrik  edirəm. Ümidvaram ki, Azərbaycan ilə İndoneziya arasındakı dostluq 
münasibətlərinin inkişafı xalqlarımızın rifahına yeni-yeni töhfələr verəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 14 avqust 2001-ci il 
161 
 
 
 
 
QABON RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ÖMƏR VONQOYA 
 
Hörmətli cənab Prezident! 
Qabon Respublikasının milli bayramı – Müstəqillik günü münasibətilə Sizi  və dost Qabon xalqını 
ürəkdən təbrik edirəm. 
Ümidvaram ki, Azərbaycan–Qabon əlaqələrinin inkişafı xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 14 avqust 2001-ci il 
162 
 
 
 
 
MĠLLĠ–MƏNƏVĠ DƏYƏRLƏR VƏ ƏNƏNƏLƏR 
 
Azərbaycan prezidenti Heydər Əliyevin bəyanatı 
 
14 avqust 2001-ci il 
 
Hörmətli vətəndaşlar! 
Ölkəmizin ictimaiyyətini və məni narahat edən bir hadisə ilə əlaqədar öz münasibətimi bildirmək 
istəyirəm. Bir neçə gün bundan öncə «Etimad» qəzetində Azərbaycanın dini rəhbəri, Qafqaz  Müsəlmanlarının 
Şeyxülislamı Allahşükür Paşazadənin ünvanına təhqirli yazılar yazılıbdır. Biz bu yazılarla əlaqədar ölkəmizin 
ictimaiyyətinin müxtəlif təbəqələrinə mənsub olan şəxslərdən yüzlərlə məktublar almışıq. Bütün  məktublarda 
insanlar  belə bir hadisə ilə əlaqədar öz hiddətlərini bildirirlər və mənə, Azərbaycan prezidentinə müraciət 
edirlər ki, Azərbaycanın dini rəhbəri Şeyxülislamı təhqir edən qəzet cəzalansın. Mən bütün bu fikirlərlə 
razıyam. 
Azərbaycanda  söz azadlığı, mətbuat azadlığı demokratiyanın əsas prinsiplərindən biri olaraq, tam 
bərqərar olunubdur. Ancaq təəssüflər olsun ki, bəzi qəzetlər, ayrı-ayrı şəxslərə mənsub olan qəzetlər, yaxud 
müstəqil dəzetlər, müxtəlif partiyalara mənsub olan qəzetlər Azərbaycanın Konstitusiyasının, Azərbaycanın 
qanunlarının mətbuat azadlığı, söz azadlığı haqqında yaratdığı şəraitdən sui-istifadə edirlər. Biz qəzetlərdə cox 
tez-tez ayrı-ayrı insanların təhqir olunması, onların haqqında böhtanlar, yalanlar  yazılmasının  şahidiyik. 
Mənim özümü də, Azərbaycan prezidentini də bəzi hallarda təhqir edirlər, mənə böhtanlar atırlar. Mənim 
haqqımda müxtəlif uydurmalar yayırlar. Ancaq mən bunlara dözürəm. Dözürəm ona görə yox ki, mən bunlara qarşı 
qanun çərçivəsində tədbir görə bilmərəm. Ona görə ki, mən belə yazıların müəlliflərinin hərəkətlərini Azərbaycanın 
mənəviyyatına, Azərbaycanın dövlətçiliyinə zidd hərəkətlər kimi qəbul edirəm. 
Azərbaycan prezidenti Azərbaycan dövlətinin simvoludur. Azərbaycanın dini rəhbəri bizim müsəlman 
dinimizi nəinki Azərbaycanda, bütün Qafqazda təmsil edən ən yüksək vəzifəli şəxsdir. Əgər Azərbaycanın dini 
rəhbəri bütün Qafqaz müsəlmanlarının Şeyxülislamı adını alıbsa, demək, bu bizim üçün böyük iftixar hissidir. 
Məlumdur ki, cənab Allahşükür Paşazadə tutduğu bu vəzifədə 20 ildən artıqdır xalqa sədaqətlə xidmət edir, 
Azərbaycanın xarici siyasətində özünəməxsus imkanlardan istifadə edərək iştirak edir və Azərbaycanın 
dövlətçiliyinə xidmət edir. Onun haqqında bu cür əxlaqsız, mənəviyyatsız sözlərin yazılması bunun 
müəlliflərinin və o qəzetin nə qədər düşgün vəziyyətdə olduğunu nümayiş etdirir. 
Hər xalqın öz adət-ənənəsi var, öz milli-mənəvi və dini dəyərləri var. Biz öz milli-mənəvi dəyərlərimizlə, öz 
dini dəyərlərimizlə, adət-ənənələrimizlə fəxr edirik. Bizim xalqımız yüz illərlə, min illərlə adət-ənənələrimizi, 
milli-mənəvi dəyərlərimizi yaradıbdır və bunlar indi bizim xalqımızın mənəviyyatını təşkil edən amillərdir. 
Əgər insan mənsub olduğu millətin milli-mənəvi dəyərlərini anlaya bilmirsə, yaxud onları qəsdən təhrif edirsə, 
əgər  vəziyyət o dərəcəyə çatırsa ki, hətta Azərbaycanın dini rəhbəri təhqir olunur, onda, təbiidir ki, bu bizi 
narahat etməlidir. Mən bunu nə üçün deyirəm? Çünki bu, indi Şeyxülislama yönəldilmiş bir təhqirdir. Amma, 
ümumiyyətlə, təhqir, yalan, böhtan bizim bir çox mətbuat orqanlarında adi hala çevrilibdir. Nə məqsəd 
daşıyırlar? Ölkədə, insanlarda müxtəlif fikir formalaşdırmaq. Buna nail ola bilməyəcəklər! 
Azərbaycan artıq bu il öz müstəqilliyinin onuncu ilini qeyd edəcəkdir. Son 8 ildə Azərbaycanda yaranmış 
ictimai-siyasi sabitlik, xalqın rifah halının günü-gündən yaxşılaşması, iqtisadiyyatın inkişaf etməsi, 
şəhərlərimizin, kəndlərimizin, yaşayış yerlərimizin abadlaşması və inkişaf etməsi tam təsdiq edir ki, Azərbaycan 
müstəqil dövlət kimi yaşayır və yaşayacaqdır. Hər bir vətəndaşın borcu bu istiqamətdə xalqına xidmət etməkdən 
ibarət olmalıdır.  
Ancaq bəziləri, təəssüflər olsun – indi mən belə fikrə gəlməyə məcburam – nə xalq, nə millət, nə də 
mənəviyyat haqqında düşünürlər. Yəqin ki, onlar bu yollarla hansısa qazanc əldə etmək məqsədi daşıyırlar. Belə 
qazanılan vəsait də, təbii ki, halal olmaz, bizim millətin gözəl sözü var – haram olar. Yaxud da, sadəcə, ya 
özləri, onların arxasında duran qüvvələr, ya da xaricdən hansısa qüvvələr Azərbaycanda təxribat etmək və 
Azərbaycanda millətimizin  milli-mənəvi dəyərlərini ləkələməyə çalışırlar. 
Ona görə də mən bu hadisəyə kəskin etirazımı bildirirəm, hiddətlənmişəm və cəmiyyətimizdə bu məsələ ilə 
əlaqədar yaranmış hiddətə tam təbii qiymət verirəm. Düşünürəm ki, bu barədə qanun çərçivəsində ölçülər 
götürülməlidir. 
Mən Şeyxülislam Hacı Allahşükür Paşazadə ilə telefonla danışmışam. O mənə bildirib ki, məhkəməyə 
veribdir. Güman edirəm ki, məhkəmə də ədalətli qərar çıxaracaqdır. 
163 
 
Bu fürsətdən istifadə edərək, bir-iki məsələyə də toxunmaq istəyirəm. O da ondan ibarətdir ki, biz öz milli-
mənəvi dəyərlərimizi, adət-ənənələrimizi, əxlaqi dəyərlərimizi bütün istiqamətlərdə qorumalıyıq, saxlamalıyıq 
və gənc nəsli əsrlər boyu böyük sınaqlardan keçmiş bu mənəvi, əxlaqi dəyərlər ruhunda  tərbiyələndirməliyik.  
Hər xalqın öz mentaliteti var. Bizim Azərbaycan xalqının mentaliteti onun böyük sərvətidir. Heç vaxt iki 
xalq bir-birinə bənzəməz. Heç vaxt iki xalq bir-birinə bənzər dəyərlərə malik ola bilməz. Yenə də deyirəm, hər 
xalqın özünə, öz tarixi köklərinə, əcdadları tərəfindən yaradılmış milli-mənəvi dəyərlərinə bağlılığı  böyük 
amildir. Biz də indi dünyanın mütərəqqi mənəvi dəyərlərindən istifadə edərək, xalqımızın mədəni səviyyəsini 
daha da inkişaf etdirərək, gənc nəsli daha da sağlam əhval-ruhiyyədə, saf əxlaqi əhvali-ruhiyyədə tərbiyələndir-
məliyik. Amma bunun əvəzinə, bizim cəmiyyətimizdə bəzi qüvvələr buraxdıqları ayrı-ayrı qəzetlərlə, jurnallarla 
xalqımızın içərisində, xüsusən gənclərin içərisində pozuculuq işləri ilə məşğuldurlar.  
Yəqin ki, ictimaiyyətə məlumdur. Bir neçə belə qəzetlər, bir neçə belə jurnallar harada çıxır, kim çıxarır, nə 
məqsəd daşıyır. Nə məqsəd daşımağı məlumdur. Amma başqa şeylər, mən bu gün soruşurdum, bizim dövlət 
orqanlarına məlum deyildir. Bu, bir tərəfdən, bizim Azərbaycanda azadlığın nə qədər yüksək dərəcədə olduğunu 
göstərir, amma eyni zamanda, onu göstərir ki, ölkəmizin ictimaiyyətinin müxtəlif təbəqələrinə mənsub olan 
şəxslər, bəzi adamlar verilmiş bu azadlıqdan öz şəxsi mənafeləri, şəxsi məqsədləri üçün sui-istifadə edirlər. Ya 
anlamırlar, ya da anlayaraq bizim xalqımızın mənəviyyatını, əxlaqını və xüsusən gənclərin əxlaqını pozmağa 
cəhd göstərirlər. Vaxtilə, bir neçə il bundan öncə mən bu barədə fikrimi bildirmişdim.  
Bakıda fəaliyyət göstərən bəzi gecə klublarında səhərə qədər müxtəlif oyunlar, əyləncələr təşkil edilir və çox 
vaxt da bu əyləncələr ifrat dərəcəyə gəlib çatır. Bütün Azərbaycan xalqının əxlaqına, mənəviyyatına zidd forma 
alır və beləliklə də, bizim gənclərimizin bir hissəsinin əxlaqı pozulur. Bu, dəhşətli bir şeydir.  
Ölkəmizin dərdi var, bu, ümumi dərddir. O da Azərbaycanın işğal olunmuş torpaqlarının azad edilməsi və 
xüsusən bu torpaqlardan didərgin düşmüş, çadırlarda yaşayan insanların öz yerlərinə-yurdlarına qaytarılması 
dərdidir. Hələ ki, bunun mümkün olmadığı halda onların o çadırlarda minimum yaşayışını təmin etmək – bunlar 
bizim ümumi dərdimizdir. Amma  bir qütbdə həddindən artıq zənginləşmiş, bəzi hallarda qanunsuz 
zənginləşmiş, öz vəzifələrindən sui-istifadə edərək zənginləşmiş, harınlaşmış insanlar və onların övladları eyş-
işrət içərisindədir, o biri tərəfdən,  çadırlarda yaşayan insanlar inildəyirlər, nə qədər əziyyətlər çəkirlər.  
Hər bir vətənpərvər insan düşünməlidir ki, əgər mənim xalqımın bir hissəsi belə ağır vəziyyətdədirsə, mən bu 
qədər harınlaşmamalıyam. Amma harınlayanlar, bəzi zənginləşmiş adamlar var.  
Biz insanların bəzilərinin bizneslə məşğul olaraq zənginləşməsinin əleyhinə deyilik. Ancaq bizə o da 
məlumdur ki, Avropanın, Amerikanın ən zəngin insanları birinci növbədə mənəviyyatı qoruyurlar. Onlar nə 
qədər zəngin olsalar da, milyardlarla dolların, böyük işlərin sahibi olsalar da heç vaxt mənəviyyatsız yola 
getməzlər. İnsanlar varlandıqdan, zənginləşdikdən sonra, xalqına, dövlətinə daha yaxşı xidmət etmək barədə 
düşünməli, daha çox iş görməlidir. Əldə etdiyi vəsaitlə yeni işlər görüb Azərbaycanın iqtisadiyyatını inkişaf 
etdirməlidir. Amma təəssüf ki, bəziləri özləri də, övladları da  əxlaqsızlığa, mənəviyyatsızlığa yol verirlər. 
Bəziləri bizim gənc qızlarımızı yoldan çıxarırlar, onları əxlaqsızlığa sövq edirlər. Bunların hamısı bizim yeni 
bəlalarımızdır. Bu bəlalarla mübarizə aparmaq lazımdır.  
Mən bu gün şəhər icra hakimiyyətinin başçısı Abutalıbova və Daxili İşlər naziri Usubova bu barədə lazımi 
göstərişlər vermişəm. Lazım olan ölçülər götürülməli və bütün bunların hamısına son qoyulmalıdır. Bizim 
məqsədimiz xalqımızın mənəviyyatını qorumaq və zənginləşdirməkdir.  
Ayrı-ayrı jurnallarda, qəzetlərdə pornoqrafiya səviyyəsində fotoşəkillər nümayiş etdirənlər nə düşünürlər? 
İndi ən inkişaf etmiş Avropa ölkələrində, Amerikada, başqa ölkələrdə belə şeylər yoxdur. Vaxtilə, nə vaxtsa 
olubdur. Amma indi belə şeylər yoxdur. Orada mənəviyyat çox yüksək səviyyədədir. Amma biz, bu barədə 
tamamilə başqa mentalitetə malik olan xalqımız  indi bir neçə il içərisində bəzi adamların pozğun hərəkətlərinə 
məruz qalmışıq.  Biz buna dözə bilmərik.  Biz bunların hamısının qarşısını alacağıq. Ona görə də mən bu fikir-
lərimi cəmiyyətə bildirmək üçün bu gün televiziya və radio qarşısında çıxış edirəm. Güman edirəm ki, cəmiyyət 
mənim bu fikirlərimin tərəfdarı olacaqdır və hərə öz yerində bu cür mənəviyyatsız hərəkətlərin qarşısını almağa 
çalışmalıdır.  
Bizim millətimizdə, xalqımızda, azərbaycanlılarda namus, qeyrət həmişə ən yüksək keyfiyyət hesab 
olunubdur. Amma namusunu, qeyrətini, şərəfini alçaldan insanlar özləri-özlərini bu uçuruma salırlarsa, artıq 
başqalarının da mənəviyyatını pozurlar. Biz bunlara dözə bilmərik və xalqımız da dözməməlidir. Təəssüflər 
olsun ki, bizim cəmiyyətimizdə çoxları bunu görür, amma buna münasibətini bildirmir. Yaxud da ki, üzünü o 
tərəfə döndərir: «mənə nə dəxli var». Bu desə ki, «mənə nə dəxli var», o desə ki, «mənə nə dəxli var», o birisi 
desə ki, «mənə nə dəxli var», onda bizim  millətimiz ayrı-ayrı təxribatçıların əli ilə get-gedə, əlbəttə ki, çox 
böyük çətinliklərlə rastlaşacaqdır. 
Azərbaycanın prezidenti kimi, mən bu barədə qəti fikrimi bildirirəm. Bir də bəyan edirəm ki, biz Azərbaycanda 
demokratiyanın bütün tələblərini tətbiq etmişik və edəcəyik. Ancaq Azərbaycanın milli-mənəvi dəyərlərinə qarşı, 
Azərbaycanın milli mentalitetinə qarşı yönəldilmiş hərəkətlərin hamısının qarşısı alınacaqdır və qanun 
164 
 
çərçivəsində lazımi  ölçülər götürüləcəkdir. Bu sözləri deyərək mən bir daha Azərbaycan xalqına, Azərbaycanın 
vətəndaşlarına müraciət edirəm ki, hər bir insan vətəndaşlıq borcunu ən yüksək borc hesab etsin.  
Hər bir insan özü öz mənəviyyatını qorusun. Əgər görəndə ki, haradasa mənəviyyat pozulur, onun qarşısını 
alsın. Onun axarında getməsin. Pornoqrafiya halına düşmüş bəzi qəzetlər, jurnallar burada nəşr olunur və ayrı-
ayrı adamlar tərəfindən alınır. Amma əgər onu nəşr edənlər bilsələr ki, bunlar alınmır, onlar nəşr etməzlər. 
Çünki onlar zərərə düşəcəklər, pul itirəcəklər və onda da belə şeylər olmazdı. Ona görə də mən həmin o şəxslərə 
də müraciət edirəm ki, düşünsünlər: onlar Azərbaycan xalqına məxsusdurlar. Azərbaycan  xalqının milli-mənəvi 
dəyərləri onları bugünkü günə gətirib çıxarıbdır. Bunlara xəyanət etmək olmaz. Bu sözləri deyərək mən xalqı-
mıza müraciət edirəm, Azərbaycan xalqını çağırıram ki, bizi narahat edən bu nalayiq və cəmiyyətimiz üçün 
təhlükəli olan halların qarşısının alınması üçün hərə öz səyini göstərsin. Sağ olun.    
 
 
 
 
165 
 
 
 
 
GÜRCÜSTAN XARĠCĠ ĠġLƏR NAZĠRĠ  
ĠRAKLĠ  MENAĞARĠġVĠLĠ ĠLƏ  
GÖRÜġDƏ SÖHBƏT 
 
Prezident sarayı 
 
15 avqust 2001-ci il 
 
H e y d ə r   Ə l i y e v: Görüşümüzə şadam. Siz çoxdandır burada olmamısınız. Bir-birimizə tez-tez 
gəlib-getmək, daha tez-tez görüşmək lazımdır. Sizin gəldiyinizi  mənə Xarici İşlər naziri dedi. Dünən siz onunla 
görüşüb söhbət etmisiniz. Bizim neft şirkətində də görüşlər olubdur. Bir sözlə, bunların hamısı yaxşıdır, bütün 
bunlar Gürcüstan ilə Azərbaycan arasında dostluğun və əməkdaşlığın getdikcə möhkəmləndiyini bir daha təsdiq 
edir. 
Ġ r a k l i   M e n a ğ a r i Ģ v i l i: Zati-aliləri, cənab Prezident!  Səmimi qəbula görə Sizə təşəkkürümü 
bildirirəm. 
Müsaidənizlə ilk növbədə, prezident Eduard Amvrosiyeviç Şevardnadzenin tapşırığını yerinə yetirmək üçün 
görüşmək imkanına görə Sizə ürəkdən təşəkkür edim, dünən və bu gün görülmüş işlər barədə Sizə qısaca 
məlumat verim. 
İcazə verin, ilk növbədə, Eduard Amvrosiyeviçin Sizə  olan şəxsi rəğbətini bildirim və salamını yetirim. O 
mənə Bakıya işgüzar səfərə getməyi tapşırarkən xahiş etdi bildirim ki, onun iyul ayının axırlarına təyin edilmiş 
səfərinin Sizə məlum olan faciəli səbəblər üzündən təxirə salınmasına baxmayaraq, Eduard Amvrosiyeviç 
azərbaycanlı həmkarlarımız üçün, ilk növbədə, zati-aliləriniz üçün məqbul olan istənilən vaxtda səfərə gəlməyə 
hazırdır. O mənə səfərə tam hazır olmaq üçün bütün işləri görməyi də tapşırdı. Gürcüstan prezidenti bu səfərə 
xüsusi əhəmiyyət verir və bu da aydındır. O məndən xahiş etdi ki, qardaş Azərbaycanla qarşılıqlı münasibətlə-
rimizi, əməkdaşlığımızı, Sizin rəhbərliyinizlə qardaş Azərbaycanda dinamik inkişaf edən  prosesləri necə 
yüksək qiymətləndirdiyimizi, təşəbbüskarı olduğunuz və hazırda Sizin dəstəyinizlə uğurla gerçəkləşdirilən 
həqiqətən tarixi əhəmiyyətli layihələri necə yüksək dəyərləndirdiyimizi bildirim. Eduard Amvrosiyeviç məhz 
bunu vurğulamağı xahiş etdi ki, bu layihələr nəinki Azərbaycanın və regionun iqtisadi inkişaf amilləridir, həm 
də getdikcə daha çox regionda sabitliyin təminatçısı rolu kəsb edir. Ona görə də biz qəti əminik ki, bu proqram – 
Xəzər sahillərindən başlanan enerji dəhlizi də nəzərdə tutulur – və İpək Yolunun bərpası ilə bağlı layihələr 
inkişaf etdikcə bu funksiyanı daha çox daşıyacaqdır. 
Bu, Azərbaycan rəhbərliyinin apardığı siyasətin uzaqgörənliyini bir daha sübut edir və ona görə də icazə 
verin, ölkəmizdə şəxsən Sizə yüksək etimad, hörmət bəsləndiyini təsdiqləyim. Ona görə də Eduard 
Amvrosiyeviç xahiş etdi Sizə yetirim ki, o bu səfərin həyata keçirilməsi imkanını səbirsizliklə gözləyir. 
Müvafiq iş görmək üçün biz həmkarlarımızla dünən və bu gün bir sıra görüşlər keçirdik. Biz ilk öncə 
hörmətli həmkarımla görüşdük və iştər ikitərəfli münasibətlərə aid, istərsə də regional xarakterli bir sıra 
məsələləri müzakirə etdik. Biz fikirlərimizin, baxışlarımızın və niyyətlərimizin tam uyğun gəldiyini bir daha 
təsdiqlədik. Zati-aliləri, burada mən Sizin tənqidi qeydinizə  cavab vermək istərdim. Bəli, görünür, həmkarımla 
biz daha tez-tez görüşməliyik, amma Sizi əmin etmək istəyirəm ki, biz görüşmək, danışmaq, mövqelərimizi 
tutuşdurmaq üçün heç bir fürsəti əldən vermirik. Biz sonuncu dəfə Tokioda görüşmüşdük, orada keçirilən 
sərgidə həm Azərbaycanın, həm də Gürcüstanın ixrac malları nümayiş etdirilirdi. Məhz sərginin proqramında 
nəzərdə tutulmuş tədbirlərlə yanaşı, qarşılıqlı maraq doğuran məsələlər barəsində çox məzmunlu və müfəssəl 
söhbətimiz və müzakirəmiz də oldu. 
Dünən biz buna hazır olduğumuzu bir daha təsdiqlədik və çox güman ki, qarşıdakı səfər zamanı 
müzakirələrin mövzusuna çevriləcək bütün məsələlər barəsində, demək olar, əməli söhbət apardıq. Dünən və bu 
gün Azərbaycan Dövlət Neft Şirkətinin rəhbərliyi və nümayəndələri ilə məsləhətləşmək imkanım oldu. Artıq 
əməkdaşlıq edilən enerji dəhlizinin ikinci, çox mühüm komponenti – Azərbaycandan  başlayıb Gürcüstan 
vasitəsilə Türkiyəyə gedəcək Cənubi Qafqaz qaz kəməri barədə səhmdarların nümayəndələri ilə də görüş 
keçirildi. Bu gün biz işi davam etdirdik və ümidvaram ki, nəzərdə tutulan proqram tamamilə yerinə 
yetiriləcəkdir. Mən Sizə bunu məruzə edə bilərəm və həm də prezidentimizin adından təsdiqləmək istəyirəm ki, 
Gürcüstan layihəni dəstəkləməyə və Sizin təklif etdiyiniz kimi və Eduard Amvrosiyeviçlə görüşləriniz zamanı 
söhbətlərinizdə razılaşdığınız kimi, bu layihənin səmərəli şəkildə və vaxtında gerçəkləşdirilməsi üçün hər şey 
etməyə tam hazırdır. Eduard Amvrosiyeviç buna tam hazırlıq olduğunu təsdiqləyir, ona görə də mənə birgə iş 
üzrə bu addımlara hazırlığı yoxlamaq barədə xüsusi tapşırıq da vermişdir. 
166 
 
Zati-aliləri, kiçik nümayəndə heyətimizin Bakıda görə bildiyi iş haqqında qısaca olaraq bu qədər. Sizin 
icazənizlə, sabah mən Tbilisiyə qayıdacaq və prezidentə məlumat verəcəyəm ki, dövlətlərimiz üçün və 
xalqlarımız üçün Sizin və Gürcüstan prezidentinin müəyyənləşdirdiyiniz yolla birgə getmək əzminin bir daha 
şahidi olduq. 
Təşəkkür edirəm. 
H e y d ə r   Ə l i y e v: Sağ olun. Hər şeydən öncə, dostum prezident Eduard Şevardnadzenin salamını və 
xoş arzularını mənə yetirdiyinizə görə sizə təşəkkür edirəm. Mənim də salamımı və xoş arzularımı ona 
yetirməyi xahiş edirəm və bir daha bəyan edirəm ki, Gürcüstanla  Azərbaycan arasında bütün sahələrdə 
münasibətlər ən yüksək səviyyədədir. Biz bu münasibətləri qiymətləndiririk və getmiş olduğumuz və indi də 
getdiyimiz yolla bundan sonra da gedəcəyik. Biz razılaşmalarımızın, sazişlərimizin prinsiplərinə sadiqik. 
Mən Eduard Amvrosiyeviçlə müxtəlif beynəlxalq tədbirlərdə tez-tez görüşürəm. Azərbaycanda ona çox 
böyük  hörmət və ehtiram var. Bizdə baş verən hadisələri siz dostcasına izlədiyiniz kimi, təbii olaraq, biz də 
Gürcüstanda baş verən hadisələri dostcasına izləyirik və prezident Eduard Şevardnadzenin necə müdriklik və 
uzaqgörənlik göstərdiyini həmişə hiss edir və görürük. 
Ona görə də qarşılıqlı münasibətlərimizdə heç bir problem yoxdur, onları daha da inkişaf etdirmək, 
möhkəmlətmək və yaxşılaşdırmaq problemi var. Çünki heç vaxt bir yerdə dayanıb durmaq olmaz, axı indi 
dünya çox dinamik inkişaf edir, regionumuzda müxtəlif proseslər gedir, ona görə də biz bütün çağırışlara cavab 
verməliyik və bu baxımdan biz həmişə Gürcüstanla birlikdə olmuşuq, eləcə də Gürcüstan Azərbaycanla birlikdə 
olmuşdur. Gələcəkdə də belə olacaqdır. Ona görə də xahiş edirəm, mənim səmimi, qardaşlıq salamımı, ən xoş 
arzularımı Eduard Amvrosiyeviçə yetirəsiniz. 
Onun səfərinə gəlincə, biz onu istənilən gün qəbul etməyə hazırıq. Əslinə qalsa, onda biz səfərə 
hazırlaşmışdıq və artıq hər yerdə bayraqlar, Eduard Amvrosiyeviçin portretləri asılmışdı, amma gecə həmin 
hadisə baş verdi. Səhəri mən Eduard Amvrosiyeviçlə danışdım və təbii ki, belə bir vəziyyətdə ölkəni qoyub 
ondan kənara getmək olmazdı. Biz razılığa gəldik ki, bu səfəri bir qədər sonraya keçirək. Bir çox məsələlər 
barəsində hərtərəfli fikir mübadiləsi aparmaq üçün, bəzi sənədləri imzalamaq üçün və təbii ki, Azərbaycandan 
qazın Gürcüstan vasitəsilə Türkiyəyə nəqli haqqında sazişi imzalaya bilməyimiz üçün Eduard Amvrosiyeviçin 
Azərbaycana rəsmi səfərə gəlməsinə dair dəvətimi indi bir daha təsdiqləyirəm. 
Bildiyiniz kimi, Türkiyə ilə bu cür saziş cari il martın 12-də, mən orada rəsmi səfərdə olarkən imzalanmışdır. 
Burada sərmayəçilərin qarşımıza qoyduqları şərtlər var. Ona görə mən həmin məsələ ilə məşğul olan bizim 
yoldaşlara tapşırmışam ki, bu danışıqların başa çatdırılmasına nail olmaq və sazişin imzalanması vaxtını təyin 
etmək üçün maksimum tədbirlər görsünlər. 
Həmişə olduğu kimi, yenə inanıram ki, siz hər şey barəsində bu dəfə də razılığa gələcəksiniz, biz isə Eduard 
Amvrosiyeviçlə sazişi imzalayacağıq. 
167 
 
 
 
 
«NEFTÇĠLƏR GÜNÜ» PEġƏ BAYRAMININ  
TƏSĠS EDĠLMƏSĠ HAQQINDA 
 
Zəngin neft və qaz sərvətlərinə malik olan Azərbaycan bütün dünyada neft diyarı, Odlar diyarı kimi 
tanınmışdır. 1848-ci ildə Bakıda, Bibiheybət yatağında qazılmış quyudan neft fontan vurmuş və bu hadisə 
dünyada neftin sənaye üsulu ilə çıxarılmasının başlanması kimi tarixə həkk olunmuşdur. 
XX əsrdə Azərbaycanın neft sənayesi sürətlə inkişaf etmiş, güclü istehsal bazaları və elmi mərkəzlər 
yaradılmışdır. Azərbaycan İkinci dünya müharibəsi illərində Sovet İttifaqında çıxarılan neftin 75 faizini 
verməklə cəbhəni yanacaqla təmin edərək alman faşizminin məğlubiyyətə uğradılmasında böyük rol oyna-
mışdır. 
Keçmiş Sovet İttifaqının hər yerində yeni neft yataqlarının aşkara çıxarılmasında Azərbaycanın qüdrətli 
elmi-texniki potensialının mühüm yeri vardır. Təsadüfi deyildir ki, Rusiyanın neft regionları İkinci Bakı, 
Üçüncü Bakı kimi adlandırılırdı. 
Ölkəmizin ən böyük nailiyyətlərindən biri də dəniz neft-qaz yataqlarının kəşfi və işlənməsidir. 1949-cu ildə, 
sahildən 100 kilometr məsafədə, o zaman üçün unikal yataq sayılan Neft Daşlarında dünya təcrübəsində ilk dəfə 
olaraq açıq dənizdə neft hasil olundu. 
1970–1980-ci illər Azərbaycan neftçiləri tərəfindən dənizin daha dərin sahələrinin mənimsənilməsi ilə 
səciyyələnmişdir. Məhz bu dövrdə görülən məqsədyönlü tədbirlər nəticəsində neft sənayesi möhkəmlənmiş və 
onun geniş infrastrukturu yaranmışdır. Azərbaycanda dəniz yataqlarının işlənilməsi üçün qazma qurğuları, 
dənizdə tikinti işlərini təmin etmək üçün xüsusi gəmilər, texnika və avadanlıq gətirilmiş, Bakı dərin özüllər 
zavodu tikilmişdir. Bununla  yanaşı, neft emalı, neft-kimya sənayesi və neft maşınqayırmasının inkişafında 
böyük sıçrayış olmuşdur. 
Son illərdə neft sənayesində çox mühüm strateji əhəmiyyət daşıyan nailiyyətlər əldə olunmuşdur. 1994-cü il 
sentyabrın 20-də «Əsrin müqaviləsi»nin imzalanması ilə yeni neft strategiyası və doktrinası irəli sürülərək 
dünyanın bir çox şirkətləri ilə Xəzər dənizində ilk dəfə olaraq neft və qaz yataqlarının birgə istismarına 
başlanmışdır. Bu gün Azərbaycan Xəzər hövzəsində neft və qaz yataqlarının birgə işlənilməsi sahəsində 14 
ölkənin 30 iri neft şirkəti ilə ümumi dəyəri 60 milyard ABŞ dollarına yaxın olan iyirmi bir beynəlxalq saziş 
imzalayıb. 
Çox qısa müddətdə «Çıraq–1» ilk hasilat platforması istismara verilmiş, «Bakı–Novorossiysk» neft kəməri 
bərpa edilmiş, «Bakı–Supsa» yeni neft boru kəməri tikilmiş, «Dədə Qorqud», «İstiqlal», «Qurtuluş» kimi 
nəhəng dəniz qazma qurğuları iştifadəyə verilmişdir. Neft və qaz müqavilələri üzrə aparılan işlər artıq 
keyfiyyətcə yeni, həlledici mərhələyə daxil olur. Bu, xüsusilə Xəzər dənizinin Azərbaycan sektorunda yerləşən 
«Azəri»,«Çıraq»,«Günəşli» yataqlarının tammiqyaslı işlənilməsi, habelə «Şahdəniz» kimi dünya miqyaslı qaz 
yatağının işlənilməsi, «Bakı–Tbilisi–Ceyhan» əsas ixrac boru kəmərinin və «Şahdəniz» yatağından təbii qazın 
ixrac boru kəmərinin tikintisi və istismara verilməsi layihələri ilə bağlı məsələlərə aiddir. 
Beləliklə, 1994-cü il sentyabrın 20-ci imzalanmış və müstəqil Azərbaycanın iqtisadi suverenliyini əks edən 
ilk beynəlxalq neft sazişi iqtisadiyyatımızın dinamik inkişafının əsasını qoydu və onun praktiki nəticələri göz 
qabağındadır. Həmin tarixdən başlayaraq görülən işlər bugünkü və gələcək nəsillərə xidmət edir. 
Azərbaycanın neft və qaz sənayesinin inkişafında Azərbaycan xalqının dəyərli insanları – böyük alimləri, 
mühəndisləri, geoloqları, neftçiləri və başqa mütəxəssisləri zəngin neft və qaz sərvətlərinin vətən, xalq naminə 
istifadə edilməsi üçün böyük işlər görmüş, fədakarcasına çalışmış və xalqımızın tarixinə şanlı səhifələr 
yazmışlar. 
Azərbaycanın tarixində, onun iqtisadiyyatının inkişafında, xüsusilə müstəqilliyinin möhkəmləndirilməsində 
neft sənayesinin əhəmiyyətini nəzərə alaraq və neftçilərin əməyini yüksək qiymətləndirərək qərara alıram: 
     Hər il sentyabrın 20-si Azərbaycan Respublikasında «Neftçilər günü» peşə bayramı kimi qeyd olunsun. 
                                
HEYDƏR ƏLĠYEV 
       Azərbaycan Respublikasının Prezidenti 
 
Bakı şəhəri, 16 avqust 2001-ci il 
 
168 
 
 
 
 
ƏFQANISTAN ĠSLAM DÖVLƏTĠNĠN PREZĠDENTĠ ZATĠ-ALĠLƏRĠ  
CƏNAB BURHANUDDĠN RƏBBANĠYƏ 
 
Hörmətli cənab Prezident! 
Əfqanıstan İslam Dövlətinin milli bayramı – Müstəqillik günü münasibətilə Sizi və dost Əfqanıstan 
xalqını səmimi-qəlbdən təbrik edirəm. 
Əminəm ki, Azərbaycan ilə Əfqanıstan arasında təşəkkül tapmış dostluq münasibətlərinin inkişafı bundan 
sonra da  xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 14 avqust 2001-ci il 
169 
 
 
 
 
ÇĠN XALQ RESPUBLĠKASININ SƏDRĠ  
ZATĠ-ALĠLƏRĠ  
CƏNAB TSZYAN TSZEMĠNƏ 
 
Hörmətli cənab Sədr! 
Sizi anadan olmağınızın 75 illiyi münasibətilə ürəkdən təbrik edirəm. 
Azərbaycan ilə Çin arasında təşəkkül tapmış dostluq və əməkdaşlıq münasibətlərinə böyük əhəmiyyət 
verirəm. Əminəm ki, ölkələrimiz arasındakı əlaqələr xalqlarımızın rifahı naminə daim genişlənəcək və inkişaf 
edəcəkdir. 
Sizə möhkəm cansağlığı, işlərinizdə uğurlar, dost Çin xalqına sülh, əmin-amanlıq və tərəqqi arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 18  avqust 2001-ci il 
 
170 
 
 
 
 
AZƏRBAYCAN RESPUBLĠKASININ SƏRHƏD QOġUNLARININ 82-ci ĠLDÖNÜMÜNƏ HƏSR 
OLUNMUġ TƏNTƏNƏLĠ YIĞINCAQDA NĠTQ 
 
18 avqust 2001-ci il 
 
Əziz sərhədçilər! 
Hörmətli xanımlar və cənablar! 
Sizi Azərbaycan Sərhəd Qoşunlarının peşə bayramı münasibətilə, sərhəd qoşunlarının yaranmasının 82-ci 
ildönümü münasibətilə səmimi-qəlbdən təbrik edirəm, Azərbaycan sərhədçilərinə qarşılarında duran şərəfli 
vəzifələri uğurla yerinə yetirməyi arzulayıram. 
Sərhəd, ərazi bütövlüyü hər bir ölkənin dövlət müstəqilliyinin əsasını təşkil edən atributlardır. Təsadüfi deyil 
ki, Birləşmiş Millətlər Təşkilatının prinsiplərinə görə dövlətlərarası münasibətlərdə, ümumiyyətlə, dövlətlərin 
müstəqilliyinin müəyyən edilməsində hər bir ölkənin ərazi bütövlüyünün toxunulmazlığı və sərhədlərin 
toxunulmazlığı əsas şərt kimi qoyulubdur.  
Məşhur bir ifadə var ki, vətən sərhəddən başlayır. Bu həqiqətdir. Ona görə də sərhəd hər bir müstəqil dövlət 
üçün çox əzizdir, vacib bir sahədir və təbiidir ki, sərhədin qorunmasında xidmət göstərən hər kəs xalqımızın, 
millətimizin hörmət və ehtiramına layiqdir.  
Son əsrlər ərzində, demək olar ki, ilk dəfə, 1919-cu il avqust ayının 18-də Azərbaycan Xalq Cümhuriyyəti 
müstəqil Azərbaycanın sərhədlərinin qorunması haqqında qərar qəbul etmişdir. Bunun böyük bir tarixi 
əhəmiyyəti var. Eyni zamanda bu, Xalq Cümhuriyyətinin çox çətin şəraitdə  dövlət atributlarının müəyyən 
edilməsinə nə qədər böyük fikir verdiyini göstərir.  
Təəssüflər olsun ki, o vaxt yaranmış sərhəd qoşunları müstəqil dövlətin sərhədlərinin qorunmasına xidmətini 
göstərə bilməmişdir. Çünki cəmi səkkiz aydan sonra Azərbaycan Xalq Cümhuriyyəti süqut etmişdir. Ancaq həmin 
o qərarla Azərbaycanda sərhədçilik, sərhəd qoşunları ənənəsi yaranmışdır.  
Sonrakı illərdə, sovet hakimiyyəti dövründə Azərbaycanın sərhədləri SSRİ-nin sərhədlərinin bir hissəsi 
olmuşdur. Azərbaycanın cənub tərəfdə İranla, Türkiyə ilə sərhədləri SSRİ sərhədlərinin tərkib hissəsi olaraq, 
SSRİ-nin sərhəd qoşunları tərəfindən mühafizə edilmişdir.  
Yaşadığı quruluşdan, sistemdən asılı olmayaraq, Azərbaycan XX əsrdə həyatın, demək olar ki, çox sahələrində 
təcrübə toplamış, bilik əldə etmiş və inkişaf etmişdir. Ancaq Azərbaycan müstəqil dövlət olmadığına görə, Azər-
baycan xalqı bəzi sahələrdə peşələrə sahib ola bilməmiş və bu ənənə yaranmamışdır. XX əsrdə Azərbaycan xalqı 
elm, mədəniyyət, təhsil, sənaye, kənd təsərrüfatı sahələrində, demək olar ki, həyatın bütün sahələrində,  öz torpağını, 
öz ölkəsini, öz vətənini inkişaf etdirmişdir və xalqımız dövlət müstəqilliyi əldə edərkən çox yüksək bir səviyyədə idi. 
Ancaq hərbi sahədə, yəni müdafiə sahəsində, silahlı qüvvələr sahəsində, o cümlədən sərhəd qoşunları xidməti 
sahəsində Azərbaycan xalqı bundan məhrum olmuşdur. Xarici siyasət sahəsində də SSRİ-nin vahid xarici siyasəti 
olmuşdur. SSRİ-nin vahid silahlı qüvvələri olmuşdur. SSRİ-nin vahid sərhəd qoşunları olmuşdur.  
Ona görə də Azərbaycan dövlət müstəqilliyini əldə edərkən, qeyd etdiyim kimi, həyatın bütün sahələrində 
böyük təcrübəyə, biliyə, ənənələrə malik olduğu halda, silahlı qüvvələr sahəsində – əgər bizim daxili hüquq-
mühafizə orqanlarını istisna etsək – bu sahədə, xarici siyasət sahəsində təcrübəsi olmamışdır. Əgər bizim 
tariximizə baxsanız, SSRİ mövcud olan dövrdə Azərbaycan xalqının nümayəndələrindən, yəni azər-
baycanlılardan çox az miqdarda insanlar silahlı qüvvələrdə xidmət edib böyük rütbələrə çatmışlar, sərhəd qoşun-
larında xidmət edib yüksək rütbələrə çatmışlar. Yaxud da ki, SSRİ-nin xarici siyasət xidmətində Azərbaycanın 
hansısa görkəmli, təcrübəli diplomatları olmamışdır.  
Bununla onu demək istəyirəm ki, Azərbaycan dövlət müstəqilliyini əldə edəndən sonra onun çox böyük 
təməli vardı. Ancaq bu dediyim sahələrdə nə təməl var idi, nə ənənə var idi, nə də təcrübə var idi. Ona görə də 
bu sahələr tamamilə yenidən qurulmalıdır. Doğrudur, o vaxt, xüsusən İkinci dünya müharibəsi zamanı,  ondan 
əvvəl də, ondan sonra da Azərbaycan xalqının bəzi nümayəndələri, azərbaycanlılar SSRİ silahlı qüvvələrində 
hərbi qulluqda olmuşlar, yüksək rütbələrə, general səviyyəsinə çatmışlar. Azərbaycanlılar İkinci dünya 
müharibəsində alman faşizminə qarşı mübarizədə öz paylarını vermişlər və qəhrəmanlıq nümunələri göstər-
mişlər, yüksək mükafatlara layiq  görülmüşlər, yüksək rütbələr almışlar. Ondan sonrakı dövrdə də. Ancaq bunlar 
çox az olmuşdur. Sərhəd qoşunlarında isə azərbaycanlıların miqdarı, yəni zabit-general heyəti – mən komandan 
heyətini nəzərdə tuturam –  demək olar ki, həddindən artıq az olmuşdur. Doğrudur, o vaxt SSRİ silahlı 
qüvvələrinə hər il çağırış zamanı Azərbaycandan 70 minə qədər gənc ordu sıralarına səfərbər edilirdi. O 
cümlədən onların bir qismi sərhəd dəstələrinə göndərilirdi. Amma onlar öz əsgərlik müddətini bitirəndən sonra 
tərxis olunur, geriyə qayıdırdılar. Təbiidir ki, iki il, ya üç il əsgərlik etməklə peşəkar hərbçi olmaq mümkün 
deyil, peşəkar sərhədçi olmaq mümkün deyildir.  
171 
 
Bunlar mənim xatirimdədir. Çünki mən vaxtilə uzun illər  Azərbaycanda dövlət təhlükəsizliyi orqanlarında 
çalışarkən, sonra isə Azərbaycana rəhbərlik edərkən bunların çanlı şahidi olmuşam. Ancaq bu,  bir azərbaycanlı 
kimi, məni həmişə narahat edib, həmişə incidibdir. Ona görə ki, bizim xalqımız SSRİ-nin ümumi işlərinə öz 
üzərinə düşəndən də artıq pay verdiyi halda, azərbaycanlılar hərbi xidmətdə, sərhəd qoşunlarında  yüksək 
vəzifələrə, yüksək rütbələrə çata bilməyiblər.  Mən o illər axtarırdım, bəzən tapırdım ki, harada – ya orduda, ya 
sərhəd qoşunlarında hansı bir azərbaycanlı komandan vəzifəsindədir, zabit rütbəsi var. Harada olmalarından 
asılı olmayaraq, çalışırdım onlarla təmas quram, onlara qayğı qöstərəm.    
Belələri Azərbaycanın sərhədlərində də xidmət edirdilər. Amma çox az, çox az. Mən bunu barmaqla saya 
bilərəm. Bəlkə də hamısı yadımda deyildir. Amma bunlar çox az idilər. Bilmirəm, Nəsirov buradadır, yoxsa 
yox? Buradadır.  
Xatirimdədir, o, uzun müddət sərhəd qoşunlarında xidmət edirdi. Ancaq nə qədər xidmət edirdisə, xidmətinə 
görə lazımi vəzifə, rütbə ala bilmirdi. Hətta xatirimdədir, bir dəfə Cənubi Qafqaz Sərhəd Qoşunlarının 
komandanı general Matrosov mənim yanıma gəlmişdi. Mən ona danışırdım ki, sərhəd dəstələrində 
azərbaycanlıları irəliyə çəkmək lazımdır, onlardan istifadə etmək lazımdır. Məqsədim nə idi? Məqsədim o idi ki, 
bizim azərbaycanlılar bu peşəni də mənimsəsinlər, bundan kənarda qalmasınlar. Çünki bu hər bir millət üçün 
lazımdır. Hər bir millətin bütün sahələrdə təcrübəli insanları olmalıdır. Mən buna görə çalışırdım. Mən ona bu 
sözləri söyləyəndə dedi ki, bizdə bir, iki-üç nəfər var, onların da içində Nəsirovun – yəqin, bu sözü desəm, 
acığına gəlməz – çəkisi get-gedə azalır. Ona görə də bəlkə biz onu bir azdan sonra təqaüdə göndərdik. Mən 
dedim, bu, düzgün deyil, olmaz! O elə əvvəldən bəziləri kimi kök adam olmayıbdır. Amma indi həkimlər 
deyirlər ki, bu, ən yaxşı haldır.  
Nəinki burada, hətta Moskvada Sərhəd Qoşunlarının komandanlığı ilə görüşərkən, Dövlət Təhlükəsizliyi 
Komitəsinin sədri Andropov ilə görüşərkən mən bu məsələləri qoyurdum. Ilk dəfə olaraq biz Bakıda Cənubi 
Qafqazda Sərhəd Qoşunlarının operativ qrupunun yaradılmasına nail olduq. Nəsirovu oraya komandan təyin 
etdik və o orada general rütbəsini ala bildi.  
Məsələn, vaxtilə Azərbaycanda, Azərbaycan ərazisində Sərhəd Qoşunlarının komandanlığı və Baş Qərargahı 
yerləşirdi. Onların yerləşdiyi yer də indiki ―Cənub‖ mehmanxanası idi. Amma onların içərisində  
azərbaycanlılar ya tək-tük idi, ya da yox idi.  
Mən o vaxt sərhəd dəstələrinə gedirdim, zastavalarda olurdum, komendaturalarda olurdum, görüşürdüm, 
onların qarşısında çıxış edirdim. Amma həmişə gözüm salonda axtarırdı – burada azərbaycanlı var, yoxsa yox. 
Düzdür, mən bunu zastava komandirindən soruşa bilməzdim. Çünki bu, düzgün olmazdı. O məni düzgün 
başa düşməzdi. Amma gözüm axtarırdı.  Bax, biz belə bir yol keçmişik. Həm bütün silahlı qüvvələr, yəni 
Müdafiə Nazirliyi sistemində, həm də sərhəd qoşunları sistemində belə bir yol keçmişik. Ona görə də əgər biz 
dövlət müstəqilliyini əldə edəndə elm, təhsil, səhiyyə, sənaye, kənd təsərrüfatı sahələrində böyük kadr 
potensialımız var idisə, silahlı qüvvələr sahəsində bizim nəinki böyük, heç kiçik kadr potensialımız da yox idi.  
Burada Azərbaycan Sərhəd Qoşunlarının komandanı Elçin Quliyev  öz çıxışında qeyd etdi ki, vaxtilə Cəmşid 
Naxçıvanski adına məktəb yaratmaqla biz azərbaycanlıların hərbi işə cəlb olunmasına şərait yaratdıq. Mən bunu 
vaxtilə demişəm ki, o məkəbi yaradandan sonra mənə Moskvadan nə qədər təzyiqlər oldu. Çünki bu o vaxt 
SSRİ sistemində həqiqətən qeyri-adi bir hal idi. Birincisi, belə bir ixtisaslaşmış orta məktəb heç yerdə yox idi. 
Ikincisi də, bu işlərin hamısı Müdafiə Nazirliyinin inhisarında idi. Heç bir respublika özü üçün belə bir məktəb 
yarada bilməzdi. Amma mən o təşəbbüsü göstərdim, bunu yaratdım, bütün çətinliklərin öhdəsindən gəldim. 
Moskvadan bir neçə dəfə komissiya gəldi. Mənim qəbul etdiyim qərarları pozmaq istədilər. Ancaq mən onların 
hamısının qarşısını aldım. Mən indi Elçin Quliyevlə söhbət edəndə bildim ki, o da Naxçıvanski adına məktəbdə 
təhsil almış, sonra isə Bakı Ali Ümumqoşun Komandirləri məktəbində təhsil almışdır. Budur, Azərbaycan 
xalqının gələcəyi üçün 1970-ci illərdə mənim gördüyüm işlərin əyani nümunəsi! 
Amma təkcə bu deyildir. Bizim ordumuzun, Müdafiə Nazirliyində komandir heyətinin əksəriyyəti 
Naxçıvanski adına məktəbi bitirib SSRİ-nin müxtəlif ali hərbi məktəblərində təhsil alanlardır. Biz bununla 
yanaşı, o vaxt SSRİ-nin təxminən 45-46 ali hərbi məktəbinə azərbaycanlı gəncləri – hansılar ki, fiziki hazırlığı 
baxımından və bilik cəhətindən orada oxuya bilərdilər – güzəştlə qəbul etdirirdik. Bunlar hamısı bu gün üçün 
bizə lazım idi və lazım oldu. 
Ancaq bunlara baxmayaraq, bir də qeyd edirəm ki, bizim ənənəmiz olmayıbdır. Nə yaxşı ki, biz o vaxtlar 
gələcək haqqında düşünmüşük, bu işləri görmüşük. Indi biz bunlardan istifadə edirik.   
Azərbaycanda həm silahlı qüvvələrin, yəni Müdafiə Nazirliyinin formalaşması, həm də Sərhəd Qoşunlarının 
formalaşması, demək olar ki, elə quru yerdən olubdur. Bu da müəyyən çətinliklər yaradıbdır. İkinci tərəfdən də, 
nəzərə alsaq ki, Azərbaycan dövlət müstəqilliyini əldə edən zaman Ermənistan silahlı qüvvələri ilə müharibə 
aparırdı, Ermənistan silahlı qüvvələri Azərbaycanın bəzi hissələrini işğal etmişdi və Azərbaycanın içərisində 
ictimai-siyasi sabitlik pozulmuşdu, siz təsəvvür edə bilərsiniz ki,  bizim Silahlı Qüvvələr, o cümlədən Sərhəd 
Qoşunları nə qədər ağır bir şəraitdə formalaşmağa başlayıbdır.  
172 
 
İlk illərdə həm kadr çatışmazlığı, həm təcrübənin olmaması, həm də Azərbaycanda daxili ictimai-siyasi 
sabitliyin olmaması, ayrı-ayrı silahlı dəstələrin çəkişməsi, hakimiyyət mübarizəsi – bunlar hamısı bu işlərin 
lazımi səviyyədə təşkilinə maneçilik törədibdir. Bəzən də görüləsi işləri pozubdur, dağıdıbdır.  
Son illər, xüsusən Azərbaycanda ictimai-siyasi sabitliyi təmin edəndən sonra, dövlətçiliyi 
möhkəmləndirəndən sonra, qanunsuz silahlı dəstələrin qarşısını alandan sonra biz Silahlı Qüvvələrimizin, o 
cümlədən Sərhəd Qoşunlarının təşkili ilə ardıcıl surətdə məşğul olmuşuq. Mən bu gün böyük məmnuniyyət hissi 
ilə bəyan edirəm ki, artıq bizim formalaşmış Sərhəd Qoşunlarımız var və bu qoşunlar da Azərbaycanın 
sərhədlərinin keşiyində durublar. Düşünürəm ki, bundan sonra daha də əzmlə duracaqlar.  
Bu gün Azərbaycanın Sərhəd Qoşunlarının üzərinə düşən vəzifə SSRİ vaxtında Azərbaycan ərazisində 
yerləşmiş SSRİ Sərhəd Qoşunlarının qarşısında duran vəzifədən qat-qat çətindir. Çünki birincisi, o vaxt sərhəd 
indikindən xeyli az idi. O vaxt sərhəd yalnız SSRİ-nin İran və Türkiyə ilə sərhədi idi, başqa sərhəd yox idi.  
Amma bu məsafədə olan sərhədə nə qədər böyük qüvvə cəlb olunmuşdu. Mən bunların hamısını bilirəm. 
Bütün sərhəd dəstələrində olmuşam. 41-ci sərhəd dəstəsi Naxçıvanda, 42-ci sərhəd dəstəsi, təəssüflər olsun ki, 
Hadrutda – bunun haqqında bir-iki kəlmə deyəcəyəm, 43-cü sərhəd  dəstəsi Prişibdə, indi Göytəpə deyirlər, 44-
cü sərhəd dəstəsi Lənkəranda, 127-ci əlahiddə dəniz briqadası Bakıda yerləşirdi.  Ancaq indi sərhəd nə qədər 
böyüyübdür. Bütün əvvəlki sərhədin, SSRİ vaxtı qorunan sərhədin üzərinə sərhədlər gəlibdir. Birincisi, 
Ermənistanla Azərbaycanın arasında olan böyük sərhəd. Baxmayaraq ki, indi bu sərhəd pozulubdur, ancaq bu, 
bərpa olunacaq və bu, sərhədçilərin qarşısına gələcəkdə böyük vəzifələr qoyur. Indi bu sərhəd pozulub və 
Azərbaycanın torpaqlarının o hissəsinin qorunması və ümumiyyətlə, Azərbaycanın erməni işğalından müdafiə 
olunması Azərbaycanın Müdafiə Nazirliyinin, Silahlı Qüvvələrinin üzərinə düşübdür. Ermənistan silahlı 
qüvvələri rayonlarımızı işğal etdiklərinə görə, İranla olan sərhədin  təxminən 125–130 kilometri Araz qırağında 
bəzi rayonları işğal etdiklərinə görə onların nəzarəti altındadır. Ancaq Rusiya ilə, Gürcüstan ilə sərhəd əvvəlki 
sərhədin üstünə gəlibdir. Ona görə bu gün də Azərbaycanın sərhəd qoşunlarının həm vəzifəsi çox artıbdır və 
gələcəkdə də get-gedə artacaqdır, həm də məsuliyyəti artıbdır. 
Mən o vaxt SSRİ-də olan sərhəd dəstələrinin adlarını çəkdim. Bəlkə də çox adam o vaxt buna fikir vermirdi. 
Adətən, sərhəd dəstələri sərhədə yaxın nöqtələrdə yerləşirdi. Məsələn, Naxçıvanda 41-ci sərhəd dəstəsinin 
qərargahı sərhəddən cəmi 10 kilometr məsafədə idi. Onu da xatırlatmaq istəyirəm ki, onlar keçmişdən, hələ çar 
dövründən qalmış kazarmalarda  yerləşirdilər. Sonra isə Nəsirov orada komandan olan zaman xahiş etdilər, mən 
Azərbaycanın büdcəsindən xüsusi vəsait ayırdım. Orada sərhəd dəstəsinin qərargahı üçün böyük bina tikdilər. 
Indi Naxçıvanda olan sərhəd dəstəsi orada yerləşir.  
Bir o deyil. Başqa yerlərdə də zastavaların, komendaturaların tikilməsində biz sərhəd qoşunlarına 
Azərbaycanın vəsaiti hesabına kömək edirdik. 42-ci sərhəd dəstəsi əslində Füzuli rayonunun ərazisində olmalı 
idi. Amma bunu aparıb sərhəddən uzaqlaşdırmışdılar, Hadrut rayonunda yerləşdirmişdilər. Hadrut rayonundan 
sərhədə məsafə çox uzaqdır. Indi düşünün, nə üçün? Bəlkə vaxtilə bunu düşünənlər az idi. Amma indi gərək 
hamı bunu anlaya bilsin. Nə üçün? Çünki o vaxt SSRİ-nin siyasətində, bax, bu amillər öz yerini tutmuşdur: 
məsələn, Azərbaycanda hərbi hissələrin mümkün qədər ermənilər olan yerdə yerləşdirilməsi. Ona da Hadrut 
sərhəd dəstəsi deyirdilər. Nə üçün Hadrut? Bu da o vaxtın siyasəti idi.  
Beləliklə, Azərbaycanın sərhədləri indi bir neçə dəfə artıbdır. Ona görə də Azərbaycan müstəqil dövlət 
olaraq sərhədlərin qorunmasını xüsusi vəzifə hesab edir və Azərbaycanın Sərhəd Qoşunlarının gələcək inkişafı 
bizim üçün çox vacibdir.  
Mən bu gün sizinlə danışanda kadr potensialı haqqında dedim. Ancaq bizim sərhədçilərimizin işində çətinlik 
yaradan məsələlərdən biri də ondan ibarətdir ki, 1989–1990-cı illərdə bəzi adamlar İran ilə olan sərhəddə SSRİ 
vaxtı qurulmuş çox etibarlı mühəndis-texniki vasitələri dağıtdılar. O vaxt bunlar belə ab-hava ilə yaşayırdılar ki, 
bəli, biz bu sərhədləri pozub kimnənsə, hara iləsə birləşdiririk. Amma mən bilirəm,  sərhədin bir kilometrində 
mühəndis-avtomatik qurğuların yaradılması üçün nə qədər vəsait sərf olunurdu. O tikanlı simlər ki var, onlar bir 
neçə cərgə olurdu. Ora toxunan kimi – onlar hamısı elektrik cərəyanlı idi – idarə edilən yerdə məlum olurdu.  
Mənim o vaxtdan xatirimdədir, çox hallarda, məsələn, tülkü, ya dovşan, yaxud hansısa bir heyvan gəlib simə 
toxunurdu. Dərhal həyəcan siqnalı verilirdi, bilinirdi ki, hansı sahədədir. Orada idarəetmə pultu var idi.  
Sərhədçilər dərhal onu axtarırdılar, bəzən tapa bilmirdilər. 
Elə bilirdilər ki, o adam artıq keçdi getdi. Amma orada nəzarət zolağı elə olurdu ki, oraya adam, yaxud 
heyvan ayağını basanda izi qalır. Onunla da müəyyən edirdilər ki, burdan insan keçibdir, yaxud heyvan 
keçibdir. Bu qədər etibarlı idi. 
Mənim xatirimdədir, bir dəfə Biləsuvar tərəfdə sərhədi pozmuşdular. Məlumat verdilər ki, guya dəqiq məlum 
olub ki, bu, İrandan keçmiş adamdır. Oraya çoxlu qüvvə cəlb olundu. Çünki artıq o, sərhəddə yox idi. Mən 
özüm də oraya getdim. Çünki əgər sərhəd hissəsində sərhədçilər cavabdeh idisə, ondan sonrakı hissədə isə yerli 
təhlükəsizlik orqanları cavabdeh idi. Belə məlumat var idi ki, guya o, sərhəd dəstəsindən artıq keçibdir. İki-üç gün 
axtardıq. Nəhayət, tapıldı ki, haradasa, hansısa bir dərədə yıxılıb və həlak olubdur.  
173 
 
Bilirsiniz, mən bu gün bu faktları ona görə xatırlayıram ki, birincisi, vaxtilə SSRİ dövləti öz sərhədlərini 
necə etibarlı qoruyurdu və ona nə qədər vəsait xərcləyirdi. Ikincisi də, sərhəd dəstəsində xidmət etmək, sərhədçi 
olmaq, sərhədçi peşəsini daşımaq nə qədər çətindir və nə qədər ağırdır.  İllər boyu yaranmış mühəndis-texniki 
qurğuların o, vaxt, 1989–1990-cı illərdə bir-iki günün içərisində dağıdılması indi bizim müstəqil dövlətimizə 
zərər gətirir.  
Burada Elçin Quliyev dedi ki, bəzi yerlərdə onlar bu simləri bərpa edirlər. Elədirmi?  
E l ç i n   Q u l i y e v: Bəli, 300 kilometrini bərpa etmişik. 
H e y d ə r   Ə l i y e v: 300 kilometr. Amma sizdə onların o vaxtkı idarəetmə sistemi də varmı?  
E l ç i n   Q u l i y e v: Xeyr. 
H e y d ə r   Ə l i y e v: Yoxdur. Siz ancaq bu simləri bərpa edirsiniz ki, həmin simlər keçmək istəyənə mane 
olsun. Elədirmi? 
E l ç i n   Q u l i y e v: Bəli.  
H e y d ə r   Ə l i y e v: O simi kəsib keçən adamı sən bilməyəcəksən ki, haradan keçir. Amma o vaxt simi 
nəinki kəsən kimi, hətta ona toxunan kimi bilinirdi. 
Bax, o vaxtlar, Azərbaycanda hərc-mərclik dövründə o avantürist, ağılsız adamların gedib həmin mühəndis-
texniki qurğuları dağıtması indi  sərhədlərin qorunmasında bizə nə qədər zərər vurur. Əgər onlar qalsaydı, 
təbiidir ki, heç bizim o vaxtkı sistemi bərpa etmək mümkün olmasaydı da – indi deyir, 300 kilometrdə tikanlı 
simlər çəkiblər – heç olmasa, o tikanlı simlər qalsaydı, biz indi bu sərhədlərin qorunmasında daha da uğurlu 
işlər görə bilərdik.  
Bütün bu tarixə nəzər salaraq, sərhəd qoşunlarının yaranması, təşkil olunması və inkişafında keçdiyi yola 
nəzər salaraq, mən bir daha qeyd etmək istəyirəm ki, müstəqil Azərbaycan özünün sərhəd qoşunlarının 
yaranmasında böyük çətinliklərə də rast gəlibdir. Ancaq indi artıq biz dövlət müstəqilliyimizin 10-cu 
ildönümünə gedərək, onu qeyd edərək, deyə bilərik ki, sərhədlərin qorunması üçün xeyli işlər görmüşük. Bizim 
etibarlı zabit heyətimiz də var, əsgərlərimiz də var. Onlar Azərbaycanın, müstəqil Azərbaycanın sərhədlərinin 
keşiyində cəsarətlə duracaqlar.  
Bu gün bayramdır. Həm sərhədçilərdə, həm Milli Təhlükəsizlik Nazirliyində, həm də bizim ictimaiyyətdə 
heç də belə bir əhval-ruhiyyə yaranmasın ki, biz hər şeyi düzəldə bilmişik. Yox. Düzəldə bilməmişik. Birincisi, 
ona görə ki, bir çox hallarda bizim imkanlarımız məhduddur. Ikincisi də, təəssüflər olsun ki, sərhəd 
qoşunlarında xidmət edən bəziləri vəzifəsindən sui-istifadə edir, cinayət yoluna gedir, qaçaqmalçılıqla məşğul 
olan adamlara şərait yaradır, onlarla əlbir olur, onlara kömək edirlər. Beləliklə, qanunsuz qazanc əldə edirlər. 
Belə hallar az deyildir. Belə hallar həm sərhəd-buraxılış məntəqələrində var – o yerdə ki, sərhədçilər gömrük 
işçiləri ilə birlikdə insanların pasportla keçməsini təmin edirlər – həm də sərhədin başqa hissələrində var. Siz 
onları yaxşı bilirsiniz. Biz bunları müzakirə etmişik. Mən bunu artıq geniş izah etmək istəmirəm. Ancaq bunlar 
var. Bunlar da bizi narahat edir. Məsələn, o iki əsgər sərhədi qoruyarkən şəhid oldu və sizin təqdimatınızla mən 
onların ―İgidliyə görə‖ medalı ilə təltif edilməsi haqqında Fərman imzaladım. Belə nümunə də var. Ancaq 
təəssüflər olsun ki, belə nümunə azdır. Mən istəmirəm ki, bizim əsgərlərimiz şəhid olsunlar.  
Amma istəyirəm ki, bizim əsgərlərimiz, zabitlərimiz Azərbaycanın sərhədlərinin keşiyində möhkəm 
dursunlar, öz vəzifələrini yerinə yetirsinlər. Onda onlar Azərbaycan sərhədlərini pozanların əksəriyyətinin 
qarşısını alarlar. Amma əgər hansı bir şəraitdə hadisə baş vermiş olsa, onlar xalq, vətən yolunda şəhid olacaqlar. 
Şəhidsiz vətən yoxdur, şəhidsiz millət yoxdur, şəhidsiz xalq yoxdur. Ona görə də gərək bu gün sizin işinizə 
verilən bu müsbət qiymətdən özünüz üçün nəticə çıxarasınız. Nəticə də ondan ibarət olmalıdır ki, siz işinizdə 
olan ciddi nöqsanları aradan qaldırmalısınız. 
Son vaxtlar bizim sərhəd qoşunlarında yaranmış qanun-qayda və vəzifələrin yerinə yetirilməsində göstərilən 
cəhdlər məndə ümid yaradır ki, onlar qüvvələrinin az olmasına baxmayaraq, vəsaitin az  olmasına baxmayaraq, 
artıq bir çox işlər görüblər. Ancaq bu onların gördüyü işlərin başlanğıcıdır. Gərək bundan sonra çox işlər görülsün, 
daha çox işlər görülsün. 
Bilirsiniz, sərhədlərin qorunması dövlət müstəqilliyinin təmin olunması ilə bağlıdır. Burada həm sərhəddən 
casusların, təxribatçıların keçməsi və onların ölkəmizdə casusluq etmək, təxribat etmək hallarının qarşısı 
alınmalıdır. Milli Təhlükəsizlik Nazirliyində artıq belə faktlar çoxdur. Yəni onların qarşısı alınıbdır – ya 
sərhəddə yaxalanıblar, yaxud da, təəssüflər olsun, sərhədi keçərək Azərbaycan ərazisinin bəzi yerlərində öz 
fəaliyyətlərini, öz ölkələrinin xüsusi xidmət orqanlarının göstərişlərini yerinə yetirərkən ifşa olunublar, 
məsuliyyətə cəlb ediliblər. Ancaq deyə bilmərəm ki, bütün casuslar yaxalanıb, yaxud da ifşa olunublar. Bu 
barədə həm Milli Təhlükəsizlik Nazirliyi, həm də Sərhəd Qoşunları hələ çox işlər görməlidirlər. 
Son vaxtlar bütün dünya üçün, o cümlədən bizim üçün çox aktual problem beynəlxalq terrorizmdir. 
Beynəlxalq terrorizmlə mübarizə indi artıq qlobal şəkil alıbdır. Bu indi hamını, Avropa ölkələrini də, başqa 
ölkələri də narahat edir. 
Beynəlxalq terrorizm birinci növbədə, sərhəddən keçən terrorçular vasitəsilə həyata keçirilir. Onlar ya 
nəzarət-buraxılış məntəqəsindən keçə bilir, yaxud da sərhədin bir hissəsini pozmaqla buna nail olurlar.  
174 
 
Dini ekstremizm də böyük təhlükələrdən biridir. Biz görürük, müşahidə edirik ki, son illər bu təkcə 
Azərbaycanda yox, Avropanın cənub hissəsində, hətta şimala qədər yerlərdə də böyük zərbələr vurur. Biz 
Azərbaycanda dini ekstremizmlə, fanatizmlə ciddi mübarizə aparmalıyıq. Azərbaycan Konstitusiyası hər bir 
vətəndaşa vicdan azadlığı hüququ veribdir. Amma təkcə hüquq verməklə qurtarmayıbdır. Azərbaycan dövləti  
həm də bunu təmin edir.  Dinindən, milliyyətindən asılı olmayaraq, hər bir insan öz vicdan azadlığını həyata ke-
çirmək imkanına malikdir. Bunun üçün çoxlu dini müəssisələr yaranıbdır, məscidlər tikilibdir və başqa işlər 
görülübdür. Ancaq biz yol verə bilmərik ki, din pərdəsi altında, fanatizm yolu ilə təxribatlar aparılsın, bizim insan-
larımız, xüsusən gənclərimiz belə təhlükəli və dəhşətli işlərə cəlb olunsun. Çünki belə hallar bizim xalqımıza vurulan 
zərbədir və bizim dövlətçiliyimizə vurulan zərbədir. Biz bunların qarşısını almalıyıq.  
Narkotiklərin hazırlanması və müxtəlif sərhədlərdən Avropa ölkələrinə, başqa ölkələrə keçirilməsi də son 
illər genişlənibdir. Burada Azərbaycan da istisna deyildir. Bizim hüquq-mühafizə orqanları Azərbaycanda 
narkotik  vasitələr alveri edən adamların bir çoxunu yaxalayıb ifşa edə biliblər. Sərhədçilər qaçaqmalçılıq 
vasitəsilə, yaxud da buraxılış məntəqələrindən narkotik maddələrin keçirilməsi hallarının  qarşısını alıblar. 
Ancaq bu heç də o demək deyil ki, biz bu dəhşətli halla mübarizəni tam təşkil edə bilmişik. Yox. Bu bir 
tərəfdən, insanların səhhəti üçün zərərlidir. Ikinci tərəfdən, narkobiznes, narkotik maddələrin hazırlanması və 
gizli yolla müxtəlif ölkələrə keçirilib satılması beynəlxalq terrorizm təşkilatlarının vəsait mənbəyidir. Ona görə 
bu məsələyə çox geniş baxmalıyıq. Bunun hər iki tərəfi bizim üçün təhlükəlidir.  
Birincisi, biz xalqımızın sağlamlığını qorumalıyıq, ikincisi də, xüsusən gənclərin bu narkotik maddələrdən 
istifadə etməsi meyllərinin qarşısını almalıyıq. Təəssüf ki, bu meyllər var və axır zamanlar artıbdır. Ikinci 
tərəfdən, beynəlxalq terrorizmlə mübarizə məqsədi ilə narkotik maddələrin müxtəlif vasitələrlə Azərbaycana 
keçirilməsi və Azərbaycandan başqa ölkələrə keçirilməsinin qarşısı alınmalıdır. Ona görə də bizim sərhəd 
qoşunlarının qarşısında, milli təhlükəsizlik orqanlarının qarşısında, hüquq-mühafizə orqanlarının qarşısında bu sahədə 
böyük vəzifələr var. Mən görülən işləri qiymətləndirirəm. Amma bu gün çatışmazlıqları, nöqsanları da etiraf etməyə 
bilmərəm. Düşünürəm ki, siz bunlardan nəticə çıxaracaqsınız.  
Bütün bu vəzifələri yerinə yetirmək üçün bütün Silahlı Qüvvələrdə, o cümlədən Sərhəd Qoşunlarında gərək 
hər bir əsgər, hər bir zabit, hər bir komandir müstəqil dövlətinə, doğma vətəninə, millətinə, Azərbaycan 
dövlətçiliyinə sadiq olsun. Zabitlərin, komandirlərin borcu ondan ibarətdir ki, birincisi, özləri bu sədaqəti 
özlərində yaratsınlar və nümayiş etdirsinlər. Ikincisi, gənc əsgərlərin təlim-tərbiyə işində bu məsələləri ön sırada 
tutsunlar və buna nail olsunlar.  
Millətə, dövlətə, dövlətçiliyə sədaqət çox geniş məfhumdur. Bəziləri bunun əksini ancaq dövlətə, sadəcə, 
birbaşa xəyanət kimi anlayırlar. Təbiidir ki, xəyanət ən təhlükəlidir. Ancaq eyni zamanda, vətəninə, millətinə sədaqət 
hər bir şəxsin yüksək mənəviyyata malik olmasındadır. Əgər insan yüksək mənəviyyata, mütərəqqi ənənələrə, 
Azərbaycan xalqının milli-mənəvi dəyərlərinə, mentalitetinə sahib olmasa,  hesab edirəm ki, onun vətəninə, xalqına 
sadiqliyi natamam olur. Ona görə də gərək bizim bütün silahlı qüvvələrdə, o cümlədən sərhəd dəstələrində bu məsələ 
ön planda olsun. İdeoloji iş hər yerdə olmalıdır. Təlim-tərbiyə hər yerdə olmalıdır. Ancaq Silahlı Qüvvələrdə, yəni 
orduda, Sərhəd Qoşunlarında bu daha da çox olmalıdır.  
Çünki Azərbaycanın dövlətçiliyinin, müstəqilliyinin və yaranmış bugünkü ictimai-siyasi sabitliyin 
təminatçısı Azərbaycanın Silahlı Qüvvələridir, Azərbaycanın hüquq-mühafizə orqanlarıdır. Azərbaycanın 
Sərhəd Qoşunlarıdır. Azərbaycanın Müdafiə Nazirliyidir. Siz bunu bilməlisiniz və ən əsas vəzifə kimi qəbul 
etməlisiniz.  
Silahlı qüvvələr siyasi cəhətdən bilikli, hazırlıqlı olmalıdır. Bu da o deməkdir ki, Azərbaycanın 
Konstitusiyasını yaxşı bilməlidirlər, qanunlarını yaxşı bilməlidirlər.  Bilməlidirlər ki, Azərbaycanın dövlətçiliyi 
nədən ibarətdir, Azərbaycanın dövlət müstəqilliyi xalqımızın, millətimizin bu günü və gələcəyi üçün nə qədər 
qiymətlidir və Azərbaycanda yaranmış ictimai-siyasi sabitliyin qorunması və daha da möhkəmlənməsi nə qədər 
vacibdir. Ona görə ideoloji iş bu məsələlər ətrafında getməlidir.  
Təbiidir ki, bizim silahlı qüvvələrimiz böyük siyasi potensiala malik olaraq, hansısa bir siyasi hərəkata 
qoşula bilməzlər. Ona görə də silahlı qüvvələrə ayrı-ayrı partiyalara, yaxud müxtəlif siyasi qruplara məxsus olan 
adamların soxulmasının, təxribat işlərinin aparılmasının qarşısı alınmalıdır. Biz sizə arxalanırıq, sizə ümid edirik 
və inanıram ki, siz bu etimadı həmişə doğruldacaqsınız.  
Biz bu gün qeyd etdik ki, Azərbaycan indi öz dövlət müstəqilliyinin onuncu ildönümünü qeyd edərək, bu on 
ilin tarixini də təhlil edir. Təəssüflər olsun ki,  – mən bunu bir neçə dəfə demişəm, sizin qarşınızda da deməyi 
artıq hesab etmirəm – Azərbaycan öz dövlət müstəqilliyini əldə edən zaman Ermənistanın təcavüzünə məruz 
qalmışdı, müharibə aparırdı və Ermənistan silahlı qüvvələri Azərbaycan ərazisinin bir qismini işğal etmişdir. 
Bunun səbəbi bir tərəfdən, Azərbaycanın torpaqlarının müdafiə edilməsi üçün məsul şəxslərin lazımi tədbirlər 
görməməsi idi. İkinci tərəfdən isə, Azərbaycanda ictimai-siyasi sabitliyin pozulmasından istifadə edərək, Ermə-
nistan silahlı qüvvələri torpaqlarımızın bir çox hissəsini tamamilə asanlıqla, bizim tərəfimizdən, demək olar, heç 
bir müqavimətə rast gəlmədən işğal etmişdir.  
175 
 
Ona görə də biz o dövrün acı nəticələrini yaşayırıq. Bundan sonra Azərbaycanda ictimai-siyasi sabitliyin 
pozulmasına yol verilə bilməz. 1993-cü ildə Azərbaycan yanırdı. İndi 8 il ötübdür. Belə şeylər, təəssüflər olsun 
ki, tez unudulur. Bəzi gənclərimiz heç o vaxtı bəlkə yaxşı  bilmirlər. Çünki indi 18 yaşı olan gəncin o vaxt 10 
yaşı vardı. Ola bilər, heç o anlamırdı ki, bu nədir. Amma təəssüf ki, başqa yaşa mənsub olan insanlar da 
unudurlar – keçdi, qurtardı.  Düşünmürlər ki,  ölkəmiz öz coğrafi-strateji vəziyyətinə, müstəqil siyasət 
apardığına görə, böyük təbii sərvətləri olduğuna görə, müxtəlif yerlərdən Azərbaycana qarşı müxtəlif təxribat 
əməliyyatları daim olacaqdır. Onun üçün də Azərbaycanda ictimai-siyasi sabitlik, sağlam mühit, xalqın birliyi 
bütün bu çətinliklərin qarşısını almaq üçün əsas şərtdir.  
Bizim güclü ordumuz var. İndi yaxşı təşəkkül tapmış Sərhəd Qoşunlarımız var. Artıq lazımi səviyyəyə 
çatmış hüquq-mühafizə orqanlarımız var, milli təhlükəsizlik orqanımız var. Ancaq bu o demək deyil ki, biz 
bununla kifayətlənməliyik və Azərbaycana müxtəlif yerlərdən olan bütün təxribatların və ölkənin daxilində 
yenidən ictimai-siyasi sabitliyi pozub öz məqsədlərinə nail olmaq istəyənlərin qarşısını almamalıyıq, yaxud 
buna biganə qalmalıyıq. Təəssüflər olsun ki, bəzi adamlar tərəfindən belə biganəlik göstərilir.  
Azərbaycanda Konstitusiyanın təsbit etdiyi bütün müddəalar həyata keçirilibdir. Azərbaycan hüquqi, 
demokratik dövlətdir və bu yolla inkişaf edir. Ölkəmiz Avropa Şurasına daxil olubdur. Azərbaycanda bütün 
sahələrdə islahatlar keçirilir. İqtisadi sahədə aparılan islahatlar öz müsbət nəticələrini veribdir. Respublikamızın 
iqtisadiyyatı inkişaf dövrünə keçib. İnsanların rifah halı günü-gündən yaxşılaşır və bundan sonra da 
yaxşılaşacaqdır. Yəni Azərbaycan tutduğu bu yol ilə ardıcıl surətdə gedir və gedəcəkdir. Ancaq buna mane 
olmaq istəyənlər də var. Ayrı-ayrı qüvvələr müəyyən təbəqələri qızışdırıb ictimai-siyasi sabitliyi pozmağa 
çalışırlar.  
Azərbaycanda bir milyondan artıq məcburi köçkün, qaçqın yaşayır. Dünyanın heç bir ölkəsində belə şey 
yoxdur. İndi humanitar yardımlar azalır. Ona görə də iki gün bundan öncə mən məcburi köçkünlərə hər ay 906 
milyon manat vəsait ayrılması haqqında sərəncam verdim ki, kəsilən humanitar yardımların əvəzi təmin edilsin 
və insanlar əvvəllər aldıqları ərzaq məhsullarını bundan sonra da ala bilsinlər. Mən bu günlərdə bir neçə başqa 
tədbirlər də görəcəyəm. Ancaq buna baxmayaraq, bəzi qüvvələr demokratiya pərdəsi altında gecə-gündüz öz 
mətbuat orqanlarından istifadə edərək, yaxud ayrı-ayrı bölgələrdə təxribatçı işlər görərək,  Azərbaycandakı icti-
mai-siyasi sabitliyi pozmaq istəyirlər. Buna heç vaxt yol verilməyəcəkdir. Heç vaxt! Mən hesab edirəm ki, 
Azərbaycan dövlətinin gücü ondadır ki, o, ümumxalq etimadını bu 8 ildə doğruldub və bundan sonra da 
doğruldacaqdır.  
Həmin qüvvələr orada-burada cürbəcür şayiələr, uydurmalar yayırlar ki, payızda hakimiyyət dəyişikliyi 
olacaqdır. Kimsə ―X‖ günü icad edibdir ki, hakimiyyətə gələcəklər. Hansısa partiyanın, qüvvənin hakimiyyətə 
gəlməsinə heç kəs mane olmur. Ancaq bu, demokratiya yolu ilə, seçki yolu ilə olmalıdır.  Amma o adamlar ki, 
indi qəzetlərdə müraciət edib insanları itaətsizliyə dəvət edirlər, dövlətə qarşı çıxışlar etməyə dəvət edirlər, onlar 
demokrat hesab oluna bilərmi? Onlar təxribatçıdırlar, cinayətkardırlar. Nə ―X‖ günü, nə payız, nə filan – bunlar 
hamısı boş sözlərdir. Sadəcə, bu da təxribatın bir yolu, bir üsuludur. Beləliklə, bəzi insanlarda ayrı-ayrı fikirlər, 
çaşqınlıq yaratmaq istəyirlər. Amma yarada bilməzlər. Belə bir məsəl yadıma düşür: Ac toyuq yuxusunda darı 
görər. Onlar da buna bənzəyirlər.  
Bu günlərdə hansısa bir qəzetdə oxudum ki, bir müxalifətçi deyir ki, Azərbaycanda postsovet məkanında ən 
güclü müxalifət var. Hansı güclüdür, hansı gücsüzdür, onu heç kəs önçə bilməz. Bəzi adamlar hesab edirlər, 
dünyada hamıdan ağıllı, hamıdan güclüdürlər. Bu da ona bənzəyir. Ancaq mən isə onu deyə bilərəm ki, 
Azərbaycanda postsovet məkanında ən mənəviyyatsız müxalifət var.  
Müxalifət demokratiyanın təbii bir hissəsidir. Müxalifət olmayan yerdə demokratiya ola bilməz. Ancaq 
demokratiyanı təhrif etmək və demokratiyanı pozmaq, insanlarda müxtəlif fikirlər yaratmaq – bunlar 
mənəviyyatsızlıqdır. Kim hakimiyyətə gəlmək istəyirsə, 2003-cü ili gözləsin. 2003-cü ildə prezident seçkiləri 
olacaqdır. Ancaq onlar da bilsinlər ki, mənimlə, Heydər Əliyev ilə qarşılaşacaqlar.  
Mən bu gün Sərhəd Qoşunları ilə, Milli Təhlükəsizlik Nazirliyinin şəxsi heyəti ilə və Azərbaycanın burada 
iştirak edən dövlət adamları ilə yenidən görüşməyimdən çox məmnunam. Mən bu binaya girəndə həmişə iftixar 
hissi keçirirəm. Bir ona görə yox ki, mən keçmişdə uzun illər bu sistemdə işləmişəm və onu da həyatımın ən 
gözəl hissələrindən biri hesab edirəm. Mənim biliyim, təcrübəm və məndə olan başqa – indi özüm haqqında 
demək istəmirəm – xüsusiyyətlər, hansı ki, məni bütün çətinliklərdən keçirdi və bu günə gətirdi, bunların 
çoxunu o illərdə almışam. Ancaq mən fəxr edirəm ki,  o vaxt belə bir gözəl binanın tikilməsinin, başa 
çatmasının təşəbbüskarı olmuşam. Nəinki təşəbbüskarı olmuşam, bunun üçün vəsaitlər ayırmışam, tikilməsinə 
nəzarət etmişəm. İndi mən buraya gəlib görürəm, nə gözəldir. Amma bilmirəm, keçmişdə işləyən adamlar indi 
burada var, yoxsa yox – mən Yusifzadəni görürəm, başqalarını görürəm. Biz hansı binada işləyirdik. Keçmişdə, 
nə bilim, hansısa paroxod şirkətinin binaları idi, nə idi. Biz o binada işləyirdik. O vaxt belə bir salon harada idi?  
Yadımdadır. Ziya, sən xatırlayırsan, biz dəhlizi kəsib orada özümüz üçün zal etmişdik. Doğrudur, o vaxtlar 
bizim orqanımızın gözəl sarayı var idı – Dzerjinski adına klub. İndi Şəhriyar adınadır.  Onu da o vaxtlar  
176 
 
təhlükəsizlik orqanları yaradıblar. Bizim əsas tədbirlərimiz orada keçirdi. Ancaq bizim işlədiyimiz bina yararsız 
halda idi.  
Ona görə 70-ci illərdə mən düşündüm ki, nəhayət, neçə illər keçibdir, bizim bu təşkilat, vacib orqan üçün 
yeni bina tikmək lazımdır.  Mən binanın layihəsinə baxdım, lazımi vəsaitlər ayırdıq, tikinti başlandı və nəhayət, 
buna nail olduq. Mən sevinirəm. Ona görə ki, məni düzgün başa düşün, bu da əsərlərimdən biridir. Amma təkcə 
buna görə yox. Sevinirəm ona görə ki, indi bizim çox vacib, çox ağır işlərlə məşğul olan Milli Təhlükəsizlik 
Nazirliyinin öz vəzifələrini yerinə yetirmək üçün yaxşı şəraiti vardır.  
Mən inanıram ki, Azərbaycanın dövlət müstəqilliyi əbədi olacaqdır. Mən inanıram ki, bundan sonra 
Azərbaycan bir müstəqil dövlət kimi, bütün təsisatlarını, bütün orqanlarını təkmilləşdirəcək, inkişaf etdirəcək və 
Azərbaycan xalqının, millətimizin mənafelərinin bütün sahələrdə qorunması və təmin olunması üçün lazımi işlər 
görməyə qadir olacaqdır.  
Bir də qayıdıram sərhəd qoşunlarına. Onlar ön sıradadırlar. Sülh vaxtı bütün qoşun hissələrindən ön sırada 
olanlar sərhədçilər olurlar. İnanıram ki, bizdə də sülh yaranacaq,  işğal olunmuş torpaqlarımız azad ediləcək, 
köçkünlər öz yerlərinə-yurdlarına qayıdacaqlar. Azərbaycanın sərhədləri bərpa ediləcək və ərazi bütövlüyü 
təmin olunacaqdır. Ona görə də gərək bizim Sərhəd Qoşunları gələcək günlərə  ciddi hazırlaşsınlar.  
Azərbaycan əsgəri, Azərbaycan zabiti, Azərbaycan Silahlı Qüvvələrində xidmət edən hər bir kəs millətinə, 
vətəninə, torpağına, dövlətinə, xalqına daim sədaqət hissi ilə yaşamalıdır, işləməlidir. İnanıram ki, Azərbaycanın 
Sərhəd Qoşunlarının bütün şəxsi heyəti – əsgərlər də, zabitlər də, generallar da cəsurluq, rəşadət, qəhrəmanlıq, 
yüksək peşəkarlıq nümunələri göstərəcəklər və Azərbaycan Silahlı Qüvvələrinin içində nümunə olacaqlar.  
Mən sizin hamınızı bir daha təbrik edirəm. Təbrik sözlərimi  sərhədlərimizin keşiyində duran əsgərlərə, 
sərhədçilərə göndərirəm. Əmin olduğumu bildirmək istəyirəm ki, Sərhəd Qoşunları, hər bir sərhədçi 
Azərbaycan dövlətinin onlara göstərdiyi bu etimadı doğruldacaqdır. Sağ olun.     
  
177 
 
 
 
 
UKRAYNA PREZĠDENTĠ  
ZATĠ-ALĠLƏRĠ 
CƏNAB LEONĠD KUÇMAYA 
 
Hörmətli Leonid Daniloviç! 
Sizi və dost Ukrayna xalqını milli bayram – Ukraynanın müstəqilliyinin elan olunmasının 10 illiyi 
münasibətilə səmimi-qəlbdən təbrik edirəm. 
Qardaş Ukraynanın suveren, demokratik, hüquqi dövlət quruculuğu və onun möhkəmləndirilməsi, Dünya 
Birliyinə ardıcıl inteqrasiyası sahəsində qazandığı uğurlara ürəkdən şadam. Azərbaycan və Ukrayna xalqlarını 
sıx dostluq və qarşılıqlı anlaşma telləri bağlayır. 
Əminəm ki, Azərbaycan və Ukraynanın strateji tərəfdaşlığı, ölkələrimizin fövqəlmilli layihələrdə, beynəlxalq 
və regional təşkilatlarda əməkdaşlığı bölgədə sülh və sabitlik, xalqlarımızın tərəqqisi naminə möhkəmlənəcək 
və genişlənəcəkdir. 
Sizə möhkəm cansağlığı, xoşbəxtlik, dövlət fəaliyyətinizdə uğurlar, qardaş Ukrayna xalqına sülh və 
firavanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 11 avqust 2001-ci il 
178 
 
 
 
 
QIRĞIZISTAN RESPUBLĠKASININ  
PREZĠDENTĠ ZATĠ-ALĠLƏRĠ 
CƏNAB ƏSGƏR AKAYEVƏ 
 
Hörmətli Əsgər Akayeviç! 
Milli bayram – Qırğızıstan Respublikasının müstəqilliyinin elan olunmasının 10 illiyi münasibətilə Sizi və 
dost Qırğızıstan xalqını ürəkdən təbrik edirəm. 
Suveren, demokratik, hüquqi dövlət qurulması və möhkəmləndirilməsi, Dünya Birliyinə fəal inteqrasiya 
olunması sahəsində qardaş Qırğızıstanın uğurlarına şadam.  
İnanıram ki, Azərbaycan ilə Qırğızıstan arasındakı ənənəvi dostluq, mehriban qonşuluq və əməkdaşlıq 
münasibətləri xalqlarımızın, dövlətlərimizin rifahı naminə bundan sonra da inkişaf edəcək və 
möhkəmlənəcəkdir. 
Sizə möhkəm cansağlığı, uğurlar, Qırğızıstanın qardaş xalqına sülh və firavanlıq arzulayıram. 
 
Hörmətlə, 
      HEYDƏR ƏLĠYEV 
   Azərbaycan Respublikasının Prezidenti 
 
Bakı şəhəri, 21 avqust 2001-ci il   
  
        
179 
 
  
 
       
MALAYZĠYANIN SULTANI  
ƏLAHƏZRƏT SƏLAHÜDDĠN  
ƏBDÜL ƏZĠZ ġAHA  
 
Əlahəzrət!  
Malayziyanın milli bayramı – Milli gün münasibətilə Sizi və dost Malayziya xalqını səmimi-qəlbdən 
təbrik edirəm. Ümidvaram ki, Azərbaycan ilə Malayziya arasında təşəkkül tapmaqda olan dostluq əlaqələri 
xalqlarımızın mənafeyi naminə daim inkişaf edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram.  
 
Hörmətlə, 
                  HEYDƏR ƏLĠYEV  
   Azərbaycan Respublikasının Prezidenti  
 
Bakı şəhəri, 21 avqust 2001-ci il      
180 
 
   
 
 
MALAYZĠYANIN BAġ NAZĠRĠ  
ZATĠ-ALĠLƏRĠ CƏNAB  
MAHATHĠR BĠN MƏHƏMMƏDƏ 
 
Hörmətli cənab Baş nazir! 
Malayziyanın milli bayramı – Milli gün münasibətilə Sizi və dost Malayziya xalqını səmimi-qəlbdən 
təbrik edirəm. Ümidvaram ki, ölkələrimiz arasındakı əlaqələrin inkişafı xalqlarımızın rifahına öz töhfəsini 
verəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram.  
  
Hörmətlə,  
        HEYDƏR ƏLĠYEV 
      Azərbaycan Respublikasının Prezidenti  
 
Bakı şəhəri, 21 avqust 2001-ci il    
 
181 
 
 
 
 
URUQVAY ġƏRQ RESPUBLĠKASININ PREZĠDENTĠ  ZATĠ-ALĠLƏRĠ  
CƏNAB XORXE LUĠS VATLYE  ĠVANYESƏ 
 
Hörmətli cənab Prezident! 
Uruqvay Şərq Respublikasının Milli bayramı – Müstəqilliyin elan edilməsi günü münasibətilə Sizi və dost 
Uruqvay xalqını səmimi-qəlbdən təbrik edirəm. 
Ümidvaram ki, Azərbaycan ilə Uruqvay arasında təşəkkül tapmaqda olan dostluq münasibətləri 
ölkələrimizin və xalqlarımızın rifahı naminə daim inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri,  21 avqust 2001-ci il 
182 
 
 
 
 
 ERMƏNĠ MĠLLƏTÇĠLƏRĠNĠN APARDIĞI ETNĠK TƏMĠZLƏMƏ NƏTĠCƏSĠNDƏ 
ERMƏNĠSTAN ƏRAZĠSĠNDƏKĠ ÖZ TARĠXĠ TORPAQLARINDAN DĠDƏRGĠN SALINMIġ 
AZƏRBAYCANLILARIN MƏSKUNLAġMASI PROBLEMLƏRĠNĠN HƏLLĠ HAQQINDA 
 
Son iki yüz il ərzində tarixi Azərbaycan ərazisində gedən mürəkkəb siyasi proseslər nəticəsində 
azərbaycanlılar öz dədə-baba ocaqlarından zorla köçürülmə, onlara qarşı ardıcıl şəkildə həyata keçirilən etnik 
təmizləmə və deportasiya siyasətinin qurbanları olmuşlar. Bu siyasət iki istiqamətdə gerçəkləşdirilirdi. Bir tərəfdən, 
Gülüstan və Türkmənçay müqavilələri imzalandıqdan sonra İran və Türkiyədən ermənilər kütləvi surətdə 
Azərbaycan torpaqlarına köçürülməyə başlanmışdı. Digər tərəfdən isə, torpaqları zəbt olunmuş azərbaycanlılar 
qaçqın və köçkün vəziyyətinə salınırdılar. Təkcə XIX əsrdə imperiya  qüvvələrinin dəstəyi ilə 400 mindən  artıq 
erməni başqa ərazilərdən Azərbaycana köçürülmüşdü. O zaman yaranmış vəziyyətdən narahatlıq keçirən bir çox 
alim, siyasətçi və diplomat Azərbaycana qarşı aparılan siyasəti pisləyərək Azərbaycan torpaqlarının zəbt olunması 
nəticəsində  gələcək nəsillərin hansı problemlərlə üzləşəcəklərini böyük uzaqgörənliklə xəbər verirdilər. 
1905–1907 və 1918–1920-ci illərin hadisələri, mart qırğınları zamanı azərbaycanlılar kütləvi surətdə qətlə 
yetirilir, onların yaşadıqları kəndlər talan edilir, viran qoyulur, minlərlə soydaşımızın qaçqın və didərgin 
vəziyyətinə salınması üçün müxtəlif silahlı qüvvələrdən və zorakı üsullardan istifadə olunurdu. 1918-ci ildə 
Zaqafqaziya Seymi nəzdində müsəlman fraksiyasının qaçqınlar şöbəsinin yaradılması sayəsində bu insanların 
problemlərini qismən həll etmək mümkün oldusa da, kütləvi qırğınlara son qoyula bilmədi. 
1918-ci il mayın 28-də müstəqilliyini bəyan edən Azərbaycan öz sərhədlərini təyin etmək istədikdə, yenə də 
erməni millətçilərinin torpaq iddiaları ilə üz-üzə gəldi. Vaxtilə Rusiyanın tərkibinə Azərbaycan xanlığı kimi 
daxil olmuş İrəvan xanlığının torpaqlarında erməni dövləti yaratmaq ideyası ortaya atıldıqdan sonra bu 
məsələlər daha da kəskinləşdi. Bu dövrün Azərbaycan siyasətçiləri tarixi şəraitə uyğun olaraq bir sıra güzəştlərə 
getməyin zəruriliyini dərk edirdilər. Yüz ildən çox bir zaman ərzində ermənipərəst qüvvələrin və erməni 
millətçilərinin yürütdükləri siyasətin nəticələri göz qabağında idi. Artıq bu acı tarixi gerçəkliklə hesablaşmamaq 
mümkün deyildi. Azərbaycan hökumətinin sədri Fətəli Xan Xoyski həmin günlərdə gedən gərgin danışıqları 
yekunlaşdıraraq qeyd edirdi ki, ermənilər dövlət yaratmaq niyyətlərini siyasi mərkəzləri olmadığına görə 
gerçəkləşdirə bilmirdilər. Ona görə də qərara alındı ki, ermənilərin bütün ərazi iddialarını aradan qaldırmaq  
məqsədilə İrəvan onlara paytaxt kimi verilsin. Lakin hadisələrin sonrakı gedişatı, xüsusən Zəngəzurda baş 
verənlər göstərirdi ki, erməni millətçiləri öz məkrli planlarından heç də əl çəkmək niyyətində deyillər. İrəvan 
xanlığı ərazisindən minlərlə soydaşımızın didərgin salınması davam edirdi. Nəticədə ermənilər Zəngəzur 
dəhlizini ələ keçirərək İranla sərhəd yaradılmasına nail oldular. 
Beləliklə, tarixin bu mərhələsində Azərbaycan torpaqlarında paytaxtı İrəvan şəhərində olan erməni dövləti 
yaradıldı. Bundan sonra azərbaycanlıların öz tarixi torpaqlarından qovulması və onlara qarşı tətbiq olunan etnik 
təmizləmə siyasətinin yeni mərhələsi başlandı. Zaqafqaziya Federasiyasının qurulması və ləğvi Azərbaycan SSR 
və Ermənistan SSR-in yaradılması dövründə sərhədlərin dəqiqləşdirilməsi adı ilə Azərbaycan kəndləri yenə də 
Ermənistan SSR-in tərkibinə salınırdı. Həmin kəndlərin köklü azərbaycanlı əhalisi isə bu və ya digər üsullarla 
öz dədə-baba yurdlarını tərk etməyə məcbur edilirdi. 
Tarixi saxtalaşdırmaq, təhrif etmək və Azərbaycan torpaqlarının tarixi adlarını dəyişdirmək süni surətdə 
Ermənistanı monoetnik dövlətə çevirmək siyasətinin tərkib hissəsini təşkil edirdi. 1935–1989-cu illərdə 
Ermənistanda hətta yer adlarına qarşı qərəzli siyasət tətbiq edilmiş və minlərlə Azərbaycan toponimi 
xəritələrdən silinmişdir. 
SSRİ Nazirlər Sovetinin 1947-ci il dekabrın 23-də «Ermənistan SSR-dən kolxozçuların və başqa əhalinin  
Azərbaycan SSR-in Kür–Araz ovalığına köçürülməsi haqqında»  4083 nömrəli qərarı, 1948-ci il martın 10-da 
isə  həmin qərara əlavə olaraq qəbul edilən «Ermənistan SSR-dən kolxozçuların və digər azərbaycanlı əhalinin 
Azərbaycan SSR-in Kür–Araz ovalığına köçürülməsi ilə əlaqədar tədbirlər haqqında» 754 nömrəli ikinci qərar 
əsasında 150 minə yaxın azərbaycanlı yaşadıqları yerlərdən didərgin salınaraq öz doğma torpaqlarından 
köçürüldü. 
1987-ci ildən Dağlıq Qarabağ ətrafında cərəyan etməkdə olan məlum hadisələrdən sonra Ermənistan SSR-in 
ərazisində azərbaycanlılara qarşı kütləvi etnik təmizləmə prosesi misilsiz bir qəddarlıq və vəhşiliklə həyata 
keçirilməyə başlandı. 250 mindən artıq soydaşımız mərhələ-mərhələ öz yurdlarından qovuldu və didərgin 
salındı. Həmin dövrdə Azərbaycan hökuməti belə bir problemin mövcud olduğunu rəsmən inkar edirdi. Yalnız 
1990-cı il dekabrın 22-də Azərbaycan Respublikasının Nazirlər Kabineti Dövlət Statistika Komitəsinə və digər 
qurumlara Ermənistan Respublikasında öz yerlərini məcburi tərk etmiş insanlar haqqında ilkin statistik məlu-
matlar toplanmasını tapşırdı. Təqribən bir il sonra isə həmin insanlara yardım proqramlarının gerçəkləşdirilməsi 
işinə başlandı. Sovet hökuməti və Azərbaycan rəhbərliyi dünya ictimaiyyətinə 250 min insanın faciəsi barədə 
183 
 
heç bir məlumat çatdırılmasına imkan vermirdi. Hadisələrin cərəyan etdiyi ilk vaxtlardan düz beş il keçdikdən 
sonra qaçqınların və məcburi köçkünlərin statusu məsələsinə baxıldı. 
Beləliklə, XX əsrdə müxtəlif dövrlərdə 2 milyona yaxın soydaşımız öz tarixi vətənindən köçürülmüş, etnik 
təmizləmə siyasətinin qurbanına çevrilərək öldürülmüş və didərgin salınmışdır. 
Birləşmiş Millətlər Təşkilatı Baş Məclisinin 1948-ci ildə qəbul etdiyi Konvensiyaya görə, insanların kütləvi 
şəkildə məhv edilməsi, deportasiya və bu qisimdən olan cəza aksiyaları soyqırımı sayılmalıdır. Buna görə də 
1997-ci il dekabrın 18-də «1948–1953-cü illərdə azərbaycanlıların Ermənistan ərazisindəki tarixi etnik 
torpaqlarından kütləvi surətdə deportasiyası haqqında» və 1998-ci il martın 26-da «Azərbaycanlıların soyqırımı 
haqqında» Azərbaycan Respublikası prezidentinin fərmanları imzalandı. Eləcə də «qaçqın» statusunun verilməsi 
haqqında vəsatətə baxılması qaydası Azərbaycan Respublikası prezidentinin 2000-ci il 13 noyabr tarixli 419 
nömrəli fərmanı ilə təsdiq edildi. 
1988–1992-ci illərdə Ermənistan Respublikasında aparılan etnik təmizləmə nəticəsində öz yurd-yuvasından 
qovulmuş qaçqın soydaşlarımızın Azərbaycana gəlməsindən ötən müddət ərzində onların məskunlaşması və 
digər problemlərinin həlli ilə əlaqədar dövlət səviyyəsində xeyli işlər görülməsinə baxmayaraq, bu günədək 
həllini tapmamış bir sıra problemlər mövcuddur. Rayon və şəhər icra hakimiyyətlərinin məlumatına əsasən 
1000-ə yaxın qaçqın ailəsi daimi yaşayış yeri ilə təmin olunmamış və hazırda onlar yaşayış üçün yararsız olan 
binalarda yerləşdirilmişdir. 
Bundan başqa, Ermənistan Respublikasından qaçqın düşmüş, oradakı ev və mənzillərini Bakı şəhərindəki 
özbaşına tikilmiş evlərə dəyişərək daimi məskunlaşmış 793 nəfərdən ibarət 170 qaçqın ailəsinin yaşadığı evlərə 
qeydiyyata alınmaması, 24385 nəfərdən ibarət 3823 ailənin daimi məskunlaşdıqları evlər üçün qeydiyyat 
vəsiqəsi ala bilməməsi, respublikanın müxtəlif bölgələrində qaçqınların məskunlaşdırılması üçün tikintisi 
yarımçıq qalmış evlərin inşasının başa çatdırılmaması və digər problemlər mövcuddur. Ermənistan Respublika-
sından didərgin salınmış azərbaycanlıların daimi məskunlaşması problemlərinin və bununla bağlı digər məsələ-
lərin həlli məqsədilə qərara alıram: 
1. Etnik təmizləmə nəticəsində Ermənistan Respublikasından didərgin salınmış azərbaycanlılara Azərbaycan 
Respublikası prezidentinin 13 noyabr 2000-ci il tarixli 419 nömrəli fərmanı ilə təsdiq edilmiş «Qaçqın statusu 
verilməsi haqqında vəsatətə baxılması qaydası» əsasında verilən «qaçqın» statusu öz qüvvəsində saxlanılsın. 
2. Naxçıvan Muxtar Respublikasının Nazirlər Kabineti, müvafiq şəhər və rayon icra hakimiyyətləri, 
Azərbaycan Respublikası Dövlət Torpaq və Xəritəçəkmə Komitəsi və Dövlət Tikinti və Arxitektura Komitəsi 
ilə birlikdə Naxçıvan Muxtar Respublikası, Bakı şəhəri və respublikanın digər rayonlarının ərazilərində 
qaçqınların məskunlaşdıqları yerlərdə ayrı-ayrı və imkan olduğu hallarda qaçqınların yığcam yerləşdirilməsi 
üçün qəsəbə şəklində fərdi yaşayış evlərinin tikilməsi məqsədilə Azərbaycan Respublikası Qaçqınların və 
Məcburi Köçkünlərin İşləri üzrə Dövlət Komitəsinin təqdim edəcəyi siyahı əsasında həmin ərazilərdə nəzərdə 
tutulmuş normalara uyğun müvafiq torpaq sahələrinin ayrılmasını təmin etsinlər. 
3. Azərbaycan Respublikası Qaçqınların və Məcburi Köçkünlərin İşləri üzrə Dövlət Komitəsinə tapşırılsın 
ki, Goranboy rayonunun Gülüstan ərazisindəki Aşağı Ağcakənd və Yuxarı Ağcakənd kəndlərində dağıdılmış 
1400 yaşayış evinin bərpasını təmin etsin. 
Goranboy Rayon İcra Hakimiyyətinə tarşırılsın ki, Qaçqınların və Məcburi Köçkünlərin İşləri üzrə Dövlət 
Komitəsi və Dövlət Torpaq və Xəritəçəkmə Komitəsi ilə birlikdə həmin kəndlərdə məskunlaşan qaçqınlara 
müəyyən olunmuş qaydada həyətyanı və əkin üçün torpaq sahələrinin ayrılmasını təmin etsinlər. 
Azərbaycan Respublikası Qaçqınların və Məcburi Köçkunlərin İşləri üzrə Dövlət Komitəsinə və müvafiq 
rayon, şəhər icra hakimiyyətlərinə tapşırılsın ki, müvəqqəti məskunlaşmış qaçqınların bu evlərdə daimi 
yerləşdirilməsini təmin etsinlər. Azərbaycan Respublikasnın Maliyyə Nazirliyinə tapşırılsın ki, qaçqınların 
köçürulməsi ilə əlaqədar repatriasiya xərclərinin müəyyənləşdirilməsini təmin etsin. 
4. Azərbaycan Respublikasının Dövlət Neft Fondunun hesabından Qaçqınların və Məcburi Köçkünlərin 
İşləri üzrə Dövlət Komitəsinə qaçqınların daimi məskunlaşması üçün ayrılacaq torpaq sahələrində yaşayış 
evlərinin və qəsəbələrin, mühəndis xətlərinin tikintisi üçün 20,0 milyard manat, Goranboy rayonunun Gülüstan 
ərazisindəki Aşağı Ağcakənd və Yuxarı Ağcakənd kəndlərində dağıdılmış 1400 yaşayış evinin bərpa edilməsi 
üçün 53 milyard manat, 1995-ci ildən tikintisi yarımçıq qalmış 322 evin tikintisinin başa çatdırılması üçün 10 
milyard manat məbləğində vəsait ayrılsın. 
5. Azərbaycan Respublikası Dövlət Tikinti və Arxitektura Komitəsinə tapşırılsın ki, Azərbaycan 
Respublikası Qaçqınların və Məcburi Köçkünlərin İşləri üzrə Dövlət Komitəsinin sifarişi əsasında qaçqınların 
daimi  məskunlaşması məqsədilə ayrılacaq torpaq sahələrində yaşayış evlərinin və qəsəbələrinin tikintisi üçün 
layihə-smeta sənədlərinin hazırlanmasını təmin etsin. 
6. Sifarişçi təşkilat Azərbaycan Respublikasının İşğaldan Azad Olunmuş Ərazilərinin Bərpası və Yenidən 
Qurulması üzrə Agentlik təyin edilsin. 
7. Azərbaycan Respublikasının Nazirlər Kabinetinə tapşırılsın ki, yerli icra hakimiyyətləri orqanları ilə 
birlikdə 1988–1992-ci illərdə erməni millətçilərinin zorakı hərəkətləri nəticəsində Ermənistan Respublikasından 
184 
 
çıxarılan və Azərbaycan Respublikasında məskunlaşan vətəndaşların yaşadıqları tikililərin altında yerləşən və 
dövlət mülkiyyətində olan torpaq sahələrini əvəzsiz olaraq həmin vətəndaşların mülkiyyətinə verilməsini təmin 
etsin. 
8. Azərbaycan Respublikasının Nazirlər Kabinetinə tapşırılsın ki, müvafiq mərkəzi və yerli icra 
hakimiyyətləri orqanları tərəfindən bu fərmanın 2-ci bəndində göstərilən torpaq sahələrinin və onların üzərində 
yerləşən tikililərin digər qanuni mülkiyyətçilərinin olub-olmamasının müəyyənləşdirilməsindən sonra həmin 
torpaq sahələrinin və tikililərin Ermənistan Respublikasından 1988–1992-ci illərdə qovulub çıxarılan və burada 
daimi yaşayan vətəndaşların mülkiyyətinə verilməsinə dair qanunvericiliklə nəzərdə tutulmuş sənədlərin 
rəsmiləşdirilməsini iki ay müddətində təmin etsin. 
9. Azərbaycan Respublikası Nazirlər Kabineti bu fərmandan irəli gələn məsələləri həll etsin. 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 22 avqust 2001-ci il   
  
 
185 
 
 
 
 
AZƏRBAYCAN ALĠ HƏRBĠ MƏKTƏBĠNĠN  
BĠRĠNCĠ BURAXILIġI  MÜNASĠBƏTĠLƏ KEÇĠRĠLƏN MƏRASĠMDƏ NĠTQ  
 
25 avqust 2001-ci il 
  
Türkiyə Cümhuriyyəti Silahlı Qüvvələrinin Baş Qərargah rəisi ordu generalı hörmətli cənab Hüseyn 
Kıvrıqoğlu! 
Türkiyə Cümhuriyyətindən Azərbaycana qonaq gəlmiş hörmətli generallar, zabitlər, dostlar! 
Azərbaycan Ali Hərbi Məktəbinin hörmətli müəllim-professor heyəti! 
Azərbaycan Ali Hərbi Məktəbinin ilk məzunları və bütün kursantları! 
Hörmətli xanımlar və cənablar! 
Bu gün müstəqil Azərbaycanın həyatında tarixi hadisə baş verir. Azərbaycanın ordu quruculuğunda yeni 
bir mərhələ başlayır. Azərbaycan Ali Hərbi Məktəbi son illər təkmilləşərək, inkişaf edərək, nəhayət, özünün ilk 
məzunlarını buraxır. Azərbaycan Silahlı Qüvvələri, Azərbaycan ordusu böyük gənc zabit korpusu ilə 
tamamlanır. Bunlar hamısı son on il içərisində Azərbaycanın müstəqilliyi naminə, dövlətçiliyi naminə, 
Azərbaycanın müdafiə imkanlarının qüvvətlənməsi naminə görülən görkəmli işlərdən biridir.  
Ordu  quruculuğu asan iş deyildir.  Müstəqillik əldə etmiş hər bir ölkə, azadlığa çıxmış hər bir xalq  öz 
dövlətinin bütün təsisatlarını yaradır. Məlumdur ki, ötən illərdə müstəqil Azərbaycan bütün bu təsisatları 
yaradıbdır. Müstəqil dövlət kimi, hüquqi-demokratik, dünyəvi dövlət kimi, Azərbaycan artıq öz hakimiyyət 
orqanlarını yaradıb, onlar səmərəli fəaliyyət göstərir və Azərbaycanın müstəqilliyinin inkişaf etməsi üçün, 
dövlətçiliyinin möhkəmlənməsi üçün üzərinə düşən vəzifələri yerinə yetirirlər.  
Bu sırada görülən bütün işlərdən ordu quruculuğu ən çətin, ən mürəkkəb bir sahədir. Əgər nəzərə alsaq ki, 
Azərbaycan on il bundan öncə dövlət müstəqilliyini əldə edəndə Ermənistan silahlı qüvvələrinin təcavüzünün 
qarşısını almaq üçün müharibə edirdi və onun mütəşəkkil hərbi hissələri, ordusu yox idi, onda, təsəvvür etmək 
olar ki, bu illərdə Azərbaycanda ordu quruculuğu sahəsində nə qədər böyük, ağır və çətin yol keçmişik. 
Təəssüflər olsun ki, Azərbaycan  keçmiş əsrlərdə müstəqil olmadığı kimi, özünün müstəqil ordusu da 
olmayıbdır. Yəni ordusu, silahlı qüvvələri olmayıbdır. Əgər Azərbaycan müstəqillik əldə edəndə bütün başqa 
peşələrdə böyük kadr potensialına malik idisə, ordu sahəsində Azərbaycan bundan məhrum idi. Ona görə 
ordunu qurmaq, yaratmaq hər bir əsgərə hərbi peşəni anlatmaq və nizami ordu yaratmaq üçün zabit kadrları 
hazırlamaq – bunlar böyük iradə, böyük səylər tələb edirdi.  Amma indi bütün Azərbaycan xalqı fəxr edə bilər  
ki, artıq biz bu sahədə də məqsədlərimizə nail olmaqdayıq.  
Azərbaycanda müstəqil Azərbaycan dövlətinin Hərbi Məktəbinin yaranması çətin bir proses idi. Doğrudur, 
bizim keçmişdə sovet ordusunda xidmət edən müəyyən  zabitlərimiz var idi. Bizim 70-ci illərin əvvəllərində 
yaratdığımız Naxçıvanski adına Hərbi Liseyimiz var idi. Bunlar hamısı hərbi kadrların hazırlanmasında 
müəyyən qədər əsas yaratmışdır. Ancaq milli  Silahlı Qüvvələrin, Milli Ordunun gərək milli Ali Hərbi Məktəbi 
də olaydı. Biz bu işə başladıq, bu işi təşkil etdik. İndi onun gözəl bəhrələrinin şahidiyik.  
Böyük məmnuniyyət hissi ilə qeyd etmək istəyirəm ki, Türkiyə Cümhuriyyəti ilə Azərbaycan arasında 
yaranmış əməkdaşlıq bizim bu işdə nailiyyətlərimizin əsasını təşkil edir. Çünki keçmiş zamanlarda bizim 
zabitlərin aldığı hərbi təhsil indi müstəqil Azərbaycanın həyatı üçün, müasir dövr üçün heç də yetərli deyildir. 
Ona görə də yeni ali hərbi məktəb yaratmaq lazım idi. Bu məktəbdə tələbələrin təhsil alması üçün lazımi şərait 
yaratmaq lazım idi. Ən əsası da, yüksək səviyyəli hərbi biliyə malik olan müəllim heyəti yaratmaq lazım idi. 
Bunların hamısının həyata keçirilməsində Türkiyə Cümhuriyyətinin Silahlı Qüvvələri Azərbaycana böyük yar-
dım etmişdir. Bizim müştərək işimizin nəticəsində, səmərəli əməkdaşlığımızın nəticəsində artıq indi 
Azərbaycanda Ali Hərbi Məktəb mövcuddur və bu gün o, ilk, birinci məzunlarını buraxır.  
Bir neçə yüz gənc zabit burada dörd il təhsil alandan sonra, hərbi bilikləri mənimsəyəndən sonra, müasir 
hərbi təcrübəni mənimsəyəndən sonra Azərbaycan Silahlı Qüvvələrinin hissələrinə xidmətə gedəcəkdir. Bu 
bizim ordumuzun, Silahlı Qüvvələrimizin komandan heyətinin keyfiyyətcə yüksəlməsinə çox kömək edəcəkdir. 
Çünki bu gün Ali Hərbi Məktəbin məzunları artıq yeni dərs proqramı, yeni hərbi nailiyyətlərin təcrübəsi, 
Türkiyə Cümhuriyyəti Silahlı Qüvvələrinin böyük təcrübəsi əsasında təhsil alıblar. Türkiyənin Ali Hərbi Mək-
təbdə dərs keçən, təlim-tərbiyə verən yüksək rütbəli zabitləri bugünkü məzunları yaxşı hazırlayıblar və inanıram 
ki, onlar Azərbaycanın hərbi hissələrində yeni bir əhval-ruhiyyənin yaranmasına kömək edəcəklər.  
Mən çox məmnunam ki, Azərbaycan üçün bugünkü tarixi gündə Türkiyə Cümhuriyyəti Silahlı Qüvvələrinin 
Baş Qərargah rəisi, ordu generalı hörmətli cənab Hüseyn Kıvrıqoğlu bu mərasimdə iştirak edir. Onun xüsusi 
olaraq, təbiidir ki, Azərbaycan hökumətinin dəvəti ilə Azərbaycana indiki səfəri və bu mərasimdə iştirak etməsi, 
burada söylədiyi nitqində Azərbaycan əsgərlərinə, zabitlərinə verdiyi tövsiyələr üçün çox əhəmiyyətlidir. 
186 
 
Güman edirəm ki, bu təkcə buraya toplaşmış Ali Hərbi Məktəbin məzunları, yaxud kursantları üçün yox, bütün 
Azərbaycan Silahlı Qüvvələrinin əsgərləri, zabitləri üçün də çox əhəmiyyətlidir. Buna görə də mən bu gün 
böyük məmnuniyyət hissi ilə qeyd edirəm ki, Türkiyə Cümhuriyyəti ilə Azərbaycan arasında bütün sahələrdə 
əməkdaşlıq öz müsbət nəticələrini verir və bu sahələrdən ən çətini, ən ağırı olan hərbi  sahədəki əməkdaşlığımız, 
bax, bu gün burada – gözəl məktəbin gözəl meydanında öz təzahürünü tapır. Mən bunlara görə Türkiyə 
Cümhuriyyətinin prezidenti hörmətli Əhməd Necdət Sezərə, Türkiyə Cümhuriyyətinin Baş naziri hörmətli 
Bülənd Ecevitə, Türkiyə Cümhuriyyəti Silahlı Qüvvələrinin Baş Qərargah rəisi ordu generalı Hüseyn 
Kıvrıqoğluna Azərbaycan xalqı adından, Azərbaycan dövləti adından dərin təşəkkürümü və minnətdarlığımı 
bildirirəm.  
Bu gün bu mərasimi daha da gözəlləşdirən ―Türk ulduzları‖nın ikinci gündür ki, Azərbaycanın, Bakının 
səmasında qəhrəmancasına uçuşları oldu. Biz dünən də, bu gün də Türkiyənin nə qədər qüdrətli, peşəkar, nə 
qədər inkişaf etmiş Silahlı Qüvvələrinin mövcud olduğunun şahidiyik. Mən ―Türk ulduzları‖nın Azərbaycana 
gəlməsi münasibətilə bütün xalqımızın adından, dövlətimizin adından minnətdarlığımı bildirirəm və bəyan 
edirəm ki, mən onları öz şəxsi hədiyyələrimlə təltif edirəm.  
Əziz gənc zabitlər!  
Siz xoşbəxt adamlarsınız, xoşbəxt gənclərsiniz. Ona görə ki, bu məktəbdə dörd il təhsil almısınız, hərbi 
peşəni mənimsəmisiniz və şüurlu olaraq özünüzü bu şərəfli işə, hərbi peşəyə həsr etmək niyyəti ilə yaşayırsınız 
və Azərbaycan ordusunda şərəflə xidmət etməyə hazırsınız. Sizin qarşınızda çox böyük vəzifələr durur. Siz bu 
illər aldığınız təhsili, qazandığınız təcrübəni gərək Azərbaycanın xidmət edəcəyiniz hərbi hissələrində  səmərəli 
istifadə edəsiniz. Birincisi, siz gərək öz xidmətinizlə sübut edəsiniz ki, dörd il müddətində aldığınız təhsil 
həqiqətən, Azərbaycan ordusunun peşəkarlığını, səviyyəsini qaldırmağa xidmət edəcəkdir. İkincisi, gərək hər bir 
hərbi hissədə əsgərlər üçün, zabitlər üçün nümunə olasınız. Çünki siz müstəqil Azərbaycanın Milli Ordusunun, 
Milli Hərbi Məktəbinin məzunlarısınız. Bu çox şərəfli addır. Bu şərəfli adı siz axıra qədər  şərəflə daşımalısınız. 
Bu da sizin üçün çətin deyildir. Çünki bir halda ki,  Azərbaycan ordusunda xidmət etmək, zabit olmaq, 
Azərbaycanın müstəqilliyinin, dövlətçiliyinin, Azərbaycan torpaqlarının keşiyində durmaq peşəsini şüurlu 
olaraq özünüz seçmisiniz, demək, siz bu peşəni sevirsiniz. Hərbi hissələrdə gərək əməli fəaliyyətinizdə bunları 
sübut edəsiniz, nümayiş etdirəsiniz və əsgərlər sizdən nümunə götürməlidirlər. Ümidvaram ki, bu belə də 
olacaqdır.  
Azərbaycan əsgərinin birinci vəzifəsi xalqına, torpağına, millətinə sədaqətlə xidmət etməkdir. Hər il gənclər 
Azərbaycan ordusunda xidmət etmək üçün səfərbər olunurlar. Onlar bir il, il yarım ordu sıralarında  xidmət 
göstərib tərxis olunurlar. Siz gərək hərbi hissələrdə tabeliyinizdə olan əsgərlərə az müddətdə hərbi peşəni 
öyrədəsiniz, həqiqi döyüşçü olmaq qabiliyyətini onlara öyrədəsiniz. Beləliklə də, Azərbaycanın hərbi 
potensialını daha da gücləndirəsiniz.  
Azərbaycan əsgəri gərək hər şeydə türk əsgərinə bənzəməyə çalışsın. Çünki biz artıq bunun canlı şahidiyik 
ki, Türkiyə Cümhuriyyətinin ağır şəraitdə yaşayaraq inkişaf etməsində və ona qarşı olan təxribatların qarşısının 
alınmasında, vaxtilə, 20-ci illərdə Türkiyə Cümhuriyyətinin yaranmasına mane olan qüvvələrin qarşısının 
alınmasında türk əsgəri böyük qəhrəmanlıq, şücaət, vətənpərvərlik nümunələri göstəribdir. Ona görə də bu 
ənənələri daim inkişaf etdirərək, Türkiyə Cümhuriyyətinin Silahlı Qüvvələri indi dünyada ən güclülərdən biri 
hesab olunur.  
Türkiyə Cümhuriyyətinin Silahlı Qüvvələrinin, onun əsgərlərinin bütün başqa keyfiyyətlərdən əlavə, ən 
yüksək keyfiyyəti vətənə, millətinə, torpağına daim sədaqət hissi ilə yaşaması və xidmət etməsidir. Bu hər bir 
ölkənin əsgərinin borcudur.  Dünyada, dünya ölkələrində bu sahədə böyük nümunələr də var. Bu nümunələrdən 
biri və bizim üçün çox yaxın, əziz olan nümunələrdən biri türk əsgərinin, Türkiyə Silahlı Qüvvələrinin Türkiyə 
Cümhuriyyəti yaranandan sonra türk ordusunu daim inkişaf etdirməsidir. Siz də Azərbaycan xalqına xidmət 
edərək, müstəqil Azərbaycan dövlətinə xidmət edərək, müstəqil Azərbaycan torpağının keşiyində duraraq, 
xalqınızı sevərək, vətənpərvərlik hissi ilə yaşayaraq, özünüzü qəhrəman, cəsur, qüdrətli bir insan kimi for-
malaşdırmalısınız və qarşıdan gələ biləcək bütün çətinliklərə hazır olmalısınız.  
Ermənistan silahlı qüvvələri  Azərbaycan ərazisinin bir qismini işğal edibdir. Azərbaycanın ərazi bütövlüyü 
pozulubdur. Işğal olunmuş torpaqlardan bir milyon Azərbaycan vətəndaşı, bizim soydaşlarımız didərgin düşüb-
lər, ağır şəraitdə yaşayırlar və Azərbaycan dövlətinin ən ümdə vəzifəsi Azərbaycanın ərazi bütövlüyünü bərpa 
etmək, yerindən-yurdundan didərgin düşmüş soydaşlarımızı öz elinə-obasına qaytarmaq və onlara gələcək 
yaşayış üçün şərait yaratmaqdır.  
Biz bunun üçün məsələnin sülh yolu ilə həll olunmasına çalışırıq və bundan sonra da çalışacağıq. Dünya 
təcrübəsi, müasir həyatda gedən proseslər onu göstərir ki, bu cür münaqişələr sülh yolu ilə həll olunmalıdır. Nə 
qədər çətin də olsa, sülh yolu ilə həll edilməlidir. Biz bu çətinliklərin öhdəsindən gələrək bu yol ilə gedirik və 
gedəcəyik. Ancaq eyni zamanda Azərbaycan ordusu, Azərbaycan əsgəri bilməlidir ki, ölkəmizin ərazi bütövlüyü 
nəyin bahasına olursa olsun, bərpa edilməlıdır, işğal ediımiş torpaqlar azad olunmalıdır. Bu, Azərbaycan 
dövlətinin üzərinə düşən vəzifədir və bunun icraçıları Azərbaycanın Silahlı Qüvvələridir, Azərbaycan Or-
187 
 
dusudur, Azərbaycan əsgəridir. Siz hər an, hər dəqiqə Azərbaycan dövlətinin bu qərarını, üzərinizə düşən bu 
vəzifəni yerinə yetirməyə hazır olmalısınız.  
Azərbaycan sülhsevər dövlətdir. Bizim on illik müstəqillik dövrümüz çox çətin və ağır yollardan keçibdir. 
Həm daxili qüvvələrin, həm də xarici qüvvələrin bizim müstəqilliyimizi pozmaq cəhdləri dəfələrlə özünü 
göstəribdir. Ancaq xalqımız bunlara sinə gərib və müstəqilliyimizi yaşadır. Bu ilin sonunda biz 
müstəqilliyimizin onuncu ildönümünü bayram edəcəyik. Ancaq bizim xarici siyasətimizdə, həm qonşularımızla, 
həm də bütün dövlətlərlə münasibətlərimizdə əsas prinsip sülhsevərlik, qarşılıqlı faydalı əməkdaşlıqdır. Biz heç 
bir ölkə ilə müharibə etmək fikrində deyilik. Biz heç bir ölkənin torpağına göz dikməmişik.  
Ancaq eyni zamanda sülhsevər dövlət olaraq biz sülhsevər siyasətimizi təmin etmək üçün güclü orduya 
malik olmalıyıq. Çünki, əgər kimsə bu sülhü pozarsa, demək, onun qarşısını ancaq ordu ilə, güc ilə almaq olar. 
Ona görə də Azərbaycan Silahlı Qüvvələri bizim xalqımızın ən mötəbər hissəsidir. Azərbaycan Silahlı 
Qüvvələrində xidmət edən şəxslər gərək anlasınlar ki, onlar Azərbaycan Ordusunun bütün tələblərinə uyğun 
xidmət etməlidirlər və yaşamalıdırlar. Əgər buna qadir deyillərsə, bu xidmətdən uzaqlaşmalıdırlar. Kiminsə 
Azərbaycan Ordusunda xidmət etməsi özünün şəxsi mənafelərini təmin etmək məqsədi daşıyırsa, belələrini 
aşkar etmək lazımdır, uzaqlaşdırmaq lazımdır. Azərbaycan əsgəri, Azərbaycan zabiti gərək yüksək mənəviyyata 
malik olsun. Azərbaycan xalqının yüksək mənəvi dəyərləri ilə yaşasın. Vətənpərvərliyi, vətəni sevməyi, vətən 
yolunda şəhid olmağı daim gözünün önündə saxlasın.   
Azərbaycan xalqı Ermənistan silahlı qüvvələrinin qarşısını almaq məqsədi ilə aparılan döyüşlərdə çox 
şəhidlər veribdir. Şəhidlərin xatirəsi bizim üçün həmişə əzizdir. Eyni zamanda onların şəhidliyi, qəhrəmanlığı 
hər bir Azərbaycan gənci, hər bir Azərbaycan vətəndaşı, hər bir Azərbaycan əsgəri üçün nümunə olmalıdır. 
Güman edirəm ki, indi bizim ordumuzda bu sahədə vəziyyət xeyli dəyişibdir. Ancaq hələ nöqsanlar, çatış-
mazlıqlar da var. Onları aradan qaldırmaq lazımdır. Bunun üçün də bizim ordumuzda xidmət edən zabit heyəti – 
generallar, zabitlər birinci növbədə özlərinə qarşı tələbkar olmalıdırlar. Özləri yüksək mənəviyyat, yüksək 
vətənpərvərlik, yüksək qəhrəmanlıq nümunələri göstərməlidirlər. Bu nümunələr əsasında da əsgərləri, bütün 
ordumuzu tərbiyə etməlidirlər, hazırlamalıdırlar.  
Mən əminəm ki, siz, gənc zabitlər, Ali Hərbi Məktəbin məzunları məhz bu yol ilə gedəcəksiniz, məhz bu 
keyfiyyətləri daşıyacaqsınız, məhz Azərbaycan xalqına sədaqətlə xidmət etmək, vətənpərvərlik hissiyyatları ilə 
yaşayacaqsınız və xidmətinizi göstərəcəksiniz. Azərbaycan dövləti isə həmişə hər bir Azərbaycan əsgərinin, 
bütünlükdə Azərbaycan Silahlı Qüvvələrinin xidmətini qiymətləndirməyə qadirdir, qiymətləndirir və bundan 
sonra da qiymətləndirəcəkdir. Biz həm bütün Silahlı Qüvvələr üçün, həm də Ali Hərbi Məktəb üçün bundan 
sonra da lazımi şəraitlərin yaranması üçün tədbirlər görəcəyik. Siz isə bizim yaratdığımız şəraitdən, imkanlardan 
gərək səmərəli istifadə edəsiniz.  
Əziz dostlar, qonaqlar! 
Mən hesab edirəm ki, bugünkü mərasim eyni zamanda Türkiyə–Azərbaycan dostluğunun, qardaşlığının, strateji 
əməkdaşlığının gözəl bir təzahürüdür. Burada həm Türkiyədən gələn hörmətli qonaqlarımız, həm Ali Hərbi 
Məktəbdə vaxtilə müəllimlik etmiş, yaxud indi müəllimlik edən türk zabitləri, Türkiyənin generalları, həm də 
Azərbaycan Silahlı Qüvvələrinin  generalları və yüksək rütbəli zabitləri, Azərbaycanın dövlət hakimiyyəti 
orqanlarının nümayəndələri, bugünkü məzunların valideynləri iştirak edirlər. Bu, böyük bir bayrama çevrilibdir. 
Eyni zamanda bu, gələcək üçün yaxşı bir ənənənin əsasını qoyubdur. Biz bu ənənəni davam etdirməliyik. Bunun 
üçün yenə də Türkiyə Azərbaycan əlaqələrinin möhkəmlənməsinə və inkişaf etməsinə hərə öz payını verməlidir.  
Mən bir daha Ali Hərbi Məktəbin məzunlarını ali hərbi təhsil alıb ordu sıralarında xidmətə getməsi 
münasibətilə təbrik edirəm, sizə bu şərəfli işinizdə uğurlar arzulayıram. Azərbaycan ordusuna, Azərbaycan 
əsgərinə qəhrəmanlıq, cəsurluq, vətənpərvərlik və bütün işlərində, bütün xidmətlərində uğurlar arzulayıram.  
Yaşasın qəhrəman Azərbaycan əsgəri! 
Qəhrəman, cəsur türk əsgərinə, Türkiyə ordusuna, Türkiyə Silahlı Qüvvələrinə eşq olsun!  
Yaşasın sarsılmaz, əbədi Türkiyə–Azərbaycan dostluğu, qardaşlığı!  
188 
 
  
 
 
ĠRAN ĠSLAM RESPUBLĠKASI  
XARĠCĠ ĠġLƏR NAZĠRĠNĠN AVROPA VƏ AMERĠKA MƏSƏLƏLƏRĠ ÜZRƏ MÜAVĠNĠ VƏ 
ĠRANIN XƏZƏR DƏNĠZĠ MƏSƏLƏLƏRĠ  
ÜZRƏ XÜSUSĠ NÜMAYƏNDƏSĠ  
ƏLĠ ƏHANĠNĠN BAġÇILIQ ETDĠYĠ  
NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT  
 
Prezident sarayı 
 
28 avqust 2001-ci il 
 
H e y d ə r   Ə l i y e v:  Hörmətli cənab Əhani!  
Hörmətli nümayəndə heyəti!  
Hörmətli qonaqlar!  
Sizi Azərbaycanda yenidən görməyimdən məmnunam. Düşünürəm, siz də razı olacaqsınız ki, bu səfər, bu 
görüş bizim tərəfimizdən olan təşəbbüsün nəticəsidir. Yəni biz sizi dəvət etmişik. Hesab edirəm ki, görüşlər tez-
tez olmalıdır və İran–Azərbaycan əlaqələrinin inkişaf etdirilməsi üçün lazımi tədbirlər görülməlidir.  
Mən bilirəm ki, siz bu gün səhərdən görüşlər keçirmisiniz. Düşünürəm ki, bu xeyirlidir və gələcəkdə də belə 
görüşlər olmalıdır. Beləliklə, biz ölkələrimiz arasındakı əlaqələri daha da inkişaf etdirə bilərik.  
İran–Azərbaycan əlaqələri bizim üçün çox əhəmiyyətlidir, əzizdir. Bu əlaqələrin daim inkişaf etməsi bizim 
xarici siyasətimizin əsas sahələrindən biridir. Buyurun, sizi dinləyirəm.  
Ə l i  Ə h a n i:  Cənab Prezident, mənə ayırdığınız vaxta görə çox təşəkkür edirəm. Mən cənab prezident 
Xatəminin səmimi salamlarını Sizə çatdırıram. Sizə məhəbbətli sözlərinizə görə də minnətdarlığımı bildirirəm.  
Cənabınızın və Azərbaycanın rəsmi şəxslərinin dəvəti bizim tərəfimizdən böyük həvəslə qəbul edildi. Bu da 
sizlər kimi, bizim də ölkələrimiz arasında münasibətlərə verdiyimiz qiymətin göstəricisidir. Mənim bu səfərim 
çox əhəmiyyətlidir və bir sıra rəsmi şəxslərlə olduqca faydalı, konstruktiv danışıqlar apardıq.  
Cənabınızın son günlərdə göstərdiyi uzaqgörənlik əlaqələrimizin düşmənlərinin nakam qalması istiqamətində 
çox təqdirəlayiqdir. Çünki bir çoxları böyük maraq və şadyanalıqla İranla Azərbaycan arasında uçurum, 
əlaqələrdə fasilə yaranmasını gözləyirdilər. İki ölkənin birgə iqtisadi əməkdaşlıq komissiyasına yeni sədr təyin 
etmək barədə cənabınızın qəbul etdiyi qərar çox əhəmiyyətli idi. Bu da bizə əlaqələrimizin müxtəlif cəhətlərini 
daha sürətlə inkişaf etdirməyə imkan verir.  
Mən bu gün sizin İqtisadi İnkişaf naziri və Xarici İşlər nazirinizlə çox faydalı danışıqlar apardım. Bu 
görüşlər cənabınızın İrana səfərini daha yüksək səviyyədə təşkil etməyə kömək edəcəkdir. Bu səfərin tarixi səfər 
olması üçün hər iki tərəf onun yüksək nəticələrlə müşayiət edilməsinə çalışmalıdır. İranla Azərbaycan bir-birinə 
qonşu olmaqla bərabər, bir sıra ortaq xüsusiyyətlərə və maraqlara malikdirlər. Bir sıra məsələlərdə, o cümlədən 
Xəzər məsələsində fikir ayrılığı iki xalq arasında düşmənçilik demək deyildir. Bizim 750 kilometrdən artıq birgə 
sərhədlərimiz var. Tarixi, mədəni, dini ortaqlıqlarımız var. Təbiidir ki, istənilən fikir ayrılığı danışıqlar 
şəraitində səmimi şəkildə araşdırılıb həll olunmalıdır. Biz danışıqların və məsləhətləşmələrin davam 
etdirilməsini dəstəkləyirik.  
İki gündən sonra birgə komissiyanın məsul şəxslərinin və nazirlərin iştirakı ilə Biləsuvar sərhəd bazarının 
açılış mərasimi olacaqdır. Keçirilən görüşlərdə mümkün olan bəzi layihələrin yekunlaşdırılması barədə qəti 
razılıq əldə edilməsi sahəsində çalışmaq qərara alındı. Şübhəsiz, iki ölkənin rəsmi şəxslərinin təkidləri ilə 
əlaqələrimizin gözəl bir mənzərəsi yaranmaqdadır. Cənabınızın dəstəyi və yardımı ilə ölkələrimiz arasında 
əlaqələrin gücləndirilməsi sahəsində yeni addımlar ata bilərik.  
Xarici İşlər naziri və onun müavini ilə olan görüşlərimizdə ikitərəfli, regional əməkdaşlıq, eyni zamanda, 
beynəlxalq səviyyələrdə işbirliyi haqqında faydalı danışıqlarımız oldu. Bu razılığa gəldik ki, siyasi 
müzakirələrdən əlavə, Xəzər dənizinə aid məsələlərdə texniki ekspert müzakirələri də ciddi şəkildə davam 
etdirilsin. Bu danışıqlar ölkələrimizin mövqeyini, baxışlarını bir-birinə daha sürətlə yaxınlaşdırmağa kömək 
edəcəkdir. Iranla Azərbaycanın Xəzər məsələsində mövqeyinin yaxınlaşması Xəzəryanı ölkələrin bu dənizin 
hüquqi statusu məsələsində razılaşmasına kömək edəcəkdir. Əməkdaşlığın inkişafına göstərdiyiniz dəstəyə və 
yardıma görə cənabınıza təşəkkürümü bildirirəm. Mənim üçün ayırdığınız vaxta görə hədsiz minnətdaram. 
H e y d ə r   Ə l i y e v: Təşəkkür edirəm. Əvvəla, prezident cənab Xatəmidən mənə gətirdiyiniz salama görə 
təşəkkür edirəm. Xahiş edirəm, mənim salamımı, hörmət və ehtiramımı prezident Xatəmiyə çatdırasınız.  
189 
 
Biz məmnuniyyətlə bildik ki, prezident seçkilərindən sonra sizin ölkədə hökumətin formalaşması tamamilə 
başa çatıbdır və hökumət artıq yeni tərkibdə öz fəaliyyətinə başlayıbdır. Hesab edirəm ki, bu  çox mühüm 
mərhələni keçəndən sonra İran İslam Respublikası, onun hökuməti və prezident cənab Xatəmi başqa işlərlə daha 
da dərindən məşğul olmaq üçün imkanlar əldə edibdir.  
Təbiidir ki, hər ölkənin müxtəlif problemləri var. Azərbaycanın da problemləri var. İranın da problemləri 
var. Ancaq hər hökumət öz ölkəsində olan problemlərin tezliklə həll olunmasına çalışır. Bu sırada təbiidir ki, 
qonşu ölkələrlə əlaqələr xüsusi yer tutur.  
Siz İranla Azərbaycanın qonşuluğu haqqında qeyd etdiniz. Bizim böyük sərhədimiz var. Biz İrana dost, 
qonşu ölkə münasibəti bəsləyirik. Çox yaxşı ki, siz də qeyd etdiniz, bizim tarixi əlaqələrimiz, ənənələrimiz, 
ortaq mənəvi dəyərlərimiz var. Bunlar qonşuluqda olan ölkələrin, İran–Azərbaycan əlaqələrinin səmimi, 
mehriban, dost olması və daim inkişaf etməsi üçün çox mühüm əsasdır. Güman edirəm ki, İranın qonşularından, 
yəni sərhədyanı qonşularından tarixi nöqteyi-nəzərdən, dil, din, mənəvi dəyərlər nöqteyi-nəzərindən ona 
Azərbaycan kimi yaxın ölkə, Azərbaycan xalqı kimi yaxın xalq yoxdur.  
Biz bunu belə hesab edirik və ona görə də düşünürük ki, bu, müasir zamanda, indi dövlətlərarası 
əlaqələrimizin daim inkişaf etməsi üçün çox dəyərli əsasdır. Ona görə burada fikir ayrılığı yoxdur. Amma 
məsələnin ikinci tərəfi bu arzuları, istəkləri, fikirləri nə cür həyata keçirməkdən ibarətdir. Bu sahədə hər iki 
tərəfdən lazımi səylər göstərilməlidir. Təbiidir ki, meydana çıxan problemlər, yaxud çətinliklər – bunlar qar-
şılıqlı anlaşma, danışıqlar yolu ilə həll olunmalıdır.  
Biz kiçik bir dövlətik. Bilirsiniz ki, özümüzün də Ermənistan–Azərbaycan münaqişəsi ilə, Ermənistan silahlı 
qüvvələrinin Azərbaycan torpaqlarını işğal etməsi və ərazi bütövlüyümüzün pozulması ilə əlaqədar, bir 
milyondan artıq vətəndaşımızın qaçqın vəziyyətində yaşaması  ilə əlaqədar çox problemlərimiz var. Ona görə də 
təbii ki, biz heç bir qonşumuzla hansısa məsələni güc işlətmək yolu ilə həll etmək niyyətində ola bilmərik. Ancaq 
danışıqlar, ancaq qarşılıqlı anlaşma.  
Iran böyük dövlətdir, qüdrətli dövlətdir. Amma İran da öz qonşularına qarşı, xüsusən Azərbaycana qarşı 
həmişə diqqətli olmalıdır və heç vaxt güc, yaxud da zor nümayiş etdirməməlidir. Hesab edirəm ki, bu prinsiplər 
əsasında biz dostluq, qonşuluq, əməkdaşlıq əlaqələrimizi bundan sonra daha da sürətlə inkişaf etdirə bilərik.  
Iran–Azərbaycan müştərək iqtisadi əlaqələr komissiyası vaxtilə müəyyən işlər görübdür. Amma son 
zamanlar onların işi zəifləyibdir. Siz bilirsiniz ki, mən onun tərkibini dəyişdim və onun sədrini də dəyişdim. 
Mən belə başa düşdüm ki, sizin tərəfinizdə də sədr dəyişilib. Siz nə üçün dəyişmisiniz, mən bilmirəm. Amma 
mənim apardığım dəyişikliyin məqsədi ondan ibarətdir ki, son struktur islahatları ilə əlaqədar bizdə yaranmış 
İqtisadi İnkişaf Nazirliyi bir çox keçmiş nazirliklərin vəzifəsini yerinə yetirir. Ona görə də bu işə belə bir 
nazirliyin, belə bir nazirin cəlb olunmasını və nazirin bu komissiyaya sədr qoyulmasını mən bu məqsədlə 
etmişəm ki, iqtisadi əlaqələri genişləndirmək üçün, yəni bunu dərindən anlamaq üçün, təhlil etmək üçün yaxşı 
imkanlar yaradır.  
Xeyli vaxtdır ki, Biləsuvar bölgəsində, İran–Azərbaycan sərhədində müştərək sərhədyanı bazarın təşkil 
olunması üçün işlər görülübdür. Ayın 30-da onun rəsmi açılışı olacaqdır. Mən göstəriş vermişəm ki, oraya həm 
İqtisadi İnkişaf naziri, həm Gömrük Komitəsinin sədri, həm də başqa yüksək vəzifəli şəxslər getsinlər, açılışda 
iştirak etsinlər. Beləliklə də,  bu hadisəyə həm nəzər-diqqət cəlb olunsun, eyni zamanda, İran–Azərbaycan 
əlaqələrinin inkişafında bir addım kimi nümayiş etdirilsin.  
Biz Xəzər hövzəsində bütün Xəzəryanı ölkələrlə beynəlxalq hüquq normalarına istinad edərək həmişə sıx 
əməkdaşlıq etmək niyyətində olmuşuq, bu gün də bu niyyətdəyik. Bilirsiniz ki, Azərbaycan hələ 1949-cu ildən 
Xəzərdə suyun dərinliklərindən, Neft Daşlarında neft hasil edir. O vaxt biz bu işə başlayanda, ondan sonra 
keçən illərdə dünyada yeganə bir ölkə idik ki, dənizin dərinliklərindən neft hasil edirdik. Onda bu, Şimal 
dənizində də yox idi, Fars körfəzində, Meksika körfəzində də yox idi. Ancaq təkcə Azərbaycanda idi, sahildən 
100 kilometr uzaqlıqda. 
Güman edirəm, siz bilirsiniz ki, Azərbaycan qədim neft ölkəsi olduğuna görə və burada çox böyük elmi 
potensial olduğuna görə hələ 50-ci illərdən başlayaraq –çünki 1949-cu ildə biz ilk dəfə suyun dərinliklərindən 
neft hasil etməyə başladıq – bizim alimlər, geoloqlar Xəzər dənizinin müxtəlif yerlərində neft və qaz yataqlarının 
aşkar edilməsi, axtarılması ilə daim məşğul olmuşlar. Mən qətiyyətlə deyə bilirəm ki, Xəzər dənizində indi neft və 
qaz yataqları kimi məşhur və  məlum olan nöqtələrin hamısı Azərbaycan alimləri tərəfindən kəşf olunubdur. Həm 
Azərbaycan sektorunda, həm Türkmənistan, həm Qazaxıstan, həm də Rusiya sektorunda – hamısında.  
Məsələn, indi Qazaxıstan sektorunda böyük ―Kaşaqan‖ neft yatağı açılıbdır. O vaxt Qazaxıstan Xəzər 
dənizində bu işlə məşğul olmayıbdır. Biz də bununla müstəqil dövlət kimi məşğul olmurduq, sadəcə, hamımız 
SSRİ-nin tərkibində olduğumuza görə, SSRİ-nin iş bölgüsünə görə Xəzər dənizinin hər yerində bütün kəşfiyyat 
işlərini Azərbaycan aparırdı.  
Məsələn, indi bizim o vaxtdan işləyən adamlarımız var. O cümlədən Xoşbəxt Yusifzadə. Onlar söyləyirlər və 
mənim də xatirimə gəlir ki, o vaxtlar neftçilər hamı bir idi, SSRİ-nin neftçiləri idilər. Həmin ―Kaşaqan‖ 
190 
 
yatağında qazma işləri aparmaq istəyirdilər. Ancaq o vaxtlar Sovet İttifaqının Ekologiya üzrə Nazirliyi Xəzərin 
o hissəsində hansısa belə işin aparılmasına icazə vermirdi.  
Rusiyada ―LUKoyl‖ şirkəti indi Xəzərin şimalında, Rusiyanın sektorunda yeni bir quyu qazıbdır və oradan 
da çox böyük neft hasilatı gözləyirlər. Ancaq yenə də deyirəm, o vaxtlar oralarda  qazma işləri aparmaq qadağan 
idi. Bu işlər ancaq Azərbaycan sektorunda gedirdi. Ona görə də biz 1994-cü ildə əvvəldən gördüyümüz həmin 
bu işlərdən yenidən, müstəqil dövlət kimi, özümüz üçün səmərəli istifadə etməyə başladıq.  
Məsələn indi bizim ―Azəri‖, ―Çıraq‖, ―Günəşli‖ yataqlarımız var. Xatirimdədir,  mən 1970-ci illərdə 
Azərbaycanın rəhbəri olan zaman – ondan sonra Moskvaya getdim – orada bizim qazma işlərimiz başlanmışdı. 
Xüsusən ―Çıraq‖ yatağında. Həmin o ―Çıraq‖da indi qurulmuş platforma elə o vaxt yaranmışdı. Amma indi onu 
yenidən düzəltdilər, tamam modernləşdirdilər.  
Məsələn, suyun dərinliklərində quyu qazmaq üçün o vaxtlar – əlbəttə ki, Sovet İttifaqı istehsal edirdi – bizdə 7 
dənə üzən qazma qurğusu vardı: ―Şelf-1‖, ―Şelf-2‖, ―Şelf-3‖, ―Şelf-4‖ ... Yaxud indi burada dərin dəniz özülləri 
zavodu var. Mənim xatirimdədir, 70-ci illərdə Sovet İttifaqının Neft Nazirliyi ilə birlikdə bu zavodun tikilməsini 
qərara aldıq və Sovet İttifaqının vəsaiti hesabına – onda bizdə valyuta yox idi, müstəqil deyildik – ona 400 
milyon dollar xərcləndi. Amerika–Fransa şirkəti var idi, zavodu onlardan aldıq, gətirdik və burada qurduq. 
Azərbaycanda suyun dərinliklərindən neft, qaz hasil etmək üçün olan böyük maddi-texniki baza və elmi 
potensial heç bir yerdə yox idi.     
Yadımdadır, 80-ci illərdə İran hökumətinin xahişi ilə bizim neftçilər İranın sahilində də iki quyu qazdılar. 
Mən bununla onu demək istəyirəm ki, bizim 1994-cü ildən etibarən gördüyümüz işlər boş yerdən 
başlanmayıbdır. Bizim on illərlə gördüyümüz işin davamıdır. Bu işə dünyanın bir çox şirkətləri dəvət olundu. 
Hansı ki, həm maddi, yəni maliyyə imkanları var, həm də müasir texnikası var.  
O cümlədən, biz İranı da dəvət etdik. Məsələn, birinci müqavilədən sonra, 1996-cı ildə bağlanmış ikinci 
müqavilədə İranın ―OİK‖ şirkəti iştirak edir və onun orada 10 faiz payı var. Onu da bilməlisiniz ki, bu mənim 
təşəbbüsümlə olubdur. Bilmirəm, onda burada cənab Biqdeli işləyirdi, yoxsa başqa adam işləyirdi, İran şirkətini 
buraya gətirmək mənim təşəbbüsümlə olubdur. Mən bu məsələnin tarixindən bir az bildiklərimi demək istədim. 
Çünki bu məsələnin tarixini yəqin ki, Neft şirkətində bir neçə adamdan savayı, mənim kimi bilən olmaz.  
Son illərdə Xəzərin statusunun müəyyən olunması problemi meydana çıxıbdır. Bu təbiidir. Biz həmişə 
Xəzərin hüquqi statusunun təyin olunmasının tərəfdarıyıq. Ona görə də bizim ekspertlərimiz, nümayəndə 
heyətlərimiz bir neçə dəfə İranda olublar, Türkmənistanda olublar. Türkmənistanlılar Azərbaycana gəliblər, 
Moskvada görüşüblər. Yəni bir neçə ildir ki, bu görüşlər keçirilir. Bu məsələni həll etmək, bəlkə, o qədər də 
asan deyildir. Ancaq mən hesab edirəm ki, bu, həlledilməz məsələ deyildir, həll etmək olar və etmək də 
lazımdır. Biz bunun tərəfdarıyıq. 
Məsələn, son hadisələr oldu. Üç ildir ki, bizim ―Alov‖, ―Şərq‖ və ―Araz‖ yataqları ilə əlaqədar müqavilə 
bağlanıbdır. Orada kəşfiyyat işləri gedir. Siz orada hərəkətlər etdiniz – gəmi, təyyarə, filan. Ancaq biz o 
mövqedə durduq ki, danışıq olmalıdır. Xəzərin statusunun müəyyən olunması bir daha gündəliyə gəlməlidir. 
Ondan sonra siz Rusiyaya getdiniz, Türkmənistana getdiniz. Amma gördüm ki, Azərbaycandan yan keçirsiniz. 
Ona görə dedim ki, bu, ədalətli deyil. Bir halda ki, Rusiyaya, Türkmənistana gedirlər, demək, bizi saymırlar, 
nədir. Ona görə dedim ki, dəvət edək, gəlin burada danışaq. 
Mən bir daha məmnunam ki, siz gəlmisiniz. Mən xəbərdarlıq etmişdim ki, mütəxəssislər də gəlsinlər. Bilirsiniz, 
biri var Xarici İşlər nazirinin müavini Xələfovdur, ya başqasıdır, elə mənim özümü də götürək, amma biri də var ki, 
bunu müəyyən etmək üçün mütəxəssis lazımdır. Sizdə də çoxlu mütəxəssislər var, bizdə də var, Rusiyada da var. 
Yəqin Türkmənistanda da var. Var, yox, bunu bilmirəm, amma olmalıdır.  Qazaxıstanda da var. Ona görə də bunlar 
hamısı işləməlidir. Bir tərəfdən, mütəxəssislər işləməlidir, ikinci tərəfdən də, diplomatlar işləməlidir. Beləliklə, biz 
ümumi yekdil nəticəyə gələ bilərik. Hesab etmirəm ki, bu elə məsələdir ki, biz – beş Xəzəryanı dövlət bunu həll edə 
bilməyək.  
Bir daha deyirəm, məmnunam ki, siz gəlmisiniz. Mən siyahıya baxıb gördüm ki, mütəxəssisləriniz də 
gəlibdir. Çox gözəl. İndi onlar da bizim Neft şirkətində işləyirlər. Siz də danışıqlar aparırsınız. Mən də öz 
fikirlərimi sizə dedim. Gəlin bunun əsasında işimizi davam etdirək.  
Mənim səfərimi də siz ləngidirsiniz. Əvvəlcə dediniz, seçkilər olacaq, gözləyin. Seçki olandan sonra 
deyirəm, yaxşı, indi nədir? Gərək indi hökumət formalaşsın. İndi hökumət formalaşıb, güman edirəm, başqa bir 
problem qalmayıbdır. Problem bir odur ki, prezident Xatəminin mənə verdiyi dəvəti həyata keçirim.  
Bilirsiniz ki, məndən qabaq bizim Milli Təhlükəsizlik naziri sizin ölkənizə gələcəkdir. Sonra hesab edirəm 
ki, indi müştərək iqtisadi əməkdaşlıq komissiyası yeni tərkibdə görüşməlidir və müəyyən etməlidir ki, hansı 
məsələləri birinci, ikinci, üçüncü növbədə həll etmək olar. Beləliklə, bizim qarşımızda böyük proqram var. Biz 
bu proqramı sizinlə bir yerdə yerinə yetirməyə hazırıq.  
Ə l i   Ə h a n i: Cənab Prezident, verdiyiniz məlumata görə təşəkkür edirəm. İcazə versəydiniz, çıxışınızla 
bağlı bir neçə kəlmə deyərdim.  
H e y d ə r   Ə l i y e v: Buyurun.  
191 
 
Ə l i    Ə h a n i: Biz cənabınızın Tehrana səfərə gələcəyini alqışlayırıq. Sizin İrana səfəriniz məsələsi ciddi 
şəkildə qoyulduğu vaxtdan etibarən biz planlaşdırma işlərinə başlamışıq.  
Cənab Xatəmi Sizin səfərinizin təklif etdiyiniz zamanda reallaşmasını yüksək qiymətləndirmişdir. Əgər 
məsləhət bilsəydiniz, səfərinizdən iki-üç gün öncə hazırlıq məqsədi ilə ilkin nümayəndə heyəti Tehrana gələrdi.  
H e y d ə r    Ə l i y e v: Ola bilər.  
Ə l i   Ə h a n i: Birgə komissiyanın iranlı həmsədri, Kooperasiya naziri dəyişdiyinə görə, onun yerinə cənab 
Sufi təyin olunmuşdur. O, əvvəllər Gilanın ostandarı olubdur və Azərbaycan bölgəsi ilə yaxından tanışdır.  
H e y d ə r   Ə l i y e v: O, deyəsən buraya gəlibdir.  
Ə h ə d   O ə z a i (İranın ölkəmizdəki səfiri): Cənab Prezident, buraya gələn əvvəlki ostandar idi.   
H e y d ə r    Ə l i y e v: Bu sonrakıdır, burada olmayıbdır?  
Ə h ə d    Q ə z a i: Xeyr.  
Ə l i   Ə h a n i: Biz də müzakirələrə başlamaq üçün komissiyanın tərkibini İran tərəfdən gücləndirmək 
fikrindəyik. Ümidvaram ki, cümə axşamı Biləsuvarda azərbaycanlı həmkarları ilə görüşdə onlar yeni planları, 
layihələri nəzərdən keçirə biləcəklər.  
Siz Xəzərdə təcrübə haqqında mühüm məqamlara toxundunuz. Bizim onlar haqqında məlumatımız var. Hər 
ikimizin malik olduğumuz zəngin təcrübəyə görə, ölkələrimizin bu sahədə işbirliyini və əməkdaşlığını müdafiə 
edirik. Biz də Xəzərdə baş verən hadisədən çox təsirləndik. Heç vəchlə bunu gözləmirdik ki, üç gün öncə 
verdiyimiz notalara baxmayaraq, Azərbaycan gəmiləri yenidən mübahisəli sulara daxil olacaqdır. Bu 
diqqətsizlik və səhv addım bizim maraqlı olmadığımız, lakin öz hüquqlarımızı qorumaq üçün hərbi gücdən 
istifadə edərək, onları həmin zonadan geri çəkilməyə məcbur etməyimizə səbəb oldu. Biz də Sizin kimi bunu 
vurğulayırıq ki, ixtilaflar danışıqlar yolu ilə həll olunmalıdır. Buna görə də Sizin dəvətinizi dərhal qəbul etdik, 
yüksək qiymətləndirdik və geniş texniki ekspert heyəti ilə birgə buraya gəldik. 
Əlbəttə, Bakıya səfərimin gecikməsinin səbəbi o idi ki, biz cənab Xələfovu Tehranda gözləyirdik. Onun 
növbəsi idi. Lakin biz cənabınızın təşəbbüsünü yüksək qiymətləndiririk və buna görə təşəkkür edirik.  
Cənabınızın da məlumatı vardır ki, son 10 ildə, SSRİ-nin dağılmasından sonra, xüsusilə ölkəniz müstəqillik 
qazandıqdan sonra – qeyd etməliyəm ki, İran ölkənizin müstəqilliyini tanıyan ilk ölkələrdən biri olmuşdur – 
Xəzər dənizində yeni şərait formalaşmışdır. Biz buna inanırıq ki, beş sahilyanı ölkə bərabər, qarşılıqlı prinsiplər 
əsasında dənizin ehtiyatlarından ədalətli şəkildə istifadə edə bilməlidir. Ona görə də texniki nümayəndə 
heyətlərindən xahiş etdik ki, müzakirəyə başlasınlar. İndi onların arasında müzakirələr gedir. İnanırıq ki, biz və 
siz anlaşmaya çalışsaq, bu, digər Xəzəryanı ölkələrin də anlaşmasına kömək edəcəkdir.  
Mən cənabınızın diqqətinə və bizə ayırdığınız vaxta görə bir daha təşəkkür edirəm.  
H e y d ə r   Ə l i y e v: Sağ olun.  
Birincisi, hesab edirəm ki, güc işlətmək düzgün deyildir. Siz hərbi gücünüzdən istifadə etməməliydiniz. 
Bunun üçün danışıqlar lazım idi. Ümumiyyətlə, mən əvvəldən məsələni belə qoymuşam ki, Xəzərin statusu 
müzakirə olunan zaman Xəzər dənizi tamamilə demilitarizə olmalıdır. Xəzər dənizində hansısa bir Xəzəryanı 
ölkənin hərbi donanmasının saxlanmasına ehtiyac yoxdur. Güman etmirəm ki, burada hansısa ölkələr bir-biri ilə 
müharibə aparacaq və hərbi gəmilərdən istifadə edəcəkdir. Biz bu mövqeyin üzərində qəti dururuq ki, Xəzər 
dənizi sülh, qardaşlıq, birgə əməkdaşlıq dənizi olmalıdır. Burada hərbi qüvvələr olmamalıdır. Ona görə, sadəcə, 
kəşfiyyat gəmisinin orada olduğuna görə hərbi qüvvədən istifadə olunmasını, hesab edirəm, məqsədəuyğun 
qəbul etmək olmaz.  
Bir də bəyan edirəm, qoy indi bizim ekspertlər işləsinlər. Səhv etmirəmsə, sentyabrda Astanada beş 
Xəzəryanı dövlət... 
X ə l ə f    X ə l ə f o v: Cənab Prezident, sentyabrın 18–20-də Astanada beş Xəzəryanı dövlətin xarici işlər 
nazirləri müavinlərinin görüşü olacaqdır.  
H e y d ə r   Ə l i y e v: Yəqin, mütəxəssislər də olacaqdır.  
X ə l ə f   X ə l ə f o v: Bəli.  
H e y d ə r    Ə l i y e v: Biz buna hazırıq. Əgər ekspertlər, nümayəndə heyətləri hansısa bir layihə 
hazırlasalar, biz harada olur-olsun, beş Xəzəryanı dövlətin başçılarının toplaşdığı yerə getməyə hazırıq.   
Türkmənistan prezidenti hörmətli Türkmənbaşı elan etmişdi ki, oktyabr ayının 27-də, yaxud neçəsindəsə orada 
Xəzəryanı dövlət başçılarının görüşü, sammiti olacaqdır. Amma bu gün mətbuat məlumat verir ki, o, bəyan edib ki, 
yox, olmayacaqdır. Biz Türkmənistan kimi, təşəbbüsü ələ almaq istəmirik. Biz özümüzü həmişə təvazökar aparmışıq. 
Heç bir iddiamız yoxdur. Məsələnin həll olunması üçün harada lazım olsa, orada görüşməyə hazırıq.  
Bir də qeyd edirəm ki, biz məsələnin, Xəzər dənizinin statusunun ən tez zamanda danışıqlar vasitəsilə, qarşılıqlı 
anlaşma vasitəsilə, beynəlxalq hüquq normaları prinsipi əsasında müəyyən olunmasının tərəfdarıyıq. Çünki biz əməli 
iş görürük. Bizim sektorumuza 10–15 milyard  dollar sərmayə qoyulubdur. Ona görə də biz hamıdan çox maraqlıyıq 
ki, bu məsələ tezliklə həll olunsun.  
192 
 
Mənim səfərimlə əlaqədar sizin təklifinizlə razıyam. Yəqin ki, biz bunun vaxtını ayrıca müəyyən edərik. Mən 
oraya gəlməmişdən qabaq, bizim diplomat qruplarımızı göndərməyə hazıram. İstəsəniz, sizinkilər də buraya gələ 
bilərlər. Hər halda, bu məsələni də həll etmək lazımdır.  
Ə l i   Ə h a n i: Cənab Prezident, çox təşəkkür edirəm. Biz Sizin səfərinizin, proqramın hazırlanmasına 
yüksək qiymət veririk. Cənab Xatəmi də bunu vurğulayır ki, beş Xəzəryanı dövlət başçılarının iclası elə bir 
şəraitdə keçirilməlidir ki, ilkin hazırlıq işləri olsun və uğurlarla müşayiət edilsin.  
Qeyd etdiyiniz tarixlə əlaqədar deyə bilərəm ki, bunu Türkmənistan dövləti birtərəfli olaraq elan etmişdi və 
bununla əlaqədar ekspert məsləhətləşmələri aparılmamışdı. Güman edirik ki, Astanada xarici işlər nazirləri 
müavinlərinin görüşü bu istiqamətdə daha müsbət şərait yaradılmasına kömək edəcəkdir.  
Sizin kimi, cənab Xatəmi də Xəzər dənizinin hərbiləşməsinin qəti əleyhinədir və vurğulayır ki, bütün sahilyanı 
ölkələr əməkdaşlıq etməlidirlər. Elə şərait yaratmağa çalışmalıdırlar ki, danışıqlar yolu ilə razılıq, anlaşma əldə 
olunsun. Diqqətinizə və ayırdığınız vaxta görə çox təşəkkür edirəm.  
H e y d ə r   Ə l i y e v: Çox yaxşı. 
193 
 
  
   
 
RUSĠYANIN “ĠTERA” QAZ ġĠRKƏTĠNĠN  
PREZĠDENTĠ ĠQOR MAKAROV ĠLƏ  
GÖRÜġDƏ SÖHBƏT 
 
Prezident sarayı 
 
28 avqust 2001-ci il 
 
H e y d ə r  Ə l i y e v:  İqor Viktoroviç, sizi Azərbaycanda salamlayıram!  
Sizin şirkətinizlə Azərbaycan arasında  yaxşı kommersiya münasibətləri yaranmışdır və mən bunu müsbət 
amil kimi qiymətləndirirəm. Təəssüf ki, əvvəllər sizinlə əməkdaşlıq etməmişik, ancaq mən belə hiss edirəm ki, 
siz genişlənməklə öz fəaliyyətinizin coğrafiyasını da genişləndirirsiniz. Ona görə Azərbaycana da gəlib 
çıxmısınız. Mənə elə gəlir ki, biz daha səmərəli əməkdaşlıq etməliyik və görünür, onu  bundan sonra da davam 
etdirməyin mənası var. Gərək ki, Siz Azərbaycana ilk dəfə gəlmirsiniz, lakin biz Sizinlə birinci dəfə  görüşürük, 
ola bilsin əvvəllər də görüşmüşük,  bilmirəm...  
Ġ q o r  M a k a r o v:  Vladimir Vladimiroviç Putin buraya gələndə, mən nümayəndə heyətində idim. 
H e y d ə r  Ə l i y e v: Üzr istəyirəm ki, Siz yadımda qalmamısınız.  
Ġ q o r  M a k a r o v: Onda adam çox idi. 
H e y d ə r  Ə l i y e v: Deməli, Siz Azərbaycana bələdsiniz. Mən Sizi dinləyirəm.  
Ġ q o r  M a k a r o v: Heydər Əliyeviç, qəbula görə sağ olun. Şirkətimizə verdiyiniz qiymətə görə sağ olun. 
Ölkə prezidentinin verdiyi qiymət bizim üçün yüksək tərifdir. Biz bundan sonra da çalışacağıq ki, belə qiymətlər 
alaq. Fürsətdən istifadə edərək, şirkətimiz haqqında qısaca danışmaq istərdim, çünki bəzən mətbuatda bizim 
barəmizdə cürbəcür şayiələr yayırlar. 
2000-ci ilin yekunlarına görə, biz 92 milyard kubmetr qaz satmışıq. Biz satışın həcminə görə dünyada ikinci 
qaz şirkəti olmuşuq. Birinci yerdə Rusiyanın ―Qazprom‖ Səhmdar Cəmiyyətidir, ikinci yerdə isə bizik. 
Mətbuatda tez-tez bildirirlər ki, biz ―Qazprom‖un qazını alıb-satan şirkətik. Amma son vaxtlar bizdə aparılmış 
bütün yoxlamalar təsdiqləmişdir ki, balansımızda bu cəmiyyətin qazı yoxdur. ―Qazprom‖un bizim qaza əsla 
dəxli yoxdur. Düzdür, biz ―Qazprom‖la münasibətlərimizi qiymətləndiririk, ancaq biz özəl müstəqil beynəlxalq 
şirkətik və öz qazımızı Rusiyanın şimalında – Yamalda çıxarırıq. Biz ildə 30 milyard kubmetr qaz hasil edirik. 
Gələn ilin birinci rübündə daha bir yatağı istifadəyə verəcəyik və hasilatı 40–42 milyard kubmetrə çatdıracağıq.  
3-4 ildən sonra isə şirkətimiz 70 milyard kubmetrədək  qaz hasil etmək niyyətindədir. İndi balansımızda olan 
qaz özümüzündür, Özbəkistan, Qazaxıstan, Türkmənistan qazıdır. Bütün bunlar birlikdə ildə 90 milyard 
kubmetr təşkil edir. Necə deyərlər, keçmiş Sovet İttifaqının bütün ölkələrində işləyirik və qazın kiçik bir 
həcmini Avropaya göndərmək üçün ―Qazprom‖a satırıq. ―İtera‖ qrupuna 130 şirkət daxildir, dünyanın 24 
ölkəsində işləyirik. Bundan başqa, plastik qab istehsalı müəssisələrimiz var, biz qazdan kimyəvi məhsul alır və 
ondan qab-qacaq istehsal edirik. Moskva vilayətində MDB-də ən böyük zavod tikmişik, Belarusda da 
müəssisəmiz var, Avropada ən iri qeyri-filiz materialları karxanamız var, o, Stavropol diyarındadır. İldə bir 
milyon ton metal istehsal edirik, Moldovada metallurgiya zavodumuz var, bu metalın 92 faizi Birləşmiş Ştatlara, 
Avropaya ixrac olunur. Bizim  Monqolustanda kiçik qızılçıxarma müəssisələrimiz var, amma fəaliyyətimizin 
əsasını energetika təşkil edir və kapital qoyuluşlarının 80 faizini həmin sahəyə yönəldirik. Son dörd ildə 
Rusiyaya 840 milyon dollar, keçmiş Sovet İttifaqının digər ölkələrinə, konkret olaraq, Ukraynaya 200 milyon 
dollar, Latviyaya 70 milyon dollar, Estoniyaya 20 milyon dollar sərmayə qoymuşuq. Bütün bu layihələr əsas 
etibarilə energetika sektoruna yönəldilmişdir. İndi biz  Belarusda və Moldovada energetika obyektlərinin 
özəlləşdirilməsinə dair böyük bir proqram hazırlayırıq, çünki anbarlarımzda yığılıb qalmış təxminən 7 milyard 
kubmetr qaz var. Biz bu qazı elektrik stansiyalarına göndərmək, elektrik enerjisi istehsal etmək və bu enerjini 
həm keçmiş Sovet İttifaqı respublikalarının, həm də Avropanın ərazisində satmaq niyyətindəyik. 
Biz Azərbaycana işləməyə gəlməyimizlə çox fəxr edirik. Bizi dəstəklədiyinizə görə sağ olun. İndi qeydiyyat 
işləri aparılır və biz öz nümayəndəliyimizi açırıq. Onu da demək istərdim ki, Azərbaycana qaz ixracını 
artırmağa hazırıq, əgər bu, maraq doğurursa,  buraya neft də göndərməyə və onu emal etməyə hazırıq, çünki biz 
Türkşmənistandan neft alırıq və onu emal edib satırıq, maye qaz göndərməyə, qaz anbarlarını yenidən qurmağa 
hazırıq. Bizim bunda böyük marağımız var. Çünki qaz biznesi qeyri-adi işdir: qaz yayda artıqlaması ilə olur, 
qışda isə çatışmır. Odur ki, anbarların olması bunu tarazlaşdırmağa çox kömək edir. Biz kredit hesabına bu 
anbarları yenidən qurmağa da hazırıq. Bilirəm ki, sizin anbarların tutumu böyük deyildir, lakin bunu texniki 
imkanlar daxilində 3-4 milyard kubmetrə çatdırmağa hazırıq. Strateji tərəfdaş kimi Azərbaycanda çox böyük 
194 
 
marağımız var, Dövlət Neft Şikrəti ilə aramızda yaxşı münasibətlər yaranmışdır. Əgər Siz bizi dəstəkləsəniz, 
əməkdaşlığımızı bundan sonra da inkişaf etdirməyə hazırıq.  
H e y d ə r   Ə l i y e v: Sizi dinləmək maraqlı idi. Yeri gəlmişkən, mən şirkətinizin fəaliyyətinin miqyası 
barədə geniş təsəvvürə malik deyildim, onun haqqında ancaq eşitmişdim. Şirkətin belə böyük potensiala malik 
olması, qaz hasilatı və satışı üzrə dünyada ikinci yer tutması, bundan başqa, digər sahələrdə də iş görməyiniz 
iqtisadi əməkdaşlığın və iqtisadi münasibətlərin yeni sisteminə yaxşı nümunədir. Gör, özəl şirkət nə deməkdir! 
Məgər ―Qazprom‖ özəl şirkət deyil? 
Ġ q o r   M a k a r o v: Orada dövlətin təxminən 40 faiz payı var. 
H e y d ə r  Ə l i y e v:  Bəs sizdə dövlətin payı yoxdur? 
Ġ q o r   M a k a r o v: Yoxdur. Bizim şirkət 100 faiz özəl şirkətdir. 2-3 ildən sonra Nyu-York Fond 
Birjasına çıxmağa hazırlaşırıq. Bizdə illik dövriyyə 5 milyard dollardan artıqdır. 
H e y d ə r   Ə l i y e v: Mən sizin bu uğurlarınızı alqışlayıram, təbrik edirəm və yenə təkrar edirəm ki, bunu 
keçmiş sovet məkanında yaranan yeni iqtisadi münasibətlərin nəticəsi kimi qiymətləndirirəm. Mən Moskvada 
işləmişəm, neft və qaz sahəsinə bələdəm. Yamal yatağı 70-ci illərin axırlarında kəşf edilib istismara verilmişdir. 
Həmyerlimiz mərhum Orucov qaz sənayesinə çox qüvvə sərf etmişdir. Siz onu xatırlayırsınızmı? 
Ġ q o r   M a k a r o v: Əlbəttə, xatırlayırıq. 
H e y d ə r   Ə l i y e v: Yeri gəlmişkən, onadək Qaz Sənayesi  Nazirliyi yox idi. O, Neft Sənayesi nazirinin 
birinci müavini idi, yadımdadır, dəfələrlə aktual məsələlər qaldırmışdı, MK-ya məktublarla müraciət edirdi, Brejnev 
onu iki dəfə qəbul etmişdi. Onda mən burada, Bakıda işləyirdim. Mən Moskvaya gedəndə, o, artıq dünyasını 
dəyişmişdi. Lakin o, əvvəllər burada tez-tez olurdu, öz təkliflərini mənimlə bölüşürdü. Onun maraqlı qeydləri vardı. 
O məhz Şimalın və ondan o yana Şimal Buzlu okeanının sərvətlərinin mənimsənilməsinin zəruriliyindən danışırdı. 
Orada da böyük ehtiyatlar vardir. Mən bunların hamısını xatırlayıram. Amma o vaxtlar bir sistem idi, Qaz Kəmərləri 
Nazirliyi vardı, nazir keçmiş Tümen Vilayət Partiya Komitəsinin katibi  Şerbina idi, sonralar o, Nazirlər Soveti 
sədrinin müavini oldu. O vaxtlar bu bir sensasiya idi ki, Sovet İttifaqı belə güclü qaz kəmərləri çəkmişdi və artıq 
Avropaya qaz göndərirdi. İndi işin keyfiyyəti başqa cürdür. Siz dünyada ən iri şirkətlərdənsiniz, özəl şirkətsiniz. 
Məsələn, mən hesab edirəm ki, Sovet İttifaqında olmuş o cür ehtiyatlara baxmayaraq, o sistem şəraitində səmərəli 
işləmək mümkün deyildi. Hərçənd, mən özüm ömrümün  neçə-neçə illərini o sistemə xidmətə həsr etmişəm. 
Cox şadam ki, şirkətiniz haqqında xeyli məlumat aldım. Əlbəttə, mənə deyəndə ki, sizinlə razılığa gəlmək və qaz 
göndərilməsi haqqında saziş bağlamaq zəruri və mümkündür, mən əvvəlcə şübhə etdim və düşündüm ki, – axı biz 
özümüz də qaz hasil edirik, doğrudur, bu azdır, özümüzə çatmır – qaz alacağıq, ancaq onun haqqını ödəmək lazım 
gələcəkdir. Lakin sonra biz razılığa gəldik və bu, mümkün oldu. Mən cədvəllərə baxdım və gördüm ki, bu il bizə 3 
milyard kubmetr qaz göndərilmişdir, gələn il isə 4 milyard kubmetr göndərilməsi planlaşdırılır. Bu bizim üçün böyük 
dəstəkdir, böyük köməkdir. Bilirsiniz ki, biz özümüz Qərb şirkətləri ilə birlikdə iri ―Şahdəniz‖ qaz yatağını kəşf 
etmişik. Biz hələlik işləyirik, qaz hasil edəcəyik, bunun üçün vaxt lazımdır. Indi isə tələbatımızı həm də siz 
ödəyirsiniz. Ona görə də mən sizi alqışlayır, təbrik edirəm, sizinlə münasibətlərimizi hər iki tərəf üçün çox faydalı 
hesab edirəm və onların daha da genişləndirilməsini dəstəkləyirəm.  
Ġ q o r   M a k a r o v: Bunun üçün bütün gücümüzü sərf  edəcəyik. Biz sərmayə qoymağa hazırıq. Bu bizim 
üçün strateji cəhətdən vacibdir. Odur ki, əməkdaşlığımızı genişləndirəcəyik. Gürcüstandan keçən qaz kəmərinin 
çəkilişində sizinlə birlikdə iştirak edə bilərik. Biz artıq 8 ildir Gürcüstana qaz göndəririk. Buna görə də bizim orada iş 
təcrübəmiz var, əl-ələ verib səylərimizi birləşdirə bilərik. Birlikdə işləməyə və əməkdaşlığımızı inkişaf etdirməyə çox 
şad olarıq.  
H e y d ə r   Ə l i y e v: Qaz anbarlarımızın genişləndirilməsinə gəldikdə, hesab edirəm ki, bu bizim üçün 
çox vacibdir. Zənnimcə, siz bizim adamlarla razılığa gələcəksiniz. Mən bu işi alqışlayıram. Bu anbarlar 70-ci 
illərdə tikilmişdir. Xatirimdədir, mən burada işləyəndə  16 milyard kubmetr qaz çıxarır və bütün respublikanı 
qazla təmin edirdik. Amma tədricən qıtlıq hiss edirdik və ona görə də bu qaz anbarlarını tikməyə başladıq. Bir 
sözlə, əməkdaşlığımız baş tutsa, mən buna çox şad olaram. 
 
 
195 
 
 
 
 
SLOVAKĠYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB RUDOLF ġUSTERƏ 
 
Hörmətli cənab Prezident! 
Slovakiya Respublikasının milli bayramı – Konstitusiya günü münasibətilə Sizi və dost Slovakiya xalqını 
ürəkdən təbrik edirəm. 
Əminəm ki, Azərbaycan ilə Slovakiya arasında təşəkkül tapmış dostluq və əməkdaşlıq münasibətləri 
xalqlarımızın mənafeyi naminə daim genişlənəcək və inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 28 avqust 2001-ci il 
196 
 
 
 
 
LĠVĠYA ĠNQĠLABININ RƏHBƏRĠ,  
LĠVĠYA ƏRƏB SOSĠALĠST XALQ CƏMAHĠRĠYYƏSĠNĠN BAġÇISI  
ZATĠ-ALĠLƏRĠ  
CƏNAB MÜƏMMƏR QƏZZAFĠYƏ 
 
Hörmətli cənab başçı! 
Liviya Ərəb Sosialist Xalq Cəmahiriyyəsinin milli bayramı – Böyük inqilab günü münasibətilə Sizi və 
dost Liviya xalqını səmimi-qəlbdən təbrik edirəm. 
Ümidvaram ki, Azərbaycan Respublikası ilə Liviya Ərəb Sosialist Xalq Cəmahiriyyəsi arasındakı dostluq və 
əməkdaşlıq münasibətlərinin inkişafı xalqlarımızın rifahına yeni-yeni töhfələr verəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 28 avqust 2001-ci il 
197 
 
 
 
 
ÖZBƏKĠSTAN RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ĠSLAM KƏRĠMOVA 
 
Hörmətli İslam Əbdüqəniyeviç! 
Milli bayram – Özbəkistanın müstəqilliyinin elan olunması gününün 10 illiyi münasibətilə Sizi və dost 
Özbəkistan xalqını ürəkdən təbrik edirəm. 
Suveren, demokratik, hüquqi dövlətin qurulmasında və möhkəmlənməsində, Dünya Birliyinə ardıcıl 
inteqrasiyada qardaş Özbəkistanın qazandığı uğurlara səmimi-qəlbdən şadam. Əminəm ki, Azərbaycan ilə 
Özbəkistanın strateji tərəfdaşlığı, transmilli layihələrdə, beynəlxalq və regional təşkilatlarda sıx əməkdaşlığı 
bölgədə sülh və sabitlik naminə, ölkələrimizin və xalqlarımızın rifahı naminə möhkəmlənəcək və 
genişlənəcəkdir. 
Sizə möhkəm cansağlığı, xoşbəxtlik, dövlət fəaliyyətinizdə uğurlar, qardaş Özbəkistan xalqına sülh və 
firavanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 28 avqust 2001-ci il 
198 
 
 
 
 
«AZƏRĠ» , «ÇIRAQ», «GÜNƏġLĠ»  
YATAQLARININ TAMMĠQYASLI ĠġLƏNĠLMƏSĠNĠN BĠRĠNCĠ  MƏRHƏLƏSĠNĠN 
QƏTNAMƏSĠNĠN ĠMZALANMASI MƏRASĠMĠNDƏ

 GĠRĠġ SÖZÜ 
 
Prezident sarayı 
 
30 avqust 2001-ci il  
 
Dövlətimizin başçısı Heydər Əliyev  mərasimdə iştirak edən «bp», “Yunokal”, “LUKoyl”, “Statoyl”, 
“Eksson”, “TAO”, “Pennzoyl”, “İtoçu” və “Delta Hess” neft şirkətlərinin rəhbərləri və nümayəndələri ilə səmimi 
görüşdü.  
 
Hörmətli xanımlar və cənablar!  
Biz bu gün Azərbaycanın həyatında yeni bir əlamətdar hadisə münasibətilə buraya toplaşmışıq. 1994-cü 
ilin sentyabr ayında Azərbaycan Dövlət Neft Şirkəti ilə dünyanın 11 neft şirkəti arasında Azərbaycanın Xəzər 
dənizindəki sektorunda yerləşən ―Azəri‖, ―Çıraq‖ və ―Günəşli‖ yataqlarında müştərək iş görmək üçün müqavilə 
imzalanmışdır. Bu müqavilə imzalandığı gündən dünyada ―Əsrin müqaviləsi‖ adlanıb və o vaxtdan indiyə qədər 
bütün dünyanın nəzər-diqqətini cəlb edibdir.  
Bu müqavilə Azərbaycanda Milli Məclis tərəfindən ratifikasiya olunandan sonra burada 11 neft şirkəti 
konsorsium – Beynəlxalq Əməliyyat Şirkəti adı ilə ümumi bir təşkilat yaradıbdır. Onlar da Azərbaycan Dövlət 
Neft Şirkəti ilə birlikdə müqavilənin həyata keçirilməsi üçün lazımi tədbirlər görməyə başlamışlar. Təbiidir ki, 
burada böyük hazırlıq işləri görülməli idi. Bunlar müvəffəqiyyətlə həyata keçirildi və 1997-ci ilin oktyabr 
ayında ―Çıraq‖ neft yatağında qurulmuş platformadan ilkin neft hasil olundu. O vaxta qədər  Azərbaycan 
Beynəlxalq Əməliyyat Şirkəti Azərbaycan Dövlət Neft Şirkəti ilə birlikdə  gələcəkdə hasil olacaq neftin ixracının 
təmin edilməsi üçün iki neft kəmərinin tikilməsinə nail olubdur. Qara dənizin Novorossiysk limanına nefti çatdırmaq 
üçün Bakı–Novorossiysk xətti və Gürcüstanın Qara dənizdə olan Supsa limanına neftin çatdırılması üçün Bakı–
Supsa xətti tikilmişdir.  
Təbiidir ki, bir çox başqa işlər də görülmüşdür. Səngaçalda böyük terminal tikilmiş, neftin və qazın sahilə 
gətirilməsi üçün böyük mühəndis işləri aparılmışdır, qurğular, borular tikilmişdir və bünların nəticəsində də 
hasil edilən neft artıq ixrac olunmağa başladı. O vaxtdan indiyə qədər ―Çıraq‖ neft yatağından 15 milyon 400 
min ton neft hasil olunubdur və bununla bərabər, səmt qazı da alınıbdır. Hasil olunan neft ixrac edilib, səmt qazı 
isə Azərbaycanın istifadəsinə verilibdir.  
Ancaq indiyə qədər görülən işlər böyük neft müqaviləsinin başlanğıc mərhələsi idi. Qəbul olunmuş proqram 
əsasında bu yataqlarda lazımi işləri aparmaq üçün Beynəlxalq Əməliyyat Şirkəti, Azərbaycan Dövlət Neft 
Şirkəti bu işləri müəyyən fazalara – birinci faza, ikinci faza, üçüncü fazaya bölübdür. Demək, indiyə qədər 
görülən işlər başlanğıc dövrü hesab olunur. İndi isə ―Əsrin müqaviləsi‖nin həyata keçirilməsi üçün yeni mərhələ 
başlanıbdır. Bunun da adı birinci fazadır.  
Təbiidir ki, birinci fazanın başlanılması üçün Bakı–Tbilisi–Ceyhan əsas ixrac neft kəmərinin tikilməsi 
haqqında qərar qəbul olunmalı idi.  
Təəssüflər olsun ki, bu bizdən asılı olmayan səbəblərə görə müəyyən qədər ləngidi. Ancaq buna baxmayaraq, 
artıq bu işlər də arxada qalıbdır.  Bakı–Tbilisi–Ceyhan əsas  ixrac neft kəməri haqqında sazişlər imzalanıb, 
lazımi kommersiya işləri görülübdür və indi artıq mühəndis-axtarış işləri gedir. Gələn ildə isə Bakı–Tbilisi–
Ceyhan neft kəmərinin inşasına başlanacaqdır. Buna görə də görülən işlərin əsasında bu böyük müqavilənin birinci 
fazasına başlamaq imkanı əldə edilmişdir.  
Təbii ki, burada da çox işlər görmək lazımdır. Bir çox məsələləri razılaşdırmaq lazımdır. Bu barədə həm 
Beynəlxalq Əməliyyat Şirkəti, həm də Azərbaycan Dövlət Neft Şirkəti və bunların hamısını birləşdirən rəhbər 
komitə çox böyük iş aparıbdır. Nəhayət, birinci fazanın başlanması üçün razılıq əldə olunubdur. Sazişlər hazırlanıb və 
burada imzalanacaqdır. Bununla da, biz «Əsrin müqaviləsi»nin ardıcıl surətdə həyata keçməsini təmin edəcəyik.  
İndi imzalanacaq saziş çox böyükdür. Onun hamısını təbiidir ki, burada  sizə bəyan etmək imkanı yoxdur və 
bir də orada çox texniki məsələlər var. Ancaq bu saziş ilə əlaqədar Azərbaycan Beynəlxalq Əməliyyat Şirkəti ilə 
Azərbaycan Dövlət Neft Şirkəti arasında qətnamə imzalanıbdır. Ona görə də bu saziş haqqında müfəssəl 
məlumat vermək üçün hesab edirəm ki, indi bu qətnaməni sizə bəyan etmək lazımdır. 
 
                                                 
      Mərasimdə Azərbaycan Beynəlxalq Əməliyyat Şirkətinin prezidenti Vudvord çıxış etmişdir. 
199 
 
Mərasimdə  qətnamənin mətni oxundu. 
 
H e y d ə r   Ə l i y e v: Düşünürəm ki, bunu tərcümə etməyə ehtiyac yoxdur. Çünki qətnaməni hamı birlikdə 
hazırlayıb və burada iştirak edən xarici neft şirkətlərinin nümayəndələri bunu bilirlər.  
İndi isə «Azəri»,«Çıraq»,«Günəşli» neft yataqlarından neftin hasil olunması proqramı, müqavilənin nəzərdə 
tutduğu tədbirlərin birinci fazasının həyata keçirilməsi ilə əlaqədar hazırlanmış sazişə imza atılmasını təklif 
edirəm.  
Beynəlxalq Əməliyyat Şirkəti tərəfindən sazişi cənab Vudvord imzalayacaqdır, Azərbaycan Dövlət Neft 
Şirkəti tərəfindən isə şirkətin prezidenti Natiq Əliyev imzalayacaqdır.                           
ABƏŞ-in prezidenti Devid Vudvord  və ARDNŞ-in prezidenti Natiq Əliyev sazişi imzaladılar.  
 
 
YEKUN NĠTQĠ   
 
Hörmətli xanımlar və cənablar!  
Güman edirəm ki, hörmətli cənab Vudvordun nitqi bizim bu gün başlayacağımız işlər haqqında, onların 
gələcəyi haqqında və  Azərbaycan xalqına, Azərbaycan Respublikasına gətirəcəyi yeni nailiyyətlər haqqında 
çox ətraflı məlumat verdi.   
Cənab Vudvord, mən sizə, Beynəlxalq Əməliyyat Şirkətində birləşmiş bütün xarici şirkətlərin 
nümayəndələrinə, bu şirkətlərdə çalışan xarici ölkələrdən gəlmiş mütəxəssislərə və onlarla bərabər Azərbaycan 
Dövlət Neft Şirkətinin əməkdaşlarına, Azərbaycan neftçilərinə indiyə qədər birlikdə gördükləri işə görə səmimi-
qəlbdən təşəkkür edirəm.  
«Əsrin müqaviləsi»nin nə qədər ağır və çətin şərtlər içərisində meydana çıxması haqqında biz çox 
danışmışıq. Həm Azərbaycan ictimaiyyətinə, həm də beynəlxalq aləmə həmin proses yaxşı tanışdır. Ancaq bu 
müqavilənin həyata keçirilməsi  heç də asan olmayıbdır. Biz bir çox mərhələlərdən keçmişik. Bir çox ağır və 
çətin problemlərin həll edilməsinə nail olmuşuq. Beləliklə də, «Əsrin müqaviləsi» imzalanandan sonra hamımız 
birgə, ardıcıl çalışaraq hər kəsə məlum olan nailiyyətlər əldə etmişik.  
İndiyə qədər görülən işlər, «Çıraq» yatağından hasil edilən neft və onun ixrac edilməsi  həm neft şirkətlərinə, 
həm də Azərbaycan Dövlət Neft Şirkətinə, deməli, Azərbaycan dövlətinə artıq mənfəət gətirir. Məhz bunların 
nəticəsidir ki, Azərbaycanda indi Dövlət Neft Fondu yaranıb və bu fondda 430 milyon dollardan çox vəsait 
vardır. Bu müqavilədə iştirak edən hər bir şirkət də onun payına düşən mənfəəti götürübdür. Beləliklə də, biz 
görülən işlərin əməli nəticəsini, yəni bu işlərin gətirdiyi mənfəəti görürük və bundan da istifadə edə bilərik.  
O layihənin birinci fazasının başlanması üçün mütləq əsas  ixrac neft kəməri – Bakı–Tbilisi–Ceyhan neft 
kəmərinin tikilməsi haqqında saziş əldə olunmalı idi. Mən bu gün qeyd etmək istəyirəm ki, bu yol da bizim 
üçün asan olmamışdır. Biz bir neçə obyektiv və subyektiv maneələrlə rastlaşdıq. Bu gün açıq etiraf etmək 
lazımdır ki, Beynəlxalq Əməliyyat Şirkətinə daxil olan bəzi şirkətlər hələ ki, «Çıraq» yatağından alınan neft və 
onun gələcəyi haqqında müəyyən fikirləri olduğuna görə, Bakı–Tbilisi–Ceyhan neft kəmərinin məhz indi 
inşasına başlanılması məsələsində tərəddüd edirdilər.  
Onun qiyməti, yəni kəmərin tikilməsi üçün qoyulacaq investisiya haqqında da müxtəlif fikirlər vardı. Bu da 
məsələnin vaxtında həll edilməsinə mane oldu. Ancaq bunların da hamısını biz birgə işimiz, əməkdaşlığımız 
nəticəsində aradan qaldırdıq. Bu gün  birinci fazanın başlanması haqqında saziş imzalandı. Mən cəsarətlə deyə 
bilərəm ki, bu gün imzalanan saziş «Əsrin müqaviləsi»nin yerinə yetirilməsində həlledici xarakter daşıyır.  
Bu sazişin imzalanması münasibətilə mən Beynəlxalq Əməliyyat Şirkətini, Azərbaycanın bütün neftçilərini, 
bütün Azərbaycan xalqını ürəkdən təbrik edirəm və tam ümidvar olduğumu bildirmək istəyirəm ki, bu saziş 
əsasında müəyyən edilmiş proqram vaxtında yerinə yetiriləcəkdir və biz bunların əməli nəticələrinin şahidi 
olacağıq. 
―Əsrin müqaviləsi‖nin imzalanması, onun həyata keçirilməsi və ondan sonra həm Azərbaycanın Xəzər 
dənizindəki sektorunda, həm də quru hissəsində bir çox şirkətlərlə əməkdaşlığa başlamağımız – onların hamısı 
Azərbaycanın dövlət neft strategiyasının tərkib hissəsidir. Ancaq bu gün cənab Vudvord burada gözəl bir ifadə işlətdi. 
Hesab edirəm, o tamamilə haqlıdır: ―Azərbaycanın neft sahəsində, neft strategiyasında yeni era başlayıbdır‖. Bəli, 
bundan sonra biz bunu da özümüz üçün vacib bir ifadə kimi işlətməliyik: Azərbaycanın yeni dövlət neft strategiyası 
və Azərbaycan neft sənayesinin yeni erası!  
İndiyə qədər görülən işlər artıq yaxşı nəticələr veribdir. Xüsusilə bizim ölkəmiz, xalqımız üçün, 
Azərbaycanın iqtisadiyyatının inkişaf etdirilməsi,  ölkəmizdə yeni iş yerlərinin açılması, bu layihənin yerinə 
yetirilməsində Azərbaycanın müxtəlif şirkətlərindən, təşkilatlarından istifadə edilməsi üçün və nəhayət, 
Azərbaycan xalqının rifah halının yaxşılaşdırılması üçün çox işlər görülüb və yaxşı nəticələr əldə olunubdur.   
Ancaq bunlar işin başlanğıcıdır. Bu gün cənab Vudvord qeyd etdi ki, birinci fazanın həyata keçirilməsi ilə 
əlaqədar əlavə 3000 iş yeri açılacaqdır. Bu iş yerlərinin hamısı Azərbaycanın vətəndaşları üçün olacaqdır. 
200 
 
Azərbaycanın neft avadanlığı istehsal edən bir çox müəssisələrinin, Xəzər dənizindəki donanmamızın 
gəmilərinin, Azərbaycan Dövlət Neft Şirkətinin çox böyük gəmilərinin potensialından – bütün bunların 
hamısından istifadə olunacaqdır. Beləliklə, onlar birincisi, iş görəcək, fəaliyyətdə olacaqlar, qazanc götürə-
cəklər, ikincisi, bunların hamısı Azərbaycan iqtisadiyyatının inikişaf etdirilməsi üçün və xalqımızın rifah halının 
yüksəlməsi üçün çox böyük xeyir gətirəcəkdir.  
Hesab edirəm ki, bütün bu işlərin həyata keçirilməsində Azərbaycan sənayesinin potensialından maksimum 
istifadə etmək lazımdır. Mən Beynəlxalq Əməliyyat Şirkətinə üzümü tutaraq deyirəm: Azərbaycanda nə 
çatmırsa, onları siz xarici ölkələrdən gətirəcəksiniz. Amma mən sizdən rica edirəm və buna da nəzarət 
edəcəyəm ki, siz gərək Azərbaycanda olan bütün potensialdan maksimum istifadə edəsiniz. Bu potensial da 
böyükdür. Əgər onlar olmasaydı, «Dədə Qorqud», «İstiqlal» , «Qurtuluş» qazma qurğuları yaranmazdı.  
Mən layihə ilə tanışam. Bilirəm ki, siz vaxtilə, 1970-ci illərdə bizim burada tikdiyimiz dərin dəniz özülləri 
zavodundan da çox səmərəli istifadə edəcəksiniz. Hətta platformanın böyük hissəsini quracaqsınız və ondan 
sonra gətirərək, sürüşdürmə üsulu ilə həmin platformanın üzərinə qoyacaqsınız. Mən eşitdim ki, bu sahədə 
indiyə qədər belə iş görülməyibdir. Bunu siz görəcəksiniz. Demək, bizim o nəhəng zavodumuz da işləyəcək və 
təbiidir ki, onun işçiləri məşğul olacaqlar, xeyir götürəcəklər. Siz də daha başqa yerdən – uzaqdan buraya nəsə 
gətirməyəcəksiniz. Azərbaycanda nə varsa, hamısından istifadə etməlisiniz.  
Cənab Vudvord bunu bəyan etdi: nə qədər vəsait, sərmayə qoyulacaqdır və milyardlarla gəlir götürüləcəkdir. 
Milyardlar dedikdə, mən manatı nəzərdə tutmuram, Amerika Birləşmiş Ştatları dollarını nəzərdə tuturam.  
Ona görə də mən bu gün çox böyük sevinc hissi keçirirəm. Çünki bizim hələ 1993-cü, 1994-cü ildə 
başladığımız  iş öz nəticələrini verir və qarşıdakı üfüqlər də, perspektiv də çox gözəl görünür. Hesab edirəm ki, 
xalqımız, Azərbaycan ictimaiyyəti televiziya və mətbuat vasitəsilə bugünkü mərasimlə tanış olarkən hər kəs 
böyük iftixar hissi keçirəcəkdir ki, Azərbaycan öz iqtisadiyyatını bu vasitələrlə əzmlə inkişaf etdirir. Bir də ona 
görə ki, hər biri Azərbaycan xalqının rifah halının gündən-günə yaxşılaşmasına artıq tam inanacaqlar. 
Mən indiyə qədər olduğu kimi, bundan sonra da bu layihənin həyata keçirilməsini nəzarətimdə saxlayacağam 
və sizə hər cür yardım göstərməyə hazıram.  
Cənab Vudvord, siz buyurdunuz ki, Azərbaycana xarici ölkələrin böyük neft şirkətlərinin gəlməsinin, 
Azərbaycana çoxlu investisiya qoyulmasının əsas şərti ölkəmizdə yaranmış ictimai-siyasi sabitlikdir. Bəli, mən 
böyük iftixar hissi ilə bəyan edirəm ki, bu, Azərbaycan xalqının, Azərbaycan hakimiyyətinin, demokratik, 
hüquqi, dünyəvi Azərbaycan dövlətinin əsas nailiyyətlərindən biridir. Siz də və Azərbaycana investisiya 
qoymaq fikrində olan dünyanın başqa şirkətləri də əmin ola bilərsiniz ki, yaranmış ictimai-siyasi sabitlik bundan 
sonra gündən-günə möhkəmlənəcək, onun pozulmasına biz heç vaxt yol verməyəcəyik və beləliklə də, 
Azərbaycan bundan sonra da dünyanın müxtəlif şirkətlərinin investisiyasının cəlb olunması üçün bütün şəraiti 
yaradacaqdır.  
Mən bir daha sizi təbrik edirəm və bu işlərinizdə uğurlar arzulayıram. 
                     
201 
 
 
 
 
RUSĠYA FEDERASĠYASI  
XARĠCĠ ĠġLƏR NAZĠRĠNĠN MÜAVĠNĠ,  
RUSĠYA PREZĠDENTĠNĠN XƏZƏR DƏNĠZĠNĠN STATUSUNUN TƏNZĠMLƏNMƏSĠ 
MƏSƏLƏLƏRĠ ÜZRƏ XÜSUSĠ NÜMAYƏNDƏSĠ VĠKTOR KALYUJNI BAġDA OLMAQLA 
NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
30 avqust 2001-ci il 
 
H e y d ə r   Ə l i y e v: Hörmətli Viktor İvanoviç! Hörmətli qonaqlar, şadam ki, yay istirahətinə 
çıxmağınıza baxmayaraq,  yenə də bizim hamımız üçün çox mühüm məsələlərlə məşğul olursunuz. Hesab 
edirəm ki, Rusiya prezidentinin Xəzər dənizi üzrə özünün xüsusi nümayəndəsini, üstəlik, Viktor İvanoviç 
Kalyujnı kimi belə təcrübəli neftçini təyin etməsi bu prosesi irəlilədir. Doğrudur, ləng olsa da, hər halda, 
irəlilədir. Əvvəllər, ümumiyyətlə, heç bir irəliləyişin olmaması ilə müqayisədə, bunu müsbət nəticə hesab etmək 
olar. 
Mən sizə təşəkkür edirəm ki, Xəzəryanı ölkələrə səfərə çıxır və hər bir ölkənin mövqeyini aydınlaşdırmaqla 
məşğul olursunuz. Zənnimcə, burada başlıcası beynəlxalq hüquq prinsipidir. Buna baxmayaraq, hər bir ölkənin 
öz mövqeyi, öz baxışları var. Məncə, bu ona gətirib çıxaracaq ki, biz Xəzər dənizinin hüquqi statusu ilə 
əlaqədar, hər necə olsa, vahid rəyə gələcəyik. Biz əvvəlki görüşlərimizdə də, prezident Vladimir Vladimiroviç 
Putinlə cari ilin yanvarında burada görüşərkən də bu barədə danışmışıq. Sonra biz Soçidə görüşdük və belə bir 
yekdil fikirdə olduq ki, hüquqi status anlayışı ilə bağlı bütün məsələlər kompleksini həll etmək çətindir və ona 
görə də ilk növbədə mineral ehtiyatların, əslində, artıq çoxdan başlanmış olan işlənilməsi üçün dənizin dibi 
məsələsini həll etmək  lazımdır. Buna görə də hesab edirəm ki, biz əsas diqqətimizi bu məsələlər üzərində 
cəmləşdirməklə və məsələlərin məhz bu hissəsinin həllinə nail olmaqla digər məsələlərin həllinə doğru irəliləyə 
bilərik. 
Rusiyadan çox şey asılıdır. Rusiya ən böyük Xəzəryanı ölkədir, onun böyük təcrübəsi və sizin kimi çox 
təcrübəli mütəxəssisi var. Odur ki, sizdən çox şey asılıdır. 
V i k t o r   K a l y u j n ı: Heydər Əliyeviç, Sizinlə növbəti dəfə görüşmək imkanına görə sağ olun. Sizinlə 
görüş gələcək müsbət addımlar üçün bir növ stimulyatordur. Ona görə ki, prezidentlə görüşərkən necə irəliləmək 
üçün konkret impulslar alırsan. Üstəlik, Sizinlə  – məsələnin nəinki iri cəhətlərinə, həm də ən kiçik məqamlarına 
diqqət yetirən şəxsiyyətlə görüş ikiqat faydalıdır, çünki bu məqamlarsız məsələlərin həlli mümkün deyildir. Bir 
sözlə, Sizinlə görüş ikiqat faydalıdır. 
Ona görə də biz həmişə buraya gələrkən bütün mövzular barəsində fikir mübadiləsi aparmaq üçün bu görüşü 
ümidlə gözləyirik. Mən Sizinlə tam razıyam ki, bu məsələnin həlli uzadılır. Hesab edirdim ki, hər şey daha asan, 
daha tez başa gələr, amma  biz bu prosesi uzatmaqla indiki mərhələdə özümüzə müəyyən dərəcədə çətinliklər 
yaradırıq.  
Xəzəryanı dövlətlərlə münasibətlərdə iş elə gətirmişdir ki, biz fikir mübadiləsi apararaq, hər bir ölkəyə səfəri 
müzakirə edirik. İş elə gətirdi ki, İranın nümayəndəsi bizdə oldu, öz planlarından, Azərbaycana, Türkmənistana 
edəcəyi səfərindən danışdı, məsləhətləşmək və gələcək addımlarımızı müzakirə etmək üçün bizi İrana dəvət 
etdi. Təbii ki, biz bu dəvəti qəbul etdik, orada olduq və Bakıya gəlməyə bilməzdik. Azərbaycana səfərimizin 
proqramı çox zəngin oldu, Xarici İşlər Nazirliyində görüşlər keçirildi, problemi, indi Xəzərdə yaranmaqda olan 
vəziyyəti kifayət qədər geniş müzakirə etdik. Sizə məlumat vermək istərdik ki, zirvə görüşünə gedən yolda yeni 
mərhələ başlanır. Sizin Tehrana səfəriniz hamı üçün tarixi hadisədir – xüsusən 23 iyul hadisəsindən sonra – və 
biz bu barədə İranda açıq danışdıq. İran nümayəndəsi cənab Əhani ilə hələ Moskvada görüşərkən dedim ki, bu 
vəziyyətdən ən ləyaqətli bir şəkildə Azərbaycan çıxdı, o sizə üstün gəldi, Sizin oraya getmək qərarınız isə ikiqat 
qələbədir. Təbii ki, bu səfərin necə hazırlandığını bilmək bizim üçün maraqsız deyildir. 
Biz öz mülahizələrimizi söyləmək istərdik. Heydər Əliyeviç, demək istəyirəm ki, İrana səfərimiz yaxşı oldu. 
Bizim tamamilə işgüzar, dostluq münasibətlərimiz yaranmaqdadır. Biz kifayət qədər açıq deyirik ki, aramızda 
gizli mövzular yoxdur. Demək istəyirəm ki, – bu barədə mətbuatda da demişəm – belə addım atmalarına 
baxmayaraq, onlar  – İran nümayəndələri buna ürəkdən  təəssüflənirlər, Sizin bu hadisəyə göstərdiyiniz münasibətdən 
razıdırlar. Əlbəttə, onlar belə şey gözləmirdilər və Sizin mövqeyinizi, reaksiyanızı, Əhani ilə görüşünüzü, fikrinizi, 
sadəcə olaraq, heyranlıqla qarşılayırlar. Mən bunu Sizə açıq deyə bilərəm ki, onlar həmin hadisənin necə həll 
edildiyindən razıdırlar. Ona görə də indi İranda ictimai rəy məsələnin həlli yolunda irəliləyişə başlamağa meyllidir.  
202 
 
Əlbəttə, Sizin dediyiniz kimi, məsələnin nizama salınmasında Rusiyanın və onun xüsusi nümayəndəsinin 
rolu böyükdür.  Bəli, mən hesab edirəm ki, əlbəttə, Rusiya fəallıq göstərir, yollar, kompromisli variantlar axtarır, 
lakin elə bir mərhələ gəlib çatmışdır ki, indi əsas sözü kifayət qədər ciddi şəkildə Azərbaycan deməlidir. Sizin 
mövqeyiniz qarşıdakı zirvə görüşünün həll etməli olduğu bir çox məsələlərə cavab olmalıdır.  
H e y d ə r   Ə l i y e v: Əlbəttə, çox da razı deyiləm ki, indiki halda siz mənim İranda olacaq görüşümün 
imkanlarını həddindən artıq qiymətləndirirsiniz. Ona görə ki, bütün beş Xəzəryanı ölkə eyni dərəcədə səylər 
göstərməlidir və bu məsələnin həllində Azərbaycan, Rusiya və İran  kimi, hər bir ölkənin də marağı var. Amma 
onlar bu məsələnin dünya təcrübəsinə müvafiq surətdə, ən çox da beynəlxalq hüquqa müvafiq surətdə ədalətlə 
həll edilməsində maraqlıdırlar. Hər bir ölkənin məsələyə məhz bu mövqelərdən yanaşa bilməsi üçün, şübhəsiz, 
biz hər şeyi aydınlaşdırmalı və bir-birimizə kömək etməliyik. Əgər bu prinsiplər bir kənarda qalsa və hər bir 
ölkə öz iradi qərarını düzgün hesab etsə, onda, əlbəttə, bu məsələdə qəti qərara, konsensusa gəlmək çətin olacaq-
dır. Əlbəttə, hesab edirəm ki, mənim İrana səfərim bu məqsəd üçün deyil, çoxdan planlaşdırılmışdır. İki-üç il 
əvvəl planlaşdırılmışdır, artıq neçə ildir gündəlikdədir, lakin onu həyata keçirmək heç cür mümkün olmurdu. 
Mənim səfərim hətta bu hadisədən də əvvəl, İranda prezident seçkilərindən də əvvəl gündəlikdə dururdu. Ancaq 
qərara gəlmişdim ki, seçkilər keçirilib qurtarsın, prezident seçilsin. Bilirdim ki, cənab Xatəmi seçiləcəkdir, 
bundan sonra isə oraya getmək və yeni hökumətlə görüşüb danışmaq olardı. 
Əlbəttə, Tehranda görüşümüzün və danışıqlarımızın mühüm məsələlərindən biri də bu məsələ olacaqdır. 
Amma bu, iki ölkənin deyil, beş ölkənin məsələsidir. Biz hamımız səylərimizi birləşdirməliyik. Bütün beş 
Xəzəryanı ölkə ekspertlərinin görüşü Astanada, sentyabrın 18-nə təyin olunmuşdur. Istərdim ki, həmin vaxtadək 
hər bir ölkə nə etmək barədə düşünsün. Əgər ekspertlər Astanada hər hansı bir razılığa gəlsələr, onda dövlət 
başçıları üçün artıq heç bir çətinlik olmayacaqdır. Dövlət başçıları məsələləri öz aralarında müzakirə edə, fikir 
mübadiləsi apara, mübahisə eləyə bilərlər, ancaq həmin məsələdə başlıcası, bu işə, təkrar edirəm, beynəlxalq 
hüquq mövqelərindən, təşəkkül tapmış praktika mövqelərindən yanaşan mütəxəssislər, ekspertlərdir. Bir sözlə, 
mən çalışacağam. Lakin mən ekspertlərin sentyabrın 18-də Astanada keçiriləcək görüşünə çox böyük ümidlər 
bəsləyirəm. 
V i k t o r   K a l y u j n ı: Bəli, Heydər Əliyeviç. Bilirsinizmi, İrandakı görüşdən nə üçün danışdım? Axı ən 
böyük üstünlük bundadır ki, biz Sizinlə ya «hə», ya «yox» deyə bilən, yaxud bundan sonra necə işləmək barədə 
məsləhət verə bilən bir insan kimi görüşürük. Biz İrana gedəndə orada vəziyyət bir qədər başqa cür olur. 
Ora`````da biz Xarici İşlər Nazirliyi səviyyəsində işləyirik və son instansiyaya çıxmırıq. Həmin səviyyədə bizə 
təqdim olunanları heç özümüz də bilmirik ki, necə təqdim edirlər. Ona görə də bu baxımdan saysız-hesabsız 
problemlər, hətta bəlkə də razılaşmamalar, anlaşılmazlıqlar mövcuddur. Siz bu problemə dərindən bələd olduğu-
nuza görə, məsələnin indiki vəziyyətini nəzərə almaqla, onun haqqında danışmaq Sizin üçün asandır. Istərdik ki, 
bu istiqamətdə də belə olsun.  
Razıyam ki, bu qərar beş dövlətin qərarı olmalıdır və bundan heç yana qaça bilməzsən, baxmayaraq ki, bizi 
daim üçlükdə və ya dördlükdə yığışmağa təhrik edirlər. Mən həmişə demişəm ki, bu görüş yalnız beş Xəzəryanı 
dövlətin görüşü olmalıdır, burada heç bir kompromis ola bilməz. İndi, əslində dördlük işləyir, Türkmənistan 
bizimlə işləmir, öz qınına qapanmışdır. O, ekspertlər səviyyəsində işləməyə imkan vermir, bəzən özü telefon 
dəstəyini götürüb prezidentlərə zəng vurur. Axı bu, işçi qrupları səviyyəsində işləməyə imkan vermir. Ona görə 
də əslində dördlük işləyir. Bu da  işimizi çətinləşdirir və ləngidici amildir, bunun üstündə bizi tənqid edib 
deyirlər ki, biz bu məsələnin həllini uzatmışıq. Türkmənistan işləmək istəmir, müşahidə edir və yumşaq desək, 
prosesə daha çox əngəl törədir. Ona görə də deyirdik ki, indi zirvə görüşünün lazım olduğu bir mərhələyə gəlib 
çıxmışıq. 
H e y d ə r   Ə l i y e v: Bəli, zirvə görüşü gərəkdir. 
V i k t o r   K a l y u j n ı: Bəli, bu görüş ona görə gərəkdir ki, Türkmənistan problemini də müəyyən 
dərəcədə həll edəcəkdir. Biz ona deməliyik ki, əgər beşlik haqqında qərar qəbul etmişiksə, sən də iştirak 
etməlisən, adamların işləməsinə imkan verməlisən. Bu bizim yeğanə xahişimiz və müəyyən dərəcədə 
tələbimizdir, çünki bu məsuliyyət bizim üzərimizə düşür. Sizin səfərinizin oynamalı olduğu roldan və zirvə 
görüşünün hazırlanması üçün bizə iş  variantında kömək etməsindən də ona görə danışıram.  
İşçi qrupuna gəldikdə isə, demək istəyirəm,  biz artıq hamı ilə razılığa gəlmişik ki,  zirvə görüşü ərəfəsində 
bütün sənədləri ikitərəfli formatda hazırlamaq üçün, sentyabrın 18-dən 20-dək olan dövrdə inandırmalara, 
mübahisələrə hədər yerə vaxt sərf etməmək, yəni  hər şeyi artıq qabaqcadan hazırlamaq və hər hansı mübahisəli 
xırda anlaşılmazlıqları sonraya saxlamamaq üçün sentyabrın 18-nə qədər işçi qrupları mübadiləsi aparacağıq. 
Biz işçi qruplarının görüşlərinə artıq yeni baxımdan yanaşmağa başlamışıq. Açığını desək, bizi Türkmənistan 
hələ də narahat edir. Düşünürəm ki, onların mövqeyi kifayət qədər çevik və konstruktiv deyildir. Başa düşürəm, 
hər bir kəsin  öz rəyinə malik olmaq hüququ var və biz bu hüquqa hörmət etməliyik, lakin bu rəy məntiqi və 
aydın olmalıdır. Axı bunun beynəlxalq praktikada da təsdiqi var. Amma bildiriləndə ki, Azərbaycan «Azəri», 
«Çıraq», «Günəşli» yataqlarında işləri dayandırmalıdır, bu, artıq ciddi söhbət deyildir. Dayandırmalıdır nə 
deməkdir? Axı bu layihə, demək olar, yeddi ildir həyata keçirilir, artıq nəticələr də var.  
203 
 
Vladimir Vladimiroviç Putinlə axırıncı söhbət zamanı bu məsələyə ayrıca toxunarkən Niyazov dedi ki, əgər 
biz hətta məsələni həll etməsək də, mübahisəli ərazidə işin dayandırılmasına nail olsaq, artıq bunun özü müvəf-
fəqiyyət olacaqdır. Mən Sizə demək istəyirəm ki, Rusiya bu fikri dəstəkləmir, çünki bizim özümüzün də 
Qazaxıstanla mübahisəli məsələmiz var. Odur ki, həyatın gedişini dayandırmaq olmaz. Əgər Türkmənistan 
status problemini hətta Rusiyadan da fəal həll etsəydi, onda problemin həlli müddətini, məsələn, yanvarın 1-dək 
müəyyən etmək olardı, biz isə onu yanvarın 1-dək həll etməliydik. Artıq bu halda prosesin müəyyən dərəcədə 
ləngiməsindən danışmaq mümkün olardı.     
Əgər Xəzərin statusu məsələsinin nə vaxt həll ediləcəyi məlum deyilsə, bu, müxtəlif fikir ayrılıqlarına, qeyri-
ciddi münasibətə gətirib çıxarır. Ona görə də biz müvafiq sənəd hazırlayırıq. Mənim şəxsi fikrim belədir ki, biz 
mübahisəli məsələləri məntiqə uyğun həll etməli, öz aramızda müzakirə etməli və bununla da gələcək səmərəli 
işə təkan verməliyik. Mən qəti əminəm və Vladimir Vladimiroviçdən xahiş edəcəyəm ki, tələbələr kimi, bizə də 
vaxt qoymaq lazımdır. Biz  müəyyənləşdirməliyik ki, status məsələsinə, məsələn hansısa müddətdə, yəni 2002-
ci ilin birinci yarısında nöqtə qoymalıyıq. Hamımız bunu edərik. Əgər müddət qoyulmasa, onu hərə öz bildiyi 
kimi uzadacaqdır. Axı Rusiya ilə Azərbaycan arasında saziş lap son məqamda imzalanmışdır, çünki müddət 
qoyulmuşdu və onu pozmaq olmazdı. Biz buna psixoloji cəhətdən hazırıq, belə ritmdə yaşayırıq. Ona görə mən 
bunu Sizdən də xahiş edərdim. Nazarbayevlə Putin arasında söhbət zamanı bu məsələni Qazaxıstan prezidenti 
də qaldırdı. Biz müddət təyin etməliyik və artıq bundan sonra işimizi ayrı cür intensivləşdirməyə başlayacağıq. 
Ona görə də mən bunu Vladimir Vladimiroviçdən də xahiş edəcəyəm.  
H e y d ə r   Ə l i y e v: Mən razıyam. Hətta işçi qrupunun ayın 18-dəki görüşünün hansı nəticəyə gətirib 
çıxaracağından asılı olmayaraq, razıyam ki, biz zirvə görüşünü keçirməliyik. Ona görə ki, biz bu görüşdə hətta 
razılığa gəlməsək də, bir çox məsələlərə aydınlıq gətirəcəyik və işi davam etdirəcəyik. Mən bununla razıyam. 
Sizin təklifiniz doğrudur. 
V i k t o r   K a l y u j n ı: Heydər Əliyeviç, daha bir məsələdən danışmaq istərdim. Indi zirvə görüşünün 
başqa vaxta keçirilməsi barədə  çoxlu söz-söhbət gedir. Biz hər yerdə deyirik ki, zirvə görüşü başqa vaxta 
keçirilməyibdir. Onun keçirilməsinin vaxtı da hələ müəyyənləşdirilməyibdir. Deyirəm ki, hələ payız nə 
başlayıb, nə də qurtarıbdır. Indi bayram süfrəsi açıb onu işgüzar söhbətlərlə doldurmaq olmaz. Bununla belə, hər 
halda, Aşqabadın görüş yeri kimi qaldığını və bu vəziyyəti nəzərə alaraq, görüşün müddətinin razılaşdırılması 
məsələsini Niyazovun uzatmaması üçün onu hansı yolla hərəkətə gətirmək barədə işgüzar səviyyədə düşünürük. 
Çünki bunu şəxsən o etməli və bu məsələni uzatmamalıdır. Əks halda, onun mövqeyi barədə qeyri-müəyyənlik 
yaranır. O, məsələni uzada bilər. Amma mən düşünmürəm ki, prezidentlərdən kimsə, məsələn, Putin və ya 
başqa birisi  zəng edib deyər ki, gəlin, görüşək. Ona görə də Sizdən xahiş edərdim, əgər mümkünsə, İran 
prezidenti Xatəmi ilə söhbət zamanı deyəsiniz ki, o, Türkmənistanla münasibətlərin bəzi incə məqamlarını 
nəzərə alaraq, özünün bu görüşə hazır olduğunu bildirsin. Sizdən xahiş edərdik ki, bu  məqamlardan istifadə 
olunsun. 
H e y d ə r   Ə l i y e v: Mən bunu hökmən edəcəyəm. Ancaq zirvə görüşü barəsində ümumi razılaşma 
olmayıbdır. Türkmənistan prezidenti bəyan etmişdi ki, zirvə görüşü oktyabrın 27-də Aşqabadda keçiriləcəkdir. 
O isə həmin gün Türkmənistanın müstəqilliyinin onilliyini bayram edir. Yaxşı, biz işgüzar görüş keçirməyə 
gələcəyik, yoxsa müstəqilliyin onilliyini birlikdə qeyd etməyə toplaşacağıq? Qırğızıstan onilliyini qeyd etdi, 
Ukrayna qeyd etdi. Ukrayna səfirliyi həmin bayramla əlaqədar bu gün burada tədbir keçirir. Tezliklə Öz-
bəkistan, sonra da Qazaxıstan qeyd edəcəkdir. Biz oktyabrın 18-də qeyd edəcəyik. Əgər biz öz milli 
bayramımıza digər ölkələrin prezidentlərini dəvət etsək və eyni zamanda, ayrı bir tədbir keçirsək, bu nə olar? 
Mən bilmirəm, kim necə keçirir, lakin biz bunu dəbdəbəsiz edəcəyik. Bəzi yerlərdə böyük paradlar, nümayişlər, 
nə bilim, bir neçə gün davam edən tədbirlər keçirilir. Əlbəttə, belə bir vəziyyətdə danışıqlar aparmaq heç də 
münasib deyildir. Ona görə də deyirəm ki, zirvə görüşünü Türkmənistan prinsipcə birtərəfli qaydada təyin 
etmişdi, elə özü də birtərəfli qaydada başqa vaxta keçirmişdir. Əlbəttə, belə şeylərə dözmək olar, amma  
intəhasız yox.  
Məsələn, Soçidə görüşün baş tutması üçün MDB dövlət başçıları Şurasının sədri olan Vladimir Vladimiroviç 
Putin hər birimizlə məsləhətləşmişdi. Əvvəla, bu məsələ Moskvadakı axırıncı görüş zamanı müzakirə edilmişdi, 
sonra isə onun nümayəndəsi Yarov bütün MDB ölkələrinə getdi və razılaşdırdı, biz hamımız həmin günə 
razılığımızı verdik və görüşdük. Ona görə də hesab edirəm ki, bu məsələdə də tam bərabərlik olmalıdır. Yoxsa 
ki, mən bu günə təyin edirəm və siz hamınız yığışıb gəlməlisiniz. Hər ölkənin, hər prezidentin öz proqramı, öz 
problemləri, öz işləri var. Odur ki, burada qarşılıqlı razılıq olmalıdır. Təkrar edirəm, mən hər hansı bir təşəbbüs 
göstərmək niyyətində deyiləm. Əgər Türkmənistan bu zirvə görüşünü Aşqabadda keçirmək istəyirsə və siz 
bunun əleyhinə deyilsinizsə, mən Aşqabada getməyə hazıram. Amma bu, beş dövlət arasında çox qəqiq şəkildə 
razılaşdırılmalıdır. Mən bu fikirləri Tehranda, İran prezidenti ilə görüşdə, şübhəsiz, bildirəcəyəm.  
V i k t o r   K a l y u j n ı: Heydər Əliyeviç, sağ olun. Məhz Niyazov Putinlə söhbətdə şübhə etdiyini söylədi 
ki, Heydər Əliyeviç Aşqabada gəlməyəcəkdir. Putin ona cavab verib dedi: Siz Xatəmi ilə razılığa gəlin, mən isə 
Heydər Əliyeviçlə danışaram. Sizin indi söylədiklərinizə biz şübhə etmirdik. Ona görə ki, Xəzər məsələsinin 
204 
 
tezliklə həllində Azərbaycan hamıdan çox maraqlıdır. Söylədiyiniz fikirlərə görə sağ olun. Biz hər yerdə 
deyəcəyik ki, Heydər Əliyev öz iştirakını şəxsən təsdiqləmişdir. 
H e y d ə r   Ə l i y e v: Viktor İvanoviç, görünür, insanlar başqaları barəsində özləri fikirləşdikləri kimi 
düşünürlər. Bəyan edirəm ki, bu beşlik harada toplaşırsa-toplaşsın, mən onun tərkibindəyəm. 
Onun belə deməyə bəlkə də hansısa əsasları var. Çünki 1998-ci ildə Bakıda İpək Yoluna dair beynəlxalq 
konfrans kecirilərkən 32 ölkənin nümayəndələri, o cümlədən 9 prezident buraya gəldiyi, 14-15 beynəlxalq 
təşkilat təmsil olunduğu halda, onların arasında ancaq Türkmənistanın nəinki prezidenti, hətta nümayəndə heyəti 
də yox idi. Lakin eyb etməz, biz bunsuz da ötüşdük. Əlbəttə, mən heç zaman belə mövqe tutmamışam. Mən 
hamının lazım  bildiyi yerə gedəcəyəm. 
V i k t o r   K a l y u j n ı:  Heydər Əliyeviç, buna görə sağ olun. Daha bir incə mətləbdən danışmaq 
istərdim. Xəzərin statusunun müzakirəsi zamanı hər dövlətin öz rəyi olduğuna görə, təbii ki, fikir ayrılıqları da 
var. Xəzərin statusunun həlli məsələsində Rusiya ilə Azərbaycan və Qazaxıstan arasında kifayət qədər ciddi 
olan müsbət təmas nöqtələri var. Bilirsiniz ki, Xəzərin cənub hissəsi özünü bir qədər başqa cür aparır. 
Zənnimizcə, onların tutduqları mövqe çıxılmaz vəziyyətdir. Mən bunu qeyri-diplomatik sözlərlə demişəm və 
buna görə məni tənqid ediblər. Diplomatiyada ―çıxılmaz vəziyyət‖ demək olmaz.  Əlbəttə, biz istənilən halda 
kompromisli qərarlar, kompromisli variantlar axtarırıq. Ona görə də Sizdən xahiş edərdik, Azərbaycanın və 
Rusiyanın öz mövqeyinin olmasına baxmayaraq – bu mövqe sarsılmazdır və Rusiya bu bəyanatdan və orada 
əksini tapmış əsaslardan geri çəkilməyəcəkdir – kompromisli variant axtarışı yolunu istisna etməyəsiniz. 
İstərdik, Siz öz qrupunuza tapşırasınız ki, onlar cənub variantını necə həll etmək barədə hər gün düşünsünlər.  
Çünki bu məsələni birdəfəyə həll etmək mümkün olmayıbsa, hesab edirəm ki, onun addımbaaddım həlli 
variantı istisna deyildir. Nəyə görə? Ona görə ki, biz ikitərəfli əlaqələrə keçmişik. İndi İran buna görə bizi 
qınayır. Deyirlər ki, siz bizsiz Azərbaycanla sənəd imzalamısınız. Deyirəm, axı biz sizinlə Türkmənistanı 
istəmədiyiniz bir şeyə inandıra bilmərik. Ona görə də biz ikitərəfli qaydada işləməyə başlamışıq. Həyat öz axarı 
ilə gedir, dövlətlərin iqtisadi inkişafı da irəliləyir və bu prosesi dayandırmaq qeyri-mümkündür. Ona görə də 
addımbaaddım variantı, zənnimcə, mümkündür və biz artıq kompromislər barəsində düşünürük. Bizdə də cənub 
hissəsi ilə bağlı məsələnin kompromisli həllinin variantları var. Belə başa düşdüm ki, açıqlamaq istəmədiyim 
söhbət barəsində fikrimi söyləmək imkanım olacaqdır. Lakin istərdim ki, Sizin məsul adamlarınız kompromislər 
barədə düşünsünlər.  
H e y d ə r  Ə l i y e v: Viktor İvanoviç, bilirsinizmi, bizim cəmiyyət «kompromiss» sözünü xoşlamır. Çünki 
biz Ermənistanla Azərbaycan arasında münaqişə problemini həll etməyə çalışırıq. Bilirsiniz ki, Ermənistan 
ərazilərimizin 20 faizini işğal etmişdir. Bir milyon vətəndaşımız oradan didərgin salınmışdır, çadırlarda yaşayır, 
Azərbaycanın ərazi bütövlüyü pozulmuşdur. Həmsədrlər var – Rusiya, ABŞ, Fransa. Minsk qrupu var, buraya 
12 dövlət daxildir. Bu qrupu ATƏT yaratmışdır. Biz zirvə görüşlərində, beynəlxalq təşkilatlarda – ATƏT-də, 
BMT-də onların hər bir dövlətin sərhədlərinin, ərazi bütövlüyünün pozulmazlığı prinsipləri mövqelərində 
möhkəm dururuq. Bu, əsas prinsipdir. Lakin Ermənistan bu prinsipləri tapdalamışdır. 
Son iki ildə kompromis axtarmaq məqsədi ilə Azərbaycan və Ermənistan prezidentləri arasında görüşlər 
keçirilir. Əlbəttə, hər bir işdə kompromis ola bilər, lakin o, ədalətli olmalıdır. Kompromis bir tərəfə deyil, hər iki 
tərəfə aid olmalıdır. Əgər kompromisə ancaq bir tərəf gedirsə, bu, artıq kompromis deyil, güzəştdir. Ona görə də 
iki ildən artıqdır ki, biz «kompromis, kompromiss» dedikdə, xalqımız bu sözü eşitmək istəmir. Bu söz bizi 
bezikdirmişdir. Siz isə daha bir kompromis cəbhəsi əlavə edir, açırsınız.  
Əlbəttə, mən sizi fikrinizdən yayındırmıram. Lakin eyni zamanda bu məsələ çox diqqətlə öyrənilməlidir.  
V i k t o r    K a l y u j n ı: Tamamilə doğrudur. Mən burada jurnalistlərinizə müsahibə verib dedim ki, 
kompromis heç bir ölkənin, heç bir dövlətin nə iqtisadi, nə də siyasi mənafelərinə xələl gətirməməlidir. Amma 
istənilən halda axtarış var. Mən Sizə məhz bu istiqamətdə və Tehranda keçirilmiş görüşdə haqqında söhbət 
getmiş təhlükəsizlik məsələləri barədə ayrıca olaraq bir neçə kəlmə danışmaq istərdim. Ümidvarıq ki, Sizin 
İrana səfəriniz və prezident Xatəmi ilə qarşıdakı danışıqlarınız bu məsələnin həllini sürətləndirməyə xidmət 
edəcəkdir.  
205 
 
 
 
 
QƏTƏR DÖVLƏTĠNĠN ƏMĠRĠ ƏLAHƏZRƏT  
ġEYX HƏMAD BĠN XƏLĠFƏ ƏT TANĠYƏ 
 
Əlahəzrət! 
Qətər dövlətinin milli bayramı – Müstəqillik günü münasibətilə Sizi və dost Qətər xalqını ürəkdən təbrik 
edirəm. 
Əminəm ki, Azərbaycan Respublikası ilə Qətər dövləti arasındakı dostluq və əməkdaşlıq münasibətləri 
xalqlarımızın mənafeyinə uyğun olaraq daim inkişaf edəcək və möhkəmlənəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 30  avqust 2001-ci il 
206 
 
 
 
 
VYETNAM SOSĠALĠST RESPUBLĠKASININ  
PREZĠDENTĠ ZATĠ-ALĠLƏRĠ  
CƏNAB ÇAN DIK LIONQA 
 
Hörmətli cənab Prezident! 
Vyetnam Sosialist Respublikasının milli bayramı – Müstəqilliyin elan edilməsi günü münasibətilə Sizi və 
dost Vyetnam xalqını ürəkdən təbrik edirəm. 
Ümidvaram ki, Azərbaycan Respublikası ilə Vyetnam Sosialist Respublikası arasında dostluq və əməkdaşlıq 
münasibətlərinin inkişafı bundan sonra da xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə sülh və tərəqqi arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 30  avqust 2001-ci il 
 
 
 
207 
 
       
 
 
QEYDLƏR 
 
 
1. ATƏT – Avropada Təhlükəsizlik və Əməkdaşlıq Təşkilatı. Əsası 1975-ci il iyulun 3–9-da Helsinkidə 
qoyulmuşdur. Burada Avropanın 33 dövlətinin, ABŞ və Kanadanın dövlət və hökumət rəhbərləri iştirak edirdi. 
ATƏT «soyuq müharibə»nin qurtarmasından sonra ümumavropa təhlükəsizlik sistemini formalaşdıran, yeni 
Avropanın siyasi və iqtisadi həyatının sivil birgəyaşayış qaydalarını müəyyən edən, dövlətlərarası münasibətləri 
rəqiblik və münaqişə relsindən əməkdaşlıq və qarşılıqlı mənafe istiqamətlərinə yönəldən bir təşkilat funksiyasını 
icra edir. 
Azərbaycan 1992-ci ildən ATƏT-in üzvüdür və 1993-cü ilin ikinci yarısından ATƏT-in zirvə görüşlərində  
Azərbaycan nümayəndə heyəti fəal iştirak edir. – 5–15,173–182,215,216,217,218,336,337. 
 
2. Amerika BirləĢmiĢ ġtatları (ABŞ) – Şimali Amerikada dövlət. Şimaldan Kanada, cənubdan Meksika, 
şərqdən Atlantik okeanı və qərbdən Sakit okeanla əhatə olunur. Ərazisi 9,14 milyon km
2
, əhalisi 280 milyon 
nəfərə yaxındır. İnzibati cəhətdən 50 ştata  bölünür. Ali qanunvericilik orqanı ikipalatalı (Nümayəndələr palatası 
və Senat) ABŞ Konqresidir. Dövlət başçısı prezidentdir. Paytaxtı Vaşinqton şəhəridir. – 5,28,29,37,38,67,76,93–
95,120–124,154,183–192,212,215,230,231,278–282, 297,300, 337,421,446. 
 
3. Ki-Uest – ABŞ-ın cənub-şərqində, Florida ştatında şəhər. Əhalisi 29,3 min nəfərdir. Qış dəniz kurortudur. 
– 5,13,67,95,298,313,314. 
 
4. Dağlıq Qarabağ Muxtar Vilayəti – Azərbaycan Respublikası ərazisində muxtar vilayət. 1923-cü il iyulun 
7-də təşkil edilmişdir. Dağlıq Qarabağda 1988-ci ilə qədər 170 min əhali yaşayırdı. Ərazisi 4 min  km
2
-dir. Mərkəzi 
Xankəndidir.  
 1988-ci ildə Qarabağ separatçıları və millətçiləri Ermənistan silahlı qüvvələri ilə birlikdə bu ərazidə yaşayan 
azərbaycanlıları doğma torpaqlarından çıxararaq Dağlıq Qarabağı işğal etdilər. BMT-nin 822, 853, 874, 884 
saylı qətnamələrinə görə, erməni işğalçıları Azərbaycan torpaqlarını qeyd-şərtsiz tərk etməlidirlər. Ancaq 
Azərbaycan torpaqları hələ də erməni tapdağı altındadır. –  5,8,82–92,123,159,160,161,162,175,176, 177,183–
192,210,211,213,215,231,296,297,303,314,335. 
 
5. BirləĢmiĢ  Millətlər  TəĢkilatı (BMT) – müasir dünyanın  nüfuzlu beynəlxalq təşkilatı. Qərargahı Nyu-
York şəhərindədir. Əsas vəzifəsi beynəlxalq sülhü və təhlükəsizliyi qorumaq və möhkəmlətmək, dövlətlər ara-
sında əməkdaşlığı inkişaf etdirməkdir. BMT-nin Nizamnaməsi 1945-ci il iyulun 26-da San-Fransisko konfran-
sında 50 dövlətin nümayəndəsi tərəfindən imzalandı və 1945-ci il oktyabrın 24-də qüvvəyə mindi. Hazırda 
BMT-yə 198 dövlət daxildir. 
 BMT-nin əsas orqanları Baş Məclis, Təhlükəsizlik Şurası, İqtisadi və İctimai Şura, Qəyyumluq Şurası, Bey-
nəlxalq Məhkəmə və Katiblikdir. 
   Azərbaycan Respublikası 1992-ci ildən BMT-nin üzvüdür. – 6,215,216, 289,336,337,365. 
 
  6. Vilayət Quliyev, V i l a y ə t  M u x t a r   o ğ l u (d.1952) – filoloq, diplomat. Filologiya elmləri doktoru. 
1995–2000-ci illərdə Milli Məclisin deputatı olmuşdur. 1999–2004-cü illərdə Azərbaycan Respublikası Xarici İşlər 
naziri vəzifəsində çalışmışdır. Hazırda Azərbaycan  Respublikasının Macarıstan Respublikasında Fövqəladə və Sə-
lahiyyətli səfiridir. – 6,97. 
 
7. Avropa ġurası (AŞ) – Avropada hökumətlərarası təşkilat. 1949-cu ildə yaradılmışdır. Qərargahı Fransa-
nın Strasburq şəhərində yerləşir. AŞ-nın əsas məqsədi Avropada sülhü və təhlükəsizliyi qorumaq, seçki siste-
mində çoxpartiyalılığa riayət etmək, demokratiyanı və insan hüquqlarını müdafiə etmək, möhkəmləndirmək, 
Avropa ölkələrinin mədəniyyətlərinin yaxınlaşmasına çalışmaq və s. ibarətdir. AŞ-nın ali orqanları Nazirlər 
Komitəsi, Məsləhət Assambleyası, Sahə Nazirliklərinin Müşavirəsi və Katiblikdir. Azərbaycan 2001-ci ildən 
Avropa Şurasının üzvüdür. – 7,11,150,151,167,171,172,174,231,232,256,293,381. 
 
8.  TRASEKA, T r a n s x ə z ə r   n ə q l i y y a t   d ə h l i z i – Avropanı Asiya ilə birləşdirən yol. Bu 
nəqliyyat dəhlizini Şərqlə Qərbi birləşdirən orta materik xətti də adlandırmaq olar. Transxəzər nəqliyyat 
dəhlizi Azərbaycanı, bütünlükdə Qafqazı Avropa ilə birləşdirir. –  8. 
 
208 
 
9. AtəĢkəs rejimi – 1994-cü il mayın 12-də Moskvada Ermənistan–Azərbaycan arasında atəşin müvəqqəti 
dayandırılması (atəşkəs) haqqında müqavilə imzalandı. Müqaviləyə görə, müharibə aparan tərəflər sülh müqavi-
ləsi bağlanana qədər atəşin dayandırılması haqqında razılığa gəldilər. – 8,122,161,213. 
 
10.  Qorbaçov,  M i x a i l   S e r g e y e v i ç (d.1931) – 1985–91-ci illərdə Sov.İKP MK-nın Baş katibi, 1990–
91-ci illərdə SSRİ-nin ilk və son prezidenti. Qorbaçov «yenidənqurma» adı ilə «aşkarlıq və demokratiya» siyasi 
xəttini, «humanist, demokratik sosializm» şüarını meydana atdı. Sovet totalitar rejimi ilə uyuşmayan «yenidən-
qurma» ölkəni dərin siyasi və iqtisadi böhrana saldı. Qorbaçovun milli münaqişələrə səbəb olan siyasəti xüsusən 
Azərbaycana qarşı qərəzli, düşmənçilik mövqeyi ilə səciyyələnirdi. Ermənilərin Azərbaycana olan torpaq iddia-
larını dəstəkləyən Qorbaçov 1990-cı ilin yanvarında Bakıda baş verən Qanlı Yanvar faciəsinin təşkilatçısı və gü-
nahkarıdır. – 9,160,250. 
 
11. ATƏT-in Minsk qrupu – 1992-ci il martın 24-də yaradılmışdır. 1997-ci ildə Minsk qrupunun tərkibinə 
aşağıdakı dövlətlər daxil olmuşdur: Azərbaycan, Ermənistan, Belarus, Almaniya, İtaliya, Rusiya, ABŞ, Fransa, 
Türkiyə, Danimarka və İsveç. 1994-cü ilin dekabrından Minsk qrupuna iki sədr – Rusiya və İtaliya rəhbərlik edirdi. 
1996-cı ilin dekabrından onun üç – Rusiya, ABŞ və Fransa – həmsədrləri var. Qrupun əsas vəzifəsi Ermənistan–Azər-
baycan münaqişəsinin sülh yolu ilə aradan qaldırılmasına və Dağlıq Qarabağ probleminin dinc vasitələrlə həll 
edilməsinə bilavasitə kömək etməkdir. – 11,15,67,162,175,176,178,179,180,182,183–192,212, 
213,214,217,230,232,303. 
 
12. ATƏT-in BudapeĢt sammiti  – 1994-cü il dekabrın 3–7-də Macarıstanın paytaxtı Budapeştdə 
keçirilmişdir. Görüşdə ATƏT-in üzvü olan ölkələrin dövlət və hökumət başçıları, o cümlədən Azərbaycan Respub-
likasının prezidenti Heydər Əliyevin rəhbərliyi ilə Azərbaycan nümayəndə heyəti iştirak etmişdir. Heydər Əliyev 
Budapeşt sammitində regionlarda və bütünlükdə qitədə sülh konsepsiyasının həyata keçirilməsi üçün çox 
əhəmiyyətli fəaliyyət göstərdi. Budapeşt zirvə görüşündə ilk dəfə olaraq Dağlıq Qarabağ problemi xüsusi məsələ 
kimi müzakirə olundu və «Dağlıq Qarabağ münaqişəsi ilə əlaqədar ATƏT-in fəaliyyətinin intensivləşdirilməsi» 
haqqında qətnamə qəbul olundu. –  12,214,296,297. 
 
13. ATƏT-in Lissabon sammiti – 1996-cı il dekabrın 2–4-də Portuqaliyanın paytaxtı Lissabon şəhərində 
ATƏT-in 54 üzvünün dövlət və hökumət başçılarının iştirakı ilə növbəti Zirvə toplantısı keçirildi. Lissabon Zirvə 
toplantısında müzakirə olunan məsələlər arasında Azərbaycan Respublikası nümayəndə heyətinin təkidi ilə 
Ermənistan–Azərbaycan münaqişəsi geniş diskussiyaya səbəb oldu. Azərbaycan Respublikası nümayəndə heyətinin 
başçısı Heydər Əliyevin qəti, prinsipial mövqeyi və gərgin səyi nəticəsində yekun sənədə əlavə kimi qəbul edilən 
ATƏT sədrinin bəyanatında ilk dəfə olaraq ən yüksək səviyyədə münaqişənin həllinin əsası kimi, Azərbaycan 
Respublikasının ərazi bütövlüyü 53 dövlət tərəfindən qətiyyətlə dəstəkləndi və Dağlıq Qarabağın statusunun yalnız 
Azərbaycan Respublikasının tərkibində müəyyən olunması öz əksini tapdı. –  12,173–174,177,179,214. 
 
14. Mirça Coane (d.1958) – 2000–2004-cü illərdə Rumıniya Respublikasının Xarici İşlər naziri olmuşdur. 
Rumıniya Sosial-Demokrat Partiyasının başçısıdır. – 13. 
 
     15. Avropa–Atlantika TərəfdaĢlıq ġurası – 1997-ci ildə Şimali Atlantika Əməkdaşlıq Şurasının 
Portuqaliya sessiyasında yaradılmışdır. Tərkibinə 44 ölkə, o cümlədən Azərbaycan Respublikası daxildir. – 14. 
 
16. NATO (Şimali Atlantika Müqaviləsi Təşkilatı) – hərbi-siyasi ittifaq. 1949-cu il aprelin 4-də Vaşinqtonda 
ABŞ, Böyük Britaniya, Fransa, Belçika, Niderland, Lüksemburq, Kanada, İtaliya, Portuqaliya, Norveç, Danimar-
ka, İslandiyanın imzaladıqları Şimali Atlantika müqaviləsi əsasında yaradılmışdır. 1952-ci ildə Yunanıstan və 
Türkiyə, 1955-ci ildə Almaniya Federativ Respublikası, 1982-ci ildə İspaniya NATO-ya qoşulmuşlar. Varşava 
Müqaviləsi Təşkilatı dağıldıqdan (1990) sonra əvvəllər sosialist ölkələri düşərgəsinə daxil olmuş ölkələrin bir 
qismi NATO-ya üzvlüyə qəbul edilmiş, digər qismi isə ilkin mərhələ kimi, NATO-nun «Sülh naminə tərəfdaşlıq» 
proqramına qoşulmuşlar. Ali orqanı NATO Şurasının sessiyasıdır. Mənzil-qərargahı Brüsseldədir. – 
14,165,166,169. 
 
17. Lüksemburq,   B ö y ü k    L ü k s e m b u r q  H e r- s o q l u ğ u  – Qərbi Avropada dövlət. Sahəsi 2,6 
min km
2
, əhalisi 415 min nəfərdir. İnzibati cəhətdən 3 mahala bölünür. Lüksemburq konstitusiyalı monarxi-
yadır. Dövlət başçısı böyük hersoqdur. Qanunverici orqanı Deputatlar palatasıdır. Paytaxtı Lüksemburqdur. – 
16,17. 
 
209 
 
18. Anri (d.1955) – 1998-ci ildən Lüksemburq Hersoqluğunun hökumət naibi, 2000-ci ildən isə böyük 
hersoqudur. 1998-ci ildən Beynəlxalq Olimpiya Komitəsinin üzvüdür. –16. 
19. Jan–Klod Yunker (d.1954) – Lüksemburq Hersoqluğunun dövlət və siyasi xadimi, 1995-ci ildən Baş 
nazirdir. – 17. 
 
20.  Sloveniya, S l o v e n i y a   R e s p u b l i k a s ı – Mərkəzi Avropada dövlət. Sahəsi 20,3 min km
2
, əhalisi 
1,96 milyon nəfərdir. Dövlət başçısı prezident, qanunverici orqanı ikipalatalı (Dövlət Şurası və Dövlət Məclisi) 
parlamentdir. Paytaxtı Lyublyandır. – 18. 
 
21. Milan Kuçan (d.1941) – Sloveniya siyasətçisi və 1991–2002-ci illərdə Sloveniyanın birinci prezidenti. – 
18. 
 
22. Mozambik, M o z a m b i k   R e s p u b l i k a s ı  – Cənub–Şərqi Afrikada dövlət. Sahəsi 802 min km
2
, 
əhalisi 17,9 milyon nəfərdir. İnzibati ərazisi 10 əyalətə bölünür. Dövlət və hökumət başçısı prezident, qanunverici 
orqanı birpalatalı Respublika Assambleyasıdır. Paytaxtı Maruti. – 19. 
 
23. Joakim Albertu Çissano (d.1939) – Mozambik siyasi xadimi. FRELJMO üsyançı hərəkatının ən fəal 
iştirakçısı və rəhbəri. 1993–2005-ci illərdə Mozambikin prezidenti olmuşdur. – 19. 
 
24.  Madaqaskar,  M a d a q a s k a r   R e s p u b l i k a s ı – Madaqaskar adasında  dövlət. Sahəsi 587 min km
2
, 
əhalisi 13,7 milyon nəfərdir. İnzibati ərazisi 6 əyalətə  bölünür. Dövlət başçısı prezident, qanunverici orqanı – Milli 
Xalq   Məclisidir. Paytaxtı Antananapivudur. – 20. 
 
25. Didye Ratsirak (d.1936) – Madaqaskar siyasi xadimi, vitse-admiral. 1975–93 və 1997–2002-ci illərdə 
Madaqaskarın prezidenti olmuşdur. –20. 
 
 26. Cibuti, C i b u t i   R e s p u b l i k a s ı – Şimal–Şərqi Afrikada dövlət. Sahəsi 22 min km
2
, əhalisi 603,6 min 
nəfərdir. İnzibati ərazisi 5 vilayətə bölünür. Dövlət və hökumət başçısı prezident, qanunverici orqanı birpalatalı Milli 
Məclisdir. Paytaxtı Cibutidir. – 21. 
 
27. Ġsmail Ömər Cili (d.1947) – 1999-cu ildən Cibutu prezidenti. – 21. 
 
28.  bp,  «B r i t i ş   P e t r o l e u m»  – dünyanın ən iri neft şirkətlərindən biri. 1909-cu ildən bir çox 
ölkələrdə neftin kəşfiyyatı, çıxarılması, emalı və satışı ilə məşğuldur. bp 1994-cü ildən Azərbaycanda fəaliyyət 
göstərir. Hazırda ABƏŞ-in əsas operatorudur. – 22–29,30–35,99. 
 
29. Con Braun (d.1948) – «Britis Petroleum» şirkətinin prezidenti. – 22–29,30–35. 
 
30.  Böyük  Britaniya,    B ö y ü k    B r i t a n i y a   v ə   Ş i m a l i   İ r - l a n d i y a   B i r l ə ş m i ş   K r a l l 
ı ğ ı   – Qərbi Avropada dövlət. B.Britaniya adası, İrlandiya adasının şimal–şərq hissəsi, Anqlsi, Uayt, Normand, 
Orkney, Hebrid, Şetlend adaları və  bir sıra kiçik adalardan ibarətdir. Sahəsi 244,1 min km
2
, əhalisi 58,8 milyon 
nəfərdir. İnzibati cəhətdən qraflıqlara və qraflıq hüququnda  olan şəhərlərə bölünür. Böyük London xüsusi inzibati 
vahiddir. B.Britaniya parlamentli monarxiyadır. Paytaxtı London şəhəridir. – 22–29,30–35. 
 
31. Devid Vuqvord (d.1946) – neftçi-mühəndis, 1999-cu ildən «bp-Azərbaycan» şirkətinin prezidenti. Bir 
çox ölkələrdə – Ərəb əmirliklərində, Norveç, Rusiya və ABŞ-da «bp» şirkətinin nümayəndəsi vəzifəsində 
işləmişdir. İngiltərənin «Müqəddəs Mixail və Müqəddəs Georgi», Gürcüstanın «Şərəf», Azərbaycanın  «Şöhrət» 
ordenləri ilə təltif olunmuşdur. – 22,26,33,428–435. 
 
32. Türkiyə Cümhuriyyəti – Qərbi Asiyada və Avropanın cənub–şərq kənarında  dövlət. Sahəsi 780,6 
min km
2
, əhalisi 78 mln. nəfərdir. İnzibati cəhətdən 67 ilə (vilayətə) bölünür. Paytaxtı Ankara şəhəridir. Döv-
lət başçısı prezident, Ali qanunvericilik orqanı Türkiyə Böyük Millət Məclisidir. – 
23,26,28,29,113,155,159,164,165,167,220,221,263–274, 293, 357,359,366,371,390,397–405. 
 
33. Ceyhan – Aralıq dənizi sahilində liman.  1998-ci il oktyabrın 29-da Azərbaycan, Türkiyə, Gürcüstan, Qaza-
xıstan, Özbəkistan prezidentləri və ABŞ-ın Energetika naziri Bakı–Tbilisi–Ceyhan marşrutunu müdafiə edən «Anka-
ra bəyannaməsi»ni imzalamışlar. Uzunluğu 1695 km olan Bakı–Tbilisi–Ceyhan neft kəməri 2006-cı ildə istifadəyə 
verilmişdir. – 23,164,220. 
210 
 
 
34. Azərbaycan Beynəlxalq Əməliyyat  ġirkəti (ABƏġ) – 1994-cü ilin axırlarında yaradılmışdır. «Xəzərin 
Azərbaycan sektorunda neft yataqlarının müştərək işlədilməsi və istifadəyə verilməsi» haqqında Azərbaycan Res-
publikası Dövlət Neft Şirkətinin və dünyanın bir neçə böyük neft şirkətləri ilə imzalanmış müqavilənin payçıları 
adından onun şərtlərini həyata keçirmək məqsədilə yaradılmış əməliyyat şirkətidir. Buraya 7 ölkəni (B.Britaniya, 
Yaponiya, Norveç, Rusiya, Türkiyə və Səudiyyə Ərəbistanı) təmsil edən 11 iri neft şirkəti daxildir. – 23,30–
35,429,431,434. 
 
35. «ġahdəniz» – Azərbaycanın Xəzər dənizi sektorunda ən böyük və ən zəngin qaz yataqlarından biri. – 
24,32,33,193,220,317. 
 
36. Bakı–Tbilisi–Ceyhan – 1998-ci il oktyabrın 29-da Azərbaycan, Türkiyə, Gürcüstan, Qazaxıstan, 
Özbəkistan prezidentləri və ABŞ-ın Energetika naziri Bakı–Tbilisi–Ceyhan marşrutunu müdafiə edən «Ankara 
bəyannaməsini» imzalamışlar. Uzunluğu 1695 km olan Bakı–Tbilisi–Ceyhan neft kəməri 2006-cı ildə istifadəyə 
verilmişdir. –  24,25,28,29,31,32,33, 194,195,196,197,199,220,295,361,429,432. 
 
  37. Azərbaycan Respublikası Dövlət Neft ġirkəti (ARDNġ) – respublikada neft və qazın kəşfiyyatına, çıxa-
rılmasına və emal edilməsinə rəhbərlik edən qurum. 1991-ci ildə təşkil edilmişdir. Şirkət neft və qaz quyuları-
nın qazılması və istifadəyə verilməsi, nəql edilməsi və s. məqsədilə dünyanın bir sıra ölkələrinin iri neft 
şirkətləri ilə sazişlər, müqavilələr bağlamışdır. – 26,27,141,357,395,421,428,429,430,431,432,433. 
 
38. Əhməd Necdət Sezər (d.1941) – 2000–2007-ci illərdə Türkiyə prezidenti. 1962–83-cü illərdə bir sıra 
məsul vəzifələrdə çalışmışdır. 1993-cü ildə Türkiyə Kassasiya Məhkəməsinin, 1988-ci ildə isə Türkiyə Kons-
titusiya Məhkəməsinin üzvü seçilib. 1998–2000-ci illərdə Türkiyə Konstitusiya Məhkəməsinin sədri 
olmuşdur. – 27,400. 
 
39. Corc BuĢ (d.1946)  – ABŞ-ın 43-cü prezidenti (2000–2008-ci illər). ABŞ-ın 41-ci prezidenti Corc Herbert 
Buşun oğludur. 1968-ci ildə Yel universitetini (incəsənət, tarix bakalavrı), 1975-ci ildə isə Harvard universitetini 
(incəsənət magistri) bitirmişdir. «Speaktrum-7 Enerci Korporeyşn» firmasının yaradıcısıdır. 1994-cü ildən Texas 
ştatının qubernatoru olmuşdur. – 28,29,76,184,188,215,279,280,300. 
 
40. «Nyu-York Tayms» – ABŞ-da gündəlik qəzet. 1851-ci ildən Nyu-Yorkda nəşr edilir. Tirajı 837,2 min 
(bazar günündə 1,4 milyon) nüsxədir. – 28. 
 
41. Natiq Əliyev,  N a t i q  A g a ə l i   o ğ l u  (d.1947) – 1993–2006-cı illər Azərbaycan Respublikası Dövlət 
Neft Şirkətinin prezidenti olmuşdur. Hazırda Azərbaycan Respublikası Sənaye və Energetika naziridir. Azərbaycan 
Respublikasının «Şöhrət»  ordeni ilə təltif edilmişdir.  
I çağırış Azərbaycan Respublikası Milli Məclisinin deputatı olmuşdur. –33,428–435. 
 
42. Bakı Dərin Dəniz Özülləri zavodu – 1978-ci ildə Heydər Əliyevin təşəbbüsü ilə yaradılmışdır. Respublikada 
neft sənayesinin inkişafında  böyük rolu vardır. – 33. 
 
43.  SSRĠ,   S o v e t   S o s i a l i s t   R e s p u b l i k a l a r ı   İ t t i f a q ı – 1922–1991-ci  illərdə dünyanın ən böyük və 
qüdrətli dövlətlərindən biri. Tərkibində 15 müttəfiq respublika, 20 muxtar respublika, 8 muxtar vilayət olmuşdur. –
39,40,55,56,57,117,138,142,241,264,275,300,303,308,312,366,367,370,371,372, 373,411. 
 
44. Rusiya, R u s i y a   F e d e r a s i y a s ı – Avropanın şərqində, Asiyanın şimalında dövlət. Ərazisi 17075,4 
min km
2
, əhalisi 146,3 milyon nəfərdir. Rusiya Federasiyasına 21 respublika, 6 diyar, 49 vilayət, federal əhəmiyyətli 
Moskva və Sankt-Peterburq şəhərləri, 10 muxtar vilayət və mahal daxildir. 
Dövlət başçısı prezident, qanunverici orqanı ikipalatalı Dövlət Duması və Federasiya Şurasıdır. Paytaxtı Mosk-
va şəhəridir. – 45,67,123,155,159, 160,163,164,167,168,183–192,200–226,230,231,242,246,247,270,289,297, 
302–304,305–307,310,311,312,331,337,338,372,391,411,412,413,414,419–424,436–447. 
 
45. Artur Rasizadə, A r t u r  T a h i r  o ğ l u (d.1935) – Azərbaycanın dövlət xadimi. SSRİ Dövlət mükafatı 
laureatı. 1986–92-ci illərdə Azərbaycan Respublikası Baş nazirinin birinci müavini vəzifəsində işləyib. 1996-cı ildən 
Azərbaycan Respublikasının Baş naziridir. Azərbaycan Respublikasının «İstiqlal» ordeni ilə təltif olunmuşdur. –  
44,45,328. 
 
211 
 
46. Ukrayna, U k r a y n a  R e s p u b l i k a s ı – Cənub–Şərqi Avropada dövlət. Ərazisi 603,7 min km
2
, 
əhalisi 51,3 milyon nəfərdir. Ukraynanın tərkibinə 24 vilayət və Krım Respublikası daxildir. Dövlət başçısı 
prezident, qanunverici orqanı – Ali RADA-dır. Paytaxtı Kiyev şəhəridir. – 
45,202,207,221,243,248,249,258,259,299,305–307,329,333,385. 
47.  Hindistan, H i n d i s t a n   R e s p u b l i k a s ı – Cənubi Asiyada dövlət. Millətlər Birliyinin 
tərkibindədir. Ərazisi 3,3 milyon km
2
, əhalisi 953 milyon nəfərdir. Hindistan inzibati cəhətdən 22 ştata və 7 
müttəfiq əraziyə bölünür. Dövlət başçısı prezident, qanunverici orqanı ikipalatalı parlamentdir. Paytaxtı  Dehli 
şəhəridir. – 49,50. 
 
48. Koçeril Raman Narayanan (d.1920) – hind siyasi və dövlət xadimi. 1997–2002-ci illərdə Hindistanın 
prezidenti olmuşdur. – 49.   
 
49. Atal Bihari Vacpai (d.1924) –siyasətçi. 1996–2004-cü illərdə  Hindistanın Baş naziri olmuşdur. – 50. 
 
50. Peru, P e r u   R e s p u b l i k a s ı – Cənubi Amerikanın qərbində dövlət. Sahəsi 1285,2 min km
2
, əhalisi 
23,95 milyon nəfərdir. İnzibati ərazisi 12 rayona bölünür. Dövlət başçısı prezident, ali qanunverici orqanı 
Demokratik Müəssislər Məclisi Konqresidir. Paytaxtı Limadır. –51.  
 
51. Valentin Paniaqua Korasao (1936–2006) – Peru siyasi xadimi. 2000–2001-ci illərdə Peru prezidenti. – 
51. 
 
52. Səfər Əbiyev, S ə f ə r   A x u n d b a l a   o ğ l u (d.1950) – general-polkovnik. 1995-ci ildən 
Azərbaycan Respublikasının Müdafiə naziridir. – 59. 
 
53. Ġkinci dünya müharibəsi (1939–45) – Almaniya, İtaliya və Yaponiya tərəfindən başlanmış böyük 
müharibə. İkinci dünya müharibəsi 1939-cu il sentyabrın 1-də Almaniyanın Polşaya girməsi ilə başlandı. 
Sentyabrın 3-də Böyük Britaniya və Fransa Almaniyaya müharibə elan etdi. 1940-cı ilin ortalarından alman 
qoşunları Danimarka, Norveç, Belçika, Niderland, Lüksemburq, sonra isə Fransanı işğal etdi.  
1941-ci il iyunun 22-də Almaniya SSRİ-yə qarşı müharibə elan etdi. 1942–43-cü illərdə sovet ordusunun 
Stalinqrad və Kursk vuruşmalarında qələbəsi Almaniyanı qəti surətdə sarsıtdı.  
1945-ci il mayın 2-də sovet ordusu Berlini aldı. Mayın 8-də Karlsxorstda (Berlin yaxınlığında) Almaniyanın 
danışıqsız təslim olması haqqında akt imzalandı. 
Yaponiyanın təslim olması haqqında sənəd isə sentyabrın 2-də imzalandı. Bununla İkinci dünya mühari-
bəsi qurtardı. İkinci dünya müharibəsində 72 ölkə iştirak etmişdir. Müharibədə iştirak edən ölkələrin silahlı 
qüvvələrinə 110 milyon adam çağırılmışdı. Müharibədə 62 milyon adam həlak olmuş, minlərlə şəhər, 
qəsəbə və kənd dağılmışdı. – 62,86,360,367. 
 
54. Fransa, F r a n s a   R e s p u b l i k a s ı – Qərbi Avropada dövlət. Sahəsi 551 min km
2
, əhalisi 58,4 mil-
yon nəfərdir. İnzibati cəhətdən 95 departamentə bölünür. Qanunverici hakimiyyəti iki palatadan (Milli Məclis 
və Senat) ibarət parlament həyata keçirir. İcra hakimiyyəti prezident və Nazirlər Şurasına məxsusdur. Paytaxtı 
Paris şəhəridir. – 67,123, 147,183–192,202,203,212,227–232,297,313,337,446. 
 
55. «Sos Kinderdorf ĠnternəĢnl» təĢkilatı – 1949-cu ildə Avstriyanın İmst şəhərində görkəmli humanist 
pedaqoq Herman Qmayner tərəfindən yaradılmışdır. – 70–75.  
 
56. Helmut Kutin (d.1941) – 1985-ci ildən «SOS» Kinder – dorf İnternosionalın prezidenti. Məhz onun fə-
dakarlığı ilə dunyanın hər yerində «SOS» uşaq kəndləri yaradılmışdır. Azərbaycan Respublikasının «Şöhrət» or-
deni  ilə təltif olunmuşdur. – 70–75. 
 
57.  Belarus, Belarus Respublikası – Avropada dövlət. Sahəsi 207,6 min km
2
, əhalisi 10442 min nəfərdir. İn-
zibati ərazisi 6 vilayətə, 117 rayona bölünür. Dövlət başçısı prezident, qanunverici orqanı parlamentdir. Paytaxtı 
Minskdir. – 77,299,326–339,420. 
 
58. LukaĢenko Aleksandr Qriqoryeviç (d.1954) – Belarus dövlət xadimi. 1994-cü ildən Belarus 
Respublikasının prezidentidir. – 77,299,327, 329,330,333,334,335.  
 
212 
 
59. Venesuela Respublikası – Cənubi Amerikanın şimalında dövlət . Sahəsi 916,4 min km
2
, əhalisi 22,3 milyon 
nəfərdir. Venesuela – federasiya 21 ştata bölünür. Dövlət və hökumət başçısı  prezident, qanunverici orqanı ikipalatalı 
Milli Konqresdir (Deputatlar palatası və Senat). Paytaxtı Karakasdır. – 78. 
 
60. Hüqo Rafael ÇaveĢ (d.1954) – 1999-cu ildən Venesuela prezidenti. –78. 
 
61. Kanada – Şimali Amerikada dövlət. Sahəsi 9971 min km
2
, əhalisi 29,6 milyon nəfərdir. Kanada 10 
əyalətə və 3 əraziyə bölünmüş federasiyadır. Millətlər Birliyinə daxildir. Dövlət başçısı Böyük Britaniya kraliça-
sıdır. Onu ölkədə general-qubernator əvəz edir. Qanunverici orqanı ikipalatalı (Senat və İcmalar palatası) 
parlamentdir. Paytaxtı Ottavadır. – 79,80. 
 
62. Jan Kretyen (d.1934) – Kanada siyasətçisi, 1993–2003-cü illərdə Kanadanın Baş naziri olmuşdur. Kanada 
Liberal partiyasının başçısı. – 79. 
 
63. Adrienn Klarkson (d.1939) – Kanada  jurnalisti və siyasi xadimi. 1999–2005-ci illərdə Kanadanın 
general-qubernatoru olmuşdur. – 80. 
 
64. Kofi Annan (d.1938) – 1997–2006-cı illərdə Birləşmiş Millətlər Təşkilatının Baş katibi. Nobel mükafatı 
laureatı. – 81. 
 
65. Əli Nağıyev, Ə l i   T e y m u r   o ğ l u  (d.1954) – 1996–2006-cı illərdə  Azərbaycan Respublikasının 
Əmək və Əhalinin Sosial Müdafiəsi naziri olmuşdur. 2006-cı ildən Azərbaycan Respublikasının Belarus 
Respublikasında Fövqəladə və Səlahiyyətli səfiri. I çağırış Azərbaycan Respublikası Milli Məclisinin deputatı 
olmuşdur. – 88,89. 
 
66. Ross Uilson (d.1955) – 2000–2003-cü illərdə Azərbaycanda  Amerika Birləşmiş Ştatlarının Fövqəladə və 
Səlahiyyətli səfiri olmuşdur. Hazırda Ross Uilson Türkiyədə ABŞ-ın səfiri vəzifəsində çalışır. – 93–95, 96–119. 
 
67. Klinton Bill,  U i l y a m  C e f e r s o n   B l a y d (d.1946) – ABŞ-ın görkəmli siyasi və dövlət xadimi. 
ABŞ-ın 42-ci prezidenti (1992–2000). Klinton xarici siyasətində SSRİ dağıldıqdan sonra müstəqillik qazanmış 
dövlətlərlə, o cümlədən Azərbaycan Respublikası ilə münasibətlərin yaxşılaşdırılmasına mühüm əhəmiyyət 
vermişdir. – 95. 
 
68. ABġ-ın Ticarət Palatası – Bütün işgüzar dairələrin mənafeyini müdafiə edən dünyada ən böyük qeyri-
kommersiya lobbi təşkilatı. 1912-ci ildə yaradılmışdır. Bir əsr keçməsinə baxmayaraq palatanın 300 000 üzvü, 
3000 regional və ştat palatası və 90-dan çox xaricdə Amerika Ticarət Palatası var. Palatanın rəsmi məlumatına 
görə 96% üzvləri xırda biznes nümayəndələridir. Mənzil-qərargahı Vaşinqtondadır. – 96–119. 
 
69. Beynəlxalq Valyuta Fondu – BMT-nin hökumətlərarası ixtisaslaşdırılmış idarəsi, beynəlxalq valyuta 
təşkilatı. 1945-ci ildə yaradılmış, 1947-ci ildən fəaliyyətə başlamışdır. İdarə heyəti Vaşinqtondadır. Dünyanın 
130-a yaxın ölkəsi fondun üzvüdür. Nizamnaməsinə görə, məqsədi beynəlxalq valyuta əməkdaşlığına yardım et-
mək, ölkələr arasında valyuta-hesablaşma münasibətlərini nizama salmaq, fonda daxil olan ölkələrin ödəmə 
balanslarını tarazlaşdırmaq və valyuta məzənnəsini tənzimləməkdən ibarətdir. 1992-ci ildə Azərbaycan Respub-
likası Beynəlxalq Valyuta Fonduna qəbul olunmuşdur. – 97,98. 
 
70. «Lütfhanza» – Avropada – Almaniyada sərnişin daşıyan ən böyük aviakompaniya. Aviakompaniya 
sərnişinlərinin ümumi sayına görə dünyanın 5 ən böyük kompaniyalarından biridir. Aviakompaniya 1926-cı 
ildən fəaliyyət göstərir. Dünyanın 78 ölkəsi  və 146 millətdən olan 105261 işçisi ilə beynəlxalq əlaqə saxlayır.  – 
99. 
 
71. «Maykrosoft» – ABŞ-ın transmilli korporasiyası. Bu korporasiya  geniş miqyasda qida məhsullarının hazır-
lanmasında və xidmətin yaxşılaşmasında, istehsalın yeniləşməsində, lisenziyalaşdırmada iştirak edir. –99. 
 
72. «Helvud Pakkat» – ABŞ çoxmillətli informasiya texnologiyalar korporasiyası. Hazırda bütün ölkələrdə 
fəaliyyət göstərən dünyada ən böyük informasiya kompaniyalarından biridir. – 99. 
 
73. «Azərbaycan elektronikası» (AZEL) – Azərbaycanda kompüter, ofis avadanlığı və məişət elektronika-
sının tədarükçüsü. – 99. 
213 
 
 
74.  Kəmaləddin Heydərov,   K ə m a l ə d d i n    F ə t t a h   o ğ l u (d.1961) – gömrük xidməti general–
polkovniki. 1995–2006-cı illərdə Azərbaycan Respublikası Dövlət Gömrük Komitəsinin sədri, 2006-cı ildən 
Azərbaycan Respublikası Fövqəladə Hallar  naziridir. – 101. 
 
75. «Motorolla» – beynəlxalq şəbəkələr sistemi. Dünyanın bütün qitələrini əhatə edən 110 ölkədə şirkətin 
nümayəndəlikləri var. – 103. 
 
76. Süleyman Dəmirəl (d.1924) – Türkiyənin görkəmli siyasi, ictimai və dövlət xadimi. Yeddi dəfə höku-
mətə başçılıq etmiş, 1993–2000-ci illərdə Türkiyə Respublikasının prezidenti olmuşdur. Süleyman Dəmirəlin 
siyasi fəaliyyətinin mənasını Türkiyəni iqtisadi cəhətdən dinamik inkişaf edən, demokratik dəyərlərə 
əsaslanan, Avropa ilə qovuşan bir dövlətə çevirmək əzmi təşkil etmişdir. Yeni türk dövlətləri ilə münasi-
bətlərin, xüsusilə Azərbaycanla əlaqələrin genişlənməsi və möhkəmlənməsi Süleyman Dəmirəlin diqqət 
mərkəzində olmuşdur.  
S.Dəmirəl Türkiyə–Azərbaycan, xalqlarımız və dövlətlərimiz arasında sarsılmaz dostluq münasibətlərinə 
xüsusi diqqət göstərdiyinə görə Azərbaycan Respublikasının «İstiqlal» ordeni ilə təltif edilmişdir. – 113.  
 
77. «Amerika Kaspian» – «A m e r i k a  T e l e k o m»  (K A T E L) – Azərbaycan–Amerika birgə 
müəssisəsi. Azərbaycanda ilk simsiz telefon stansiyası. – 113. 
 
78. Birinci dünya müharibəsi (1914–1918) – iki koalisiya dövlətləri arasında müharibə, Mərkəzi dövlətlər 
(Almaniya, Avstriya–Macarıstan, Türkiyə, Bolqarıstan) və Antanta (Rusiya, Fransa, Böyük Britaniya, Serbiya, 
Yaponiya, Rumıniya, İtaliya və ABŞ). Müharibənin başlanmasına səbəb Avstriya–Macarıstan şahzadəsi Frans 
Ferdinandın öldürülməsi oldu. 1918-ci ilə qədər hər iki tərəf bir-birinə ağır zərbələr vuraraq zəiflədi. 1918-ci 
ildə Sovet Rusiyası Almaniya ilə separat  Brest sülh müqaviləsi imzaladı və müharibədən çıxdı. Antanta qoşun-
ları 1918-ci ilin sentyabrında Bolqarıstanı, oktyabrında Türkiyəni, noyabrda Avstriya–Macarıstanı və nəhayət, 
Almaniyanı tam məğlub etdilər. Paris sülh konfransında bir neçə müqavilə imzalandı. Almaniya və onun müttə-
fiqləri xeyli ərazi itirdilər, böyük ödənc verməyə və öz silahlı qüvvələrini kəskin şəkildə azaltmağa məcbur 
oldular. – 122. 
 
79. Tahir Salahov, T a h i r   T e y m u r   o ğ l u (d.1928) – görkəmli Azərbaycan boyakarı və qrafiki. Azər-
baycan və SSRİ-nin xalq rəssamı. Azərbaycan və SSRİ Dövlət mükafatları laureatı. Rusiya Rəssamlıq Aka-
demiyasının həqiqi üzvü. 1973-cü ildən SSRİ Rəssamlar İttifaqı İdarə Heyətinin 1-ci katibi olmuşdur. Sala-
hovun yaradıcılığı mövzu və janr zənginliyi, bədii forma əlvanlığı, estetik kamilliyi ilə səciyyələnir. Bu 
baxımdan müasir portret sənətinin ən kamil nümunələrindən olan «Bəstəkar Qara Qarayev»in portreti, eləcə də 
monumental divar rəsmini xatırladan «Abşeron qadınları» əsərləri xüsusilə fərqlənir. Azərbaycan Respublikası 
və SSRİ Ali sovetlərinin deputatı olmuşdur. Azərbaycan Respublikasının «İstiqlal» və «Heydər Əliyev» 
ordenləri ilə təltif olunmuşdur. – 125–135. 
 
80. ġeyxülislam  Hacı  AllahĢükür  PaĢazadə, A l l a h ş ü k ü r  H ü m- m ə t  o ğ l u (d.1949) – 1980-ci il-
dən Qafqaz Müsəlmanları Ruhani İdarəsinin, 1990-cı ildən Qafqaz Xalqları Ali Dini Şurasının sədridir. Azər-
baycan Respublikasının «Şöhrət» və «İstiqlal» ordenləri ilə təltif edilmişdir. – 125–135,348–354. 
 
81. Əminə Dilbazi, Ə m i n ə   P a ş a   q ı z ı (1919–2010) – rəqqasə, baletmeyster və pedaqoq. Azərbaycanın xalq 
artisti. 1935-ci ildən rəqqasəlik fəaliyyətinə başlamışdır. 1939-cu ildən isə həm də müxtəlif rəqs qruplarının rəhbəri 
olmuşdur. Azərbaycan Respublikasının «İstiqlal» ordeni ilə təltif olunmuşdur. – 125–135. 
 
82 XoĢbəxt Yusifzadə, X o ş b ə x t   B a ğ ı   o ğ l u (d.1930) –  neftçi-geoloq, geologiya-minerologiya elmləri 
doktoru. Azərbaycan Milli Elmlər Akademiyasının akademiki. 1994–2000-ci illərdə Azərbaycan Respublikası Dövlət 
Neft Şirkətinin vitse-prezidenti, 2004-cü ildən isə birinci vitse-prezidentdir. Azərbaycan Respublikasının «Şöhrət» və 
«İstiqlal» ordenləri ilə təltif olunmuşdur. – 125–135,411. 
 
83 Vera ġirye, V e r a   K a r l o v n a  (1915–2003) –  Azərbaycan Respublikasının xalq artisti. 1938-ci 
ildən Azərbaycan Dövlət Rus Dram Teatrının aktrisasıdır. Şiryenin yaradıcılığı üçün obrazın  daxili aləmini aça 
bilmək məharəti, dramatizm, eyni zamanda  qrotesk və incə yumor səciyyələnir. Azərbaycan Respublikasının 
«İstiqlal» ordeni ilə təltif olunmuşdur. – 125–135. 
 
214 
 
84. Kamil Əliyev (1921–2006) – təsviri sənət ustası. Azərbaycan Respublikasının xalq rəssamı. 1990-cı 
ildən ömrünün sonuna kimi «Azərxalça» birliyinin rəhbəri olmuşdur. Azərbaycan Respublikasının «İstiqlal» 
ordeni ilə təltif olunmuşdur. – 125–135. 
 
85. Fəraməz  Maqsudov,  F ə r a m ə z   Q ə z ə n f ə r   o ğ l u (1930–2000) – riyaziyyatçı, elm  təşkilatçısı, 
ictimai xadim. 1997–2000-ci illərdə Azərbaycan Respublikası Milli Elmlər Akademiyasının prezidenti olmuş-
dur. Azərbaycan Respublikası I çağırış Milli Məclisinin deputatı seçilmiş, respublikanın «İstiqlal» ordeni ilə təl-
tif edilmişdir. – 126.   
 
86. Xəlil Rza Ulutürk, X ə l i l o v   X ə l i l   R z a   o ğ l u  (1932–1994) – Azərbaycanın xalq şairi, 
Azərbaycanda müstəqillik hərəkatının görkəmli öndərlərindən biri. – 127. 
 
87. Bəkir Nəbiyev, B ə k i r   Ə h m ə d   o ğ l u  (d.1930) – filoloq. Filologiya elmləri doktoru, professor, MEA-nın 
akademiki. Hazırda Ədəbiyyat institutunun direktorudur. Dövlət mükafatı laureatı və Əməkdar elm xadimidir. 
Azərbaycan Respublikasının «Şöhrət» ordeni ilə təltif olunmışdur. – 125–135. 
 
88.  Xuraman Qasımova,  X u r a m a n   Ə k r ə m  q ı z ı (d.1951) – Azərbaycanın xalq artisti. Azərbaycan 
Dövlət mükafatı laureatı. 1976–2006-cı illərdə Azərbaycan Dövlət Opera və Balet Teatrının solisti olmuşdur. 
Kinofilmlərə də çəkilmişdir. Azərbaycan Respublikasının «Şöhrət» ordeni ilə təltif olunmuşdur. – 125–135. 
 
89. Anar, R z a y e v   A n a r   R ə s u l   o ğ l u (d.1938) – görkəmli  yazıçı, publisist, dramaturq, ictimai xadim, 
Azərbaycanın xalq yazıçısı. Azərbaycan və SSRİ Dövlət mükafatları laureatı. Azərbaycan və SSRİ Ali sovetlərinin  
deputatı olmuşdur. 1995–2005-ci illərdə  Milli Məclisin deputatı və mədəniyyət məsələləri komissiyasının sədri, 
1987-ci ildən Azərbaycan Respublikası Yazıçılar Birliyinin sədridir. Əsərləri dünyanın bir çox ölkələrində nəşr olun-
muşdur. Azərbaycan Respublikasının «İstiqlal» ordeni ilə təltif edilmişdir. – 127. 
 
90. Fidan Qasımova, Q a s ı m o v a  F i d a n  Ə k r ə m  q ı z ı (1947) – Azərbaycan müğənnisi. SSRİ və 
Azərbaycan Respublikasının xalq artisti. Azərbaycan Respublikasının «Şöhrət» ordeni ilə təltif olunmuşdur. – 
129. 
 
91. Sumqayıt – Azərbaycanda şəhər. Bakıdan 35 km şimal–qərbdə, Xəzər dənizinin qərb sahilində yerləşir. 
Sahəsi 83 km
2
, əhalisi 231,1 min nəfərdir. Əvvəllər kiçik yaşayış məntəqəsi olan Sumqayıt, 1938-ci ildə Bakı 
neft sənayesini elektrik enerjisi ilə təmin edəcək İstilik Elektrik Stansiyasının tikintisi ilə şəhər tipli qəsəbəyə 
çevrildi və get-gedə Bakıdan sonra  ölkəmizin ikinci sənaye şəhərinə çevrildi. Sənayesində  kimya və metallur-
giya sahələri əsas yet tutur. – 136–145. 
 
92. «Niçimen» – yapon şirkəti. Azərbaycanda 1993-cü ildən fəaliyyət göstərir. Şirkət əsasən qara metallurgiya, 
yanacaq, elektrotexnika, kimya və yüngül sənaye sahələri ilə məşğul urr. – 139,141,145. 
 
93. «Əsrin müqaviləsi» – 1994-cü ilin sentyabrın 20-də Bakıda «Xəzər dənizinin Azərbaycan sektorunda 
«Azəri», «Çıraq» yataqlarının dərinlikdə yerləşən hissəsinin birgə işlənilməsi və  hasil olunan neftin pay şək-
lində bölüşdürülməsi» haqqında dünyanın 11 ən iri neft şirkəti ilə bağlanmış müqavilə. – 
139,361,428,429,430,431. 
 
94. HaĢimoto Ryutaro (1937–2006) – yapon siyasi xadimi. 1996–98-ci illərdə Yaponiyanın Baş naziri ol-
muşdur. – 140. 
 
95. «Ġtoçu» Ģirkəti – Yaponiyanın «İtoçu» korporasiyası. 1958-ci ildə yaradılmışdır. Dünyanın 176 
ölkəsində şirkətləri və firmaları var. «İtoçu» 1996-cı ilin avqustundan Bakıda fəaliyyət göstərir. – 141,428–435. 
 
96. «Mitsui» – Yaponiyanın qabaqcıl şirkətlərindən biri. 1947-ci ildə təşkil olunmuşdur. Dünyanın 79 ölkəsində nüma-
yəndəliyi var. Əsasən, neftayırma sənayesi ilə məşğul olur. –  141. 
 
97. «ToĢiba» – Yaponiya  şirkəti. Əsasən, energetika, tibbi avadanlıq və tikinti sahəsində fəaliyyət göstərir. 
– 142. 
 
98.  Abid ġərifov,  A b i d  Q o c a  o ğ l u (d.1940) – inşaatçı. 1995-ci ildən Azərbaycan Respublikası Baş nazirinin 
müavini.  – 144. 
215 
 
 
99. Müstəqil Dövlətlər Birliyi (MDB) – 1991-ci il dekabrın 8-də Belorusiya, Rusiya və Ukrayna dövlət 
başçılarının imzaladıqları saziş əsasında SSRİ dağıldıqdan sonra yeni dövlətlərarası birlik kimi yaradılmışdır. 
Azərbaycan 1993-cü ilin sentyabrında MDB-yə daxil olmuşdur. Tərkibinə keçmiş SSRİ-nin 12 müttəfiq 
respublikası – Azərbaycan, Belarus, Ermənistan, Gürcüstan, Qazaxıstan, Qırğızıstan, Moldova, Özbəkistan, 
Rusiya, Tacikistan, Türkmənistan, Ukrayna daxildir. MDB-nin 1993-cü ildə qəbul edilmiş nizamnaməsində 
aşağıdakı birgə fəaliyyət sahələri nəzərdə tutulur: insan hüquq və azadlıqlarının təmin edilməsi; xarici siyasi 
fəaliyyətin əlaqələndirilməsi; ümumi iqtisadi məkanın formalaşdırılmasında, nəqliyyat sisteminin və rabitənin 
inkişafında əməkdaşlıq; əhalinin sağlamlığının və ətraf mühitin mühafizəsi; sosial və mühacirət məsələləri, 
mütəşəkkil cinayətkarlıqla mübarizə; müdafiə siyasətində və  sərhədlərin qorunmasında əməkdaşlıq. 
MDB-nin orqanları aşağıdakılardır: Dövlət başçıları Şurası; Hökumət başçıları Şurası; Xarici İşlər 
nazirləri Şurası; Dövlətlərarası iqtisadi Şura; Mərkəzi Sankt–Peterburq şəhərində olan Parlamentlərarası 
Assambleya və s. MDB-nin daimi fəaliyyət göstərən orqanı Minsk şəhərində yerləşən Əlaqələndirmə Məsləhət 
Komitəsidir. – 144,153, 208,288–320,326,327,444. 
100.  Monqolustan,  M o n q o l u s t a n   R e s p u b l i k a s ı – Mərkəzi Asiyada dövlət. Sahəsi 1566 min 
km
2
, əhalisi 2,3 milyon nəfərdir. İnzibati ərazisi 18 aymaka, Ulan-Bator, Dərhan və Erdenet şəhərləri xüsusi 
ərazi bölgüsünə daxildir. Dövlət başçısı prezident, ali dövlət hakimiyyəti orqanı Böyük Xalq Xuralıdır. Paytaxtı  
Ulan Batordur. – 146,421. 
 
101.  Natsagiyn Baqavandi (d.1950) – 1997–2005-ci illərdə Monqolustan prezidenti. – 146. 
 
102. Jak ġirak (d.1932) – Fransanın görkəmli siyasi və dövlət xadimi. 1974–76 və 1986–88-ci illərdə 
Fransanın Baş naziri, 1977–95-ci illərdə Paris şəhərinin meri,  1995–2007-ci illərdə Fransa Respublikasının 
prezidenti. «Heydər Əliyev» ordeni ilə təltif olunmuşdur. –  147,184,188,189, 215,230,231,232,313. 
 
103. Ġraq, İ r a q   R e s p u b l i k a s ı – Cənub–Qərbi Asiyada – Dəclə və Fərat çayları hövzəsində neft 
ixrac edən ölkə. Sahəsi 438,3 min km
2
, əhalisi 22,4 milyon nəfərdir. İnzibati ərazisi 18 mühafazaya bölünür. 
Dövlət başçısı prezident, hökumət başçısı isə Baş nazirdir. Ölkə ABŞ və NATO ölkələri ilə müharibə 
vəziyyətində olduğu üçün ali qanunverici orqanı yoxdur. Paytaxtı Bağdaddır. –148. 
 
104.  Səddam  Hüseyn (1937–2006) – İraq dövlət, siyasi və hərbi xadimi. 1979–2003-cü illərdə İraq 
Respublikasının prezidenti, 2003-cü ildə ABŞ İraqa qarşı genişmiqyaslı hərbi əməliyyata başladı və Səddam 
Hüseyn həbs edildi və 2006-cı ildə  edam edildi. – 148. 
 
105. Kolumbiya, K o l u m b i y a   R e s p u b l i k a s ı – Cənubi Amerikanın cənub–qərbində dövlət. Sahəsi 
1139 min km
2
, əhalisi 35,7 milyon nəfərdir. İnzibati ərazisi 32 departamentə bölünür. Dövlət və hökumət başçısı 
prezident, qanunverici orqanı ikipalatalı Konqressdir. Paytaxtı Boqotadır. – 149. 
 
106. Andres Pastrana Aranqo (d.1947) – Kolumbiya dövlət və siyasi xadimi. 1998–2002-ci illərdə 
Kolumbiya prezidenti olmuşdur. – 149. 
 
107. Ġran, İ r a n   İ s l a m   R e s p u b l i k a s ı – Cənub–Qərbi Asiyada dövlət. Sahəsi 1,65 milyon km
2
, 
əhalisi 62,2 milyon nəfərdir. Paytaxtı Tehran şəhəridir. İnzibati cəhətdən 24 ostana bölünür. Ali qanunverici 
hakimiyyət orqanı 4 il müddətinə seçilən Xalq Şurası Məclisidir. Hökuməti Baş nazir təşkil, prezident isə təsdiq 
edir. – 155,159,210, 239,241,242,268,271,290,291,315,318,319,344,345,371,372,374,390,391, 406–
418,437,438,439,443,446,447. 
 
108. Baltikyanı ölkələr – bura Latviya, Litva və Estoniya aiddir.   
 
109.  Avropa Birliyi (AB) – 1951–57-ci illərdə yaranmış üç Qərbi Avropa inteqrasiya təşkilatının ümumi 
adı (Avropa İqtisadi Birliyi – AİB, Avropa Kömür və Polad Birliyi – AKPB, Avropada Atom Energetika 
Birliyi – (AAEB). AB ümumi prinsiplərin müəyyən edilməsindən birgə fəaliyyətə qədər bir neçə mərhələ 
(Avropa İnvestisiya Bankının, Avropa Regional İnkişaf Fondunun – vahid valyuta qəbul etməsi – AVRO-ya) 
keçmişdir. Mühüm mərhələ Vahid Avropa Aktının (1986–1987-ci ildən qüvvəyə minmişdir) qəbul edilməsi 
olmuşdur. 1967-ci ildə rəhbər orqanların birləşməsindən sonra – AİB, AKPB və AAEB – Avropa Birliyi – 
1993-cü ildə isə Avropa Şurası yarandı. – 151,165,166,168,175, 256. 
 
216 
 
110. Polad  Bülbüloğlu  (d.1945)  –  bəstəkar,  müğənni,  dövlət xadimi. Azərbaycan Respublikasının xalq 
artisti. 1988–2005-ci illər Azərbaycan Respublikasının Mədəniyyət naziri olmuşdur. Hazırda Azərbaycan Res-
publikasının Rusiyada Fövqəladə və Səlahiyyətli səfiridir. I çağırış Azərbaycan Respublikasının Milli 
Məclisinin deputatı olmuşdur. – 157,256. 
 
111. Ġrəvan xanlığı   – XVIII əsrin ortalarında Cənubi Qafqazda, keçmiş Çuxursəd bəylərbəyliyi 
ərazisində  yaranmış müstəqil Azərbaycan feodal dövləti; Ağrıdağ düzənliyinin Göyçə gölü hövzəsini və Araz 
çayından cənub-qərbə doğru uzanan ərazini əhatə edirdi. Azərbaycanın cənub-qərbində yerləşən bu xanlıq paytaxtı  
İrəvan şəhəri olmaqla inzibati cəhətdən 15 mahala bölünürdü, İrəvan xanlığı 1747–97-ci illərdə müstəqil dövlət 
olmuş, 1797–1828-ci illərdə İranın hakimiyyəti altında olmuşdur. Türkmənçay müqaviləsinə (1828) görə Rusiyanın 
tərkibinə keçmişdi. Bu zaman İrəvan xanlığı ərazisində 420-dən çox kənd dağıdılmış, 10 minlərlə azərbaycanlı 
əhali məhv edilmişdi. – 160, 210,391. 
 
112.  Supsa – Qara dəniz sahilində liman. 1996-cı il martın 8-də Bakıdan Supsa limanına neft kəmərinin 
çəkilməsinə dair beynəlxalq saziş imzalanmışdır. 1999-cu il aprelin 17-də Bakı–Supsa ixrac boru kəməri, Supsa 
yerüstü terminalı istifadəyə verilmişdir. Açılışda Azərbaycan prezidenti Heydər Əliyev başda olmaqla, Azərbay-
can nümayəndə heyəti iştirak etmişdi. – 163,220. 
113. Novorossiysk – Rusiya Federasiyasının Krasnodar diyarında liman. Bakıdan Novorossiyskə neft kəməri 
çəkilmiş və 1997-ci ildə istifadəyə verilmişdir. – 163,429. 
 
114. Naxçıvan Muxtar Respublikası (1920–23-cü illərdə Naxçıvan Sovet Sosialist Respublikası, 1923–24-
cü illərdə Naxçıvan Muxtar Diyarı, 1924–90-cı illərdə Naxçıvan  Muxtar Sovet Sosialist Respublikası, 1990-cı ildən 
Naxçıvan Muxtar Respublikası) – Azərbaycan Respublikasının tərkibində muxtar dövlət. 
Muxtar respublika ərazisinin sahəsi 5,5 min km
2
, əhalisi 372,9 min nəfərdir. Hazırda 7 inzibati rayona 
(Babək, Culfa, Ordubad, Sədərək, Şahbuz, Şərur, Kəngərli bölünmüşdür; 4 şəhəri (Naxçıvan, Ordubad, Culfa, 
Şərur), 9 qəsəbəsi, 160 kənd inzibati ərazi dairəsi var. – 164,219,253, 254,394. 
 
115. Azərbaycan Xalq Cəbhəsi (AXC) – ictimai-siyasi təşkilat. 1989-cu ildə təsis konfransı keçirilmiş, 
Proqram və Nizamnaməsi qəbul olunmuşdur. 1999-cu il iyulun 25-də keçirilmiş qurultayının qərarı ilə Azərbay-
can Xalq Cəbhəsi Partiyası adlandırılmışdır. –  169,208,218,219,253. 
 
116. Portuqaliya, P o r t u q a l i y a   R e s p u b l i k a s ı – Cənub–Qərbi Avropanın Pireney yarımadasında 
dövlət. Sahəsi 92 min km
2
, əhalisi 9,9 milyon nəfərdir. İnzibati ərazisi 19 mahala və iki muxtar vilayətə bölünür. 
Dövlət başçısı prezident, ali qanunverici orqanı birpalatalı Respublika Məclisidir. Paytaxtı Lissabondur. – 173–
182,217. 
 
117. Joze Jaymi Matos da Qama (d.1947) – Portuqaliya siyasi xadimi. 1995–2002-ci illərdə Portuqaliya 
Xarici İşlər naziri və ATƏT-in sədri olmuşdur. – 173–182. 
 
118. Ġsveçrə, İ s v e ç r ə   K o n f e d e r a s i y a s ı  – Mərkəzi Avropada dövlət. Sahəsi 41,3 min km
2
,  
əhalisi 7,1 milyon nəfərdir. İsveçrə federativ, 23 kantona bölünmüş respublikadır. Dövlət başçısı prezidentdir, 
prezidenti parlament Federal Şura üzvlərindən 1 il müddətinə seçir, yenidən seçilmək hüququ yoxdur. Prezident 
həmçinin hökumət başçısıdır. Qanunverici hakimiyyət iki palatadan ibarət  Federal Məclisə məxsusdur. Paytaxtı 
Bern şəhəridir. – 177,217,284. 
 119. Trubnikov Vyaçeslav,  V y a ç e s l a v   İ v a n o v i ç (d.1944) – Rusiya dövlət xadimi, ordu generalı. 
1996–2000-ci illərdə Rusiya Federasiyası Xarici Kəşfiyyat İdarəsinin direktoru, 2000–2004-cü illərdə Xarici 
İşlər nazirinin birinci müavini, 2004-cü ildən Hindistanda Fövqəladə və Səlahiyyətli səfirdir. – 183–192. 
 
120. Füzuli (1959-cu ilədək Qaryagin rayonu) – Azərbaycan Respublikasında inzibati rayon. 1930-cu ildə 
təşkil olunmuşdur. Sahəsi 1386 km
2
, əhalisi 80,2 min nəfərdir. 1993-cü  ildə erməni hərbi qüvvələri tərəfindən 
işğal edilmişdir. – 183,185,186,187,188,190,231,269,372. 
 
121. Putin,  V l a d i m i r  V l a d i m i r o v i ç (d.1952) – 2000–2008-ci illərdə Rusiya Federasiyasının 
prezidenti. 1975–97-ci illərdə bir sıra məsul vəzifələrdə çalışmışdır.  1998-ci ildə Rusiya Federasiyası prezidenti 
administrasiyasının rəhbəri, 1998–99-cu illərdə MTİ-in direktoru, 1999-cu ilin avqustundan Rusiya hökumətinin 
217 
 
başçısı, 2008-ci ilin mayında Rusiya Federasiyasının Baş naziri təyin edilmişdir. – 184,188,189,215,242,243, 
289,299,302–304,305–307,310,311,312,317,319,331,337,419,436,441,442, 443,444,445. 
 
122. ġuĢa – Azərbaycan Respublikasında şəhər. Elmi ədəbiyyatda Şuşanın əsasının 1750-ci illərin 
əvvəllərində Qarabağ xanı Pənahəli xan Cavanşir tərəfindən qoyulması göstərilsə də, tədqiqatlar Şuşanın qədim 
yaşayış məntəqəsi olduğunu qeyd edirlər. Qarabağ xanlığının mərkəzi olan Şuşa bir müddət Pənahəli xanın adı 
ilə Pənahabad adlanmışdır.  
Şuşa 1813-cü il Gülüstan müqaviləsinə əsasən Qarabağ xanlığı tərkibində Rusiyaya birləşdirildi. 1920-ci ilin 
martında erməni daşnaklarının Qarabağda törətdikləri qırğın nəticəsində Şuşanın bir hissəsi tamamilə yandırıldı 
və minlərlə günahsız insan qətlə  yetirildi. Lakin iyun ayının əvvəlində müsavatçılar və türk generalı Nuru Paşa 
Şuşanı erməni qəsbkarlarından xilas etdi. 1923-cü il  Azərbaycan MİK-nin dekretinə əsasən Dağlıq Qarabağ 
Muxtar Vilayəti təşkil olunduqda Şuşa muxtar vilayətin tərkibinə daxil edildi. 
1992-ci ildə erməni işğalçıları Şuşanı zəbt etdilər. Hazırda Şuşa yadellilərin tapdağı altındadır. – 
185,187,190,191. 
123.  Horadiz – Azərbaycan Respublikası Füzuli rayonunda qəsəbə. Əhalisi 2877 nəfərdir. 1993-cü ildə 
erməni işğalçıları tərəfindən işğal edilmiş Horadiz altı ay sonra Azərbaycan ordusu tərəfindən azad edilmişdir. – 
185,191. 
 
124. Xankəndi – Azərbaycan Respublikasında şəhər. Dağlıq Qarabağ Muxtar Vilayətinin mərkəzi. 1990-cı 
ildən erməni separatçıları tərəfindən işğal edilmişdir. – 185,187,191. 
 
125. Ağdam – Azərbaycan Respublikasında inzibati rayon.  1930-cu ildə təşkil edilmişdir. Sahəsi 1094 km
2
, 
əhalisi 101,6 min nəfər. 1993-cü ildə Ağdam şəhəri və əksər kəndləri erməni qəsbkarları tərəfindən işğal edilmiş-
dir. – 185,190,191,231,269. 
 
126. Cəbrayıl — Azərbaycan Respublikasında inzibati rayon. 1930-cu ildə təşkil olunmuşdur. Sahəsi 1050 
km
2
, əhalisi 45,8 min nəfər. 1993-cü ildə erməni silahlı qüvvələri  tərəfindən işğal edilmişdir. – 190,269. 
 
127. Zəngilan –  Azərbaycan Respublikasında inzibati rayon. 1930-cu ildə təşkil olunmuşdur. Sahəsi 707 
km
2
, əhalisi 28,4 min nəfər. 1993-cü ildə erməni qəsbkarları tərəfindən işğal edilmişdir. – 190,269. 
 
128.  Qubadlı – Azərbaycan Respublikasında inzibati rayon. 1933-cü ildə təşkil edilmişdir. Sahəsi 802 km
2
, 
əhalisi 27,2 min nəfər. 1993-cü ildə erməni işğalçıları tərəfindən işğal olunmuşdur. – 190,269. 
 
129. Laçın – Azərbaycan Respublikasında inzibati rayon. 1930-cu ildə təşkil edilmişdir. Sahəsi 1835 km
2
, 
əhalisi 51 min nəfər. 1992-ci ildə erməni işğalçıları tərəfindən işğal edilmişdir. – 190,269,314. 
 
130. Kəlbəcər – Azərbaycan Respublikasında inzibati rayon. 1930-cu ildə təşkil edilmişdir. Sahəsi 1936 
km
2
, əhalisi 58 min nəfər. 1993-cü ildə erməni silahlı qüvvələri tərəfindən işğal edilmişdir. – 190,269,314. 
 
131. Valeh Ələsgərov (d.1946) – neftçi mühəndis. Müxtəlif illərdə neft sənayesi sahəsində rəhbər 
vəzifələrdə çalışmışdır. 2005-ci ildən Azərbaycan Respublikası Milli Məclis sədrinin müavinidir. Qubkin adına 
Qızıl medal və Azərbaycan Respublikasının «Şöhrət» ordeni ilə təltif olunmuşdur.  – 193. 
132. ġevardnadze  E d u a r d  A m v r o s i y e v i ç (d.1928) – Gürcüstanın və SSRİ-nin siyasi və dövlət 
xadimi. 1972–85-ci illərdə Gürcüstan KP MK-nın Birinci katibi, 1985–90-cı illərdə SSRİ Xarici İşlər naziri, 
1994–2003-cü illərdə Gürcüstanın prezidenti olmuşdur. Azərbaycan Respublikasının «İstiqlal» ordeni ilə təltif 
olunmuşdur. –  193,195,196,197,198, 243,244,355,356,358,359. 
 
133. Yalta – Ukraynada kurort-şəhər, Qara dəniz sahilində liman. –  194,197,238. 
 
134. Bakı–Supsa neft kəməri – 1994-cü ilin sentyabrında Azərbaycan hökumətinin xarici neft şirkətləri 
ilə imzaladığı «Əsrin müqaviləsi»nin həyata keçirilməsinin mühüm bir vəsiləsi Bakı–Supsa  neft kəməridir. 
Kəmərin uzunluğu 830 km, gündəlik maksimum ötürmə gücü 115 min barreldir. Supsada hər birinin tutumu 
250 min barrel olan dörd terminal tikilmişdir. 
 1999-cu il aprelin 17-də Supsada ilkin Xəzər neftinin qərb istiqamətində nəqli üçün Bakı–Supsa ixrac 
boru kəmərinin və Supsa yerüstü terminalının təntənəli rəsmi açılış  mərasimi olmuşdur. – 194,196,220,361, 
429. 
 
218 
 
135. Ġqnatenko Vitali Nikitiç (d.1941) – jurnalist. 1991-ci ildən İTAR-TASS agentliyinin baş direktorudur. – 
200–226,236,257. 
 
136. ĠTAR – TASS – Rusiya İnformasiya Teleqraf Agentliyi. 1992-ci ildə SİTA-nın bazası əsasında yaradıl-
mışdır. –  201,236,306. 
 
137. Bastiliyanın alınması – Parisdə  qala. 1370–82-ci illərdə tikilmişdir. XV əsrdən həm də dövlət 
həbsxanası idi. Bastiliyada əsasən siyasi dustaqlar saxlanılırdı. 1789-cu il iyulun 14-də Paris üsyançıları Bas-
tiliyanı hücumla aldılar. Bu, Böyük Fransa inqilabının başlanğıcı  idi. Bastiliyanın alındığı gün Fransanın 
milli bayramı (1880) kimi qeyd olunur. – 202,203,227–232. 
 
138. 1813, 1828-ci  illərdə  R u s i y a –  Ġ r a n   m ü h a r i b ə l ə r i (XIX əsr) – 1801-ci ildə Rusiyanın 
Şərqi Gürcüstanı, Çar-Balakən camaatlığını (1803), Gəncə xanlığını (1804) tutması İran və Türkiyənin, həmçinin 
İngiltərə və Fransanın güclü müqavimətinə rast gəldi. İran 1804-cü ilin iyununda Rusiyaya qarşı müharibəyə 
başladı. Lakin Abbas Mirzənin qoşunu İrəvan yaxınlığında  vuruşmada məğlub oldu. 1805-ci ildə Qarabağ, 
Şəki, Şirvan xanlıqları da  işğal edildi. 1806-cı il oktyabrın 3-də rus ordusu Bakını işğal etdi. 1813-cü ilə qədər 
davam edən qanlı döyüşlər Gülüstan müqaviləsi ilə (1813) nəticələndi. Şimali Azərbaycan xanlıqları Rusiyanın 
tabeliyinə keçdi. 
1826–28-ci illərdə aparılan müharibə nəticəsində isə  Naxçıvan, Abbasabad, Yerevan, Xoy, Mərənd, Urmiyə, 
Ərdəbil, Təbriz işğal edildi. Nəticədə Türkmənçay müqaviləsi (1828) imzalandı. Naxçıvan və İrəvan xanlıqları da 
Rusiyaya verildi. – 204. 
 
139. Mirzə Fətəli Axundov (1812–1878) – böyük Azərbaycan yazıçısı, dramaturq, materialist – filosof. 
Axundov Azərbaycan ədəbiyyatı tarixində pyesləri və fəlsəfi əsərləri ilə tanınmışdır. 1850–55-ci illərdə yazdığı 
altı komediya ilə Azərbaycan və bütün Şərq ədəbiyyatında realist dramaturgiyanın əsasını qoymuşdur. – 
205,289,340. 
 
140.  Səməd  Vurğun,  S ə m ə d   Y u s i f   o ğ l u   V ə k i l o v (1906–1956) – böyük Azərbaycan şairi, 
ictimai xadim. Azərbaycanın xalq şairi. S.Vurğunun yaradıcılığı XX əsr Azərbaycan şeirinin inkişafında mühüm 
rol oynamışdır. S.Vurğun Azərbaycan Yazıçılar İttifaqının məsul katibi, sədri, Azərbaycanın Xarici Ölkələrlə 
Mədəni Əlaqə Cəmiyyətinin sədri, Azərbaycan MEA-nın vitse- prezidenti olmuşdur, iki dəfə SSRİ Dövlət 
mükafatı laureatı adına layiq görülmüşdür. – 206. 
 
141. 1990-cı ilin 20 yanvarı – 1990-cı ilin  yanvarında Azərbaycanda faciə baş verdi. Yanvarın 19-dan 
20-nə keçən gecə fövqəladə vəziyyət elan edilmədən sovet ordusunun xüsusi təyinatlı cəza dəstələri, dəniz 
donanmasının və daxili qoşunların bölmələri Bakı şəhərinə yeridildi. Sovet ordusunun bu kütləvi zorakılıq 
aktı nəticəsində 131 nəfər öldürülmüş, 744 nəfər yaralanmış, yüzlərlə adam qanunsuz həbs edilmiş və itkin 
düşmüş, dövlət əmlakına, ictimai və şəxsi əmlaka, şəhər təsərrüfatına və vətəndaşlara böyük maddi ziyan 
dəymişdi. 1990-cı ilin qanlı yanvarı Azərbaycanın ərazi bütövlüyü uğrunda aparılan mübarizə tariximizdə 
Vətənin şəhid övladlarının qanı ilə yazılmış şərəfli səhifə oldu. – 206,222. 
 
142. 1956-cı il Macarıstan hadisələri – 1956-cı ildə Macarıstanda kommunist rejiminə qarşı kütləvi surətdə 
xalq hərəkatı başladı. Bu hərəkat sovet qoşunları tərəfindən yatırıldı. – 206. 
143. 1968-ci il Çexoslovakiya hadisələri – 1968-ci ildə Çexoslovakiyada demokratik qüvvələr yaranmağa 
başladı. Bu qüvvələr ölkədə sovet rejiminə qarşı çıxmağa başladı. Bu zaman Varşava Paktı Ölkələrinin hərbi 
qüvvələri Çexoslovakiyaya yeridildi. Ölkədəki demokratik qüvvələr kütləvi surətdə həbs və məhv edildi. – 207. 
 
144. 1979-cu il Əfqanıstan hadisələri – 1978-ci ildə Əfqanıstan Demokratik Xalq Partiyası hakimiyyətə 
gəldi və ölkədə dövlət çevrilişi etdi. Bunun nəticəsində vətəndaş müharibəsi başladı. Ölkədə əmin-amanlıq 
yaratmaq məqsədilə hakim partiyanın dəvətilə sovet ordu hissələri Əfqanıstana girir. Ancaq nə mərkəzi 
hökumət, nə də sovet qoşunları ölkədə stabillik yarada bilmir. 
Nəhayət, 1989-cu ildə sovet ordusu beynəlxalq ictimaiyyətin tələbilə Əfqanıstanı tərk etdi. –  207. 
 
145. «NKVD» – Daxili İşlər Xalq Komissarlığı.  
 
146. Qacar, A ğ a   M ə h ə m m ə d   ş a h   Q a c a r  (1742–1797) – Qacarlar sülaləsinin banisi. Qacarlarla 
Zəngilər arasındakı müharibədə qalib gələrək (1794), bütün İranı hakimiyyəti altında birləşdirmişdi. Ağa Mə-
həmməd şahın dövründə İran siyasi və iqtisadi cəhətdən güclü dövlətə çevrilmişdi. – 210. 
219 
 
 
147. Qacarlar – Cənubi Azərbaycanda yaşayan türkdilli tayfa. Təqribən 25 min nəfərdir. Qacarlar 
Mazandaran və Qorqanda (Astrabad), bir hissəsi Tehranda, həmçinin İranın başqa şəhərlərində  yaşayırlar. 
Qacarların Ön Asiyaya monqol işğalları dövründə (XIII–XIV əsrlər) gəlmələri məlumdur. Azərbaycan xalqının 
etnogenezində qacarlar da iştirak etmişlər. Qacarların İranın siyasi həyatında mühüm rolu olmuşdur. Səfəvilər 
dövründə Qarabağ, İrəvan hakimləri qacarlardan idi. Qacarlar sülaləsi qacarlar tayfasındandır. – 210. 
 
148. Marietta ġaqinyan (1888–1982) – rus yazıçısı. –  212. 
 
149. Rusiya və Belarus Ġttifaqı – 1997-ci ildə təşkil edilmişdir. Burada hər iki ölkənin ali idarəçilik 
sisteminin vahid pul, sərhəd, parlament yaradılması, rus və belarus xalqlarının birləşməsi və s. nəzərdə tutul-
muşdur. – 213. 
 
150. Seleznyov Gennadi Nikolayeviç (d.1947) — Rusiyanın ictimai və dövlət xadimi. 1995–2003-cü illərdə 
Rusiya Dövlət Dumasının sədri olmuşdir. – 213. 
 
151. BirləĢmiĢ Millətlər TəĢkilatının Təhlükəsizlik ġurası (BMTTŞ) – BMT-nin daimi fəaliyyət göstərən 
mühüm orqanı. BMT-nin Nizamnaməsinə görə, beynəlxalq sülhün və təhlükəsizliyin qorunmasında əsas məsu-
liyyət daşıyır. 15 üzvü var: 5 daimi (Çin, Fransa, Rusiya, Böyük Britaniya, ABŞ), 10 üzvü isə 2 il müddətinə 
seçilir. Şuranın hər bir üzvü bir səsə malikdir. Prosedura məsələlərinə dair qərarlar Şuranın 9 üzvü səs verdikdə 
qəbul olunmuş sayılır. – 214,337. 
 
152.  Helsinki aktı – 1975-ci il avqustun 1-də Finlandiyanın paytaxtı Helsinkidə Avropanın 33 dövlətinin, 
ABŞ və Kanadanın dövlət və hökumət başçılarının  müşavirəsi oldu. Onlar Avropada təhlükəsizlik və əməkdaşlıq 
haqqında  Zirvə aktını imzaladılar. Azərbaycan Respublikası bu aktı 1992-ci ildə imzalamışdır. –  215. 
 
153. Çeçenistan (Ġçkeriya) – Rusiya Federasiyasında respublika. Paytaxtı Qroznı şəhəridir. 
Orta əsrlərin əvvəllərində Çeçenistanın xeyli hissəsi Alan dövlətinin tərkibində idi. XIX əsrdə Rusiya Şimali 
Qafqazı işğal etməyə başladı. Çeçenlər öz torpaqlarından çıxarılır, onların yerinə burada kazaklar yerləşdirilirdi. 
Bu da Çeçenistanda milli-azadlıq hərəkatının başlanmasına səbəb oldu. Dağlıların bu hərəkatı (1817–1864) 
1859-cu ildə Şeyx Şamil təslim olduqdan sonra yatırıldı və Çeçenistan tamamilə Rusiyaya birləşdirildi. – 216. 
 
154.  Dağıstan, D a ğ ı s t a n   R e s p u b l i k a s ı – Rusiya Federasiyasında respublika. Sahəsi 50,3 min 
km
2
, əhalisi 2094,6 min nəfərdir. Paytaxtı Mahaçqala şəhəridir. Dağıstan ərazisi bizim eradan əvvəl 1-ci 
minilliyin axırlarına qədər Qafqaz Albaniyası tərkibində olmuşdur. 1813-cü ildə Gülüstan müqaviləsinə əsasən 
çar Rusiyasına birləşdirilmişdir. – 216. 
 
155. Ayaz Mütəllibov, A y a z  N i y a z  o ğ l u (d.1938) – 1989–90-cı illərdə Azərbaycan SSR Nazirlər 
Sovetinin sədri, 1990–92-ci illərdə Azərbaycan KP MK-nın Birinci katibi, Azərbaycan Respublikasının prezidenti 
olmuşdur. Ayaz Mütəllibov işində ciddi səhvlərə yol vermiş, nəticədə Ermənistan silahlı qüvvələri Dağlıq Qara-
bağdan azərbaycanlı əhalini çıxarmış və ərazini işğal etməyə nail olmuşlar. – 217,251,252. 
 
156.  Elçibəy,  Ə l i y e v   Ə b ü l f ə z   Q ə d i r q u l u    o ğ l u (1938–2000) – 1989-cu ildə yaradılan AXC-nin, 
sonralar AXCP-nin sədri. 1992-ci ilin iyunundan 93-cü ilin iyununa qədər Azərbaycan Respublikasının prezidenti ol-
muşdur. – 219,254. 
 
157. Leonid Daniloviç Kuçma (d.1938) – Ukraynanın siyasi və dövlət xadimi. 1994–2005-ci illərdə Ukray-
na Respublikasının prezidenti olmuşdur. Azərbaycan Respublikasının «İstiqlal» ordeni ilə təltif olunmuşdur.  – 
220,243,249,259,299,385. 
 
158. «LUKoyl» – neft şirkəti. 1993-cü ildə Rusiya Federasiyası hökumətinin qərarı ilə yaradılmışdır. Nə-
həng sənaye-maliyyə kompleksinə malik olan «LUKoyl» şirkəti Rusiya, MDB və dünyanın bir çox ölkələrində 
neft məhsullarının kəşfiyyatı, hasilatı, emalı və satışı ilə məşğul olur. Şirkət 1993-cü ildən Azərbaycanda fəaliy-
yət göstərir. – 220,242, 412,428–435. 
 
159. Bakı–Novorossiysk neft kəməri – 1994-cü ilin sentyabrında Azərbaycan Respublikası hökumətinin xarici 
neft şirkətləri ilə imzaladığı «Əsrin müqaviləsi»nin həyata keçirilməsinin mühüm bir hissəsi Bakı–Novorossiysk 
neft kəməridir. Bu kəmər 1997-ci ilin noyabrında istifadəyə verilmişdir. – 220,361,429. 
220 
 
 
160. DTK– Dövlət Təhlükəsizlik Komitəsi. 
 
161. Stalin, İ o s i f   V i s s a r i o n o v i ç (1879–1953) – 1922–53-cü illərdə SSRİ-nin partiya və dövlət 
rəhbəri. Sosializm quruculuğuna dair Lenin planını, SSRİ-nin Böyük Vətən müharibəsində (1941–45) müdafiə 
qabiliyyətinin möhkəmləndirilməsində və s. rəhbər kimi iştirak etmişdir. Fəaliyyətində nəzəri və siyasi səhvlərin 
çoxluğu, kobud qanun pozuntuları, bəzi mənfi xüsusiyyətləri Stalinin şəxsiyyətinə pərəstişin yaranması ilə 
nəticələndi. 30-cu illərdə baş verən və milyonlarla insanın repressiyasına səbəb olan qanlı cinayətlər məhz onun 
səhvlərinin nəticəsidir. Təkcə 1937-ci ildə Azərbaycanda «xalq düşməni» kimi 29 min nəfər güllələnmiş və ya 
sürgün edilmişdi. – 226,237,238. 
 
162. Molotov Vyaçeslav Mixayloviç (1890–1986) – SSRİ dövlət və siyasi xadimi, Stalinin siyasi 
yaxınlarından biri; 1920–40-cı illərdə bir sıra məsul vəzifələrdə çalışmışdır. 1939–49,1953–56-cı illərdə SSRİ 
Xarici İşlər naziri və MK üzvü (1921–57) olmuşdur. – 226. 
 
163. Dünya Bankı – BMT-nin hökumətlərarası ixtisaslaşdırılmış idarəsi. 1945-ci ildə ABŞ-da Bretton–Vuds 
çərçivəsi sistemində yaradılmışdır. İdarə heyəti Vaşinqtondadır. Məqsədi inkişaf etməkdə olan ölkələrin iqtisadi 
və sosial dirçəlişinə kömək etməkdir. Səhmdar cəmiyyəti formasındadır və iştirakçıları yalnız Beynəlxalq 
Valyuta Fondunun üzvləridir. Banka 130-dan artıq dövlət daxildir. 1992-ci ildən Azərbaycan Respublikası 
Dünya Bankının üzvüdür. – 233–235. 
 
164. Vulfonson Ceym (d.1933) –1995–2007-ci illərdə Dünya Bankının prezidenti olmuşdur. – 233,234. 
 
165. Mircəfər  Bağırov,  M i r c ə f ə r  A b b a s  o ğ l u (1896–1956) – 1933–53-cü illərdə Azərbaycan KP 
MK-nın Birinci katibi olmuşdur. Bütün SSRİ-də olduğu kimi, Azərbaycanda da inzibati-amirlik idarəetmə siste-
minin möhkəmləndirilməsinə, totalitar Stalin rejiminin  bərqərar olmasına, partiya sıralarını «təmizləmə» adı ilə 
baş verən repressiyaların həyata keçirilməsinə bilavasitə rəhbərlik etmişdir. – 236. 
 
166. Qorki, M a k s i m   Q o r k i (1868–1936) – böyük rus yazıçısı. Sovet ədəbiyyatında estetik-ideya 
prinsiplərinin formalaşmasında böyük rol oynamışdır. İctimai ədalətsizliyin, meşşanlığın və fərdiyyətçiliyin 
tənqidi, insana, onun yüksək əməllərinə, idrakına inam və məhəbbəti əsərlərinin ümumi ideya istiqamətini təşkil 
edir. Əsas əsərləri: «Ana», «Foma Qordeyev», «Klim Samginin həyatı» romanları, «İzergil qarışı», «Makar 
Çudra», «Çelkaş» hekayələri, «Meşşanlar», «Həyatın dibində», «Yeqor Buluçev və başqaları» pyesləri. – 237. 
 
167. Mayakovski Vladimir Vladimiroviç (1893–1930) – böyük rus şairi. İnqilaba qədərki yaradıcılığında  
futurizm çərçivəsində «saf» forma axtarışlarını özünəməxsus bir tərzdə anlayırdı.  XX əsr rus poeziyasına refor-
mator şair kimi çox böyük təsir göstərmişdir. Şair özünü intihar etmişdir. – 237. 
 
168. Tehran konfransı (1943) – İkinci dünya müharibəsində üç müttəfiq dövlətin – SSRİ, ABŞ və 
B.Britaniya hökuməti başçılarının, diplomatik müşavirlərin və hərbi qərargahların nümayəndələrinin iştirakı ilə 
1943-cü il noyabrın 28-i – dekabrın 1-də Tehranda keçirilmiş konfransı. Konfransda ikinci cəbhənin açılması ilə 
əlaqədar məsələ əsas yer tuturdu. ABŞ və B.Britaniya nümayəndələri bildirdilər ki, La-Manş boğazından 
amerikan–ingilis qoşunlarının Avropaya çıxarılmasını nəzərdə tutan «Overlord» əməliyyatı 1944-cü ilin 
mayında başlanacaq və Cənubi Fransada desantın köməyi ilə həyata keçiriləcəkdir. Sovet tərəfi, həmçinin 
Avropa hərbi əməliyyatlar qurtardıqdan sonra Yaponiyaya qarşı müharibəyə başlayacağı barədə fəəhhud 
götürdü. 1943-cü il dekabrın 1-də qəbul edilmiş «Üç dövlətin bəyannaməsi»ndə göstərilirdi ki, əldə olunmuş 
razılıq xalqlar arasında möhkəm sülhü təmin edəcəkdir. «İran haqqında bəyannamə»də üç dövlət başçısının bu 
ölkənin tam müstəqilliyini, suverenliyini və ərazi bütövlüyünü qorumaq arzusu təsdiq olundu. – 238. 
 
169. Çörçill, U i n s t o n   L e o n a r d   S p e n s e r (1874-1965) – Böyük Britaniyanın görkəmli dövlət, siyasi və 
hərbi xadimi, 1940–45, 1951–55-ci illərdə Böyük Britaniyanın Baş naziri. Çörçill 2-ci dünya müharibəsi zamanı 
Britaniya xalqının «mətanət» rəmzi, ABŞ və SSRİ ilə antihitler koalisiyasının təşəbbüsçülərindən biri olmuşdur. 
Görçill bir sıra publisistik əsərlərin və memuarların müəllifidir. Ədəbiyyat üzrə Nobel mükafatı laureatıdır. – 
238. 
 
170. Ruzvelt Franklin Delano (1882–1945) –ABŞ-in görkəmli siyasi və dövlət xadimi. 1932–1944-cü 
illərdə 4 dəfə ABŞ prezidenti seçilmişdir. Ruzvelt İkinci dünya müharibəsi zamanı İngiltərə və SSRİ ilə 
antihitler koalisiyasının təşəbbüsçülərindən biri olmuşdur. – 238.  
221 
 
 
171.  ġarl de Qoll (1890–1970) – Fransanın görkəmli dövlət, hərbi və siyasi xadimi. İkinci dünya 
müharibəsinə qədər müxtəlif hərbi rəhbər vəzifələrdə olmuşdur. Alman faşist qoşunları Parisə daxil olduqdan 
(1940,14 iyun) sonra B.Britaniyaya getmiş, Londonda «Azad Fransa» hərəkatının əsasını qoymuşdur. 1943-cü 
ilin noyabrından Fransa Milli Azadlıq Komitəsinin, 1944-cü ilin iyunundan isə Fransa Respublikası Müvəqqəti 
hökumətinin sədri olmuşdur. Fransada prezidentlik rejimi yarada bilmədiyindən istefaya çıxmışdı. 1958-ci ildə 
Əlcəzairdəki hərbi qiyamla yaranan siyasi böhranla əlaqədar Fransa parlamenti (1958) Şarl de Qollu yenidən 
hakimiyyətə gətirdi. Şarl de Qoll iki dəfə (1958,1965) Fransa Respublikasının prezidenti seçilmişdir. – 238. 
172. Əbdürrəhman Vəzirov, Ə b d ü r r ə h m a n   X ə l i l  o ğ l u (d.1930) – 1988–90-cı ilin yanvarınadək  
Azərbaycan KP MK-nın Birinci katibi olmuşdur. – 239. 
 
173.  HaĢimi   Rəfsancani,   H a ş i m i    Ə l i ə k b ə r   R ə f s a n c a n i (d.1934) – 1989–98-ci illərdə İran 
İslam Respublikasının prezidenti olmuşdur. – 239. 
 
174. Neft DaĢları – Abşeron yarımadasından 42 km cənub–şərqdə, açıq dənizdə polad dirəklər üzərində 
salınmış «neft» şəhəri. Bu ərazi oradakı daşların (təqribən 20 ədəd) bəzilərində neft-qaz nişanələrinin olması 
ilə əlaqədar Neft Daşları adlandırılmışdır. Neft Daşları rayonunda geoloji kəşfiyyat işlərinə 1946-cı ildən 
başlanmışdır. Çıxarılan neft həm tankerlər, həm də boru kəmərləri vasitəsilə sahilə nəql edilir. – 240,412. 
 
175. «KaĢaqan» – Qazaxıstanda ən böyük neft-qaz şirkəti. Xəzər dənizinin şimalında neft-qaz çıxarmaqla 
məşğul olur. «Kaşaqan» yatağı 2000-cı ildən fəaliyyətə başlamışdır. Bu yataq son 40 ildə dənizdə kəşf edilən 
neft-qaz yataqlarından ən böyüyüdür. – 242,411. 
 
176. «Ġzvestiya» – Rusiya Federasiyasında gündəlik siyasi qəzet. 1917-ci ildən nəşr edilir. – 243. 
 
177.  Nursultan  Nazarbayev, N u r s u l t a n   A b i ş   o ğ l u (d.1940) – Qazaxıstanın dövlət və siyasi xadimi. 
1979-cu ildə Qazaxıstan MK-nın katibi, 1984-cü ildə Qazaxıstan Ali Sovetinin sədri, Nazirlər Sovetinin sədri, 1989–91-
ci illərdə Qazaxıstan KP MK-nın Birinci katibi. 1991-ci ilin dekabrından Qazaxıstan Respublikasının prezidentidir. – 
244,295–296,299,305–307,402. 
 
178. Ġslam Kərimov, İ s l a m   Ə b d u q ə n i  o ğ l u (d.1938) – Özbəkistanın siyasi və dövlət xadimi. 
1989–90-cı illərdə Özbəkistan KP MK-nın Birinci katibi olmuşdur. 1990-cı ildən Özbəkistan Respublikasının 
prezidentidir. – 244,299,314,427. 
 
179. Petru Luçinski (d.1940) – Moldovanın siyasi və dövlət xadimi.  1971-ci ildən 1989-cu  ilə qədər dövlət 
və partiya  işlərində müxtəlif vəzifələrdə çalışmışdır. 1997–2002-ci illərdə Moldova Respublikasının prezidenti 
olmuşdir. – 244. 
 
180. «Azərbaycan» – Azərbaycan Respublikasında gündəlik siyasi, ictimai qəzet. Qəzetin əsası 1918-ci ildə 
qoyulmuşdur. 1992-ci ildən yenidən nəşr edilir. Azərbaycan Respublikası Milli Məclisinin orqanıdır. – 245. 
 
181. «Xalq qəzeti» – Azərbaycan Respublikasında gündəlik siyasi, ictimai qəzet. 1919-cu ildən «Kommu-
nist» adı ilə nəşr edilmişdir. 1991-ci ildən isə «Xalq qəzeti» adlanır. Qəzetin təsisçisi Azərbaycan Respublikası 
prezidentinin İşlər İdarəsi və qəzetin redaksiya heyətidir. – 245. 
 
182. «Bakinski raboçi» – ilk nömrəsi rus dilində 1906-cı ilin mayında  Bakıda gizli nəşr olunmuşdur. 
«Bakinski raboçi» Sovetlər Birliyində Azərbaycan KP, Azərbaycan SSR Ali Soveti və Nazirlər Sovetinin orqanı 
olmuşdur. 
1993-cü ildən isə «Bakinski raboçi»nin təsisçiləri Prezident İşlər İdarəsinin və qəzetin redaksiya heyətidir. – 245. 
 
183. Yeni Azərbaycan Partiyası (YAP) – Azərbaycanda ən kütləvi-siyasi partiya. YAP 1992-ci il noyabrın 
21-də Naxçıvan şəhərində təsis edilib. Partiyada Gənclər Birliyi və Qadın Şurası fəaliyyət göstərir. Parlamentdə 
73 deputatla təmsil olunur. YAP Azərbaycanın dövlət müstəqilliyinin daha da möhkəmləndirilməsində, ölkə-
mizdə demokratik, hüquqi və dünyəvi dövlət qurulmasında və iqtisadi-siyasi islahatların həyata keçirilməsində 
fəal iştirak edir. YAP ölkəmizin ictimai-siyasi həyatında aparıcı qüvvədir. YAP-ın təsis konfransında (1992) 
mərhum prezidentimiz Heydər Əliyev yekdilliklə partiyanın sədri seçilmişdi. 2005-ci il mart ayından isə YAP-
ın sədri prezident İlham Əliyevdir. – 245. 
 
222 
 
184.  Məmməd   Əliyev,  M ə m m ə d   B a ğ ı r    C a v a d   o ğ l u (d.1955) – tibb elmləri doktoru, 
professor, Rusiya Federasiyasının əməkdar elm xadimi, 2 dəfə Dövlət mükafatı laureatı, Rusiya Tibb Elmləri 
Akademiyasının akademiki. Tibb elminin inkişafında M.Əliyevin böyük xidmətləri var. O, 7 kəşfin, 6 yeni 
təcrübənin, 200-dən artıq nəşr olunmuş elmi işin, həmçinin 2 monoqrafiyanın müəllifidir. 
Hazırda Məmməd Əliyev dövlət klinikası –«N.N.Bloxin adına onkoloji elmi mərkəz»in direktor müavini, 
Moskva Onkologiya Elmi-Tədqiqat İnstitutunun direktoru və Ümumrusiya Azərbaycan Konqresinin prezi-
dentidir. – 248. 
 
185. ġərəf RəĢidov, Ş ə r ə f  R ə ş i d o ğ l u  (1917–1983) – Özbəkistanın partiya və dövlət xadimi, yazıçı. İki 
dəfə Sosialist Əməyi Qəhrəmanı. 1959–83-cü illərdə Özbəkistan KP MK-nın Birinci katibi olmuşdur. – 250. 
 
186. Yakovlev Aleksandr Nikolayeviç (1923–2005) – Rusiyanın siyasi xadimi. 1987–90-cı illərdə Sov.İKP 
MK-da Siyasi Büronun üzvü olmuşdur. «Yenidənqurma» dövründə M.S.Qorbaçovun ən yaxın  silahdaşlarından 
olmuşdur. 1991-ci ildə Sov.İKP sıralarından xaric edilmişdir. 1993-cü ildən Rusiya Federasiyası prezidenti 
yanında Siyasi repressiya qurbanlarının reabilitasiya komissiyasının sədridir. – 251. 
 
187. Puqo Boris Karloviç (1937–1991) – sovet siyasi xadimi, general-polkovnik. Latviya Dövlət 
Təhlükəsizliyi  naziri, Latviya KP MK-nin Birinci katibi, Sov. İKP MK Siyasi Bürosunun üzvü və SSRİ Daxili 
İşlər naziri vəzifələrində işləmişdir. 1991-ci ildə Fövqəladə hallar üzrə Dövlət Komitəsinin üzvü olmuşdur. 
FHDK məğlub olduqdan sonra özünə qəsd edərək öldürmüşdür. – 251. 
 
188. Liqaçov Yeqor Kuzmiç (d.1920) – Rusiya siyasi və dövlət xadimi. Bir sıra mühüm partiya işlərində  
çalışmışdır. 1983–90-cı illərdə Sov.İKP MK katibi, 1985-90-cı illərdə isə Sov.İKP MK Siyasi Bürosunun üzvü 
olmuşdur. – 251. 
 
189. Xanbabayev Əjdər, Ə j d ə r  R z a   o ğ l u (1931–1990) – görkəmli naşir, ictimai xadim. Azərbaycan 
Dövlət Nəşriyyatı «Azərnəşr»in direktoru olmuşdur. 1990-cı ildə Azərbaycanın müstəqilliyinin və suverenliyinin 
düşmənləri tərəfindən xaincəsinə qətlə yetirilmişdir. – 252. 
 
190.  Elmira  Axundova,   A x u n d o v a   E l m i r a   H ü s e y n   q ı z ı (d.1953) – publisist, «Literaturnaya 
qazeta»nın və «Azadlıq» (ABŞ) radiostansiyasının Azərbaycan üzrə xüsusi müxbiri. 1995-ci ildən Azərbaycan 
Prezidenti yanında əfvetmə komissiyasının üzvüdür. 2004-cü ildən Milli Məclisin üzvü. Həsən bəy Zərdabi 
mükafatı laureatı. Azərbaycan Respublikasının «Şöhrət» ordeni ilə təltif olunmuşdur. – 252. 
 
191. Raymond Pauls (d.1926) – görkəmli sovet və latış bəstəkarı, siyasi xadim. Çoxlu estrada və filmlərə 
yazılmış mahnıların müəllifi. SSRİ xalq artisti. – 255,256. 
 
192. Misir Ərəb Respublikası – Afrikanın şimal–şərqində və Asiyanın Sinay yarımadasında dövlət. Sahəsi 
1001,4 min km
2
, əhalisi 61 milyon nəfərdir. Dövlət başçısı prezident, qanunverici orqanı birpalatalı Xalq 
Məclisidir. Paytaxtı Qahirə şəhəridir. – 260. 
 
193.  Hüsnü Mübarək,  S e y i d   M ə h ə m m ə d   (d.1928) – Misir Ərəb Respublikasının  siyasi və dövlət xa-
dimi. 1975–81-ci illərdə Misir Ərəb Respublikasının vitse-prezidenti, 1981–2011-ci illərdə prezidenti. – 260. 
 
194. Liberiya, L i b e r i y a   R e s p u b l i k a s ı – Qərbi Afrikada dövlət. Sahəsi 111,4 min km
2
, əhalisi 
2,93 milyon nəfərdir. İnzibati ərazisi 11 qraflığa  və 2 əraziyə bölünür. Zəif inkişaf etmiş aqrar ölkədir. Dövlət 
başçısı prezidentdir. Paytaxtı Monroviyadır. – 261. 
 
195. Maldiv, M a l d i v   R e s p u b l i k a s ı – Cənubi Asiyada dövlət, Maldiv adalarında. Sahəsi 298 min 
km
2
, əhalisi 266 min nəfərdir. Millətlər Birliyinə daxildir. Dövlət və hökumət başçısı prezident, qanunverici orqanı 
birpalatalı Xalq Şurasıdır.  Paytaxtı Maledir. – 262.  
 
196. Məmun Əbdül Qəyyum (d.1937) – 1978– 2008-ci illərdə Maldiv adalarının prezidenti. – 262. 
 
197. Xaçmaz – Azərbaycan Respublikasında inzibati rayon. 1930-cu ildə təşkil edilmişdir. 1963-cü ildə ləğv 
edilərək  ərazisi Quba və Qusar rayonlarına verilmiş, 1965-ci ildə yenidən müstəqil  rayon olmuşdur. Sahəsi 
1045 km
2
, əhalisi 148,4 min nəfərdir. – 263,264. 
 
223 
 
198. Quba – Azərbaycan Respublikasında inzibati rayon. 1930-cu ildə təşkil edilmişdir. Sahəsi 2575 km
2
, 
əhalisi 140,0 min nəfərdir. –  263. 
 
199. Qusar (1938-ci ilədək Hil rayonu) – Azərbaycan Respublikasında inzibati rayon. 1930-cu ildə təşkil 
edilmişdir. Sahəsi 1542 km
2
, əhalisi 83,0 min nəfərdir. – 263. 
 
200. Türkiyə Böyük Millət Məclisi (TBMM) – Türkiyənin ali qanunverici orqanı. Parlament 1920-ci il ap-
relin 23-də yaradılmışdır. BMM-nin ilk sədri M.K.Atatürk olmuşdur. BMM iki palatadan ibarətdir: Senat (yuxa-
rı  palata) və Milli  palata. BMM məclis üzvlərindən respublika prezidentini seçir. – 265. 
 
201. Bülənd Ecevit (1925–2006) – Türkiyənin siyasi və dövlət xadimi. 1974,1978–79 və 1997–2003-cü illərdə 
Türkiyə Respublikasının Baş naziri olmuşdur. 1972–80-ci illərdə Respublika Xalq Partiyasının, 1978–88-ci illərdə 
Türkiyə Demokrat Sol Partiyasının Baş katibi idi. – 272,400. 
 
202. Dövlət Baxçalı (1948) – Türkiyə siyasi xadimi, iqtisadçı. 1997-ci ildə Milliyyətçi Hərəkat Partiyasının sədri 
seçilmişdir. 1999-cu il seçkilərində qalib gələrək Demokratik  Sol Partiya və Ana Vətən Partiyası ilə koalisiya höku-
mət yaratmışdır. 2007-ci ildə keçirilən seçkilərdə yenidən millət vəkili seçilmişdir. – 268,273. 
  
203. Fərman  Salmanov,  S a l m a n o v   F ə r m a n   Q u r b a n   o ğ- l u (1928–2008)  – mühəndis-
geoloq,professor. Lenin mükafatı laureatı, Sosialist Əməyi Qəhrəmanı. Qərbi Sibirdə onun bilavasitə rəhbərliyi 
ilə ən iri neft və qaz yataqları kəşf edilmişdir. – 275–276. 
 
204. Ġndoneziya, İ n d o n e z i y a   R e s p u b l i k a s ı  – Cənub–Şərqi Asiyada dövlət. Sahəsi 1904,5 min 
km
2
, əhalisi 198,2 milyon nəfərdir. İnzibati ərazisi 24 əyalətə, əyalət statusu olan 2 xüsusi inzibati əraziyə, 1 
metropoliten mahalına (paytaxt) bölünür. Dövlət başçısı prezident, qanunverici orqanı parlament  – Xalq 
Nümayəndələri Şurasıdır. Paytaxtı Cakarta şəhəridır. – 277,346. 
 
205. Meqavati Sukarnoputri  (d.1947) – 2001–2004-cü illərdə İndoneziyanın prezidenti olmuşdur. 
Prezident Sukarnonun qızıdır. – 277,346. 
 
206. Benin,  B e n i n   R e s p u b l i k a s ı – Qərbi Afrikada dövlət. Sahəsi 112,6 min km
2
, əhalisi 5,6 
milyon nəfərdir. İnzibati ərazisi 6 əyalətə bölünür. Dövlətin və hökumətin başçısı prezident, qanunverici orqanı 
Milli Məclisdir. Paytaxtı Porto-Novodur. – 283. 
 
207. Morits Loyenberqer (.1946) – İsveçrə dövlət və siyasi xadimi. 2001–2006-cı illərdə İsveçrə prezidenti. 
– 284. 
 
208. Makedoniya, M a k e d o n i y a   R e s p u b l i k a s ı – Cənubi Avropada dövlət. Sahəsi 25,7 min km
2
, 
əhalisi 1,97 milyon nəfərdir. Dövlət başçısı prezident, ali qanunverici orqanı birpalatalı Məclisdir.Paytaxtı Skop-
yedir. – 285. 
 
     209. Boris Traykovski (1956–2004) – 1999–2004-cü illərdə Makedoniya Respublikasının prezidenti olmuş-
dur. – 285. 
210. Boliviya, B o l i v i y a   R e s p u b l i k a s ı – Cənubi Amerikada  dövlət. Sahəsi 1098,6 min km
2
, əha-
lisi 7,6 milyon nəfərdir. İnzibati ərazisi 9 departamentə bölünür. Dövlət və hökumət başçısı prezident, qanun-
verici orqanı Milli Konqresdir. Paytaxtı Sukre rəsmi, La-Pas isə faktikidir. – 286. 
 
211. Uqo Banser Suares (1926–2002) – Boliviya diktatoru. 1971–1978 və 1997–2001-ci illərdə Boliviya 
prezidenti olmuşdur. – 286. 
212. Yamayka – Yamayka adasında zəif inkişaf etmiş dövlət. Sahəsi 11,5 min km
2
, əhalisi 2,6 milyon 
nəfərdir. İnzibati ərazisi 3 qraflığa bölünür. Konstitusiyalı monarxiyadır. Dövlət başçısı Britaniya monarxıdır. 
Ölkəni general-qubernator idarə edir. Paytaxtı Kinqstondur. – 287. 
 
213. Soçi – Rusiyanın cənub-qərbində şəhər. Rusiyanın Qara dəniz sahilində ən böyüyk balneoloji və kli-
matoloji kurortu. Əhalisi 359,3 min nəfərdir. Əsası 1838-ci ildə qoyulmuşdur. – 288–320,437. 
 
224 
 
214. Ġlham Əliyev, İ l h a m  H e y d ə r  o ğ l u (d.1961) – görkəmli ictimai-siyasi və dövlət xadimi, diplomat, 
siyasi elmlər doktoru, professor. 2003-cü ildən Azərbaycan Respublikasının Prezidenti. Ulu öndər Heydər Əliyevin 
oğlu.  
1994-cü ildən Azərbaycan Respublikası Dövlət Neft Şirkətinin vitse-prezidenti, 1997-ci ildən birinci vitse-pre-
zidenti. Azərbaycan Respublikassının neft strategiyasının həyata keçirilməsində mühüm xidmətləri vardır. 
2003-cü ildə Azərbaycan Respublikasının Baş naziri olmuşdur. Siyasi və dövlət xadimi kimi, İlham Əliyev 
beynəlxalq aləmdə böyük hörmət və nüfuz qazanmış, bir neçə ölkənin yüksək mükafatlarına layiq görülmüşdür.  
Azərbaycan idmançılarının beynəlxalq yarışlarda uğurlar əldə etməsində də AMOK-un prezidenti kimi, 
İlham Əliyevin böyük xidmətləri var. Onun  şəxsi təşəbbüsü ilə Bakıda, Naxçıvanda, Gəncədə, Şəkidə və 
respublikanın digər rayonlarında  dünya standartlarına cavab verən böyük olimpiya kompleksləri tikilib 
istifadəyə verilmiş, güclü maddi-texniki baza yaradılmışdır. 
İlham Əliyevin doğma Azərbaycanımızın inkişafında müstəsna xidmətləri var. Onun dövründə  ölkə iqtisadiyyatı, 
qeyri neft sektoru sürətlə inkişaf etmiş, eyni zamanda  ölkəyə qoyulan xarici investisiyalar xeyli artmışdır. 
İlham Əliyev tərəfindən irəli sürülmüş «Regionların inkişafı haqqında dövlət proqramı»na əsasən respublikanın 
şəhər və rayonlarında onlarla sənaye müəssisəsi açılmış, yüz minlərlə iş yerləri yaradılmış və böyük abadlıq işləri 
görülür.     
Ölkədə demokratik islahatlar aparılmasında, hüquqi dövlət quruculuğunda, Azərbaycan Respublikasının 
dövlət müstəqilliyinin möhkəmlənməsində  uğurlu xidmətlər göstərən İlham Əliyev Yeni Azərbaycan 
Partiyasının I  qurultayında partiya sədrinin müavini, II qurultayında sədrin birinci müavini seçilmişdir. 2005-ci 
ilin martından isə Yeni Azərbaycan Partiyasının sədridir. 1995-ci ildən Azərbaycan Respublikası Milli Məclisi-
nin (1–2-ci çağırış) deputatı, Avropa Şurası Parlament Assambleyasında Azərbaycan Parlamenti daimi 
nümayəndə heyətinin başçısı olmuşdur. Azərbaycan haqqında, xüsusilə Ermənistanın ölkəmizə hərbi təcavüzü 
və onun nəticələri, erməni terrorizmi haqqında həqiqətlərin ən mötəbər beynəlxalq təşkilatlar vasitəsilə dünya 
ictimaiyyətinə çatdırılmasında müstəsna xidmətləri var. «Heydər Əliyev» və Fransanın «Fəxri legionun böyük 
xaç komandoru», Rusiya və Ukraynanın ali  ordenləri ilə təltif olunmuşdur. Bir çox xarici akademiyaların və 
universitetlərin fəxri üzvüdür. – 292,293. 
 
215. Puqaçova Alla Borisovna (d.1949) – repertuarında 300-ə yaxın mahnısı olan görkəmli Rusiya estrada 
müğənnisi, bəstəkar. SSRİ xalq artisti. Teatr studiyası «Mahnı Teatri»nın yaradıcısı və bədii rəhbəri. Beynəlxalq 
estrada mahnı festivalının Qran-pri mükafatçısı. Rusiya Dövlət mükafatı laureatıdır. – 294. 
 
216. Rotaru Sofiya Mixaylovna (d.1947) – Rusiya və moldovan estrada müğənnisi. SSRİ xalq artisti. Rus, 
moldovan və Ukrayna bəstəkarlarının ifaçısı. – 294. 
 
217. Layma Vaykule (d.1954) – Latviya estrada müğənnisi və aktrisası. Onun bir neçə müsiqi albomları 20 
milyon disklə Rusiyada, Avropada və ABŞ-da çox böyük müvəffəqiyyətlə satılmışdır. – 294. 
 
218. Gennadi Xazanov, G e n n a d i   V i k t o r o v i ç (d.1945) – məşhur rus estrada artisti. Rusiya 
Federasiyasının xalq artisti. 1987-ci ildən «Mono» (Moskva) konsert-estrada kollektivinin artist və rejissoru, 
1997-ci ildən isə Moskva Estrada Teatrının bədii rəhbəridir. Rusiya Federasiyası Dövlət mükafatı laureatıdır. – 
294. 
 
219. Əsgər Akayev (d.1944) – Qırğızıstanın  dövlət xadimi.  1989–90-cı illərdə Qırğızıstan EA-nın 
prezidenti, 1990–2005-ci illərdə Qırğızıstan Respublikasının prezidenti olmuşdur. – 299,386. 
 
220. Vladimir Voronin (d.1941) – Moldova dövlət xadimi. 2001–2005-ci illərdə Moldova prezidenti. – 299.  
 
221. Ġmaməli Rəhmonov, İ m a m ə l i   Ş ə r i f   o ğ l u  (d.1952) – Tacikistanın siyasi və dövlət xadimi. 
1992-ci ildə Tacikistan Ali Sovetinin sədri olmuşdur. 1992-ci ilin noyabrından Tacikistan Respublikasının pre-
zidentidir. – 299. 
 
222. Qırğızıstan,  Q ı r ğ ı z ı s t a n   R e s p u b l i k a s ı – Şimal–Şərqi Orta Asiyada dövlət. Sahəsi 198,5 
min km
2
, əhalisi 4526 min nəfərdir. İnzibati ərazisi 6 vilayətə, 40 rayona bölünür. Dövlət başçısı prezident, ali 
qanunverici orqanı parlamentdir. Paytaxtı Bişkekdir. – 299,386,443. 
 
223. GUÖAM – Avropada adi silahların azaldılması haqqında müqavilənin cinah sənədi müzakirə olunduqdan 
sonra həmin sənədi bəyənən ölkələrdən – Gürcüstan, Ukrayna, Azərbaycan və Moldovadan ibarət qeyri-rəsmi «dördlər 
225 
 
qrupu» yaradıldı. Sonralar bu quruma Özbəkistan da qatıldı (10 oktyabr 1997). 2005-ci ildə isə Özbəkistan bu qurumu 
tərk etdi. – 300. 
 
224. «Səkkizlər» – bu ittifaqa ABŞ, Böyük Britaniya, Almaniya, Fransa, İtaliya, Yaponiya, Kanada və Rusiya da-
xildir. – 300,310. 
 
225. RĠA «Novosti» – 1993-cü ildə Rusiya hökuməti tərəfindən təsis edilmiş Dövlət Analitik İnformasiya təşkilatı. 
Rusiya və xarici informasiyanı yayımlayır, kitab və dövrü mətbuatı nəşr edir, televiziya proqramları və fotomateriallar 
hazırlayır. – 306. 
 
226. «Ġnterfaks» – Moskvada müstəqil informasiya agentliyi. 1989-cu ildə yaradılmışdır. Rusiya və xarici kütləvi 
informasiya vasitələri, xarici dövlətlərin nümayəndəlikləri, dövlət, iqtisadiyyat və başqa təşkilatlar üçün siyasi, iqtisadi 
və başqa informasiyalar yayır. – 306. 
 
227. Mərkəzi  Bank,  A z ə r b a y c a n   D ö v l ə t  M ə r k ə z i  B a n- k ı – Azərbaycan Respublikasının 
mərkəzi bankıdır. Onun əsas vəzifəsi qiymətlərin sabitliyinin təmin edilməsi, xarici dönərli valyutalara nisbətən 
milli valyutanın kursunun möhkəmləndirilməsi, həmçinin ölkə bank sisteminin sabitliyinin qorunmasıdır. AMB 
valyuta tənzimlənməsi və nəzarətini həyata keçirir, xarici dövlətlərlə hesablaşma qaydalarını müəyyən edir, 
xarici valyuta ehtiyatlarını idarə edir. AMB həmçinin Azərbaycan Respublikasının ödəmə-hesabat balansının 
tərtibinə rəhbərlik edir. – 316. 
 
228. «ANS» televiziyası – Azərbaycanda 1991-ci ildən fəaliyyət göstərən müstəqil televiziya  kanallarından  biri. – 
316. 
 
229. Qəbələ  RLS-i,  Q ə b ə l ə   r a d i o l o k a s i y a   s t a n s i y a s ı – SSRİ-nin raketdən müdafiə 
«daryal» tipli radiolokasiya stansiyası. Azərbaycanda Qəbələ şəhəri yaxınlığındadır. RLS SSRİ-nin cənub 
sərhədlərinin raketdən müdafiə sistemi üçün ən əhəmiyyətli element idi. Azərbaycan müstəqil olandan sonra 
Rusiya RLS-i icarəyə götürmüşdür. –317. 
 
230. Fidel Kastro, K a s t r o   R u s (d.1926) – 1960–2008-ci illərdə Kuba Respublikası Dövlət Şurası və 
Nazirlər Sovetinin sədri, 1965-ci ildən Kuba KP MK-nin Birinci katibi və Kuba Silahlı qüvvələrinin Baş 
komandanı. 1953-cü ildə Batista diktaturasına qarşı silahlı üsyana başçılıq etmişdir. – 318,340. 
   
231. Çevara, Ç e v a r a   d e l a   S e r n a (1928–1967) – Latın Amerika inqilabçısı, Kuba inqilabının (1959) 
rəhbərlərindən biri. 1965-ci ildə Kubanı tərk edərək Boliviyaya gəlmiş və partizan hərəkatına başçılıq etmişdir. 
1967-ci ilin oktyabrında Boliviyanın qoşunları onun yaratdığı partizan dəstəsini mühasirəyə alaraq məhv etmiş, 
yaralanmış Çevara isə əsir düşdükdən sonra öldürülmüşdür. – 318. 
 
232. «Space» – Azərbaycanda müstəqil teleşirkət. 1997-ci ildə yaradılmışdır. Dünyanın bir sıra – MSM, Fas-
hion TV, SNN, NTV telekanalları, İHLAS agentliyi ilə əməkdaşlıq edir. –  320. 
 
233. Ekvador, E k v a d o r   R e s p u b l i k a s ı – Cənubi Amerikanın cənub–qərbində dövlət. Sahəsi 
283,6 min km
2
, əhalisi 11,7 milyon nəfərdir. İnzibati ərazisi 21 əyalətə bölünür. Dövlət və hökumət başçısı 
prezident, qanunverici orqanı Milli Konqresdir. Paytaxtı Kitodur. – 321.  
 
234. Çad, Ç a d   R e s p u b l i k a s ı – Mərkəzi Afrikada dövlət. Sahəsi 1284 min km
2
, əhalisi 6,5 milyon 
nəfərdir. İnzibati ərazisi 14 prefektura bölünür. Dövlət başçısı prezident, qanunverici orqanı Ali Şuradır. Paytax-
tı Ncamenadır. – 322. 
 
235. Koreya, K o r e y a   R e s p u b l i k a s ı  – Şərqi  Asiyada dövlət. Sahəsi 98,5 min km
2
, əhalisi 45,2 
milyon nəfərdir. İnzibati ərazisi 9 əyalətə və 6 mərkəzi tabe şəhərə bölünür. Dövlət başçısı prezident, qanun-
verici orqanı – birpalatalı Milli Məclisdir. Paytaxtı Seuldur. – 323. 
 
236. Kim De Çyun (d.1926) – 1997–2003-cü illərdə Koreyanın prezidenti. Milli Konqres Yeni Siyasətdə 
partiyasının lideri. Demokratiya və insan hüquqlarının müdafiəçisi. Həmçinin Şimali Koreya ilə sülh və barışığa 
görə Nobel mükafatı laureatı. – 323. 
 
226 
 
237. Konqo, K o n q o   R e s p u b l i k a s ı – Mərkəzi Afrikada dövlət. Sahəsi 342 min km
2
, əhalisi 2,7 
milyon nəfərdir. Ərazisi 9 inzibati rayona və 6 kommunal şəhərə bölünür. Dövlət başçısı prezident, qanunverici 
orqanı ikipalatalı parlamentdir (Senat və Milli Məclis). Paytaxtı Brazzavildir. – 324. 
 
238. Sinqapur, S i n q a p u r   R e s p u b l i k a s ı – Cənub–Şərqi Asiyada dövlət. Sahəsi 639 km
2
, əhalisi 
3,05 milyon nəfərdir. Dövlət başçısı prezident, qanunverici orqanı birpalatalı parlamentdir. Paytaxtı Sin-
qapurdur. – 325. 
 
239. YermoĢin Vladimir Vasilyeviç (d.1942) – Belarus dövlət və siyasi xadimi. 2000–2001-ci illərdə 
Belarus Baş naziri. –326–339. 
 
240. Mixail Kasyanov (d.1957) – 2000–2004-cü illərdə Rusiya Federasiyasında Baş nazir olmuşdur. – 327. 
 
241. BELAZ – burada Belarus avtomobil zavodu nəzərdə tutulur. 
 
242. Çernobıl hadisələri – 1986-cı ilin aprel ayında Çernobıl AES-nin 4-cü enerji blokunda avariya baş ver-
di. Bunun nəticəsində Ukrayna ərazisinin xeyli hissəsi, həmçinin Belorusiya və Rusiya Federasiyasının Bryansk 
və Kaluqa əyalətləri də radiaktiv çirklənməyə məruz qaldı. Bunun nəticəsində AES-in 30 km-də yaşayan əhalisi 
bu zonadan köçürüldü. 1986-cı ilin noyabrında 4-cü blok ləğv edildi. – 336. 
 
243. Qobustan – Azərbaycanın şərqində alçaq dağlıq sahə, uzunluğu 100 km, eni 80 km-ə yaxındır. 
Qobustan yaxınlığında, Qobustan qoruğu ərazisində zəngin qayaüstü təsvirlərlə yanaşı, Daş dövründən başlamış 
orta əsrlərədək çoxlu ibtidai insan düşərgəsi, qədim yaşayış məskəni, kurqanlar və s. arxeoloji abidələr vardır. 
Onların beşində Mezolit, dördündə Neolit, yeddisində Tunc, birində antik və beşində orta əsrlər dövründə 
yaşayış olduğunu göstərən mədəni təbəqə və maddi qalıqlar aşkar edilmişdir. – 340. 
 
244. Gəmiqaya təsvirləri – Azərbaycanın Ordubad şəhərində Gəmiqaya dağlarında e.ə. 3-1-ci minilliklərə 
aid qayaüstü rəsmlər. 1968-ci ildə aşkar olunmuşdur. Axtarış nəticəsində insan və heyvan  rəsmləri, rəqs 
səhnələri, yay və oxla keçi ovlanması səhnəsi, müxtəlif işarələr və s. aşkar edilmişdir. Gəmiqaya rəsmləri 
Azərbaycanın qədim təsviri sənətinin Naxçıvan mədəniyyətinə aiddir. – 340. 
 
245.  Kuba, K u b a   R e s p u b l i k a s ı – Amerikada, Vest-Hinddə dövlət. Sahəsi 110,9 min km
2
, əhalisi 
11,1 milyon nəfərdir. Paytaxtı Havana şəhəridir. Dövlətin ali orqanı birpalatalı  Milli assambleyadır. Dövlətin və 
hökumətin başçısı – Dövlət Şurasının sədridir. – 343. 
 
246. Xamenei,    H ü s e y n    X a m e n e i    S e y i d   Ə l i  (d.1939) – İranın dini və dövlət xadimi. 1981–
89-cu illərdə İranın prezidenti, 1989-cu ildən isə İran İslam Respublikasının dini rəhbəridir. –  344. 
 
247. Xatəmi, S e y i d   M ə h ə m m ə d   X a t ə m i (d.1943) – İranın siyasi, ictimai və dövlət xadimi. 
1989–92-ci illərdə İranın Mədəniyyət və İslam Orijentasiyası naziri, 1997–2005-ci illərdə İran İslam 
Respublikasının prezidenti olmuşdur. – 345,407,414,418,443,447. 
 
248. Qabon, Q a b o n   R e s p u b l i k a s ı  – Mərkəzi Afrikada dövlət. Sahəsi 267,7 min km
2
, əhalisi 1,2 
milyon nəfərdir. İnzibati ərazisi 9 əyalətə bölünür. Dövlət başçısı prezidentdir. Paytaxtı Librevildir. – 347. 
249. Ġpək Yolu, B ö y ü k   İ p ə k   Y o l u – beynəlxalq tarixi tranzit-ticarət yolu; eramızdan əvvəl II əsrin 
ortalarından eramızın XVI əsrinədək fəaliyyət göstərmiş, Çindən Şimali Afrika və İspaniyaya qədər uzanaraq, 
ayrı-ayrı qolları ilə o zaman dünyanın məlum olan, demək olar ki, bütün ölkələrini birləşdirmişdir. 
Əlverişli coğrafi mövqedə yerləşməsi və zəngin maddi sərvətlərə malik olması sayəsində Azərbaycan qədim 
zamanlardan dünya ölkələri arasında iqtisadi və mədəni əlaqələrdə mühüm yer tutmuşdur. 
XX əsrin sonunda Azərbaycan Respublikasının prezidenti Heydər Əliyevin Böyük İpək Yolunun yenidən 
dirçəldilməsi ideyasını irəli sürməsi bütün dünyada, xüsusilə də Böyük İpək Yolu üstündə yerləşən ölkələrdə 
ciddi maraqla qarşılandı. Bu məqsədlə 1998-ci ilin sentyabrında Bakıda 33 dövlətin və Avropa Birliyinin iştirakı 
ilə beynəlxalq konfrans keçirildi; TRASEKA proqramı çərçivəsində nəzərdə tutulan Asiya–Qafqaz–Avropa 
ticarət dəhlizinin – Böyük İpək Yolunun bərpasının və onun imkanlarından hamılıqla bəhrələnməyin vacibliyi 
qeyd olundu. – 356,445. 
 
227 
 
250. Əfqanıstan, Ə f q a n ı s t a n   İ s l a m   D ö v l ə t i – Cənub–Qərbi Asiyada dövlət. Sahəsi 652,2 min km
2
, 
əhalisi 22,7 milyon nəfərdir. İnzibati ərazisi 29 vilayətə və 2 tabe mərkəzi mahala bölünür. Dövlət başçısı 
prezidentdir. Paytaxtı Kabil şəhəridir. – 363. 
 
251. Burhanəddin Pəbbani (d.1940) – Əfqanıstan siyasi və dövlət xadimi. İlahiyyat elmləri doktoru, 
professor. 1979–89-cu illərdə sovet ordusuna qarşı vuruşmışdur. 1992–2001-ci illərdə Əfqanıstanın prezidenti 
olmuşdur. – 363. 
 
252. Çin Xalq Respublikası (ÇXR) – Mərkəzi və Şərqi Asiyada dövlət. Sahəsi 9,6 milyon km
2
, əhalisi 
1219 milyon nəfərdir. İnzibati cəhətdən 22 əyalətə (Tayvansiz), 5 muxtar rayona və mərkəz tabeliyində olan 3 
şəhərə (Pekin, Şanxay, Tyantszın) bölünür. Ali dövlət hakimiyyət orqanı Ümumçin Xalq Nümayəndələri 
Məclisidir. Dövlət başçısı – Çin Xalq Respublikasının sədridir. Paytaxtı Pekindir. – 364. 
 
253. Tszyan Tszemin (d.1926) – Çinin partiya və dövlət xadimi. 1989-cu ildən Çin KP MK-nın Baş 
katibi, 1993–2005-ci illər Çin Xalq Respublikasının sədri olmuşdur. – 364. 
 
254. Azərbaycan Xalq Cümhuriyyəti – Müsəlman Şərqində ilk dəfə dünyəvi, demokratik respublikanın 
əsasını qoymuş müstəqil Azərbaycan dövləti. Cəmi 23 ay (1918-ci il mayın 28-də yaradılmış, 1920-ci il apre-
lin 28-də bolşeviklərin və daşnakların səyi ilə devrilmişdir) yaşamışdır. Paytaxtı əvvəlcə Gəncə (1918, 16 
iyun – 17 sentyabr), sonra Bakı şəhəri (1918, 17 sentyabr – 1920, 28 aprel) idi. Azərbaycan hökuməti yeni 
suveren milli dövlətin müxtəlif problemlərinin həlli yollarında böyük əzmlə çalışırdı. Nazirlər Şurasının 27 
iyun 1918-ci il tarixli fərmanı ilə respublikada dövlət dili türk (Azərbaycan) dili elan edildi. Azərbaycan 
Respublikasının parlamenti 1919-cu il avqustun 11-də Azərbaycan vətəndaşlığı haqqında qanun qəbul etdi. 
Xalq maarifi sahəsində qısa müddətdə böyük tədbirlər həyata keçirildi. Qori müəllimlər seminariyasının 
Azərbaycan şöbəsi Qazaxa köçürüldü, Bakı Dövlət Universiteti təsis edildi, xarici ölkələrdə kadr hazırlığı 
məqsədi ilə 1919–20-ci tədris ilində 100 nəfər gənc Avropanın müxtəlif təhsil müəssisələrinə göndərildi. 
Məktəblərin xeyli hissəsi milliləşdirildi, kitabxanalar açıldı, savadsızlığın ləğvi üçün kəndlərdə kurslar 
yaradıldı. Azərbaycan Xalq Cümhuriyyətinin dövlət rəmzləri (üçrəngli bayraq, gerb, himn) milli Azərbaycan 
rəmzləri kimi tanındı. Azərbaycan dövlət bankı yaradıldı, 1918-ci ilin martında dağıdılmış neft sənayesi və 
Bakı–Batum neft kəməri bərpa edildi. – 365,366. 
 
255. Mustafa Nəsirov, M u s t a f a   C ə f ə r   o ğ l u  (d.1921) – general-mayor, SSRİ Dövlət Təhlükəsizliyi orqan-
larının fəxri əməkdaşı. 1969–77-ci illərdə Zaqafqaziya Sərhəd Dairəsi qoşunları rəisinin müavini vəzifəsində 
çalışmışdır. Azərbaycan Respublikası Ali Sovetinin (9-10-cu çağırış) deputatı olmuşdur. 
Sərhəd qoşunlarının xidməti və fəaliyyətinə dair bir sıra əsərin müəllifidir. – 368,369. 
 
256. Elçin Quliyev, E l ç i n   İ s a ğ a   o ğ l u (d.1967) – hüquqşünas, general-leytenant. 2001-ci ildən 
Azərbaycan Respublikası Sərhəd Qoşunları Komandanıdır. «Azərbaycan Bayrağı»  ordeni ilə təltif olunmuşdur. 
– 369,370. 
 
257. Andropov Yuri  Vladimiroviç (1914–1984) – SSRİ-nin partiya və dövlət xadimi. 1967-ci ildən SSRİ 
Dövlət Təhlükəsizliyi Komitəsinin sədri, 1982–1984-cü illərdə Sov.İKP MK-nın Baş katibi olmuşdur. – 369.  
 
258. Malayziya – Cənub–Şərqi Asiyada dövlət. Sahəsi 329,7 min km
2
, əhalisi 20,4 milyon nəfərdir. 
Malayziya federasiyadır. Tərkibinə 13 ştat və federal ərazi – Kuala Lumpuq və Lavyan daxildir. Millətlər 
Birliyinin üzvüdür. Malayziya konstitusiyalı monarxiyadır. Dövlət başçısı sultanlığın ştat başçıları tərəfindən 5 
il müddətinə seçilən kraldır. Qanunverici orqanı ikipalatalı parlamentdir. Paytaxtı Kuala –Lumpurdur. – 
387,388. 
 
259. Səlahüddin Əbdüləziz Ģah (1926–2001) – 1999-cu ildən  Malayziyanın dövlət başçısı və kralı. Onun 
Malayziyada adi adamlar arasında böyük hörməti olmuşdur. Cənub–Şərqi Asiyada–Malayziyanın paytaxtı Kuala-
Lumpurda ən böyük məscid tikdirmişdir. – 387. 
 
260. Uruqvay,   U r u q v a y   Ş ə r q   R e s p u b l i k a s ı  – Cənubi Amerikada dövlət. Sahəsi 178 min km
2
, 
əhalisi 3,14 milyon nəfərdir. İnzibati ərazisi 19 departamentə bölünür. Dövlət və hökumət başçısı prezident, qa-
nunverici orqanı ikipalatalı parlament (Senat və Nümayəndələr Palatası). Paytaxtı Montevideodur. – 389. 
 
261. Xorxe Ġvanyes (d.1927) – Uruqvay siyasi xadimi. 2000–2005-ci illərdə Uruqvay prezidenti. – 389. 
228 
 
 
262. Gülüstan müqaviləsi (1813) – Birinci Rusiya–İran müharibəsinə son qoymuş müqavilə. Oktyabrın 
12(24)-də Qarabağın Gülüstan kəndində bağlanmışdır. Rusiya–İran arasında əvvəlcə barışıq aktı, sonra isə on 
bir maddədən ibarət sülh  müqaviləsi imzalanmışdı. Bu müqaviləyə əsasən hər iki dövlət arasında yeni sərhəd 
xətləri müəyyən edildi. 1814-cü il sentyabrın 15-dən qüvvəyə minən Gülüstan müqaviləsi vahid Azərbayca-
nın iki işğalçı dövlət tərəfindən bölüşdürülməsinin əsasını qoydu. – 390. 
263. Türkmənçay müqaviləsi (1828) – XIX əsrin əvvəllərində Rusiya–İran müharibələri başa çatdıqdan 
sonra, Təbriz yaxınlığındakı Türkmənçay kəndində bağlanmış müqavilə. 16 maddədən ibarət  olan Türkmən-
çay müqaviləsinə əsasən  Cənubi Qafqaz əraziləri, o cümlədən Şimali Azərbaycan Rusiyaya birləşdirildi, 
Cənubi Azərbaycan torpaqları isə İranda qaldı. Türkmənçay müqaviləsinin 3-cü maddəsinə əsasən Araz 
çayının o tayı və bu tayı üzrə İrəvan və Naxçıvan xanlıqları Rusiya imperiyasının tam mülkiyyətinə keçdi. – 
390. 
264.  31 mart  azərbaycanlıların  soyqırımı, 1905–18-ci   i l l ə r   s o y -q ı r ı m ı – çarizmin fəal köməyi 
ilə erməni-daşnak silahlı birləşmələrinin Azərbaycanın əhalisinə qarşı  törətdiyi genişmiqyaslı qanlı aksiyalar. 
Ermənilərin 1905-ci ilin fevralında Bakıdan başlanan vəhşilikləri bütün  Azərbaycanı və indi Ermənistan 
adlanan Qərbi Azərbaycan ərazisindəki yaşayış məntəqələrini əhatə etdi. Yüzlərlə Azərbaycan kəndi dağıdıldı, 
yüz minlərlə azərbaycanlı vəhşicəsinə qətlə yetirildi, xalqımıza məxsus çoxlu milli mədəniyyət abidələri məhv 
və talan olundu. Bütün bu vəhşiliklər ermənilərin vaxtilə yerləşdirildikləri, lakin əhalinin milli tərkibində azlıq 
təşkil etdikləri Azərbaycan torpaqlarını zorla erməniləşdirmək, bədnam «azərbaycanlılarsız Ermənistan» kimi 
qeyri-insani planlarını azərbaycanlıların soyqırımı hesabına həyata keçirmək niyyətindən xəbər verir. – 390. 
265. Zaqafqaziya seymi. 1918-ci il fevralın 22-də Cənubi Qafqazdan Ümumrusiya Müəssislər Məclisinə 
seçilmiş deputatların yığıncağında Zaqafqaziya seyminin yaradılması və yerli hakimiyyətin bu orqana verilməsi 
haqqında qərar qəbul olundu. Fevralın 23-də üç əsas partiya fraksiyasının nümayəndələrindən ibarət Zaqafqa-
ziya seymi öz işinə başladı. Seymdə Gürcüstandan sosial-demokratlar (menşeviklər) – 32 nəfər, Azərbaycandan 
müsavatçılar və onlara qoşulmuş bitərəf demokratlar – 30 nəfər, erməni «Daşnaksutyun» partiyası – 27 nəfər 
deputat iştirak edirdi. Zaqafqaziya seymində 4 müsəlman partiyasının 44  nümayəndəsi var idi. Seymin 
fəaliyyətində Qafqaz cəbhəsində vəziyyət və Cənubi Qafqazın müstəqilliyinin elan edilməsi məsələləri mühüm 
yer tuturdu. 1918-ci il mayın 26-da seymin buraxıldığı elan olundu. Zaqafqaziya seyminin buraxılması Cənubi 
Qafqazda öz müstəqilliklərini elan edən dövlətlərin, o cümlədən Azərbaycan Xalq Cümhuriyyətinin yaranması ilə 
nəticələndi. – 390. 
 
266. Fətəli Xan Xoyski (1875–1920) – Azərbaycanın görkəmli siyasi və dövlət xadimi. 1918–20-ci illərdə 
Azərbaycan Xalq Cümhuriyyəti Nazirlər Şurasının sədri, Daxili İşlər, Ədliyyə və Xarici İşlər naziri olmuşdur. 
1920-ci ildə Tiflis şəhərində erməni terrorçuları tərəfindən xaincəsinə qətlə yetirilmişdir. – 391. 
 
267. Ġrəvan, R ə v a n ,   E r i v a n , Y e r e v a n – orta əsrlərdə və yeni dövrdə (1918-ci ilin mayın 29-
dək İrəvan) Azərbaycan şəhəri. XVI əsrin əvvəllərində Zəngi çayı sahilində dağlarla əhatə olunmuş düzənlik-
də salınmışdır. İrəvan şəhəri dəfələrlə Səfəvi və Osmanlı qoşunlarının hücumlarına məruz qalmış, gah bu, gah 
da o biri dövlətin tərkibinə qatılmışdı. İkinci Rusiya-İran müharibəsi (1826–28) dövründə, Türkmənçay 
müqaviləsinə (1828) əsasən, Rusiyaya birləşdirildi. XIX əsrin 20–30-cu illərində İran və Türkiyədən 
köçürülmüş çoxlu erməni İrəvanda yerləşdirilmişdi. 1918-ci ilin mayında daşnaksutyun partiyası liderlərinin 
başçılığı ilə Ermənistan Respublikası yarandı. 1918-ci il mayın 28-də yaradılmış Azərbaycan Xalq 
Cümhuriyyəti hökuməti mayın 29-da keçirdiyi iclasında İrəvan şəhərini «paytaxtı» olmayan Ermənistan Res-
publikasına güzəştə getdi. – 391. 
 
268. Zəngəzur mahalı, Z ə n g ə z u r   q ə z a s ı – XIX əsrin 2-ci yarısında Azərbaycanda  inzibati ərazi vahidi. 
1861-ci ildə təşkil olunmuşdur. Çar Rusiyası hökumətinin 1867-ci il dekabr tarixli fərmanına əsasən yaradılmış Yeliza-
vetpol (Gəncə) quberniyasının tərkibinə daxil edilmişdi. – 391. 
 
269. Hüseyn Kıvrıqoğlu (d.1934) – Türkiyə hərbi xadimi, ordu generalı. Türkiyə Silahlı Qüvvələrinin Baş 
qərargah rəisi olmuşdur. – 397–405. 
 
270. «Ġtera» – Rusiya qaz şirkəti, Mənzil-qərargahı Moskvadadır. Qrup şurasının sədri İqor Makarovdur. 
Kompaniya öz fəaliyyətinə ABŞ-da ticarət şirkəti kimi başlamışdır. 1994-cü ildə Türkmənistana şəkər 
satışından sonra türkmən təbii qazı ilə şəkər sazişi ödənildi. Bundan sonra «İtera» bütün türkmən qazını 
229 
 
Ukraynaya satmaqla, bütün keçmiş SSRİ məkanında qaz nəqlini genişləndirdi. «İtera» MDB-də qaz satışına 
görə ikinci yeri tutur. – 419-424. 
 
271. Nyu-York Fond birjası – dünyada ən böyük, ABŞ-ın isə əsas birjası. 1000-dən çox aksiya və qiymətli 
kağızlarla əməliyyat aparır. Əsası 1792-ci ildə Nyu-Yorkda qoyulmuşdur. 1975-ci ildən qeyri kommersiya 
koorporasiyasıdır. –422. 
 
272. Sabit Orucov, S a b i t   A t a b a b a   o ğ l u  (1912–1981) – dövlət xadimi, neft və qaz sənayesi sahə-
sində alim. Texnika elmləri doktoru, professor. AMEA-nın müxbir üzvü. Sosialist Əməyi Qəhrəmanı. O, SSRİ 
Neft Sənayesi nazirinin müavini (1947–1953; 1955–1957), SSRİ Kimya, Neft və Yanacaq Sənayesi Dövlət 
Komitəsinin sədr müavini (1962–1965), SSRİ Qaz Sənayesi (1972–1981) naziri olmuşdur. SSRİ-də qaz  
sənayesinin yeni texnika ilə təchiz olunmasında, qaz hasilatının sürətlə artmasında Sabit Oruçovun böyük 
xidməti olmuşdur. Sabit Orucov SSRİ Dövlət mükafatı (1950,1951) və Lenin mükafatı (1970) laureatıdır. – 422. 
 
273. Slovakiya, S l o v a k i y a   R e s p u b l i k a s ı  – Şərqi Avropada dövlət. Sahəsi 49 min km
2
, əhalisi 
3,4 milyon nəfərdir. İnzibati cəhətdən 3 vilayətə bölünür. Dövlət başçısı prezident, qanunverici orqanı Milli 
Şuradır. Paytaxtı Bratislavadır. 1992-ci ilin noyabrına qədər Çexoslovakiyanın tərkibində olmuşdur. –  425. 
 
274. Liviya,  L i v i y a  Ə r ə b  X a l q  S o s i a l i s t  C ə m a h i r i y- y ə s i – Şimali Afrikada dövlət. 
Sahəsi 1759,5 min km
2
, əhalisi 5,4 milyon nəfərdir. Liviyanın rəhbər orqanı–inqilabi rəhbərdir. Qanunverici 
orqanı Umumi Xalq Konqresidir. Dövlətin funksiyasını Ali Xalq Komitəsi yerinə yetirir. Paytaxtı Tripolidir. – 
426. 
 
275. Müəmmər Əl–Qəzzafi (d.1942) – Liviyanın  dövlət və siyasi xadimi. – 426.  
 
276. «Yunokal» – neft şirkəti. 1980-ci ildə ABŞ-ın Santa-Paula şəhərində «Kaliforniya neft şirkəti» adı ilə  
yaradılmışdır. «Yunokal» Azərbaycanda fəaliyyət göstərən ilk beynəlxalq  neft şirkətlərindəndir. – 428. 
  
277. «Statoyl» – Norveçin «Statoyl» şirkəti 1972-ci ildən fəaliyyət göstərir. Şirkət Şimal dənizinin Norveç 
sektorunda ən iri neft-qaz istehsalçısıdır. Hazırda dünyanın 19 ölkəsində neftin kəşfiyyatı, çıxarılması və emalı 
ilə məşğul olur. Şirkət 1994-cü ildən Azərbaycan neft layihələrində fəal iştirak edir. – 428–435. 
 
278. «Eksson»  –  dünyanın ən iri və Amerikanın qocaman sənaye korporasiyalarından biri. Mənzil-
qərargahı Amerikanın Dallas şəhərində  yerləşir. 1882-ci ildə Con Rokfeller tərəfindən yaradılmışdır. Hazırda 
dünyanın 90-dan çox ölkəsində fəaliyyət  göstərir.  Korporasiyada  95  min  adam  işləyir. 18 ölkədə  yerləşən 
30 neftayırma müəssisəsinin tam və ya şərikli sahibidir. – 428–435. 
 
279.  T ü r k    P e t r o l l a r ı (TPAO) – 1954-cü ildə Türkiyənin neft və qaz sənayesinin inkişafı üçün 
yaradılmışdır. Karbohidrogen istehsalı və emalı sahəsində Türkiyənin ən böyük şirkətidir. TPAO hazırda MDB, 
Şimali Afrika və Orta Şərqdə fəaliyyət göstərir. Azərbaycana gələn ilk xarici neft şirkətlərindəndir. –  428–435. 
 
280. «Pennzoyl» – neft və təbii qaz ehtiyatlarının kəşfiyyatı, istismarı, sürtkü yağlarının istehsalı və satışı ilə 
məşğul olan şirkət. 1989-cu ildə yaradılmışdır. Mərkəzi ofisi ABŞ-ın Hyüston şəhərindədir. 10 min işçisi var.  
«Pennzoyl» şirkəti Azərbaycanda 1992-ci ilin əvvəllərindən fəaliyyət göstərir. – 428–435.  
 
281. Viktor Kalyujnı (d.1947) – neftçi mühəndis, diplomat. 1999–2000-ci illərdə Rusiya Federasiyası 
Yanacaq və Energetika naziri, 2000-ci ilin avqustundan 2004-cü ilə qədər Xarici İşlər nazirinin birinci müavi-
ni və Prezidentin Xəzər dənizi statusunun həlli üzrə xüsusi nümayəndəsi işləmişdir. 2004-cü ildən Rusiya 
Federasiyasının Latviyada Fövqəladə və Səlahiyyətli səfiridir. – 436–447. 
 
282. Qətər, Q ə t ə r   d ö v l ə t i – Cənub–Qərbi Asiyada dövlət. Sahəsi 11 min km
2
, əhalisi 59 min nəfərdir. 
Dövlət başçısı əmirdir. Paytaxtı Dəha. – 448. 
283. Həməd Bin Xəlifə əl-Tani (d.1952) – 1995-ci ildən Qətər əmiri, 1997-ci ildə regionda – ilk dəfə 
Qətərdə qadınlara seçkilərdə iştirak etmək hüququ verdi. – 448. 
 
230 
 
284. Vyetnam, V y e t n a m  S o s i a l i s t   R e s p u b l i k a s ı (VSR) – Cənub-Şərqi Asiyada dövlət. 
Sahəsi 322 min km
2
, əhalisi 76,1 milyon nəfərdir. İnzibati ərazisi 50 əyalətə bölünür. Dövlət başçısı prezident, 
dövlətin və qanunvericiliyin ali orqanı birpalatalı Milli Məclisdir. Paytaxtı Xanoydır. – 449. 
 
283. Çan Dik Lionq (d.1937) – 1997–2006-cı illərdə Vyetnamın prezidenti olmuşdur. – 449.  
     
   
231 
 
 
 
 
    ġəxsi adlar göstəricisi 
 
Abutalıbov Hacıbala   – 352 
Axundov Mirzə Fətəli  – 205,289,340 
Axundova Elmira   – 252 
Akayev Əsgər   – 299,386 
Anar     – 127 
Andropov Yuri    – 369 
Annan Kofe    – 81 
Anri     – 16 
Aranqo Andres   – 149 
Atatürk Mustafa Kamal  – 267 
Aydar Aslan    – 263–274 
Bağırov Mircəfər   – 236 
Baxçalı Dövlət   – 268,273 
Baqavandi Natsagiyn  – 146 
Bayraqdar Hüseyn   – 113 
Bexarano Qustavo   – 321 
BerzinĢ Ġndulis   – 150–172 
Bin Məhəmməd Mahathir  – 388 
Brejnev Leonid   – 422 
Braun Con    – 22–29,30–35 
Budaqov Tahir   – 72 
BuĢ Corc     – 28,29,76,184,188,189,215,279,  
280,300 
Cili Ġsmail    – 21 
Coane Mirça    – 13 
Çakovski    – 222 
Çan Dik Lionq  – 449 
Çanturiya Georgi   – 193–199 
ÇaveĢ Hüqo    – 78 
Çay Əbdülxalıq   – 266 
Çernyayev    – 250 
Çevara    – 318 
Çeyni     – 28 
Çissano Joakim   – 19 
Çorçmən Deyv   – 97–119 
Çörçill     – 238 
Da Qama Joze   – 173–182 
De Qoll ġarl    – 238 
Devi Ġdriss    – 322 
Dəmirəl Süleyman   – 113 
Dilbazi Əminə   – 125–135 
Doko     – 142 
Dö Suremeyn Filipp   – 183–192 
Ecevit Bülənd    – 272,400 
Elçibəy Əbülfəz   – 219,254 
Əbdüləziz Səlahüddin  – 387 
Əbiyev Səfər    – 59 
Əhani Əli    – 406–418,438 
Əhmədov Nadir   – 88 
Ələsgərov Valeh   – 193 
Əliyev Fərhad   – 88 
Əliyev Ġlham    – 292,293 
232 
 
Əliyev ĠrĢad    – 263–274 
Əliyev Kamil    – 125–135 
Əliyev Məhəmməd   – 246 
Əliyev Məmməd   – 248 
Əliyev Natiq    – 33,428–435 
Əminə Dilbazi   – 125–135 
Əl-Tani Həmad   – 448 
Əsədov Əli    – 113 
Fətəli xan Xoyski   – 391 
Frias Hüqo    – 78 
Gökalp Hüsnü    – 263–274 
HaĢimoto Ryutaro   – 140 
Havel     – 166 
Heydərov Kəmalləddin  – 101 
Həbibbəyli Ġsa   – 130 
Hozi Kenni    – 97–119 
Hüseynov Bəhram   – 31,33 
Hüseynov Əlirza   – 150–172 
Hüseynov Vaqif   – 252 
Xamenei Seyid Əli   – 344 
Xanbabayev Əjdər   – 252 
Xatəmi Məhəmməd   – 345,407,414,418,443,447 
Xazanov Gennadi   – 294 
Xələfov Xələf    – 406–418 
Xəlil Rza Ulutürk   – 127 
Ġqnatenko Vitali   – 220–226,236,257 
Ġnönü Ərdal    – 271 
Ġvanyes Xorxe   – 389 
Kalyujnı Viktor   – 436–447 
Kargins Valeris   – 150–172 
Kastro Fidel    –318,340 
Kasyanov Mixail   – 327 
Kavano Keri    – 183–192 
Kereku Matye   – 283 
Kərimov Ġslam  – 244,299,314,427 
Kim De Çyun    – 323 
Kıvrıqoğlu Hüseyn   – 397–405 
Klarkson Adrienn   – 80 
Klinton    – 95 
Kojevnikova Mariya   – 125–135 
Korasao Valentin   – 51 
Kostandov    – 138 
Kotti Bill    – 177 
Köçəryan Robert – 184,185,186,292,297,298,299, 311,313,314 
Kretyen Jan    – 79 
Kuçan Milan    – 18 
Küçma Leonid   – 220,243,249,259,299,385 
Kutin Helmut    – 70–75 
Kojokin Mixail   – 243 
Qacar     – 210 
Qasımova Fidan   – 129 
Qasımova Xuraman   – 125–135 
Qasımzadə Fuad   – 125–135 
Qədimov Arif    – 130 
Qəzai Əhəd    – 406–418 
Qəzzafi Müəmmər   – 426 
Qəyyum Məmun   – 262 
Qorbaçov Mixail   –9,160,250  
233 
 
Qorbunov    – 172 
Qorki Maksim   – 237 
Qribkov Nikolay   – 183–192 
Quliyev Elçin    – 369,370,374 
Quliyev Vilayət   – 6,97 
Qusev Pavel    – 240 
Lansimanis    – 150–172 
Liqaçov Yeqor   – 251 
Linn Yohannes   – 233–235,245 
LoĢak Viktor    – 200–226 
Loyenberger Morits   – 284 
Luçinski Petru   – 244 
LukaĢenko Aleksandr – 77,299,327,329,330,333,334, 335 
Makarov Ġqor    – 419–424 
Maqsudov Fəraməz   – 126 
Maqsudova Tamila   – 126 
Mann Stiven    – 278–282 
Mayakovski Vladimir  – 237 
MenagariĢvili Ġrakli   – 355–359 
Metyus Daniel   – 96–119 
Məmməd Aslan   – 125–135 
Məmmədov Fazil   – 46,101 
Məmmədov Ramiz   – 130 
Mirzəyeva Svetlana   – 125–135 
Molotov    – 226 
Mübarək Hüsnü   – 260 
Mütəllibov     – 217,251,252 
Nağıyev Əli    – 88,89 
Narayanan Köçeril   – 49 
Natan S.R.    – 325 
Nazarbayev Nursultan  – 244,295–296,299,305–307,442 
Nəbiyev Bəkir   – 125–135 
Nəcəfov Ġsa    – 252 
Nəsirov Mustafa   – 368,369 
Niyazov Saparmurad   – 441 
Orucov Sabit    – 422 
PaĢazadə AllahĢükür  – 125–135,348–354 
Patterson PerĢival   – 287 
Pərviz Paolo    – 37,38,40,42,43 
Rolad Bülbüloğlu   – 157,256 
Puqaçova Alla   – 294 
Puqo Boris    – 251 
Putin Vladimir – 184,188,189,212,215,242,243, 289,299,302–304,305–307,310, 
311,312,317,319,331,337,419, 436,441,442,443,444,445 
Rasizadə Artur   – 44,45,328 
Ratsirak Didye   – 20  
Raymond Pauls   – 255,256 
Razumovski    – 251 
Pəbbani Burhanəddin  – 363 
Rəfik Zəka (Xəndan)   – 127 
Rəfsəncani HaĢimi   – 239 
Rəhmonov Ġmaməli   – 299 
Rəhimov Ġsmixan   – 125–135 
RəĢidov ġərəf    – 250 
Ruzvelt    – 238 
Rotaru Sofiya    – 294 
Sadıqov Fikrət   – 139 
Salahov Tahir    – 125–135 
234 
 
Salmanov Fərman   – 275– 276 
Sassu-Nqesso Deni   – 324 
Seleznyov Gennadi   – 213 
Serbina    – 423 
Seyfullayev Rafiq   – 150–172 
Sezər Əhməd Necdət   – 27,400 
Səddam Hüseyn   – 148 
Səməd Vurğun  – 206 
Stalin     – 226,237,238 
Straume    – 172 
Suares Uqo    – 286 
Sukarnoputri Meqavati  – 277,346 
Sultanov Sənifə   – 130 
ġaginyan Mariyetta   – 211,212 
ġaymiyev Mintimer   – 243 
ġelton Elizabet  – 278–282 
ġevardnadze Eduard – 193,195,196,197,198,243,244, 355,356,358,359 
ġeynin Aleksey   – 257 
ġərifov Abid    – 144 
ġirak Jak – 147,184,188,189,215,230,231, 232,313 
ġirye Vera    – 125–135 
ġuster Rudolf    – 425 
Teylor Çarlz    – 261 
Tixonov    – 138 
Traykovski Boris   – 285 
Tribnikov Vyaçeslav   – 183–192 
Tszemin Tszyan   – 364 
Udaltsov    – 222 
Uilson Ross    – 93–95,96–119 
Usubov Ramil    – 352 
Vasilyev Andrey   – 249 
Vatari     – 141,145 
Vaykule Layma   – 294 
Vəzirov Əbdürrəhman  – 239 
Vonqo Ömər    – 347 
Voronin Vladimir   – 299 
Vudvord    – 22,26,33,428–435 
Vulfonson    – 233,234 
Yakovlev Aleksandr   – 251 
Yaspai Atal    – 50 
YermoĢin Vladimir   – 326–339 
Yunker Jan-Klod   – 17 
Yusifzadə XoĢbəxt   – 125–135,411 
Yusupov    – 238 
Zeybots    – 151 
 
 
 
 
235 
 
 
 
 
Coğrafi  adlar  göstəricisi 
 
Ağdam   – 185,190,191,231,269 
Ağrı     – 272,273 
Almaniya   – 168 
Amerika (qitə)  – 353  
Amerika BirləĢmiĢ ġtatları – 5,28,29,37,38,67,76,93–95,96–119, 120–124,154,183–192,212,215,230,231, 
278–282,297,300,421,446 
Aralıq dənizi   – 164 
Ankara   – 264 
Astana    – 417,418,435 
Astara    – 241 
AĢqabad   – 242,243,443,444 
AĢağı Ağcakənd  – 394,395 
Avropa – 154,155,164,168,205,212,239,258, 272,315,353,420,421 
Bakı – 7,10,16,17,19,20,21,23,48,49,50,51, 63,76,77,78,79,80,81,82,89,102,142, 
146,147,148,149,154,160,163,165,166, 169,193,194,195,203,204,207,211,212, 
227,237,238,239,242,248,250,253,254, 260,261,262,267,270,276,277,283,284, 
285,286,287,289,321,322,323,324,325, 342,343,344,345,346,347,355,357,360, 
362,363,364,369,372,385,386,387,388, 394,400,425,426,427 
Belarus    – 77,299,326–339,420 
Benin    – 283 
Beyləqan   – 156,158 
Bibiheybət   – 360 
Biləsuvar   – 374,408,415 
Boliviya   – 286 
Böyük Britaniya   – 22–29,30–35 
Braziliya    – 118 
Brüssel   – 94 
Buxarest    – 13 
Ceyhan    – 23,164,220 
Cəbrayıl    – 190,269 
Cənubi Afrika   – 118 
Cənubi Amerika   – 315,318 
Cənubi Azərbaycan   – 290,318 
Cənubi Qafqaz   – 159,250,357,369 
Cibuti     – 21 
Çad     – 322 
Çeçenistan    – 216 
Çexiya    – 166 
Çexoslovakiya   – 207 
Çernobıl    – 336 
Çikaqo    – 103 
Çin     – 364 
Dağıstan    – 216 
Dağlıq Qarabağ – 5,8,82–92,123,159,160,161,162, 175,176,177,183–192,210,211,213, 
215,231,296,297,303,314,335 
Danimarka – 156,166 
Davos – 25 
Ekvador    – 321 
Estoniya    – 166 
Əfqanıstan    – 207,363 
Ərzurum    – 272 
Fars körfəzi    – 411 
236 
 
Fransa – 67,123,147,183–192,202,203, 212,227–232,297,313,337,446 
Frankfurt    – 193 
Füzuli     –183,185,186,187,188,190,231, 
269,372 
Genuya    – 300,310 
Gəncə     – 254,268 
Gilan    – 415 
Goranboy   – 395 
Gürcüstan – 24,26,27,159,160,163,164,165,166, 193–199,220,221,243,244,269,315,317, 
355–359,372,424 
Hadrut  – 371,372,373 
Həsənqulu   – 241 
Hindistan   – 49,50 
Horadiz   – 185,191 
Xaçmaz   – 263,264 
Xankəndi   – 185,187,191 
Xəzər dənizi – 123,141,196,238,240,241,242,243, 290,293,295,302,303,305,306,307,310, 
311,312,319,356,361,407,408,411,412, 413,415,416,417,418,433,436,437,438, 
442,445 
Ġğdır – 270,271 
Ġndoneziya   – 277,346 
Ġraq    – 148 
Ġran – 155,159,210,239,241,242,268,271, 290,291,315,318,319,344,345,371,372, 
374,390,391,406–418,437,438,439,443, 446,447 
Ġrəvan    – 391 
Ġslandiya   – 166 
Ġsrail    – 257 
Ġsveçrə    – 177,217,284 
Ġtaliya    – 300 
Kanada   – 79,80 
Kəlbəcər   – 190,269,314 
Kələki    – 255 
Ki-Uest   – 5,13,67,95,298,313,314 
Kolumbiya   – 149 
Konqo    – 324 
Koreya Respublikası  – 323 
Kuba    – 343 
Qabon     – 347 
Qafqaz    – 122,123,182,194,303 
Qara dəniz    – 163,164,220,238,429 
Qars     – 272 
Qazaxıstan – 241,242,295,299,312,411,420, 
Qəbələ  –317  
Qətər – 448 
Qırğızıstan    – 299,286,443 
Qobustan    – 340 
Quba     – 263 
Qubadlı    – 190,269 
Qusar     – 263 
Laçın     – 190,269,314 
Latviya    – 150–172,202,255,256 
Lənkəran    – 63,371 
Liberiya    – 261 
Litva     – 165 
Liviya     – 426 
Lüksemburq    – 16,17 
Macarıstan    – 206 
Madaqaskar    – 20 
237 
 
Makedoniya    – 285 
Malayziya    – 387,388 
Maldiv    – 262 
Malta     – 67 
Meksika körfəzi   – 411 
Mərkəzi Asiya   – 244 
Mərkəzi Avropa   –169 
Mingəçevir    – 48 
Minsk     – 67,327,333 
Misir     – 260 
Moldova    – 244,299,421 
Monqolustan    – 146,421 
Moskva – 10,112,200,201,203,206,208, 210,213,216,217,221,222,223, 
225,238,244,247,248,249,252, 253,369,370,412,420,422,438, 444 
Mozambik    – 19 
Naxçıvan – 10,203,253,254,255,264,270, 271,272,273,314 
Naxçıvan M R   – 164,219,253,254,394 
Norveç    – 166 
Novorossiysk    – 163,429 
Novosibirsk    – 249 
Nyu-York    – 6 
Orta Asiya    – 207,315 
Özbəkistan    – 299,314,427,444 
Paris     – 67,230,298,313,314 
Peru     – 51 
PolĢa     – 166,333 
Portuqaliya    – 173–182,217 
PriĢib (Göytərə)    – 371 
Riqa     – 154,157,163,167,168,171 
Rumıniya    – 13,217 
Rusiya – 45,67,123,155,159,160,163, 164,167,168,183–192,200–226, 
217,230,231,242,246,247,270, 289,297,299,302–304,305–307, 
310,311,331,337,338,372,391, 411,412,413,414,419–424,436–447 
Sankt-Peterburq   – 184 
Saratov    – 249 
Sibir     – 63,238,275 
Sinqapur    – 325 
Slovakiya    – 425 
Sloveniya    – 18,184,215,300 
Soçi     – 288–320,437 
Stavropol    – 420 
Sumqayıt    – 136–145 
Supsa     – 163,164,429 
ġəmkir    – 48 
ġərqi Anadolu    – 267 
ġuĢa     – 185,187,190,191 
Tacikistan    – 244,299 
Tbilisi     – 164,244,357 
Tehran – 242,415,416,438,439,444,446, 447 
Tokio – 144 
Türkiyə – 23,26,28,29,113,155,159,164, 165,167,220,221,263–274,293, 
357,359,366,371,390,397–405 
Türkmənistan – 241,242,243,291,306,312,411, 414,417,421,437,440,441,442, 443,444 
Ukrayna – 45,202,207,221,243,248,249, 258,259,299,305–307,329,333, 385 
Ulyanovsk – 248 
Uruqvay    – 389 
Uzaq ġərq    – 63 
Van     – 272 
238 
 
VaĢinqton    – 94 
Venesuela    – 78 
Vyana     – 6 
Vyetnam    – 449 
Yalta     – 194,197,238 
Yamal     – 420,422 
Yamayka    – 287 
Yaponiya    – 139,140,141,142,143,144,145 
Yerevan    – 187,210,211,244 
Yuxarı Ağcakənd   – 394,395 
Zaqafqaziya    – 243,244 
Zəngəzur    – 391 
Zəngilan    – 190,269 
 
239 
 
 
 
 
 
 
 
 
Kitabı çapa hazırlayan   Tofiq Babayev 
 
Rəssamı                            Fuad Fərəcov 
Texniki redaktoru            Zoya Nəcəfova 
Yığım üzrə operator        İlhamə Kərimova 
Kompüter tərtibatı          Məhəbbət Orucov 
 
 
 
 
 
 
 
 
 
 
 
 
      Cildin hazırlanmasında AzərTAc-ın materiallarından istifadə olunmuşdur. 
         
     «Tayms» qarnitur. Formatı 60x90 1/16. Ofset kağızı 1.  Şərti  çap  vərəqi 32,5.  
      Uçot vərəqi  33,0. Tirajı 5000. Müqavilə qiyməti ilə. 
          
    Azərbaycan  Respublikası Mədəniyyət və  Turizm Nazirliyi 
    Azərbaycan Dövlət Nəşriyyatı. Bakı – Mehdi Hüseyn küç. 61. dalan 2, ev 3. 
     ―Qismət» Nəşriyyat, Poliqrafiya və Ticarət LTD tərəfindən çap olunmuşdur.  
 
