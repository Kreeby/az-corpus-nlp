


NATİQ	AXUNDOV,	HÜMEYİR	ƏHMƏDOV,
SVETLANA	YAHYAYEVA,	XURAMAN	SƏLİMOVA
TEXNOLOGİYA
Ümumtəhsil	məktəblərinin	3-cü	sinfi	üçün
«Texnologiya»	fənni	üzrə	DƏRSLİK	Azərbaycan	Respublikası	Təhsil
Nazirliyinin
05.07.2010-cu	il	tarixli	973	№-li	əmri	ilə	təsdiq	edilmişdir.
	
«ASPOLİQRAF»
BAKI	-	2016
Axundov	N.,	Əhmədov	H.,	Yahyayeva	S.,	Səlimova	X.
A95 Texnologiya.	Ümumtəhsil	məktəblərinin	3-cü	sinfi	üçün
«Texnologiya»
fənni	üzrə	dərslik.	Bakı,	«Aspoliqraf»,	2016,	72	səh.
Müəlliflik	hüquqları	qorunur.	Xüsusi	icazə	olmadan	bu	nəşri	və	yaxud
onun	hər	hansı	hissəsini	yenidən	çap	etdirmək,	surətini	çıxarmaq,
elektron	informasiya	vasitələri	ilə	yaymaq	qanuna	ziddir.
Dərsliklə	bağlı	rəy,	irad	və	təkliflərin	aspoligraf.ltd@gmail.com	və
derslik@edu.gov.az	elektron	ünvanlara	göndərilməsi	xahiş	olunur.
Əməkdaşlığınız	üçün	əvvəlcədən	təşəkkür	edirik!
©Azərbaycan	Respublikası
Təhsil	Nazirliyi,	2016

ƏZİZ	MƏKTƏBLİLƏR!
Siz	III	sinifdə	«Texnologiya»	fənnindən	xırda	məmulatların
hazırlanması	üzrə	bilik	və	bacarıqlarınızı	inkişaf	etdirəcəksiniz.
Müəlliflər	dərsliyin	gözəl,	cəlbedici	olmasına	çalışmışlar	və	onun	sizin
üçün	çox	maraqlı,	əyləncəli	olacağına	ümid	bəsləyirlər.	Düşünürük	ki,
bu	dərsliklə	işlədikdə	siz	emal	texnologiyalarının	mahiyyətini
anlayacaqsınız.	Verilən	materiallardan	müxtəlif	xırda	məmulatlar
hazırlaya	biləcəksiniz.	Texnoloji	maşınlar	və	vasitələr	haqqında	biliklər
əldə	edəcəksiniz.	Məişətdə	zəruri	hesab	edilən	ilkin	bacarıqlara
yiyələnəcək,	müxtəlif	əşyaları	qrafik	təsvir	edəcəksiniz.	Bu	dərsliyin
köməyi	ilə	siz	öz	evinizi	və	geyiminizi	bəzəməyi	öyrənəcək,
doğmalarınıza	və	dostlarınıza	hədiyyələr	düzəldəcək,	oyuncaqlar
hazırlayacaqsınız.
Bir	çox	tapşırıqlar	sizdən	çeviklik,	dərrakə,	fantaziya	tələb	edəcək.
İnanmaq	istərdik	ki,	işlər	elə	maraqlı	olacaq	ki,	siz	nəinki	dərsdə,	hətta
evdə	də	nə	isə	düzəltmək	istəyəcəksiniz.	Çünki	artıq	II	sinifdən
bilirsiniz	ki,	bunun	üçün	bahalı	və	çətin	əldə	edilən	materiallar	lazım
olmayacaq.
Müəlliflər	tərəfindən	düşünülmüş	tapşırıqlar	sayəsində	görəcəksiniz
ki,	hətta	plastilindən,	təbii	materiallardan,	kağız	və	kartondan,	sap	və
parça	qırıntılarından	müxtəlif	məmulatlar	düzəltmək	olar.	Siz	özünüz
də	fantaziyanızı	köməyə	çağıraraq	dərslikdə	verilməyən	başqa
məmulatlar	da	düzəldə	bilərsiniz.
SİZƏ	YARADICILIQ	UĞURLARI	ARZULAYIRIQ!
Aşağıda	göstərilən	nişanlar	tapşırıqların	yerinə	yetirilməsində
yanaşmaları	ifadə	edir:
fikirləşin
müşahidə	edin
tapşırığı	yerinə	yetirin
fikirlərinizi	müzakirə	edin
nəticə	çıxarın
əldə	edilmiş	bilik	və	bacarıqlardan	müstəqil	istifadə	üçün
yaradıcılıq	tapşırığı
Kəsici	və	deşici	alətlərlə	iş	zamanı	diqqətli	olun,	təhlükəsizlik
qaydalarını	yada	salın.
Eskizi	müstəqil	yerinə	yetirin.
DƏRS
1
TEXNOLOJİ	VASİTƏLƏR
TEXNOLOGİYA	BİZİM	ƏHATƏMİZDƏ
Ətrafınızda	gördüyünüz	nə	varsa,	təbiət	və	ya	insan	tərəfindən
yaradılmışdır.	İnsanlar	yaşayış	yerləri	tikməyi,	qida	əldə	etməyi,	həyat
üçün	lazım	olan	məmulatlar	yaratmağı	öyrənmişlər.	Bütün	bunlar
əmək	nəticəsində	əldə	edilir.
Bəs	əmək	nədir?
İnsanın	işləməsi	nə	üçün	vacibdir?
Şəkildə	təsvir	olunmuş	peşələri	tanıyırsınız?
Əmək	—	insanın	məqsədyönlü	yaradıcı	fəaliyyətidir.
Ancaq	əmək	sərf
etməklə	nə	isə	yeni	bir	şey	öyrənmək	və	düzəltmək,	həyatı	dəyişmək
və	rəngarəng	etmək	olar.
DƏRS
1
TEXNOLOJİ	VASİTƏLƏR
İnsanların	öz	həyatlarını	dəyişmək	və	yaxşılaşdırmaq	üçün	istifadə
etdikləri	üsul	və	qaydalar	texnologiya	adlanır.	Kənd	təsərrüfatı
texnologiyalarının	köməyi	ilə	buğda,	meyvə	və	tərəvəz	becərilir.
Yeyinti	texnologiyalarından	istifadə	edərək	buğdadan	çörək,
meyvələrdən	mürəbbə	və	cem	bişirilir.
İnsanların	telefonla	ünsiyyət	saxlamaları,	televizora	baxmaları,
məlumat	əldə	etmələri	və	onu	ötürmələri	üçün	informasiya
texnologiyaları	yaradılır	və	istifadə	edilir.
SUALLAR


1.	Siz	hansı	əmək	növləri	ilə	məşğul	olursunuz?
2.	Siz	onları	nə	üçün	yerinə	yetirirsiniz?
3.	Dərslərə	hazırlaşmaq	əmək	adlanırmı?
4.	Nə	üçün?
5.	Təbiətin	və	insanın	yaratdıqlarını	sadalayın.
6.	Siz	daha	hansı	texnologiyaları	tanıyırsınız?
DƏRS
1
TEXNOLOJİ	VASİTƏLƏR
ƏMƏK	ALƏTLƏRİ
Hər	bir	işi	yerinə	yetirmək	üçün	uyğun	alətlər	lazımdır.
Aşpaz	mətbəxdə	hansı	alətlərdən	istifadə	edir?
Dərzi	paltar	tikərkən	nədən	istifadə	edir?
Nə	üçün	hər	bir	peşəyə	özünə	aid	alətlər	lazımdır?
Şəkli	diqqətlə	nəzərdən	keçirin.
Alətlərin	adını	deyin.	Onların	hər	biri	ilə	hansı	işi	görmək	olar?	Şəkildə
təsvir	olunanlardan	hansı	alət	deyil?
Alət	—	materialın	formasını,	ölçüsünü	və	şəklini	dəyişən	əmək
vasitəsidir.	Usta	alətlərsiz	keçinə	bilməz.
Alətlər	ustanın	köməkçisidir.	Buna	görə	də	usta	həmişə	öz	alətlərinə
qayğı	ilə	yanaşır,	onlarla	düzgün	rəftar	edir.	Alətləri,	onların
quruluşunu,	istifadə	qaydasını	yaxşı	öyrənmək	lazımdır.
Alət	insana	ziyan	yetirə	bilərmi?
Şəkillərə	nəzər	yetirin
DƏRS
1
TEXNOLOJİ	VASİTƏLƏR
Alətlərin	adını	söyləyin.	Qoşa	hissələri	olaıı	alətləri	tapın.
Evdə	və	dərsdə	ən	çox	hansı	alətlərdən	istifadə	edirsiniz?
Deşici	və	kəsici	alətlər	hansılardır?
Ölçməni	hansı	alətlə	icra	etmək	olar?
Şəkildəki	alətləri	diqqətlə	nəzərdən	keçirin.
Bu	alətlər	bir-birindən	nə	ilə	fərqlənir?
Onları	neçə	qrupa	bölmək	olar?
Əl	ilə	materialın	formasını,	ölçüsünü	və	şəklini	dəyişən	alətlərə	əl
alətləri	deyilir.
Mexanizmlərdən	ibarət	olan	əl	alətlərinə	mexaniki	əl	alətləri
deyilir.
Mexanizm	—	hərəkəti	ötürən	və	ya	onun	şəklini	dəyişən,	bir-biri	ilə
qarşılıqlı	əlaqədə	olan	detallar	sistemidir.	Mexanizmin	hissələrinə
detal	deyilir.
Elektriklə	işləyən	mexaniki	əl	alətlərinə	elektrik	alətləri	deyilir.
SUALLAR
1.	Siz	evdə	və	məktəbdə	hansı	alətlərdən	istifadə	edirsiniz?
2.	Mexaniki	və	elektrik	alətləri	bir-birindən	nə	ilə	fərqlənir?
3.	Şəkildə	hansı	alətlər	təsvir	olunmuşdur?
DƏRS
2
TƏHLÜKƏSİZLİK	QAYDALARI	VƏ	İŞ	ÜSULLARI
QAYÇI	İLƏ	İŞ
	
Qayçını	yoldaşınıza
dəstəyi	irəli	olmaqla	bağlı
şəkildə	ötürün.
	
Qayçının	ağzını
yuxarı	tutmayın.
	
Qayçının	ağzını
açıq	şəkildə	qoymayın.
Qayçı	ilə	iş	zamanı	kəsmə	istiqamətini	diqqətlə	izləyin:
	
Düz	xətt	üzrə	kəsmək	üçün
qayçını	düzünə	hərəkət	etdirin.
	
Dairəvi	detalları	kəsərkən
pəstahı	fırladın.
	
Mürəkkəb	konturlu	detalları
rahat	kəsmək	üçün	əvvəlcə
boşluqları	ümumi	şəkildə,
sonra	isə	xırda	hissələrlə	kəsin.
	
Arasıkəsilməyən	xətti	kəsmək
üçün	kağızı	təsvirin
istiqamətinə
uyğun	olaraq	müxtəlif	tərəflərə
döndərin	və	kəsin.
Küt	və	yivi	(vinti)	boşalmış	qayçı	ilə	işləməyin.
Qayçı	ilə	kəsərkən	yeriməyin.
Qayçı	ilə	iş	zamanı	yoldaşınıza	yaxınlaşmayın.
Qayçını	işlədiyiniz	əl	tərəfdən	masanın	kənarına	qoyun.
Qayçını	xüsusi	çexolda	və	ya	qutuda	saxlayın.
DƏRS
2
TƏHLÜKƏSİZLİK	QAYDALARI	VƏ	İŞ	ÜSULLARI
BİZ	İLƏ	İŞ
Bizin	dəstəyindən	tutun.
Aləti	təhlükəsiz	yerdə	saxlayın.
Ancaq	taxta	altlıq	üzərində	işləyin.
Deşəcəyiniz	nöqtəni	nişanlayın.
Dəstəyi	sağa	və	sola	fırlatmaqla	deşməni	yerinə	yetirin.
DƏFTƏRXANA	BIÇAĞI	İLƏ	İŞ
Kağızı	və	kartonu	taxta	altlıq	üzərində	dəftərxana	bıçağı	və
qoruyucu	xətkeşin	köməyi	ilə	kəsin.
Kağız	və	kartonu	kəsmək	üçün	bıçağın	ülgücünün	böyük
olmayan	
hissəsini	irəli	çəkin.
Kağızı	kəsərkən	bıçağı	maili	bucaq	altında	tutun.
Kartonu
kəsərkən
bıçağı
şaquli
vəziyyətdə
tutmaq	və	onu	kartona	möhkəm	sıxmaq	lazımdır.
Ancaq	taxta	altlıq	üzərində	işləyin.
Bıçaq	işlək	vəziyyətdə
olmadıqda	ülgüc	içəri
salınmalıdır.
DƏRS
2
TƏHLÜKƏSİZLİK	QAYDALARI	VƏ	İŞ	ÜSULLARI
İYNƏ	İLƏ	İŞ
	
İynəni	ancaq	iynə
qabında	saxlayın.
	
Sapı	müəyyən
uzunluqda	kəsin.
	
İynəni	saplayarkən
saptaxandan	istifadə	edin.
İynəni	heç	vaxt	ağzınıza	almayın!
İynəni	və	sancağı	paltara	sancmayın!
Paslı	iynə	ilə	tikməyin:	o,	parçaya	pis	girir,	onu	korlayır	və	tikiş
zamanı	qırıla	bilər.
İş	zamanı	iynəni	başqa	adama	tərəf	istiqamətləndirməyin!
YAPIŞQANLA	İŞ
	
İynəni	ancaq	saplı,	dəliyi	irəli
olmaqla	ötürün.
	
Tikmə	zamanı	iynəni	baş	və
şəhadət	barmaqları	ilə	saxlayın
və	oymaq	taxılmış	orta
barmaqla
azacıq	irəli	itələyin.

Yapışqan	zəhərlidir!	Onunla	ehtiyatlı	davranın.
Yapışqanı	məmulatın	səthinə	yalnız	fırça	ilə	sürtün.
Yapışqanın	üzə,	xüsusən	də	gözlərə	düşməsi	təhlükəlidir.
Gözə	düşən	yapışqanı	çoxlu	su	ilə	yuyun.
Yapışqanla	iş	qurtardıqdan	sonra	mütləq	əllərinizi	və	fırçanı
yuyun.
Yapışqanla	işlədikdə	nəm	salfetdən	istifadə	edin.
DƏRS
3
ÖLÇMƏ	VƏ	NİŞANLAMA
DETALLARI	NİŞANLAMA
QAYDALARI
	
Qatlamaqla	nişanlama
Düzbucaqlı	detalların	nişanlanması
	
Gözlə	nişanlama
	
Trafaret	üzrə
nişanlama
	
Ülgü	üzrə
nişanlama
İşığa	görə	nişanlama Köçürmə	kağızı	ilə	nişanlama
DƏRS
3
ÖLÇMƏ	VƏ	NİŞANLAMA
PƏRGAR	VASİTƏSİLƏ	NİŞANLAMA
Bir	çox	məmulatın	hazırlanmasında	çevrə	çəkmək	lazım	gəlir.	Çevrə
nədir?	Çevrə	dairəni	məhdudlaşdıran	xətdir.	Məsələn,	şəkildə	mavi
dairə	təsvir	edilmişdir.	Qara	xətlə	onun	sərhədi	—	çevrəsi
nişanlanmışdır.
Çevrənin	ölçülərini	nişanlamaq	üçün	onun	radiusu	göstərilir.	Radius
nədir?
Yadda	saxlayın:	Dairənin	mərkəzindən	çevrəyə	qədər	olan	məsafə
radius	adlanır.
Çertyojlarda	radius	belə	göstərilir:	R	30.	Deməli,	dairənin	radiusu	30
mm-ə	və	ya	3	sm-ə	bərabərdir.
Çertyojda	dairə	səliqəli	və	dəqiq	çəkilməlidir.	Bu	işdə	bizə	çox	maraqlı
alət	—	pərgar	kömək	edəcək.
Bu	alətlə	tanış	olaq.
Pərgarı	əlinizə	götürün	və	onu	diqqətlə	nəzərdən	keçirin.
Fikirləşin,	nə	üçün	bu	alətlə	ehtiyatlı	davranmaq	lazımdır?!
Aşağıda	pərgardan	istifadə	edərək	çevrənin	müxtəlif	hissələrə
bölünməsi	göstərilmişdir.	Onları	ardıcıl	icra	edin.

DƏRS
3
ÖLÇMƏ	VƏ	NİŞANLAMA
Lazımi	ölçüdə	dairə	çəkilir,	xətkeşin	və	pərgarın	köməyi	ilə
hissələrə	bölünür.
	
Dairə	2	və	4	hissəyə	bölünür
	
Dairə	6	hissəyə	bölünür.
	
Dairə	8	hissəyə	bölünür.
	
Dairə	12	hissəyə	bölünür
DƏRS
4
MƏİŞƏT	MƏDƏNİYYƏTİ
ÖZÜMÜZƏ	XİDMƏT	EDƏK
Siz	özünüzə	xidmət	edirsinizmi?
Özünüzə	xidmət	edərkən	hansı	işləri	görürsünüz?
Gəlin	sanitariya-gigiyena	və	özünəxidmət	qaydalarına	əməl	etmək
üçün	şəkillərdə	təsvir	olunan	işləri	hər	gün	görək.
Yatağımızı
yığışdıraq.
Gimnastika	edək. Geyinək.
Yüngül	səhər
yeməyi	hazırlayaq.
Özümüzə
çay	süzək.
Ayaqqabımızı
geyinək.
DƏRS
4
MƏİŞƏT	MƏDƏNİYYƏTİ
SUALLAR
1.	Siz	daha	hansı
özünəxidmət
qaydalarına	əməl
edirsiniz?
	
Düzgün	qidalanaq.
	
Əl	dəsmalımızı	və
corablarımızı
yuyaq.
	
Otağımızda	təmizlik
işləri	aparaq.
	
Ayaqqabımızı
təmizləyək.
Özümüzə	məxsus	əşyaların
xırda	təmir	işlərini	yerinə	yetirək.
2.	Özünəxidmət	qaydalarının	əhəmiyyəti	nədən	ibarətdir?
Özünəxidmət	qaydalarına	əməl	edin.
DƏRS
4
MƏİŞƏT	MƏDƏNİYYƏTİ
SANİTARİYA-GIGİYENA	QAYDALARI
Sanitariya-gigiyena	qaydaları	haqqında	nə	bilirsiniz?
Onlar	nə	üçün	lazımdır?
Sanitariya-gigiyena	qaydalarına	əməl	etmək	insanın	sağlamlığı	üçün
çox	vacibdir.	Bu	qaydalar	aşağıdakılardan	ibarətdir:
Hər	səhər	yuxudan	duranda	əlləri,	üzü,	boyunu	və
qulaqları	soyuq	su	ilə	yumaq	lazımdır.
Dişləri	səhər	və	yatmazdan	əvvəl	fırçalamaq,	hər
yeməkdən	sonra	ağızı	yaxalamaq	vacibdir.	Dişləri	üç
dəqiqədən	az	olmayaraq	fırça	və	diş	məcunu	ilə
yumaq	lazımdır.	Fırça	çox	yumşaq	olmamalıdır.
Əlləri	həmişə	yeməkdən	əvvəl	və	sonra,	məktəbdən
və	gəzintidən	qayıdandan	sonra	sabunla	yumaq
lazımdır.
Həftədə	bir	dəfədən	az	olmayaraq,	yayda	isə	gündə	iki
dəfə	duş	qəbul	etmək	faydalıdır.
Yuyunduqdan	sonra	yataq	dəstini	dəyişmək	lazımdır.
Alt	paltarlarını	və	corabları	isə	gündəlik	dəyişmək
lazımdır.
DƏRS
4
MƏİŞƏT	MƏDƏNİYYƏTİ
Yatmazdan	əvvəl	ayaqları	soyuq	su	(qışda	ilıq	su)	və	sabunla	yumaq
lazımdır.
Həftədə	bir	dəfə	dırnaqlar	tutulmalıdır.
Hər	gün	saçları	daramaq	lazımdır.
Üst	paltarları	və	ayaqqabılar	tez-tez	şotka	ilə	təmizlənməlidir.	Həmişə
təmiz	cib	dəsmalı	və	ya	birdəfəlik	nəm	salfet	gəzdirmək	lazımdır.
Otağınızı	və	sinifdə	partanızı	təmiz,	kitabları,	dəftərləri	səliqəli
saxlamaq	və	onların	üzünü	vaxtaşırı	dəyişmək	lazımdır.
Bu	qaydalara	əməl	olunmasa,	insan	bədəni	mikrobların*	hücumuna
məruz	qalar,	bu	isə	insanın	sağlamlığına	mənfi	təsir	göstərər	və
nəticədə	insan	xəstələnər.
SUALLAR
1.	 Siz	hansı	sanitariya-gigiyena	qaydalarına	əməl	edirsiniz?
2.	 Bu	qaydalara	əməl	etməsək,	nə	baş	verər?
Sanitariya-gigiyena	qaydalarına	əməl	edin.
*	Mikrob	—	sağlamlıq	üçün	təhlükəli	olan	mikroorqanizmdir.
DƏRS
5
MƏİŞƏT	MƏDƏNİYYƏTİ
BİTKİLƏR	VƏ	ONLARIN	İNSAN
SAĞLAMLIĞINDA	ROLU
Şəkillərə	diqqətlə	nəzər	yetirin.
«Yerin	yaşıl	geyimi»	nədir?
Bitkilər	haqqında	nə	bilirsiniz?
İnsanlar	bitkiləri	nə	üçün	becərir?
Gündəlik	qidamızda	hansı	bitkilərdən	istifadə	edirik?
Bitkilərin	insan	və	heyvanların	həyatında	rolu	nədir?
Bitkilər	Yer	kürəsində	bütün	canlı	orqanizmlərin	mövcud	olması	üçün
şərait	yaradır.	İnsanın	həyatında	da	bitkilər	çox	böyük	rol	oynayır.
Onlar	karbon	qazını	udur	və	insanın	nəfəs	alması	üçün	zəruri	olan
oksigen	buraxır.	Bitkilər	bütün	canlılar,	o	cümlədən	insan	üçün	qida
mənbəyidir.
Bitkilər	şəhər	mühitində	tozu	və	səsi	udaraq	insanın	rahat
yaşamasına	şərait	yaradır.
İnsan	bitkilərdən	müxtəlif	dərmanlar	hazırlayır.
Bitkilərdən	tikinti	materialları	alınır.
Bitkilər	öz	gözəlliyi	ilə	insanı	özünə	cəlb	edir,	onda	yaxşı	əhvali-
ruhiyyə	yaradır.	İnsan	öz	sevdiklərinə	də	gül	bağışlayır.
Bitkilər	insanın	qidasının	əsas	hissəsini	təşkil	edir.
Bitkilərdən	parça	toxumaq	üçün	sap	da	alınır.
Həyatımızı	bitkilərsiz	təsəvvür	etmək	olmaz.	Bitkilər	nəinki	təbiətə	və
evlərimizə	gözəllik	verir,	eləcə	də	başqa	vacib	və	faydalı	vəzifələri
yerinə	yetirir.
Çiçək	ləklərinin,	güllüklərin	yaradılması	və	parkların	bəzədilməsi	üçün
becərilən	bitkilər	dekorativ	bitkilər	adlanır.
Dekorativ	bitkilərin	ömrü	müxtəlif	olur.	Odur	ki	onları	üç	qrupa
bölürlər:	birillik,	ikiillik	və	çoxillik	dekorativ	bitkilər.
Bitkilərin	hansı	növlərini	tanıyırsınız?
DƏRS
5
MƏİŞƏT	MƏDƏNİYYƏTİ
Sizcə,	ikiillik	bitkilər	çoxillik	bitkilərdən	nə	ilə	fərqlənir?
Meyvəçilik	—	kənd	təsərrüfatının	bir	sahəsi	olub	meyvə	və
giləmeyvələrin	becərilməsi	ilə	məşğul	olur.
Şəkildə	hansı	bitkilər	təsvir	olunub?
Meyvəli	bitkiləri	hansı	əlamətlərinə	görə	3	qrupa	ayırırlar?
Meyvəli	bitkilərdən	nə	hazırlanır?
Meyvə	və	tərəvəzdən	hazırlanan	məmulatlar



Tərəvəz	bitkiləri	—	birillik	bitkilərdir.	Onların	şirəli	hissələrindən
(təzə	və	ya	emal	olunmuş	halda)	qidalanmada	istifadə	olunur.
Şəkildəki	tərəvəzlərin	adlarını	deyin.
SUALLAR
1.	 Gündəlik	qidamıza	daxil	olan	bitkilər	hansılardır?
2.	 İnsanın	həyatında	bitkilər	hansı	rolu	oynayır?
3.	 Tərəvəzlərdən	hansı	xörəklərin	hazırlanmasında	
istifadə	edilir?
DƏRS
6
MƏİŞƏT	MƏDƏNİYYƏTİ
SƏHƏR	SÜFRƏSİ
Biz	səhərlər	yemək	yeyirik.
Səhər	süfrəsi	necə	olmalıdır?
Səhər	süfrəsinə	nə	daxil	olur?
Səhər	yeməyi	bütün	gün	ərzində	yaxşı	əhvali-ruhiyyənin
qorunmasına	imkan	verir.
Səhər	süfrəsini	hazırlayarkən	masaya	kətan	və	ya	pambıq	parçadan
salfet	qoyulur.	Salfetin	üstünə	kiçik	nimçə	yerləşdirilir.	Nimçənin
soluna	ağzı	yuxarı	baxan	çəngəl,	sağına	isə	iti	bıçaq	qoyulur.	Bıçağın
ağzı	nimçəyə	tərəf	qoyulmalıdır.	Bıçağın	dəstəyinin	yanında	nəlbəki
və	fincan	qoyulur.	Fincanın	dəstəyi	solda	və	nəlbəkidəki	çay	qaşığı
sağda	olmalıdır.	Belə	olduqda	onlardan	istifadə	etmək	asanlaşır.
Masaya	pendir,	yağ	və	xama	ayrıca	qablarda	qoyulur.	Səhər
yeməyinə	ilıq	bişirilmiş	yumurta	xüsusi	qabda	verilir.	Qabı	xırda
nimçəyə	qoymaq	lazımdır.	Yumurtanın	yanında	mütləq	çay	qaşığı
olmalıdır.
Bərk	bişirilmiş	yumurtanı	süfrəyə	soyulmuş	halda	vermək	lazımdır.
Qayğanaq	süfrəyə	çox	zaman	tavada	verilir.	Masaya	çörəkqabı,	cem
və	ya	bal	nimçəsi,	içərisində	şəkər	tozu	olan	qab,	duz	və	istiot
qoyulur.
Səhər	süfrəsinə	ət	məmulatları	(sosiska	və	kolbasa),	düyü	və	manna
sıyıqları	verilə	bilər.
SUALLAR
1.	Səhər	süfrəsinin	atributları	hansılardır?
2.	Səhər	süfrəsində	hansı	qida	növlərindən	istifadə	edilir?
DƏRS
6
MƏİŞƏT	MƏDƏNİYYƏTİ
NAHAR	SÜFRƏSİ
Masanın	nahara	hazırlanması	nə	deməkdir?
Nahar	süfrəsini	hazırlayanda	nədən	
başlamaq	lazımdır?
Nahar	masasına	qab-qacağı	necə	düzmək	
lazımdır?
Masanı	nahara	hazırlamaq	—	süfrənin	nahar	üçün	tərtib
edilməsi,	bəzədilməsidir.
Nahar	masası	nahar	edənlərin	sayı	nəzərə	alınmaqla	bəzədilir.
Nimçələri	hər	bir	stulun	qarşısına	masanın	kənarından	5—10	sm
məsafədə	yerləşdirmək	qəbul	edilmişdir.
Süfrəyə	əvvəlcə	dayaz	nimçələr	düzülür,	nimçələrin	üzərinə	salfet
qoyulur	və	onların	üzərinə	dərin	nahar	nimçəsi	yerləşdirilir.	Salfet
nimçələrin	sürüşməməsi	üçün	qoyulur.
Böyük	nahar	nimçələrindən	solda	kiçik	nimçə	qoyulur.
Nahar	ləvazimatlarının	sayı	nahara	veriləcək	xörəklərdən	asılıdır.
Sağda	iti	ağzı	nimçəyə	yönəlmiş	yemək	bıçağı	və	xörək	qaşığı	qoyulur.
Nimçənin	qarşısına	desert*	qaşığı	qoyulur.
Çəngəllər	ağzı	yuxarı	halda	nimçənin	solunda	qoyulur.
İçkilər	üçün	şüşə	və	ya	büllur	qrafinlərdən	istifadə	edilir.
Əgər	menyuda	mineral	su	və	ya	meyvə	şirəsi	varsa,	onda	nimçənin
arxasına	su	stəkanı	da	qoyulur.	Bərk	yeməklər	yemək	bıçağı	ilə	kəsilir.
Əgər	nahar	çox	sayda	yeməkdən	ibarətdirsə	(məsələn,	salat,	sulu
xörək,	balıq	və	ya	ət	yeməkləri,	desert),	onda	masaya	uyğun	nahar
ləvazimatları	düzülməlidir.
Salfetləri	hansı	materiallardan	hazırlayırlar?
Hansı	halda	kağız	salfetdən,	hansı	halda	parça	salfetdən	istifadə
edirlər?
Paltarı	ləkələrdən	qorumaq	üçün	salfetdən	istifadə	edirlər.
Yeməkdən	qabaq	parça	salfeti	qatlayıb	qat	yeri	özünə	tərəf	olmaqla
dizin	üstünə	sərirlər.
*	Desert	—	çərəz	(xörəkdən	sonra	verilən	meyvə,	şirniyyat	və	s.)
DƏRS
6
MƏİŞƏT	MƏDƏNİYYƏTİ
Əlləri,	çox	bulaşmamışsa,	salfetin	yuxarı	yarısına	silmək	olar.	Əlləri	və
dodaqları	kağız	salfetlə	silmək	daha	yaxşıdır.	Kağız	salfetlər	masa
üzərinə	xüsusi	altlıqlarda	qoyulur.	Yeməyin	sonunda	parça	salfeti
səliqəli	şəkildə	nimçənin	sağına	qoymaq	lazımdır.	İstifadə	edilmiş
kağız	salfet	nimçəyə	qoyulur.
Kağız	salfetin	müxtəlif	üsullarla	qatlanması
SUALLAR



1.	Salfetlər	nə	üçündür?
2.	Siz	müxtəlif	üsullarla	salfet	qatlaya	bilirsinizmi?
3.	Parça	salfeti	necə	qatlamaq	olar?
1.	Səhər	və	nahar	süfrəsi	tərtib	edin.
2.	Yuxarıda	verilmiş	şəkillərə	əsasən	salfet	qatlamağı	öyrənin.
DƏRS
7
MƏİŞƏT	MƏDƏNİYYƏTİ
ŞAM	SÜFRƏSİ
Şam	süfrəsi	necə	tərtib	olunmalıdır?
Şəklə	diqqət	yetirin.
Şam	süfrəsi	səhər	süfrəsindən	nə	ilə	fərqlənir?
Şam	süfrəsinin	tərtibində	də	səhər	və	nahar	süfrələrindəki	qab-
qacaqdan	istifadə	edilir.	Əgər	şam	süfrəsində	qatıq,	süd,	meyvə	şirəsi
verilirsə,	onda	masaya	stəkanlar	qoyulur.	Şam	süfrəsinə,	adətən,
desert	nimçəsi	düzülür.
Yeməklərin	növündən	asılı	olaraq,	şam	süfrəsinin	ləvazimatlarına
əlavələr	etmək	olar.	Bu	hər	kəsin	öz	zövqündən	asılıdır.
Şam	yeməyi	olduqca	yüngül	olmalıdır.	Çünki	şam	etdikdən	sonra
hərəkət	fəallığı	azalır.	Yeməyi	yatmazdan	iki-üç	saat	əvvəl	qəbul
etmək	lazımdır	ki,	rahat	həzm	olunsun.	Şam	yeməyində	müxtəlif
salatlar,	tərəvəzlə	hazırlanmış	ət	və	balıq	xörəkləri,	meyvə	şirələri	və
s.	istifadə	edilə	bilər.	Şam	edərkən	yağlı	və	qızardılmış	yeməklərdən
az	istifadə	etmək	məsləhətdir.
SUALLAR
1.	Şam	süfrəsinin	əsas	atributları	nədir?
2.	Şam	yeməyini	nə	üçün	yatmazdan	iki-üç	saat	qabaq	qəbul
etmək	lazımdır?
3.	Şam	süfrəsində	hansı	yemək	növlərindən	istifadə	etmək
məsləhətdir?
DƏRS
7
MƏİŞƏT	MƏDƏNİYYƏTİ
YEMƏK	MASASI	ARXASINDA
DAVRANIŞ	QAYDALARI
Yemək	masası	arxasında	hansı	davranış	qaydalarına	əməl	etmək
lazımdır?
Yemək	masası	arxasında	davranış	qaydalarına	əməl	etməyin
əhəmiyyəti	nədir?
Hər	bir	insan	yemək	masası	ətrafında	aşağıdakı	qaydalara
əməl	etməlidir:
1.	Yemək	yeyərkən	birdəfəyə	böyük	tikə	dişləməyin.
2.	Yemək	yeyərkən	danışmayın.	Əgər	sizə	sual	veriblərsə,	əvvəlcə
yeməyi	udun,	sonra	cavab	verin.
3.	Su	içən	zaman	qurtuldatmayın,	çox	isti	xörəyi	üfürməyin,	qaşıqla
nimçəni	taqqıldatmayın.	Səssiz	yeməyə	çalışın.
4.	Əti	böyük	olmayan	tikələrə	doğrayın.	Bir	tikəni	yedikdən	sonra
növbəti	tikəni	kəsin.	Bütün	payı	hissələrə	doğramayın:	onda	sizin
nimçəniz	səliqəsiz	görünər,	yemək	isə	tez	soyuyar.
5.	Qızardılmış	quş	ətini	böyük	olmayan	tikələrə	kəsməklə	çəngəl
vasitəsilə	götürmək	lazımdır.	Kəsmək	çətinləşəndə	tikəni	əllə	ayırıb
yemək	olar.
6.	Balığın	qılçıqlarını	çəngəllə	və	əllə	çıxarmaq	olar.	Lakin	bu	zaman
barmaqları	yalamır,	salfetlə	silirlər.
7.	Çəngəllə	rahat	götürülə	bilən	yeməyi	qaşıqla	götürməyin.
8.	Bıçaqla	yeməyin	—	bu,	yaxşı	deyil,	ağzınızı	yaralaya	bilərsiniz.
9.	Kompotdan	çıxan	çəyirdəkləri	nəlbəkiyə	tüpürüb	atmayın.	Qaşığı
ağıza	yaxınlaşdırıb	çəyirdəyi	çıxarın	və	nəlbəkiyə	qoyun.
10.	Əgər	sizə	nə	isə	götürmək	lazımdırsa,	masa	boyunca	dartınmayın,
nəzakətlə	onu	ötürməyi	xahiş	edin.
11.	Ümumi	qabdan	sizə	tərəf	olan	tikəni	götürün.	Çünki	ümumi
qabdan	özü	üçün	yaxşı	tikə	seçmək	ədəbsizlikdir.
DƏRS
7
MƏİŞƏT	MƏDƏNİYYƏTİ
12.	Hər	hansı	bir	yeməyi	kəsmək	lazımdırsa,	çəngəli	sol,	bıçağı	isə	sağ
əldə	tutun.	Yeyib	qurtardıqdan	sonra	qaşığı	yalamayın.	Bulaşıq	bıçağı
və	çəngəli	masanın	üzərinə	qoymayın.
13.	Bulaşıq	qablarınızı	qonşu	tərəfə	itələməyin.
14.	Çay	içəndə	çay	qaşığını	stəkanda	saxlamayın	—	o	çevrilə	bilər.
15.	Çayı	qarışdırıb	qaşığı	nəlbəkiyə	qoyun.
16.	Masa	arxasında	ayağı	ayağın	üzərinə	aşırıb	oturmayın	—	bu,
ədəbsizlikdir.
17.	Yemək	yeyərkən	kitab	oxumayın	—	bu,	ətrafınızdakılara	qarşı
hörmətsizlik	olmaqdan	başqa	(guya	kitab	sizə	onlardan	maraqlıdır),
həm	də	zərərlidir.
18.	Çörəklə	rəftarınızda	diqqətli	olun,	dişləyib	artığını	atmayın.
Buğdanın	becərilməsi,	yığılması,	üyüdülməsi	və	çörəyin	bişirilməsində
nə	qədər	insan	əməyi	olduğunu	həmişə	yadınızda	saxlayın.	Həmçinin
yaddan	çıxarmayın	ki,	Yer	kürəsində	milyonlarla	aclıq	çəkən	uşaq
üçün	çörək	qırıntısı	çox	qiymətlidir!	Eləcə	də	hər	birimiz	bütün	ərzaq
məhsullarını	qənaətlə	işlətməli,	israfçılığa	yol	verməməliyik.
SUALLAR
1.	Yemək	masası	ətrafında	hansı	davranış	qaydalarına	əməl	edilir?
2.	Çörəyə	nə	üçün	qənaət	etmək	lazımdır?
1.	 Şam	süfrəsini	tərtib	edin	və	parça	salfeti
«üçbucaq»	formasında	qatlayın.
2.	 Yemək	masası	arxasında	davranış	qaydalarına
əməl	etməyə	çalışın.
DƏRS
8
PLASTİLİNLƏ	YAPMA	İŞLƏRİ
YAYMA	ÜSULU	İLƏ
ALINMIŞ	NAXIŞLI	PLASTİLİN
Plastilini	naxışlarla	bəzəmək	olar.	Əvvəlcə	xəmiri	necə	yaymağı
yadınıza	salın:	xəmirin	yapışmaması	üçün	masa	(və	ya	taxta)	üzərinə
un	səpilir,	sonra	xəmir	oxlov	ilə	yayılır.	Siz	isə	plastilin	yayacaqsınız.
Un	əvəzinə	masanın	və	plastilinin	üzərinə	hamar	kağız	vərəqlər
(dəftər	vərəqi	də	olar)	qoymaq	lazımdır.
Oxlov	(vərdənə)	kimi	silindrik	formalı	istənilən	böyük	olmayan	hamar
əşyadan,	məsələn,	yapışqanlı	qələmdən	istifadə	edə	bilərsiniz.
Kağız	vərəqlər	arasında	plastilin	lövhəni	yayaraq	təməl	hazırlayın
(1,2,3).
İndi	naxışları	hazırlamağı	öyrənin.
«Dairələr»:	kürəciyi	yayılmış	təməl	üzərinə	qoyun,	barmaqla	onu
yüngülcə	sıxın,	üzərinə	kağız	qoyun	və	oxlov	ilə	yayın	(1).
«Üzüklər»:	bir-birinin	üzərinə	qoyulmuş	müxtəlif	ölçülü	kürəcikləri
oxlovla	yastılayın	(2).
«Xətlər»:	çox	nazik	bağlardan	düz	və	dalğalı	xətlər	alınır	(3).
Bəs	bu	naxışları	necə	almaq	olar?
Mənimsədiyiniz	naxış	elementlərindən	bəzək	düşünün.
DƏRS
8
PLASTİLİNLƏ	YAPMA	İŞLƏRİ
GƏLİNCİK
Siz	artıq	bu	gəlinciyin	plastilindən	olan	geyiminin	necə	bəzədildiyini
başa	düşmüşünüz.	Ətək	üçün	naxış	seçin.
Ətək	üçün	karkas*	hazırlayın.	Bu	məqsədlə	bir-birinə	plastilinlə
birləşdirilmiş	iki	plastik	butulka	qapağı	götürə	bilərsiniz.
Ətəyin	özünü	hazırlamaq	üçün	kağız	üzərində	yarımdairə	çəkin.
Yarımdairənin	radiusunu	təyin	etmək	üçün	karkasın	hündürlüyünü
üçə	vurmaq	lazımdır.
Qırçın
üçün	kağız
vərəqlər
arasında
uzun	bağlar	yayın	və	onları	şəkildə	göstərildiyi	kimi	qatlayın.
Yaxalıq	düzəltmək	üçün	dairəşəkilli	təməl	və	onun	kənarını
haşiyələmək	üçün	başqa	rəngdə	bağ	yayın.	Sonra	kənarları
heykəltəraş	bıçağı	ilə	bərabərləşdirin	və	barmaqlarla	yaxalığa
dalğavarı	forma	verin.
*	Karkas	—	bir	şeyin	skeleti,	gövdəsi,	əsası	deməkdir.
DƏRS
8
PLASTİLİNLƏ	YAPMA	İŞLƏRİ
Yaxalığa	naxış	da	sala	bilərsiniz.	Karkasın	üzərinə	plastilin	yapışdırın.
Məmulatın	digər	hissələrinin	hamar	olması	üçün	onları	kağız
üzərində	diyirlədin	və	ya	kağız	üzərində	hamarlayın.
Sifətin	detallarını	kiçik	kürəciklərdən	hazırlamağa	çalışın.
Sifətin	detallarını	kiçik	kürəciklərdən	hazırlamağa	çalışın.
1.	Gəlinciyi	şəkildəki	ardıcıllıqla	yığın.
2.	Gəlinciyin	hazırlanması	ardıcıllığını	bir	daha	nəzərdən	keçirin.
Şəkillərdəki	tülkü
Şəkillərdəki	tülkü	oyuncaqları	bir-birindən	nə	ilə	fərqlənir?
Şəkillərdəki	tülkü	oyuncaqlarını	hazırlayın.
DƏRS
9
PLASTİLİNLƏ	YAPMA	İŞLƏRİ
KƏSMƏ	ÜSULU	İLƏ	ALINMIŞ	
NAXIŞLI	PLASTİLİN
Kəsmə	—	plastilinin	emal	edilməsinin	orijinal	üsuludur.	Bu	üsul	sizə
plastilindən	çox	gözəl	məmulatlar	düzəltməyə	imkan	verəcək.
İşləmək	üçün	kəsici	alət	—	çox	nazik	məftil	və	bir	az	məşq	etmək
lazım	olacaq.
Pəstahı	hazırlayın.
Plastilindən	bağ	yayın,	onu	eyni	uzunluqda	plastilin	lövhəyə	bükün.
Artıq	plastilinləri	kəsib	məmulata	borucuq	formasını	verin.
1-ci	üsul
Pəstahı	baş	və	orta	barmaqlarla	götürün,	məftil	ilgəyi	ona
yaxınlaşdırın	(1).
Məftili	plastilinin	kənarından	eyni	məsafədə	yerləşdirin	və	onu
plastilinin	içərisindən	yüngülcə	çəkin	(2).
Əldə	edilən	dairəşəkilli	lövhəni	pəstahdan	ayırın.	Eyni	qalınlıqda
lövhələr	kəsməkdə	davam	edin	(3).
2-ci	üsul
Kəsməni	başqa	üsulla	da	yerinə	yetirmək	olar.	Məftilin	uclarını	iki
dayağa	(qutucuqlara,	makaralara	və	s.)	bağlayıb	kəsici	alət	düzəldin.
Bir	əlinizlə	kəsici	alətin	məftilini	dartın.	Digər	əlinizin	baş	və	şəhadət
barmaqları	ilə	borucuğun	ucunu	tutub	onu	məftilə	yaxınlaşdırın.
Borucuğa	elə	təzyiq	edin	ki,	məftil	plastilinin	içərisindən	keçərək	baş
barmağa	toxunsun.	Dairəciyi	borucuqdan	ayırın	və	eyni	ölçülü	diskləri
kəsməyə	davam	edin.
DƏRS
9
PLASTİLİNLƏ	YAPMA	İŞLƏRİ
TOYUQ	OYUNCAĞI
Toyuq	oyuncağına	diqqətlə	nəzər	yetirin.	Bu	oyuncağın
hazırlanmasında	neçə	növ	plastilin	naxışından	istifadə	edilmişdir?
Toyuğun	gövdəsini	karkas	üzərində	düzəltmək	olar.	Toyuğun	başını,
ayaqlarını	və	quyruğunu	yaparaq	hazırlayın	və	gövdəyə	sığallayaraq
birləşdirin.	Birləşmə	yerlərini	kağız	üzərindən	barmaqlarla	sıxın.
Lələklər	üçün	aşağıdakı	pəstahları	yapın.
Plastilin	bağda	iki	barmaqla	nazik	şana	düzəldin.	Başqa	rəngli
plastilindən	düzbucaqlı	lövhə	hazırlayın.	Silindr	və	ya	boru	forması
düzəldin	və	üst	hissədən	barmaqla	sıxaraq	onu	damcı	şəklinə	gətirin.
Lələkləri	kəsici	alət	ilə	kəsin	və	ona	damcı	forması	verərək
barmaqlarınızla	hamarlayın.
Siz	artıq	ikirəngli	diskləri	və	lələkləri	necə	hazırlamağı	bilirsiniz.	İndi
isə	üç	və	daha	artıq	rəngdə	detallar	hazırlayın.
Siz	şəkillərdə	təsvir	olunan	kəpənəyi	və	gülləri	necə	bəzəyərdiniz?
DƏRS
10
PLASTİLİNLƏ	YAPMA	İŞLƏRİ
QARIŞDIRMA	ÜSULU	İLƏ	ALINAN
NAXIŞLI	PLASTİLİN
Rəng	haqqında	nəyi	bilirik?
Qarışdırma	üsulu	ilə	naxışlı	plastilini	almazdan	əvvəl,	«Rəng	haqqında
nəyi	bilməliyik»	sualına	cavab	verin.
Qeyd	etmək	lazımdır	ki,	yaradıcılıq	işlərinin	bütün	növlərində	əsas
rolu	kolorit	—	rənglərin	və	onların	çalarlarının	harmonik*	uyğunluğu
oynayır.	Bütün	rənglərin	mühitdə	ahəng	uyğunluqlarından	xəbərdar
olmaq	üçün	rəngkarlıq	qanunlarını	öyrənmək	lazımdır.


Bu	şəkillər	qırmızı,	göy,	sarı,	yaşıl	və	bənövşəyi	rənglərin	hansı
rənglərlə	daha	əlverişli	uyğunlaşmasını	göstərir.
*	Harmonik	-	həmahəng
**Xromatik	rənglər	-	göyqurşağı	rəngləri
***Axromatik	rənglər	-	qara,	boz	və	ağ	rənglər
DƏRS
10
PLASTİLİNLƏ	YAPMA	İŞLƏRİ
İki	müxtəlif	rəngli	plastilin	parçalarını	elə	qarışdırın	ki,	aşağıda
göstərildiyi	kimi	yeni	rənglər	alınsın.
İndi	bir	rəngə	müxtəlif	miqdarda	ağ	plastilin	qarışdırmaqla	onun
müxtəlif	çalarlarını	əldə	etməyə	çalışın.
Şəklə	diqqət	yetirin.
Bu	şəkil	heç	də	yağlı	boya	ilə	çəkilib	və	taxta	çərçivəyə	salınmayıb.
«Plastilin	rəssamlığı»	texnikası	ilə	işlənilib.	Bu	texnikaya	yiyələnməyə
çalışaq.
Əvvəlcə	təməldə	—	qalın	kağızda	və	ya	kartonda	fon	üçün	plastilin
yayın.
Ağac	və	yarpaqların	təsvir	edilməsi	üçün	isti	rənglərin	çalarlarından
palitranı*	yaradın.	Əgər	sizdə	çalarlar	azdırsa,	onları	qarışdırmaqla
digər	rəngləri	əldə	edə	bilərsiniz.
Ağacın	gövdəsi	üçün	nisbətən	böyük	bağlar,	budaqları	üçün	isə	kiçik
bağlar	yapıb,	fonu	təşkil	edən	plastilinin	üzərinə	yapışdırın.
Qarışdırılmış	müxtəlif	rəngli	plastilin	topalarından	hamar	olmayan
kiçik	hissəciklər	qoparıb	yarpaqlar	hazırlayın.
Rəssamlıq	effekti	üçün	sonuncu	səciyyəvi	cəhət:	yarpaqları	nazik
taxta	ilə	yüngülcə	yaxaraq,	onları	dağıtmaq	lazımdır.	Bundan	sonra
üzərinə	kağız	qoyun	və	yayın.	Təməlin	artıq	kağızlarını	kəsin.	Taxtaya
oxşayan	çərçivə	düzəldin.
*	Palitra	-	rəssamların	şəkil	çəkdikləri	zaman	üzərində	boya
qarışdırdıqları	taxta	parçasıdır.
DƏRS
10
PLASTİLİNLƏ	YAPMA	İŞLƏRİ
TƏBİƏTDƏN	ÖYRƏNİRİK
Təbiət	daşlarda	və	minerallarda	qeyri-adi	gözəlliyə	malik	naxışlar
yaratmışdır.
Sizə	hansı	xırda	bəzək	üçün	istifadə	edilən	daşlar	və	onlardan
düzələn	məmulatlar	məlumdur?	Malaxit	naxışlarının	effektini	əldə
etmək	üçün	yaşıl	rəngli	plastilini	ag,	qara	və	göy	plastilinlərlə
qarışdırmaqla	yaşıl	çalarlı	lövhələr	hazırlamaq	lazımdır.
Malaxit	(mineral) Yəşəm	daşı Kalsit	(mineral)
Kibrit	qutusundan	sandıqça	hazırlayaq.
Kibrit	qutusunun	xarici	hissəsini	kəsin.	Yapışqan	və	ya	plastilinin
köməyi	ilə	onu	daxili	hissəyə	birləşdirin.	Sonra	isə	sandıqçaya
müxtəlif	çalarlı	plastilin	yaxın.
Sandıqçanı	bəzəyəcək	başqa	daşı	özünüz	seçin.
Qarışıq	plastilindən	qızılgüllər	hazırlayın.
DƏRS
11
PLASTİLİNLƏ	YAPMA	İŞLƏRİ
RELYEF.
RELYEFİN	TARİXİNDƏN.	BARELYEF
Heykəltəraşlıq	yunan	sözü	olub,	mənası	«kəsmək»,	«yonmaq»
deməkdir.	Heykəltəraşın	yaratdığı	əsər	heykəl	adlanır.	Heykəltəraşlıq
əsərləri	plastik	və	bərk	materiallardan	hazırlanan	təsviri	incəsənət
növüdür.
Relyef	fransız	sözü	olub,	«müstəvi	səthdə	qabarıq	təsvir»	deməkdir.
Bu,	heykəltəraşlığın	bir	növüdür.	Fiqurun	təsvirinin	fona*	nisbətən
qabarmasından	asılı	olaraq,	relyefin	müxtəlif	növləri	mövcuddur.
Əgər	qabartı	azacıqdırsa,	bu,	alçaq	relyefdir,	ona	barelyef	deyilir.
Əgər	qabartı	fiqurun	tutumunun	yarısından	çox	çıxırsa,	bu,	yüksək
relyefdir,	ona	qorelyef	deyilir.
*	Fon	—	şəklin	arxa	planıdır.
	
Skif**	qabı
(barelyef)
	
Daş	üzərində	aslan
fiquru	(barelyef)
	
Makedoniyalı
İsgəndərin
təsviri	olan	gümüş
pul	(barelyef)
**	Skif	—	qədim	xalq	adıdır.
DƏRS
37
PLASTİLİNLƏ	YAPMA	İŞLƏRİ
Faktura	(latın	sözü	olub	«emal»,	«quruluş»	deməkdir)	—	hər
məmulatın	səthinin	quruluşu	və	ya	emal	xüsusiyyətləridir.
Plastilin	üzərinə	müxtəlif	əşyaların	izini	salaraq	ən	müxtəlif	fakturalı
səthlər	
yaratmaq	olar.
İşin	yerinə	yetirilməsini	diqqətlə	nəzərdən	keçirin.
Barelyefdə	daş	qırıntılarının	fakturasını	necə	hazırlamaq	olar?
Şərq	mədəniyyətində	relyef	qədim	zamanlardan	məlumdur.	Hazırda
relyeflə	binaların	divarlarını,	abidələrin	postamentini*,	memorial
lövhələri,	pulları,	medalları	bəzəyirlər.	İstənilən	dəmir	pulu	götürün	və
onu	barmaqlarınızla	yoxlayın.	Səthdən	azacıq	yuxarı	çıxan	qabarıqlıq
hiss	edəcəksiniz.	Bu,	barelyefdir.
Şəkildəki	aslan	barelyefini	düzəltməyə	çalışın.
Qədim	daşın	rəngini	almaq	üçün	hansı	rəngdə	plastilinləri
qarışdırmaq	lazımdır?
Təməl	üçün	böyük	olmayan	yastı	qutu	(və	ya	iki	kibrit	qutusu)	götürün
və	onun	üzərinə	plastilin	yapışdırın.	Aslanın	şəklini	qutunun	üzərinə
köçürün.
SUALLAR
1.	Şəkillərdəki	heykəl,	barelyef	və	qorelyefləri	təyin	edin.
2.	Barelyef,	qorelyef	və	heykəllərdə	təsvir	olunmuş	məşhur
insanların	adını	söyləyin.
Şəkildə	gördüyünüz	barelyefi	hazırlayın.
*	Postament	-	heykəlaltı	təməl
DƏRS
12
PLASTİLİNLƏ	YAPMA	İŞLƏRİ
MÜŞAHİDƏ	ƏSASINDA	YAPMA.	
KİÇİK	HEYKƏL
Siz	təbiəti	öyrənə	bilirsinizmi?	Özünüzü	yoxlayın.	Yaddaş	əsasında
tanıdığınız	heyvanları	yapmağa	çalışın.	Yapma	zamanı	onların	ən
xarakterik	cəhətlərinə	diqqət	yetirin.
Qabaqcadan	heykəlini	yapacağınız	heyvanı	diqqətlə	müşahidə	edin.
Onun	xarakterik	pozalarını	yadda	saxlayın.	Detallara	nəzər	yetirin.
Şəkildən	göründüyü	kimi,	pişik	fiqurunu	ayrı-ayrı	hissələrdən	yox,
bütöv	plastilin	hissəsindən	yapmaq	lazımdır.	Bu	işi	xüsusi	taxta	lövhə
üzərində	yerinə	yetirin.
Göstərilən	nümunəni	təkrarlamaq	vacib	deyil.	Pişiyi	öz	fikrinizdə
tutduğunuz	kimi	yapmağa	çalışın.
Yatmış	pişiyin	fiquruna	diqqət	yetirin.	Əvvəlcə	ümumi	oxşarlığın
olmasına	çalışın.	Burada	fiqurun	ayrı-ayrı	hissələrini	fərqləndirmək
mümkün	olmasa	da,	pəstahdan	artıq	görünür	ki,	yumrulanmış	pişik
alınacaq.
Formanı	tədricən	dəqiqləşdiririk:	barmaqlarla	düzəldirik,	lazımi
hissələri	dartırıq.	Fiquru	əllərimizdə	və	ya	taxta	altlıq	ilə	birlikdə	daimi
olaraq	döndəririk.
Plastilin	kütləsinin	getdikcə	daha	çox	pişiyə	bənzədiyini	görürsünüz!
Şəkildən	göründüyü	kimi,	pişik	yumrulanıb	yatmışdır.
Detalları	heykəltəraş	bıçağı	və	ya	diş	çöpü	ilə	işləyirik.
SUALLAR
1.	Sizin	gördüyünüz	pişik	təsviri	barelyefdir,	heykəldir,	yoxsa
qorelyef?
2.	Pişiyin	kiçik	heykəlini	düzəltmək	üçün,	əsasən,	nəyə	fikir	vermək
lazımdır?
Oynayan	və	ya	hərəkət	edən	pişiyin	kiçik	heykəlini	düzəldin.
DƏRS
13
PLASTİLİNLƏ	YAPMA	İŞLƏRİ
MÜXTƏLİF	HİSSƏLƏRDƏN
QURAŞDIRMA	ÜSULU	İLƏ	YAPMA
Bu	heyvanları	və	quşu	tanıyırsınızmı?
Bu	heyvanların	adını	söyləyin.
Onlar	harada	yaşayır?
Gördüyünüz	heyvanlar	haqqında	nə	bilirsiniz?
Bu	şəkillərdə	gördüyünüz	heyvan	və	quş	fiqurlarını	müxtəlif	rəngdə
plastilinlərdən	yapmaq	mümkündür.
Plastilindən	hazırlanmış	fiqurlara	nəzər	yetirin.


DƏRS
13
PLASTİLİNLƏ	YAPMA	İŞLƏRİ
ZEBR*	OYUNCAĞI
Şəkildə	təsvir	olunan	zebr	oyuncağının	hazırlanması	texnologiyasına
nəzər	yetirək.	
1.	Ağ	və	ya	çəhrayı	rəngli	plastilindən	zehrin	uzununa	dartılmış
gövdəsini	yuvarlayın.
2.	Hazırladığınız	gövdəni	qövsvarı	əyin.	Ayaqlarının	alınması	üçün
heykəltəraş	bıçağı	ilə	kəsiklər	edin,	fiqurun	dayanıqlı	olması	üçün
ayaqları	aralayın	və	onları	aşağıya	doğru	nazikləşdirin.
3.	Plastilindən	boğaz	üçün	«sütun»	diyirləndirin.	Sütunun	bir	ucunu
yüngülcə	əyərək	zebrin	başını	formalaşdırın	və	onu	bədənə	bərkidin.
4.	Zebr	oyuncağının	hissələrini	tamamlayıb	birləşdirin.	Qara	rəngli
plastilindən	zebrin	yalını	düzəldin,	onu	başa	birləşdirərək	yüngülcə
çimdikləyin,	yarpaqşəkilli	qulaqları,	kürəşəkilli	burnunu	və	ifadəli
gözlərini	bərkidin.
5.	Quyruğu	yapın	və	bərkidin.	Zebr	oyuncağını	qara	rəngdə	plastilin
xətlərlə	bəzəyin.
SUALLAR
1.	Bu	oyuncağın	hazırlanmasında	hansı	texnoloji	üsullardan
istifadə	edilmişdir?
3.	İşi	hansı	ardıcıllıqla	yerinə	yetirdiniz?
Şəkillərdəki	heyvanları	plastilindən	hazırlayın.
*Zebr	—	qara	zolaqlı	ağ	at
DƏRS
14
APLİKASİYA	İŞLƏRİ
NAXIŞKƏSMƏ
QAYÇININ	TARİXİNDƏN
Siz	qayçı	haqqında	nə	bilirsiniz?
Qayçıdan	hansı	peşə	sahibləri	istifadə	edirlər?
İlk	qayçının	yaradılmasından	min	ildən	artıq	vaxt	keçib.	Bu,	qoyunları
qırxmaq	üçün	nəzərdə	tutulmuş	qayçı	idi.	Onların	tiyələri*	mərkəz
ətrafında	dönmürdü,	yaylı	lövhə	ilə	birləşdirilərək,	sadəcə,	əl	ilə
sıxılırdı.
Sonralar	sənətkarlar	iki	bıçağı	mismarın	köməyi	ilə	birləşdirib,	onların
dəstəyini	isə	üzük	formasında	əydilər.	Qayçı	belə	yarandı.	Qayçını
dəmirdən,	poladdan,	gümüşdən	hazırlayırdılar,	qiymətli	metalla
bəzəyirdilər.	Bəzən	həddən	artıq	olan	bəzəklər	bu	alətdən	istifadə
etməyə	maneçilik	törədirdi.
SUALLAR
1.	Şəkildəki	qayçılara	diqqət	yetirin.
2.	Sizcə,	onlardan	hansı	məqsədlər	üçün	istifadə	etmək	olar?
3.	Qayçılarda	hansı	fərqləri	müşahidə	etdiniz?
4.	Daha	hansı	növ	qayçıları	tanıyırsınız?
Kitablarda,	ensiklopediyalarda	qayçının	tarixindən	maraqlı
məlumatları	axtarın	və	dəftərinizdə	qeyd	edin.
*Tiyə	—	qayçının	ağzı,	kəsən	hissəsi
DƏRS
14
APLİKASİYA	İŞLƏRİ
KAĞIZ	ZOLAQLARINDAN
QABARIQ	APLİAKSİYA
Müxtəlif	uzunluqda	kəsilmiş	kağız	zolaqlarından	qar	dənəciyi	fiqurları
düzəltmək	olarmı?
Şəkildə	təsvir	olunan	qar	dənəciyi	fiqurunu	kağız	zolaqlarından	necə
hazırlamaq	olar?
Yolkanı	bəzəmək	üçün	belə	bəzəkləri	adi	kağızdan	çox	sadə	üsulla
hazırlamaq	olar.	Belə	bir	fiqur	hazırlamaq	üçün	on	ədəd	eyni	ölçülü
kağız	zolağı	kəsmək	lazımdır.	Sonra	isə	onları	ortadan	bərkidin.	Daha
sonra	hər	bir	zolağı	mərkəzə	doğru	qatlayın	və	yapışqanla	bərkidin.
Beləliklə,
qar
dənəciyi
hazırdır.
Kağız
zolaqlarından	müxtəlif	formalı	elementlər	(detallar)	hazırlayıb	onları
birləşdirməklə	müxtəlif	təsvirlər	yaratmaq	olar.
Kağız	zolaqlardan	hazırlanan	elementlər
DƏRS
15
APLİKASİYA	İŞLƏRİ
XORUZ	APLİKASİYASI
Xoruz	təsvirinə	nəzər	yetirin.
Bu	təsvirdə	hansı	elementlərdən	istifadə	olunub?
Xoruz	təsvirinin	hazırlanmasına	başlayaq.
Əsas	olaraq	boş	konfet	qutusu,	zolaqlar	üçün	isə	adi	nazik	kağız
götürmək	olar.	Kağız	vərəqinin	uzun	tərəfinə	eni	2—3	sm	(yaxşı	olardı
ki,	zolağın	eni	qutunun	dərinliyinə	bərabər	olsun)	zolaqlar	cızın	və
kəsin.
Verilmiş	uzunluqda	zolaqdan	onun	1/4,	1/2,	3/4	hissəsi	qədər
uzunluqda	digərlərini	kəsin.
Müxtəlif	zolaqlardan	xoruzun	şəkildə	göstərilən	detallarını	hazırlayın
və	onları	şəkildəki	ardıcıllıqla	yapışqanla	bərkidin.
Fon	üçün	qutunun	daxilinə	rəngli	kağız	və	ya	karton	yapışdırın.
Xoruz	fiqurunun	qutuya	necə	bərkidilməsinə	fikir	verin	və	nəticə
çıxarın.
SUALLAR
1.	Siz	bu	dərsdə	hansı	materialdan	istifadə	etdiniz?
2.	Aplikasiyanın	hazırlanmasında	hansı	elementlərdən	istifadə
olunmuşdur?
Kağız	zolaqlarından	istifadə	edərək	arı	şanı,	tülkü	və	qar	dənəciyi
aplikasiyalarını	hazırlayın.

DƏRS
16
APLİKASİYA	İŞLƏRİ
HEYVAN	SİLUETLƏRİ
PANDA
Şəklə	diqqətlə	baxın.
Siz	necə	fikirləşirsiniz,	burada	nə	təsvir	olunub?	Bu	nəyin	siluetidir*?
Elədir	ki	var,	bu	sizin	qara	kağızdan	kəsdiyiniz	pandanın	qalıqlarıdır.
Ancaq	kəsməni	fasiləsiz	bir	xətt	üzrə	dəqiq	aparmaq	lazımdır.
İşi	yerinə	yetirmək	üçün	materialları	və	alətləri	müstəqil	olaraq	seçin.
Pandanın	hazırlanma	texnologiyası	belədir:	pandanın	silueti	köçürmə
kağızının	köməyi	ilə	ağ	kağıza	köçürülür.
Kəsməni	nazik	kartondan	dəftərxana	bıçağı	ilə,	rəngli	kağızdan	isə
qayçı	ilə	aparmaq	yaxşı	olar.	Ağ	kağızdan	kəsilmiş	pandanı	qara
kağıza	yapışdırın,	burnunu	və	gözlərini	qeyd	edin.
Böyük	panda	—	Çinin	cənubunda	yaşayan	çox	nadir	heyvanı	belə
adlandırırlar.
Yer	kürəsində	cəmi	bir	neçə	yüz	panda	qalmışdır.	Buna	görə	də	onlar
təbiətin	mühafizəsi	üzrə	«Qırmızı	kitab»a	daxil	edilmişlər.
Bu	təşkilat	pandanın	əsas	qida	mənbəyi	olan	bambuk	meşələrinin
mühafizəsinə	nəzarət	edir.	Onları	ovlamaq	qəti	qadağandır.
Ağ	kağızdan	və	ya	kartondan	aşağıdakı	heyvan	və	quş	(dovşan	və	qaz)
siluetlərini	kəsib	aplikasiyasını	hazırlayın.	Başlıcası	odur	ki,	heyvanlar
əlamətlərinə	görə	tanınsın.
SUALLAR
1.	 Sizcə,	hər	hansı	fiquru	kəsdikdə	nəyə	fikir	vermək	lazımdır?
2.	 Siluet	dedikdə	nə	başa	düşürsünüz?
Dəvə,	ayı	və	qurbağanın	siluetini	kağıza	köçürərək	kəsin,	onların
aplikasiyasını	hazırlayın.
*Siluet	—	fransız	sözü	olub,	mənası	fərqli	çalarlı	fonda	fiqur	və	ya
əşyanın	birrəngli	təsviri	deməkdir.
DƏRS
17
APLİKASİYA	İŞLƏRİ
SİMMETRİK	NAXIŞKƏSMƏ
Hər	hansı	bir	həşəratın	təsvirinə	baxın.	O,	simmetriya	oxuna	malikdir.
Əgər	bu	təsviri	təsəvvürümüzdə	yarıdan	qatlasaq,	onda	onun	iki
hissəsi	üst-üstə	düşəcək.	Bu	qat	xətti	təsvirin	simmetriya	oxu	adlanır.
Bu	xassədən	kağızın	naxışlı	kəsilməsində	istifadə	etsəniz	nə	alınar?
Biz	kağızı	təsəvvürdə	yox,	həqiqətən	qatlayacağıq.
Hazır	aplikasiyalara	diqqət	yetirin.
Kəpənək	və	hörümçək	toru	üzərindəki	hörümçək	təsvirlərində	hansı
simmetriya	oxlarını	görürsünüz?
Siz	onları	hansı	kəsmə	üsulu	ilə	kəsəcəksiniz?
Bu	məmulatların	hazırlanması	üçün	kağız	nə	üçün	məhz	belə
qatlanır?
SUALLAR
1.	Simmetrik	kəsmədə	əsas	nəyə	fikir	vermək	lazımdır?
2.	Siz	bu	fiqurları	hazırlayarkən	hansı	kəsmə	üsulundan	istifadə
etdiniz?
Cizgi	filminin	qəhrəmanı	olan
Çe-	buraşkanın	və	kəpənəyin
kəsilməsi	texnologiyasına
diqqət	yetirin.	Onların
ülgülərini	rəngli	vərəqə
köçürün,	kəsin	və	kağıza
yapışdıraraq	aplikasiyalarını
hazırlayın.
DƏRS
18
APLİKASİYA	İŞLƏRİ
QAR	DƏNƏCİKLƏRİ
Siz	nə	vaxtsa	əsl	qar	dənəciklərinə	fikir	vermisiniz?
Onlar	necə	görünür?
Qeyd	etmək	lazımdır	ki,	qar	dənəcikləri	nazik	buz	iynəciklərdən
ibarətdir	və	altıbucaqlıdır.	Buz	iynəciklər	birləşib	saysız-hesabsız
naxışlar	yaradır.
Şəkildəki	qar	dənəciklərindən	hansı	əslinə	oxşayır?
Siz	onların	fərqini	nədə	görürsünüz?
Qar	dənəciyini	kəsmək	üçün	nazik	kağız	götürün.
Bu,	kalka,	kağız	salfet,	folqa	ola	bilər.
Kağız	nə	üçün	nazik	olmalıdır?
Qar	dənəciyi	nə	qədər	zərif	naxışlı	olsa,	o	qədər	incə	görünər.
Ona	görə	də	qar	dənəciyi	kəsdiyimiz	kağız	nazik	olmalıdır.
Altıbucaqlı	qar	dənəciyini	kəsmək	üçün	nişanlama	ardıcıllığı	belə
yerinə	yetirilir:
Nişanlamanı	sol	tərəfdən	edirik.	Qar	dənəciyi	necə	alınır?
Əgər	şəkil	sağ	tərəfdən	çəkilərək	kəsilərsə,	qar	dənəciyi	alınar?
Əgər	şəkli	hər	iki	tərəfdən	çəkərək	kəssəniz,	nə	alınar?
DƏRS
18
APLİKASİYA	İŞLƏRİ
QAR	DƏNƏCİYİNİN	NİŞANLANMASI
SUALLAR
1.	Qar	dənəciyi	kəsdikdə	hansı	qayçıdan	istifadə	etmək	lazımdır?
Nə	üçün?
2.	Kağızdan	qar	dənəcikləri	kəsərkən	əsas	nəyə	fikir	vermək
lazımdır?
Kağız	salfetdən	zərif	qar	dənəciklərinin	göstərilən	sadə	variantlarını
kəsməyə	çalışın.
DƏRS
19
APLİKASİYA	İŞLƏRİ
HƏNDƏSİ	FİQURLARDAN	APLİKASİYA
MƏZƏLİ	KÖPƏK
Şəkildəki	köpəyin	kağızdan	hazırlanmış	aplikasiyasında	hansı	həndəsi
fiqurlardan	istifadə	edilmişdir?
İfadəli	gözləri	olan	bu	balaca,	qısaayaqlı,	dəbdəbəli	kürklü	köpəyi
əsrlər	boyu	Çində	çoxaldıblar.
Aplikasiyanı	hazırlamaq	üçün	2-3	rəngdə	(açıq	qəhvəyi	və	narıncı)
kağız	götürün.
Müxtəlif	diametrli	dairələr	kəsin.
Kiçik	dairələr	baş,	qulaqlar	və	qısa	tüklər	üçündür.
Böyük	dairənin	yarısı	gövdə	üçündür.
Böyük	dairənin	ikinci	yarısını	bərabər	sektorlara	bölərək	kəsin.	Bu,
uzun	tüklər	olacaq.
Dairələrdən	və	yarımdairələrdən	gövdəni	və	başı	şəkildə	göstərilən
qaydada	yapışdırın.
Qulaqlara	və	quyruğa	kiçik	dairədən	kəsilmiş	tükləri,	gövdəyə	isə
böyük	dairə	hissələrindən	kəsilmiş	tükləri	yapışdırın.	Uzun	tüklərin
üzərinə	nisbətən	qısa	tüklər	yapışdırmaq	olar.	Bu	aplikasiyada
dairənin	kiçik	sektorları	kimi,	böyük	sektorlarından	da	istifadə	edilir
(dairənin	1/4,1/3	və	1/8	hissələrindən).
SUALLAR
1.	Hazırladığınız	aplikasiyada	hansı	rəngdə	materialdan	istifadə
edilmişdir?
2.	Aplikasiyanm	hissələri	hansı	həndəsi	fiqurlar	şəklində
kəsilmişdir?
Konfet	kağızlarından	istifadə	edərək	şəkildəki	avtomobili	hazırlayın.
Avtomobil	aplikasiyasının	başqa	variantını	fikirləşin	və	hazırlayın.
DƏRS
20
APLİKASİYA	İŞLƏRİ
QIRIŞIQ	PARÇADAN	APLİKASİYA
GÖBƏLƏKLƏR
Şəkildə	nə	təsvir	edilmişdir?
Aplikasiyada	hansı	materiallardan	istifadə	olunmuşdur?
Bu	aplikasiyanı	hazırlamağa	çalışaq.
Tərəfləri	10—12	sm	olan	kvadrat	şəklində	nazik	parça	qırıntıları
(rəngbərəng	və	ya	birrəngli)	götürün.	Albom	kağızının	böyük	olmayan
sahəsinə	(təqribən	7x7sm)	qatı	PVA	yapışqanı	yaxın	(1).	Parçanı
hamar	şəkildə	onun	üzərinə	qoyun	(2).	Barmaqlarınızla	parçanı
mərkəzə	doğru	elə	yığın	ki,	o,	səliqəsiz	kiçik	qatlar	şəklində	qırışsın	(3).
Alınmış	qırışıq	səthi	əlinizin	içi	ilə	sıxın	və	ya	onu	3—5	dəqiqə	ağır
əşyanın	altına	qoyun.
Qayçının	köməyi	ilə	detala	lazımi	formanı	verin	(4).
SUALLAR
1.	Bu	səth	sizə	nəyi	xatırladır?
2.	Aplikasiyanı	necə	hazırladınız?
3.	5-ci	şəkildə	ağacların	gövdəsinə	diqqət	yetirin.
Onlar	bir	az	fərqli	görünür.	Fərq	nədədir?
Şəkildəki	it	aplikasiyalarını	qırışıq	parçadan	istifadə	etməklə	hazırlayın.
DƏRS
21
MOZAİKA	İŞLƏRİ
MÜXTƏLİF	MATERİALLARDAN
MOZAİKA
YELKƏNLİ	GƏMİ
Şəkildəki	təsvirə	diqqət	yetirin.
Bu	kompozisiyanın	mozaika	texnikası	ilə	yerinə	yetirildiyini	demək
olarmı?
Kompozisiyanın	yaradılması	üçün	müxtəlif	materiallardan:	rəngli
kağız,	yumurta	qabığı,	plastilin	və	s.	istifadə	etmək	olar.
Sizcə,	şəkildəki	yelkənli	gəmi	mozaikası	hansı	materiallardan
hazırlanıb?
Yuyulmuş	və	qurudulmuş	yumurta	qabıqlarını	xırdalamaq	lazımdır.
Bu	materialları	təmələ	necə	birləşdirmək	olar?	Siz	artıq	bir	neçə	üsul
bilirsiniz:	PVA*	yapışqanı	ilə	yapışdırmaq	və	ya	plastilini	sıxmaq.
Şəkildəki	mozaikada	istifadə	olunan	yumurta	qabıqları	özülə	necə
birləşdirilib?
Yelkənli	gəmi	mozaikasının	hazırlanmasında	hansı	materiallardan
istifadə	edilməsinin	əlverişli	olmasını	yoxlayın.
Müxtəlif	materiallardan	yelkənli	gəmi	mozaikası	hazırlayın.
SUALLAR
1.	Mozaika	dedikdə	nə	"başa	düşülür?
2.	Mozaika	işlərini	yerinə	yetirərkən	nəyə	fikir	vermək	lazımdır?
Şəkillərdə	təsvir	olunmuş	zənbil,	keçi	və	çanaqlı	bağa	mozaikalarını
müxtəlif	materiallardan	(rəngli	kağız,	yumurta	qabığı	və	balqabaq
tumları)	istifadə	etməklə	yerinə	yetirin.
*PVA	yapışqanı	—	kağız	və	karton	məmulatları	yapışdırmaq	üçün
tətbiq	edilir.
DƏRS
22
MOZAİKA	İŞLƏRİ
MUNCUQDAN	VƏ	PLASTİLİN
KÜRƏCİKLƏRDƏN	MOZAİKA
TOVUZQUŞU
Şəklə	diqqət	yetirin.
Şəkildəki	hansı	quşun	mozaikasıdır?
Bu	mozaika	hansı	materialdan	hazırlanmışdır?
Tovuzquşunun	muncuqdan	mozaikasını	hazırlamazdan	əvvəl	onun
təsvirinin	konturu	kartona	köçürülməlidir.
Muncuqları	düzmə	işinə	başlamazdan	əvvəl	hazırlıq	görülməlidir.
Belə	ki	uyğun	rəngdə	plastilin	və	ya	PVA	yapışqanı	kontura	yaxılır	və
müxtəlif	rəngli	muncuqlar	mərkəzdən	başlayaraq	plastilinin	üzərinə
bərkidilir.	Seçilən	hissə	tam	şəkildə	muncuqlarla	doldurulur.
Sonda	lələklərin	arasını	zərlə	bəzəmək	lazımdır.
SUALLAR
1.	Bu	mozaika	işində,	əsasən,	nəyə	fikir	vermək	lazımdır?
2.	Muncuqlar	kartona	necə	bərkidilir?
Plastilin	kürəciklərdən	və	ya	muncuqlardan	avtomobil	mozaikası
hazırlayın.
DƏRS
23
MOZAİKA	İŞLƏRİ
PAMBIQ	KÜRƏCİKLƏRDƏN	MOZAİKA
PUDEL
Şəkildə	təsvir	olunmuş	köpəyə	həyatda	rast	gəlmisinizmi?
Pudel	haqqında	nə	bilirsiniz?
Onun	mozaikasının	hazırlanmasında	hansı	materiallardan	istifadə
edilmişdir?
Pudel	köpək	cinsinin	adıdır.	Onun	əcdadları	qalıntüklü	çoban	iti	və	su
quşlarını	ovlamaqda	mahir	olan	ov	itidir.
Bu	köpək	cinsinin	adı	həmin	itlərin	suya	olan	sevgisindən	xəbər	verir.
Pudel	qədim	alman	sözü	olub,	«gölməçə»,	«nohur»	deməkdir.
1.	Pudelin	siluetini	kartona	köçürün	və	onu	kəsin.
2.	 Pambıqdan	noxud	dənəciyi	ölçüsündə	kürəciklər	yumrulayın.
3.	 Pambıq	yapışdırılacaq	hissələrə	yapışqan	sürtün	və	kürəcikləri
düzün.
4.	 Pudelin	qulağını	kürəciklərlə	örtün	və	onun	ancaq	yuxarı	daxili
hissəsinə	yapışqan	sürtərək	ayrıca	yapışdırın.
SUALLAR
1.	Pambıqdan	hazırlanan	mozaikada,	əsasən,	nəyə	fikir	vermək
lazımdır?
2.	Mozaikanın	hazırlanması	ardıcıllığı	necədir?
3.	Pambıq	hansı	formada	kontura	yapışdırılır?
Pudel	mozaikasının	yerinə	yetirilmə	texnologiyasını	izah	edin	və
qardan	hazırlanmış	adam	mozaikası	düzəldin.
DƏRS
24
KAĞIZQATLAMA
KAĞIZ	MODULLARDAN
BƏDİİ	KONSTRUKSİYALAR
KAĞIZ	FIRFIRA
Siz	fırfıra	görmüsünüz,	onu	ka	ğızdan	necə	hazırlamaq	olar?
Bu	fırfıra	kağız	modullardan*	hazırlanmışdır.
Bu	oyuncaq	üçün	tərəfləri	uyğun	olaraq	9—3	sm	və	ya	12—4	sm
olan	iki	düzbucaqlı	kağız	götürmək	lazımdır.
Qatlamanın	yerinə	yetirilməsi	texnologiyasına	diqqət	yetirin.
A,	B,	C	künclərini	ardıcıl	olaraq	qatlayın.
Qatlama	işini	apararkən	diqqətli	olmaq	lazımdır.
SUALLAR
1.	Fırfıranı	hazırlamaq	üçün	hansı	kağızdan	istifadə	etdiniz?
2.	Qatlamada	nəyə	fikir	vermək	lazımdır?
Mərkəzdə	dəlik	açın,
dəliyə	kibrit	çöpü	və	ya
diştəmizləyən	çöp	taxın.
Çöpün	ucunu	fırfırada
olduğu	kimi	fırladın.
Şəkildə	gördüyünüz	rəngbərəng	kubu	müstəqil	hazırlayın.
*Modul	—	latın	sözü	olub	«ölçü»	deməkdir.
DƏRS
24
KAĞIZQATLAMA
FOTOŞƏKİL	ÜÇÜN
ULDUZŞƏKİLLİ	ÇƏRÇİVƏ
Fotoşəkil	çərçivəsinin	təsvirinə	diqqət	yetirin.
Çərçivə	nədən	hazırlanmışdır?
Bu	çərçivə	kağız	modullardan*	hazırlanmışdır.
Sizə	hər	birinin	ölçüsü	8—12	sm	olan	10	ədəd	kvadrat	kağız	lazım
olacaq.
Kağızları	1-ci,	2-ci,	3-cü	sxemlər	üzrə	qatlasanız,	fəsəli**	formasında
fiqur	alacaqsınız.
Ulduzşəkilli	çərçivəni	kollektiv	şəkildə	hazırlamaq	olar.	Bu	zaman
müxtəlif	rəngli	kağızlardan	istifadə	etmək	lazımdır.
Fotoşəkil	üçün	çərçivəni	aşağıdakı	ardıcıllıqla	yerinə	yetirin:
	
Kvadratı	yarıdan
qatlayın.
	
Kvadratın
künclərini	qatlayın.
«Fəsəlişəkilli»	baza
formasını	qatlayın.
Sol	küncü	yuxarı	qaldırın.	Qatlama
xəttini	düzbucaqlının	künclərinin	tən
ortasından	keçirin.
*Kağız	modul	—	kağız	qatlama	(oriqami)	üsulu	ilə	əldə	olunan	iş
materialıdır.
**Fəsəli	—	sacda	bişirilən	qat-qat	kökə
	
Çevirin	və	sağ
küncü	yuxarı
qatlayın. Modul	hazırdır.
DƏRS
24
KAĞIZQATLAMA
10	ədəd	müxtəlif	rəngdə	belə	modul	hazırlayın.	Ardıcıl	olaraq	bir
modulun	iki	küncünü	digər	modulun	iki	cibliyinə	öndən	və	arxadan
geydirin.
Bütün	modulları	dairə	şəklində	qapayın.	Əgər	çərçivə	özülə
yapışdırılacaqsa,	onda	dairəni	yapışqansız	yığmaq	olar.	Əgər	fotoşəkil
çərçivəsi	asılacaqsa,	onda	yığılma	zamanı	modulun	künclərinə
yapışqanlı	karandaş	sürtün.
Dairəni	kənarlarda	azca	sıxmaqla	(yapışdırmazdan	əvvəl)	çərçivəyə
oval	forma	vermək	olar.	Sonda	arxadan	şəkilli	özül	yapışdırılır.
SUALLAR
1.	Çərçivəni	hansı	üsulla	hazırladınız?
2.	Çərçivə	nədən	ibarətdir?
3.	Modulun	əsasını	hansı	fiqur	təşkil	edir?
Şəkildə	təsvir	olunmuş	ulduz	fiqurlarını	hazırlayın.	Qatlama
texnologiyasına	xüsusi	diqqət	yetirin.
DƏRS
24
KAĞIZQATLAMA
KAĞIZI	QATLAYIRIQ	VƏ	KƏSİRİK
MAMONT*	FİQURU
Şəkli	diqqətlə	nəzərdən	keçirin.
Bu	hansı	heyvanın	fiqurudur?

Texnoloji	xəritə	və	işin	yerinə	yetirilmə	planı	əsasında	mamont
fiqurunu	hazırlayaq.
Məmulatın	hazırlanması	ardıcıllığına	diqqət	yetirin.
Mamontun	dişlərinin
alınması	üçün	xortumun
bir	hissəsini,	quyruğunun
alınması	üçün	arxa
ayaqlarının	bir	hissəsini
kəsin.
Sonda	flomasterlə
mamontun	gözünü
qeyd	edin.
1.	Şəkildəki	fiqurların	adını	əlamətlərinə	görə	təyin	edin	və	onları
müstəqil	hazırlayın.
2.	Fiqurların	hazırlanma	texnologiyaları	arasındakı	fərqi
müəyyənləşdirin.
*Mamont	—	fil	cinsindən	olan	nəsli	kəsilmiş	qədim	heyvan
DƏRS
25
NAXIŞSALMA	VƏ	TİKMƏ
SAP	VASİTƏSİLƏ	QRAFİK	TƏSVİR
Şəkillərdəki	naxışlara	diqqət	yetirin.
Müxtəlif	şəkilləri	nə	birləşdirir?
Bu	texnika	ilə	təsvir	bahalı	materiallar	tələb	etmir.	Belə	təsvirlərin
hazırlanması	üçün	karton	və	ya	məxmər	kağız,	eləcə	də	müxtəlif
saplar	(adi	tikiş	sapı,	nazik	yun,	rəngli	ipək	saplar,	muline*	və	s.)
lazımdır.
Karton	və	ya	məxmər	kağız	üzərində	sapla	yerinə	yetirilən	qrafik
təsvir	izonit	və	ya	saplı	dizayn	adlanır.	Buna	çox	vaxt	izoqrafika	və
ya	karton	üzərində	naxışsalma	da	deyilir.
Maili	bucağı	belə	nişanlamaq	və	sapla	doldurmaq	lazımdır.
Nişanlama	astar	tərəfdə	aparılır,	sapların	toxunuşu	isə	üz	tərəfdə
alınır.
A.	Bucağın	tərəflərini	bərabər	sayda	hissələrə	bölün	(hər	biri	5	mm	və
ya	1	sm).	Hər	nöqtədə	deşik	açın.
B.	Saplanmış	iynəni	astar	tərəfdən	1	nöqtəsinə	salın	və	7
nöqtəsindən	keçirərək	dartın.	Sonra	nə	etmək	lazımdır?
İynə-sapın	hərəkətlərinə	nəzarət	edin.
Xətkeş	və	qələmin	köməyi	ilə	bu	bucaqları	nişanlayın	və	doldurun.
Bəs	dairədə	sapları	necə	hörmək	olar?
Bunun	üçün	dairəni	12	bərabər	hissəyə	bölün.	Hər	bir	nöqtədə	dəlik
açaraq	çevrəni	xorda**	ilə	doldurun.
*Muline	—	sap	şəklində	eşilmiş	ipək	iplik
**Xorda	—	əyri	xəttin	iki	nöqtəsini	birləşdirən	düz	xətt
DƏRS
25
NAXIŞSALMA	VƏ	TİKMƏ
A.	Saplı	iynəni	astar	tərəfdən	1	nöqtəsindən	salın	və	5	nöqtəsindən
xordanı	çəkin.	Astar	tərəfdən	iynəni	6	nöqtəsindən	keçirin	və	onu	üz
hissəyə	çıxarın.
B.	İynə	6	nöqtəsindən	hara	getdi?	Xordaları	çəkməkdə	davam	edin.
Doldurulmanın	saat	əqrəbi	istiqamətində	getməsinə	nəzarət	edin.
C.	Bütün	dairə	dolduqdan	sonra	naxış	üz	tərəfdən	belə	görünəcək.
D.	Əks	tərəf	belə	görünür.
Qanunauyğunluğu	təyin	edin:	xordanın	uzunluğundan	asılı	olaraq,
naxışın	ortasının	ölçüsü	necə	dəyişir?
SUALLAR
1.	Mamontda	olan	əlamətlər	başqa	hansı	heyvanda	vardır?
2.	İzonit	nədir?
3.	Nişanlama	harada	aparılır?
4.	Sapdan	naxışlar	hansı	tərəfdə	alınır?
Kartin	üzərində	bu	təsvirləri	müstəqil	yerinə	yetirin.
DƏRS
26
NAXIŞSALMA	VƏ	TİKMƏ
«KƏNAR»	VƏ	«İLGƏKLİ»	TİKİŞLƏR
Şəkildəki	tikişlərə	baxın	və	onların	necə	yerinə	yetirildiyini	danışın.
Astar	tərəfdən	bu	tikiş	lıaıısı	görünüşə	malikdir?	(1).
	
Kənar	tikiş
	
İkiqat
kənar	tikiş
	
İlgəkli	tikiş
Nə	üçün	2-ci	şəkildəki	tikiş	«ilgəkli»	tikiş	adlanır?
Paltarlarda	ilgəkləri	«ilgəkli»	tikişlə	tikirlər.	Öz	paltarınızda	ilgəyi	tapın.
Siz	bu	tikişlərdə	hansı	ümumi	cəhəti	görürsünüz?	Tikişlərin	fərqi
nədədir?	Onları	əks	tərəfə	yerinə	yetirmək	olarmı?	Yoxlayın.
Bu	tikişlərlə	salfetin,	gəlincik	üçün	dəsmalın	qıraqlarını	tikmək,
parçadan	olan	oyuncaqların	detallarını	birləşdirmək,	parçadan
aplikasiya	tikmək	olur.	«İlgəkli»	tikişlərlə,	hətta	naxış	salmaq	da	olar.
«Kənar»	və	«ilgəkli»	tikişləri	tikiş	maşını	ilə	də	yerinə	yetirmək	olar.
Daha	hansı	«ilgəkli»	tikiş	variantları	fikirləşmək	olar?
«İlgəkli»	tikiş	və	onun	variantları
Şəkildəki	parça	aplikasiya	«ilgəkli»	tikişlə	tikilmişdir.
SUALLAR
1.	Daha	hansı	növ	tikişlər	tanıyırsınız?
2.	Bu	tikişlərdən	harada	istifadə	etmək	olar?
«Kənar»	və	«ilgəkli»	tikişlərdən	istifadə	edərək	şəkildəki	parçaya	naxış
salın.
DƏRS
27
NAXIŞSALMA	VƏ	TİKMƏ
TOXUCULUQ	MATERİAL-
LARINDAN	MƏMULATLAR
«ŞƏN	ASLAN»	OYUNCAĞI
Şəkildəki	aslan	oyuncağına	diqqət	yetirin.
1.	Siz	heyvanların	zəhmli	padşahını	xeyirxah,	yumşaq	və	zərif
təsəvvür	edirsinizmi?
2.	Bu	oyuncaq	hansı	materiallardan	hazırlanıb?
Şəkildən	göründüyü	kimi,	bu	fiqurun	hazırlanmasında	yun	iplikdən
istifadə	olunmuşdur.
«Şən	aslan»	oyuncağını	hazırlamağa	çalışaq.
1.	Qırmızı	rəngli	yumşaq	ipliyi	əlinizin	dörd	barmağına	dolayın.
Dolaqların	sayı	80—100	olsa,	daha	yaxşıdır	(1).
Alınan	yumağı	əlinizdən	çıxarın,	yuxarıdan	çox	olmamaqla	(15	mm)
məsafə	buraxın	və	eyni	rəngli	sapla	möhkəm	bağlayın	(2).
3.	İplik	dəstəsini	yuxarıdan	və	aşağıdan	kəsin	(3).
4.	Tərəfləri	10	sm	olan	qırmızı	kartondan	ürək	fiquru	kəsin	(4).
5.	İplik	dəstəsinin	böyük	hissəsini	müxtəlif	tərəflərə	bərabər	ayıraraq
hamarlayın.	Kiçik	dəstəni	səliqəli	olaraq	kənarlar	üzrə	düzəldin.
Karton	ürəkciyə	PVA	yapışqanı	sürtün.	Düzəldilmiş	dəstəni	onun
üzərinə	qoyun	(5).
6.	Sapları	ürək	şəklində	elə	kəsin	ki,	onlar	5	mm	olmaqla	kənara
çıxsın	(6).
DƏRS
27
NAXIŞSALMA	VƏ	TİKMƏ
7.	Sifəti	və	qulaqları	çəkin	və	kəsin	(7).
8.	Onları	elə	yapışdırın	ki,	kiçik	dəstə	aslanın	telini	yaratsın	(8).
9.	Aslanın	gövdəsini	rəngli	kartonda	çəkin	və	kəsin.	Quyruq	üçün
həmin	rəngdə	karton	götürün	və	kəsin.	Quyruğun	fırçasını	da	ürək
formasında	düzəldib	üzərinə	iplik	yapışdırmaq	olar	(9).
Oyuncaq	hazırdır.
«Şən	aslan»	oyuncağının	arxadan	görünüşü	10-cu	şəkildə
göstərilmişdir.
SUALLAR
1.	Aslan	harada	yaşayır	və	ona	hansı	cizgi	filmlərində	və	nağıllarda
rast	gəlmisiniz?
2.	«Şən	aslan»	oyuncağının	hazırlanması	texnologiyasını	şərh	edin.
«Afrika	daxması»	mövzusunda	məmulatı	həmin	texnologiya	ilə
hazırlayın.

DƏRS
28
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
TEXNOLOJİ	MAŞINLAR
Maşın	dedikdə	nə	başa	düşürsünüz?
Hansı	maşınları	tanıyırsınız?
Enerjini,	materialları	və	informasiyaları	dəyişən	texniki	qurğuya
maşın	deyilir.
Maşın	insanın	əməyini	yüngülləşdirir.
Şəkildəki	maşınlara	diqqət	yetirin.
Siz	onları	tanıyırsınızmı?
Bu	maşınlar	nə	üçün	lazımdır?
Onlar	necə	adlanır?
Siz	həmişə	əl	ilə	müxtəlif	məmulatları	hazırlamalı	olurdunuz.
Məsələn,	qayçı,	biz	və	digər	alətlərin	köməyi	ilə	pəstahları	kəsir,
detalları	emal	edir	və	dəlik	açırsınız.	İstehsalatda	bu	əməliyyatları
xüsusi	texnoloji	maşınlar	—	dəzgahlar	yerinə	yetirir.
Pəstahlarda*	dəliklər	burğu	dəzgahı	vasitəsilə	burğulanır	(1).
Fiqurlu	detallar	tokar	dəzgahlarında	yonulur	(2).
Boltlarda,	vintlərdə,	qaykalarda	yivlər	vintkəsən	dəzgahlarda	yerinə
yetirilir	(3).
Dəzgahlarda	işləri	operatorlar	və	ya	insan	tərəfindən	tərtib	olunmuş
proqrama	uyğun	kompüterlər	idarə	edir.
SUALLAR
1.	Maşın	nəyə	deyilir?
2.	Hansı	texnoloji	maşınları	tanıyırsınız?
3.	Texnoloji	maşınlar	hansı	əməliyyatları	yerinə	yetirir?
*Pəstah	—	sonradan	emal	yolu	ilə	hazır	məmulat	almaq	üçün
nəzərdə	tutulan	yarımməhsul
DƏRS
28
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
YERÜSTÜ	VƏ	YERALTI
NƏQLİYYAT	VASİTƏLƏRİ
Keçmişdə	insan	bir	yaşayış	məntəqəsindən	digərinə	getmək	üçün
atdan	istifadə	edirdi.	Əgər	bazara	ərzaq	malları	daşımaq	lazım
gəlirdisə,	onda	necə?	Bir	at	bunların	hamısını	apara	bilməzdi.	Belə
olan	halda,	insan	bir	yerdən	başqa	yerə	getmək	və	yük	aparmaq
üçün	nəqliyyat	vasitələrini	yaratdı.
Torpaqda,	suda	və	havada	insanın	hərəkət	etməsinə	kömək	göstərən
vasitələr	nəqliyyat	vasitələri	adlanır.
Bunları	nəqliyyat	maşınları	da	adlandırmaq	olar.	Çünki	onlar	da
enerjini	dəyişən	texniki	qurğulardır.
Şəklə	diqqət	yetirin.
Yerüstü	və	yeraltı	nəqliyyat	vasitələrinin	adlarını	söyləyin.
Nəqliyyat	maşınları	müxtəlif	ölkələri,	şəhərləri,	qəsəbə	və	kəndləri
əlaqələndirir,	şəhərin	bir	tərəfindən	digər	tərəfinə	getməyə,	səyahət
etməyə,	dünyanı	görməyə,	müxtəlif	yükləri	daşımağa	imkan	verir.
Bunun	üçün,	ilk	növbədə,	dəmiryolu	ilə	avtomobil	yollarını	inkişaf
etdirərək	nəqliyyat	vasitələrinin	müntəzəm	və	daimi	hərəkətinə
çalışmaq	lazımdır.
Bütün	bunlar	birlikdə	infrastruktur	adlanır.	Müasir	zamanda	hər
hansı	bir	ərazidə	həyatın	normal	inkişafı	infrastrukturun	inkişafından
asılıdır.	Buna	görə	də	mühüm	nəqliyyat	yollarının	tikintisinə	böyük
miqdarda	vəsait	sərf	edilir.
SUALLAR
1.	Yerüstü	və	yeraltı	nəqliyyat	vasitələrinə	hansı	maşınlar	daxildir?
2.	Yerüstü	və	yeraltı	nəqliyyat	vasitələrindən	hansı	məqsədlər
üçün	istifadə	edilir?
DƏRS
29
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
NƏQLEDİCİ	MAŞINLAR
Uzaq	keçmişdə	insan	əşyaları	müxtəlif	hündürlüyə	qaldırırdı.	Misir
piramidalarını	tikərkən	ağır	daşların	müəyyən	hündürlüyə	necə
qaldırılması	hələ	də	sirr	olaraq	qalır.
İnsan	bu	işi	asanlaşdırmaq	üçün	nə	fikirləşdi?
Şəkildəki	maşınlara	diqqət	yetirin.
Bu	maşınlar	hansı	işləri	görür?
Onlardan	harada	istifadə	olunur?
Şəkillərdə	təsvir	olunmuş	maşınlar	nəqledici	maşınlar	adlanır.	Bu
maşınlara	tikinti	meydançalarında	daha	çox	rast	gəlinir.	Çünki
onlardan	müxtəlif	yüklərin	qaldırılmasında	və	nəql	edilməsində
istifadə	edilir.
Qaldırıcı	kran	və	yükqaldıran	maşın	yükü	müxtəlif	hündürlüyə	qaldırır.
Beton	nasosu	betonqarışdırıcıdan	maye	betonu	tikilən	binanın
müxtəlif	hündürlüyünə	nəql	edir.
Ekskavator,	buldozer,	qreyder	torpağın	və	ya	daşın	yerini	dəyişir.
Eskalator	metroda	sərnişinləri	endirib-qaldırır.
SUALLAR
1.	Nəqledici	maşınlara	hansı	maşınlar	aiddir?
2.	Nəqledici	maşınlardan	hansı	məqsədlə	istifadə	olunur?
DƏRS
29
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
HAVA	NƏQLİYYATI
Əsrlərlə	insan	dağları,	çayları,	dəniz	və	okeanları	tez	və	maneəsiz	qət
etməyi	arzulayıb.	Uçmaq	arzusu	onun	üçün	həmişə	əlçatmaz	olub.
İnsan	uçmaq	üçün	ən	müxtəlif	vasitələrdən	istifadə	edib.
Uğursuzluqla	nəticələnən	cəhdlərin	sonunda,	nəhayət	ki,	hava
nəqliyyatı	vasitələrini	yarada	bilib.
Şəkillərə	diqqət	yetirin.	Şəkildə	gördüklərinizin	adlarını	söyləyin.

Bütün	uçan	nəqliyyat	vasitələri	(maşınlar)	hava	nəqliyyatına	aiddir.
Kosmik	gəmilər,	təyyarələr,	vertolyotlar,	hava	şarları,	planerlər,
drijabllar*	sərnişinləri	və	deltaplanlar	müxtəlif	yükləri	daşımaq	üçün
nəzərdə	tutulmuşdur.
Hava	şarları	qızdırılmış	havanın,	drijabl	yüngül	qaz	(hidrogen	qazı)	və
mühərrikin	köməyi	ilə	uçur.
Kosmik	gəmilər,	təyyarələr	və	vertolyotlar	isə	yalnız	mühərrik
hesabına	uçur.
SUALLAR
1.	Şəkildəki	nəqliyyat	vasitələrindən	hansı	əvvəl	və	hansı	sonra
kəşf	edilmişdir?
2.	Hansı	maşınlar	hava	nəqliyyatına	aiddir?	Hansı	maşınlar	hava
nəqliyyatına	aiddir?
3.	Onlardan	hansı	məqsədlə	istifadə	olunur?
Paraşüt	modeli	hazırlayın.
*	Drijabl	—	fransız	sözü	olub,	mənası	«idarə	edilən»	deməkdir.
DƏRS
30
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
SU	NƏQLİYYATI
İnsanın	əsrlər	boyu	okean	və	dənizləri,	sürətli	çayları	fəth	etmək
ehtiyacı	olub.
Bu	ehtiyacdan	yollar	axtaran	insan	əvvəlcə	bir	neçə	tiri	asanlıqla	əyilə
bilən	ağac	budaqları	ilə	bağlayaraq	sal	düzəltdi.	Sonra	daş	alətlə
ağacın	gövdəsini	oyaraq	ilk	qayığı	düzəltdi.	Daha	sonra	yelkənli	və
müasir	gəmilər	meydana	gəldi.
Şəkildəki	nəqliyyat	vasitələrinə	diqqət	yetirin.
Suda	üzən	nəqliyyat	vasitələri	hansılardır	və	onlar	nə	üçün	lazımdır?
Bütün	suda	üzən	maşınlar	su	nəqliyyatı	vasitələridir.
Gəmilər,	mühərrikli	qayıqlar,	teploxodlar*,	tankerlər**	və	digər	üzən
nəqliyyat	vasitələri	çaylarda,	dəniz	və	okeanlarda	sərnişin	və	yük
daşımaq	üçün	nəzərdə	tutulmuşdur.
Üzən	maşınlar	uzunsov	şəkildə	olub,	balıqların,	delfinlərin	gövdəsini
xatırladır.	Buna	görə	də	onlar	suda	asanlıqla	və	cəld	hərəkət	edirlər.
Müasir	gəmiləri	qalın	polad	təbəqələrdən	hazırlayırlar.
SUALLAR
1.	Hansı	maşınlar	su	nəqliyyatına	aiddir?
2.	Su	nəqliyyatından	hansı	məqsədlər	üçün	istifadə	edilir?
*	Teploxod	—	daxili	yanma	mühərriki	ilə	hərəkət	edən	gəmi
**	Tanker	—	neft	və	digər	duru	yüklər	daşıyan	gəmi
DƏRS
30
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
MƏİŞƏT	AVADANLIĞI
Gəlin	bundan	iki	yüz	il	əvvəl	insanların	necə	yaşadığını	təsəvvür	edək.
O	zaman	məişət	texnikası	olmadan	insan	necə	yaşayırdı?
Şəkildəki	maşınlara	diqqət	yetirin.

Onlara	rast	gəlmisinizmi?
Bu	maşınlar	hansı	işləri	görür?
Şəkildə	təsvir	olunmuş	maşınlar	məişətdə	geniş	istifadə	olunur.
Təyinatına	görə	onlar	müxtəlif	işləri	yerinə	yetirir.
Soyuducu	ərzaqları	uzun	müddət	korlanmaqdan	qoruyur.
Paltaryuyan	və	qabyuyan	maşın	uyğun	olaraq	paltarları	və	qabları
yumaqda	insana	kömək	edir.
Elektrik	ətçəkən	maşın	mexaniki	ətçəkən	maşını	əvəz	edərək	insanın
işini	yüngülləşdirir.
Kondisioner	yayda	otaqdakı	havanı	soyudur,	qışda	isə	isidir.
Şirəçəkən	maşın	isə	müxtəlif	meyvələrin	şirəsini	çıxarır.
Qəhvəüyüdən	müxtəlif	dənli	bitkiləri	üyüdüb	toz	halına	salır.
Beləliklə	də,	məişət	maşınları	insanın	həyatında	əvəzolunmaz	rol
oynayır.
SUALLAR
1.	Məişətdə	hansı	maşınlardan	istifadə	olunur?
2.	Onlar	hansı	məqsədlərə	xidmət	edir?
DƏRS
30
TEXNOLOJİ	MAŞINLAR	VƏ	NƏQLİYYAT	VASİTƏLƏRİ
ELEKTRON	MAŞINLAR
Elektron	maşınların	əsasını	elektronika	—	elektrik	kontaktları*
haqqında	elm	təşkil	edir.
Şəkildə	hansı	maşınlar	təsvir	olunmuşdur?
Bu	maşınların	təyinatı	haqqında	nə	deyə	bilərsiniz?
Kompüter	sözünün	mənası	«elektron	hesablayıcı	maşın»
deməkdir.	İlk	sadə	hesablayıcı	maşınlar	—	mexaniki	arifmometrlər
1920-ci	ildə	kəşf	olunmuşdur.
Sizcə,	müasir	kompüter	hansı	funksiyaları	yerinə	yetirə	bilər?
O,	insanın	əvəzolunmaz	köməkçisi	olub,	ən	mürəkkəb	əməliyyatları
yerinə	yetirir.	Kompüterin	kəşfini	təyyarənin	kəşfi	ilə	bir	sıraya
qoymaq	olar.	Çünki	onun	köməyi	ilə	bir	çox	məlumatları	(vizual,
fotoqrafik,	mətnli	məlumatları)	internet	vasitəsilə	ötürmək,	eləcə	də
çertyoj	tərtib	etmək,	şəkil	və	cizgi	filmi	çəkmək,	səs	yazmaq	və
dinləmək,	mətnləri	yazmaq,	redaktə	etmək,	kitabları	vərəqləmək,
müxtəlif	oyunlar	oynamaq,	musiqiyə	qulaq	asmaq,	kinofilmə	baxmaq
və	s.	mümkündür.	İnsanın	müxtəlif	informasiyalar	əldə	etməsində
kompüterin	rolu	əvəzolunmazdır.
SUALLAR
1.	Elektron	maşınların	əsasını	nə	təşkil	edir?
2.	Elektron	maşınları	sadalayın.
3.	Onlar	hansı	əməliyyatları	yerinə	yetirir?
*	Kontakt	—	toxunma,	birləşmə,	əlaqə,	təmas	deməkdir.
DƏRS
31
HƏRƏKƏTLİ	DETALLARI	OLAN
OYUNCAQLAR
XORUZ	OYUNCAĞI
Şəkildəki	xoruz	oyuncağına	diqqət	yetirin.
1.	Sizcə,	o	hansı	materialdan	hazırlanmışdır?
2.	Oyuncaqda	neçə	iri	detal	görürsünüz?
3.	Onlardan	hansı	hərəkətlidir?
4.	Detalları	hərəkət	etməyə	nə	vadar	edir?
Bu	parlaq	xoruz	hərəkət	edən	karton	detallardan	hazırlanmışdır.
Şəkildə	onun	yan	tərəfdən	təsviri	göstərilmişdir.
Sizcə,	onun	üz	tərəfdən	görünüşü	necədir?
Detalların	hərəkət	etməsi	üçün	onlar	necə	birləşdirilməlidir?
1.	Xoruz	oyuncağını	hazırlamaq	üçün	onun	detalları	ülgü	vasitəsilə
kartona	köçürülür	və	kəsilir.	Sonra	hərəkət	edən	və	etməyən
detalların	dəliklərinə	məftil	keçirilir	və	o,	ön	və	arxa	tərəfdən	spiralvarı
burulur.

Oyuncağı	başqa	üsulla	da	düzəltmək	olar:	düymə	və	məftil	götürün
(sonra	nə	edəcəyinizi	şəkillər	üzrə	tapın).
2,	a	—	üz	tərəfdən	görünüş
2,	b	—	arxa	tərəfdən	görünüş
Bəlkə	də,	birləşmənin	başqa	üsulu	da	var.	Özünüz	fikirləşin	və	ya
böyüklərlə	məsləhətləşin.
Sapı	müxtəlif	üsullarla	bağlamaq	olar.
DƏRS
31
HƏRƏKƏTLİ	DETALLARDAN	OLAN
OYUNCAQLAR
SUALLAR
1.	Detalların	hansı	halda	daha	hərəkətli	olmasını	yoxlayın.
2.	Fikirləşin,	xoruzun	başının	və	quyruğunun	ayrılıqda	hərəkət
etməsini	necə	əldə	etmək	olar?
Şəkillərdə	təsvir	olunmuş	hərəkətli	oyuncaqları	hazırlayın.
Ülgüdə	detalların	məftillə	birləşmə	yerləri	ulduzla,	sapla	birləşmə
yerləri	nöqtə	ilə	qeyd	olunmuşdur.


Natiq	Lütviq	oğlu	Axundov
Hümeyir	Hüseyn	oğlu	Əhmədov
Svetlana	İslam	qızı	Yahyayeva
Xuraman	Rəcəb	qızı	Səlimova
TEXNOLOGİYA
(Ümumtəhsil	məktəblərinin	3-cü	sinfi	üçün
«Texnologiya»	fənni	üzrə	dərslik)
Bakı,	«Aspoliqraf»,	2016.
Redaktoru	Sevinc	Nuruqızı
Bədii	və	texniki	redaktoru	Abdulla	Ələkbərov
Rəssamları	Nailə	Zülfüqarova,	Gündüz	Ağayev
Kompüter	tərtibatçıları	Aqil	Əmrahov,
Təhmasib	Mehdiyev
Korrektoru	Ülkər	Şahmuradova
Kağız	formatı	57x82 / .
Ofset	çapı.	Ofset	kağızı.	Məktəb	qarnituru.
Fiziki	çap	vərəqi	9,0.	Uçot	nəşr	vərəqi	8,3.
Sifariş	10.	Tiraj	62300.	Pulsuz.
«Aspoliqraf	LTD»	MMC
Bakı,	AZ	1052,	F.Xoyski	küç.,	121
1
8
B
