DĠLARƏ  NAĞIYEVA – MUXTAROVA 
 
 
 
  
 
 
 
 
 
  
 
 
 
 
 
AĞA MUSA NAĞIYEVĠN 
XEYRĠYYƏÇĠLĠK VƏ ĠCTĠMAĠ  
FƏALĠYYƏTĠ  
 
 
 
 
 
 
 
 
 
 
 
 
 
 
 
 
Bakı – “Elm” – 2011 
 2 
Azərbaycan Milli Elmlər Akademiyası  
Tarix İnstitutunun Elmi Şurasının qərarı ilə çap olunur 
 
 
Elmi  redaktoru:     Tarix üzrə fəlsəfə doktoru 
   Hacı Həsənov 
 
Rəyçilər:                       Tarix elmləri doktoru, professor 
   Musa Qasımlı 
 
   Filologiya üzrə fəlsəfə doktoru 
   Jalə Əliyeva 
 
   Tarix elmləri üzrə fəlsəfə doktoru 
   Fərhad Cabbarov 
        
Dilarə Nağıyeva-Muxtarova. 
Ağa Musa Nağıyevin xeyriyyəçilik və ictimai fəaliyyəti. 
Bakı, “Elm”, 2011; 140 s. 
 
ISBN  978–9952–453–19–5 
 
Monoqrafiyada ilk dəfə olaraq Ağa Musa Nağıyevin sahibkarlıq, 
xeyriyyəçilik və ictimai fəaliyyəti kompleks şəkildə tədqiq olunub. 
XIX əsrin sonu – XX əsrin əvvəllərində Bakı neft sənayesinin canlan-
masının mədəni və ictimai həyata təsiri, Azərbaycan milyonçuları 
içərisində öz vətənpərvərliyi, xeyirxahlığı ilə seçilən Ağa Musa Nağı-
yevin həyat və fəaliyyətinin çox hissəsi elmi dövriyyəyə ilk dəfə cəlb 
olunan tarixi sənədlər əsasında öyrənilib. Monoqrafiyada milyonçu-
nun keçdiyi keşməkeşli həyat yolu tam şəkildə izlənilir, onun millət 
yolunda fədakarcasına gördüyü işlər yer alır. Burada həmçinin sovet 
dövründə milyonçunun nəslinin davamçılarının repressiyalara, sürgün-
lərə məruz qalmaları, daim təzyiq altında yaşamaları faktları göstəri-
lib. Bu monoqrafiya Azərbaycan tarixinin bütöv bir dövrünə işıq salan 
sanballı tədqiqat əsəri kimi tarixçilər, ictimai fikri öyrənən tədqiqatçı-
lar, habelə geniş oxucu kütləsi üçün nəzərdə tutulub. 
  
 4001040000 
655(07)-2011 
 
 “Elm” – 2011 
 3 
 
 
 
 
G Ġ R Ġ ġ 
 
 
Ötən əsrin sonlarında Azərbaycan Respublikası müstə-
qilliyini bərpa etdikdən sonra Vətən tarixşünaslığı, tarix 
elmi qarşısında böyük perspektivlər açılmışdır. Uzun illər 
üzərinə kölgə salınan, qadağalar qoyulan mövzular tədqiq 
olunmaqda, yeni-yeni mənbə materialları elmi dövriyyəyə 
cəlb edilməkdədir. İndi tarix elmi azərbaycançılıq ideolo-
giyası aspektindən yenidən işlənilir, uzun illər qadağa 
olunmuş mövzulara işıq salınır, arxivlərin küncünə atılmış 
qiymətli sənədlər aşkarlanır. Sovet təbliğatının tədqiqini 
qadağan etdiyi mövzulardan biri də Azərbaycanda neft 
milyonçularının, onların xeyriyyəçilik hərəkatında rolunun 
öyrənilməsi, millətin görkəmli şəxsiyyətlərinin həyat və 
fəaliyyətlərinin araşdırılması olmuşdur. Uzun sovet onil-
likləri boyunca onların üzərinə «burjua» damğası vuru-
laraq adlarını ləkələməyə çalışmışlar. Amma XX əsrin əv-
vəllərindən milli oyanışın artdığı şəraitdə bu mesenatlar 
millətin yaddaşında elə dərin izlər buraxmış, öz xidmətləri 
ilə millət qarşısında elə şöhrət qazanmışdılar ki, onları ta-
rixdən silmək və ya ləkələmək sovet ideologiyasına nəsib 
ola bilməmişdir. Belə şəxsiyyətlərdən biri də Ağa Musa 
Nağıyevdir.  
Kimdir Ağa Musa? Onun haqqında nə bilirik? Gələcək 
nəsil nə biləcək? Bu vaxtadək onun şəxsi keyfiyyətlərin-
 4 
dən çox az bilib, gördüyü böyük işlər haqqında düşünmə-
mişik. Azərbaycan Sovet Ensiklopediyasında Ağa Musa 
Nağıyevin iri neft sahibkar olması və onun binalarının 
milliləşdirilməsi haqda çox səthi və qısa məlumat verilib. 
Onun xeyriyyəçiliyi haqda bir kəlmə belə yazılmayıb.  
Bununla belə, ensiklopediyada Ağa Musa Nağıyevə 
mənsub olan Binəqədi neft mədənlərində hasil olunan nef-
tin  1900-cü ildə 10 mln. puda, 1904-1908-ci illərdə isə 
12.328 mln. puda çatması haqda; bu mədənlərdə 800 
nəfərədək fəhlənin çalışması, bu sahibkarın milyonlarının 
saya-hesaba gəlmədiyi  haqda heç bir məlumat verilməyib. 
Bu baxımdan Ağa Musa Nağıyevin Azərbaycan neft 
sənayesinin inkişafında xidmətlərinin, sahibkarlıq, habelə 
xeyriyyəçilik və ictimai fəaliyyətinin tədqiq edilməsi, həm 
Vətən tariximizin daha bir qaranlıq səhifəsinə həqiqət işığı 
salmaq baxımından, həm də bu insanın əməlləri müqabi-
lində onun ruhu qarşısında heç olmasa mənəvi borcun ödə-
nilməsi baxımından vacib bir vəzifədir.  
Monoqrafiyanın əsas hissəsi – əhatə etdiyi XIX əsrin 
sonları və XX əsrin 20-ci illərinə qədər olan dövr – böyük 
dəyişikliklərlə xarakterizə olunur. Azərbaycan maarifçilik 
hərəkatı inkişaf etmiş, milli qəzetlər meydana gəlmiş,  mil-
li şüurun, özünüdərkin formalaşmasında ziyalıların rolu 
sahibkarlar tərəfindən dəstəklənmiş, həmçinin Azərbayca-
nı müstəqilliyə aparan hərəkat başlamış və nəhayət Azər-
baycan Xalq Cümhuriyyətinin tarix səhnəsinə qədəm qoy-
ması ilə Şərqdə ilk demokratik dövlət modeli formalaşmış-
dır. Bu dövr neft sənayesinin inikişafı, yerli burjuaziyanın 
rolunun artması, böyük sənaye infrastrukturunun yaradıl-
 5 
ması ilə yadda qalır. Monoqrafiyada həmçinin Ağa Musa 
Nağıyevin varislərinin sovet repressiya illərində məruz 
qaldıqları ağır həyat tərzi izlənilmiş, sovet cəmiyyətində 
mesenatın varislərinin başına gətirilən müsibətlər, sıxıntı-
lar və həbslər sənədlər vasitəsi ilə tədqiq edilmişdir. Bu 
baxımdan monoqrafiyanın xronoloji çərçivəsi XIX əsrin 
sonlarını, XX əsrin əvvəllərini əhatə edir. 
Monoqrafiyada tədqiqat obyektinə çevrilmiş proble-
min ayrı-ayrı aspektləri müxtəlif tarixçi alimlər tərəfindən 
araşdırılmışdır. Azərbaycan alimləri böyük əmək sərf edə-
rək həm neft sənayesi, həm də xeyriyyəçilik hərəkatına da-
ir sanballı əsərlər ortaya qoymuşlar. Sovet dövrünün ide-
oloji problemlərinə baxmayaraq, bu monoqrafiyalar öyrə-
nilən dövr və hadisələr barədə çoxsaylı və qiymətli fakto-
loji materiallarla zəngindir. 
Bu baxımdan Mahmud İsmayılovun, (78,79), İ.V.Stri-
qunovun (86), Tofiq Vəliyevin (37) əsərlərinin adlarını 
çəkmək olar.  
Eyni zamanda dövrün siyasi mənzərəsini canlandır-
maq üçün Dilarə Seyidzadənin (84), S.Süleymanovanın 
(62) tədqiqatları da olduqca qiymətlidir. Problemə həmçi-
nin ümumiləşdirilmiş əsərlərdə (32,33) toxunulmuşdur. Bu 
əsərlər dövrlə bağlı obyektiv təəssürat yaratsa da, orada 
məhz Ağa Musa Nağıyevin fəaliyyəti, təbii ki, tam nəzərə 
çarpmır.  
Bunlarla yanaşı, M.Süleymanovun (59,60,61), Q.İlki-
nin əsərlərində (44,45) həmin dövrün müasirlərinin xatirə-
ləri əsasında zəngin və geniş məlumatlar verilir. Amma bu 
kitablar elmi yanaşmadan daha çox publilsistik xarakter 
 6 
daşıyır. Eyni zamanda D.Nağıyevanın uzun illər A.M.Na-
ğıyevin irsinin tədqiqinə yönəlmiş əsərləri də (51,52,53) 
diqqət mərkəzindədəir. Bu əsərlərdə, bir qayda olaraq, ar-
xiv materiallarına istinad olunaraq dövrün mənzərəsi can-
landırılır, eyni zamanda A.M.Nağıyevin fəaliyyətinin öy-
rənilməsi ilə bağlı sistemli yanaşma ortaya qoyulur.  
Monoqrafiyada aparılan tədqiqatın əsas məqsədi möv-
cud mənbələr və tarixşünaslıq bazası əsasında Ağa Musa 
Nağıyevin sahibkarlıq və xeyriyyəçilik fəaliyyətini tədqiq 
etmək və bununla bağlı elmi ümumiləşdirmələr aparmaq-
dan ibarətdir. Bu məqsədə nail olmaq üçün tədqiqat işində 
XIX-XX əsrlərdə Azərbaycanda neft sənayesinin inkişa-
fının ümumi mənzərəsini qısaca səciyyələndirməyə çalış-
mış, Azərbaycanda bəhs olunan dövrdə xeyriyyəçilik hərə-
katının xarakterik xüsusiyyətlərini ümumi şəkildə qiymət-
ləndirilmişdir. Bu baxımdan Ağa Musa Nağıyevin həm sa-
hibkar, həm də xeyriyyəçi kimi fəaliyyəti sistemli şəkildə 
öyrənilmiş və bu mülahizələr ümumiləşdirilərək elmi mü-
hakimələr irəli sürülmüşdür. 
Yuxarıda sadalanan vəzifələrin yerinə yetirilməsində 
bir sıra elmi metodlardan istifadə edilmişdir. Tədqiqat pro-
sesində ümumi məntiqi metodlardan – analiz, sintez, ümu-
miləşdirmə, habelə tarixi təsvir metodlarından istifadə edil-
məklə yanaşı, tarixi-müqayisə və sistemli yanaşma üsulları 
da geniş şəkildə tətbiq olunmuşdur. 
Tədqiq olunan elmi problemin həlli üçün xeyli miq-
darda sənəd və materiallara istinad olunmuşdur. Bu mənbə 
materiallarını qruplaşdırarkən, onların içərisində Bakı neft 
sənayesinin illik icmalları, “Bakı və onun rayonları” adlı 
 7 
topluları, bu problemləri əks etdirən müxtəlif nəşrlərin ro-
lunu qabartmaq vacibdir. Bu qaynaqlar həmin dövrün neft 
sənayesinin inkişafı haqqında tam təsəvvür yaradır və bu 
mənbələr Azərbaycan alimləri tərəfindən ətraflı öyrənilib.  
Monoqrafiyada Ağa Musa Nağıyevin fəaliyyəti döv-
rünü canlandırmaq üçün onun müasirlərinin xatirələrindən, 
yaxınlarının dediklərindən də istifadə edilmişdir. Bunun 
üçün çoxsaylı sorğular keçirilmiş və faktlar müqayisəli 
təhlil edildikdən sonra diqqətə çatdırılmışdır.  
Müəllifin bu vaxtadək işıq üzü görmüş müxtəlif xa-
rakterli əsərləri istisna olmaqla, bu monoqrafiya Ağa Musa 
Nağıyevin sahibkarlıq və xeyriyyəçilik fəaliyyətinin kom-
pleks şəkildə öyrənilməsinə həsr olunmuş ilk əsərdir. Bu 
baxımdan monoqrafiyanın elmi yeniliyi aşağıdakı kimi 
qruplaşdırmaq mümkündür:  
- Ağa Musa Nağıyevin sahibkarlıq fəaliyyəti kom-
pleks şəkildə araşdırılmış; 
- Azərbaycanda xeyriyyəçilik hərəkatında neft milyon-
çularının, xüsusən A.M.Nağıyevin bu sahədə səmərəli fəa-
liyyəti öyrənilmiş; 
- Bakı şəhərinin memarlığına Nağıyevin verdiyi töh-
fənin sistematik olaraq qiymətləndirilməsinə cəhd göstə-
rilmiş; 
- Milyonçunun varisləri və varislik problemi ilk dəfə 
olaraq kompleks şəkildə işıqlandırılmışdır. 
Monoqrafiyada verilmiş materiallar, aparılmış araşdır-
malar, ümumiləşdirmə və nəticələr Azərbaycanda repressi-
yalar tarixinin, habelə adlı-sanlı nəsillərin şəcərələrinin 
öyrənilməsinə dair yeni tədqiqat əsərlərinin yazılmasında, 
 8 
Azərbaycanın XX əsr siyasi-tarixi problemlərinə dair 
ümumiləşdirilmiş tədqiqat əsərlərinin yazılmasında, müva-
fiq hökumət və qeyri-hökumət təşkilatlarının əməli fəaliy-
yətində, Azərbaycanın müasir tarixinə, xüsusən də neft və 
mesenatlıq tariximizə dair dərsliklərin, dərs vəsaitlərinin 
və monoqrafiyaların hazırlanmasında, Azərbaycan tarixi 
ixtisası üzrə mütəxəssislərin hazırlanması, müəllim və tə-
ləbələr üçün mühazirə-məşğələ və xüsusi kursların keçil-
məsində istifadə edilə bilər. Və nəhayət bu monoqrafiya 
vətənimizin və xalqımızın tarixi ilə maraqlanan hər bir kəs 
üçün gərəkli ola bilər.  
 
 
 9 
I FƏSĠL  
 
AZƏRBAYCAN  NEFT  SƏNAYESĠ 
VƏ A.M.NAĞIYEVĠN   
SAHĠBKARLIQ  FƏALĠYYƏTĠ 
 
1.1. Azərbaycan neft sənayesinin inkiĢafında yerli 
kapitalın rolunun artması 
 
XIX əsrin son rübündə Azərbaycanda neft sənayesi 
sürətlə inkişaf edirdi. Xüsusilə 1872-ci ildə iltizam siste-
minin ləğv olunması neft sənayesinin inkişafına çox güclü 
təkan verdi. 1877-ci ildə çar hökumətinin dövlət rüsumunu 
azaltmaq barədə qərarı neft sənayesinin inkişafını xüsusilə 
sürətləndirdi. İltizam sisteminin ləğvindən bir il sonra 
Bakıda 12 neft şirkəti fəaliyyət göstərirdisə, əsrin sonunda 
belə şirkətlərin sayı 140-a çatırdı (86, s.56). 
Bakı xanlığının Rusiya tərəfindən işğalına qədər  neft 
mədənləri əsasən xanın ixtiyarında idi. İşğaldan sonra on-
lar müstəmləkəçilərin ixtiyarına keçdi. Sonuncular isə on-
ları əsasən qeyri-azərbaycanlı iltizamçıları vasitəsilə istis-
mar edirdilər. İltizam sisteminin ləğvindən çox keçmədən 
rus və xarici ölkələrin kapitalistləri neft sənayesinə axış-
mağa başladılar. 1879-cu ildə Nobel qardaşları, 80-cı il-
lərdə fransız kapitalı, 90-cı illərdə ingilis kapitalı, sonra isə 
digər xarici dövlətlərin kapitalistləri Azərbaycanın neft 
sənayesində mövqe tutdular. XIX əsrin 70-ci illərində Ba-
kıda ilk neft kəmərinin işə salınması neftin nəql olunması 
işində geniş imkanlar yaratdı. Əsrin sonlarına doğru Bakı-
 10 
da ümumi uzunluğu 300 km olan 26 neft kəməri fəaliyyət 
göstərirdi. Neftin nəql olunmasında neftdoldurma-maye-
daşıyan gəmilər və vaqon sisternlərdən istifadə olunmağa 
başlandı. 1877-ci ildə Nobel qardaşlarının sifarişi ilə 
İsveçdə birinci neftdoldurma-mayedaşıyan gəmi - «Zər-
düşt» inşa edildi. Daha sonra «Məhəmməd», «Musa» və 
başqa belə gəmilər istifadəyə verildi. Neft doldurma gəmi-
lərinə ehtiyac Azərbaycanda gəmi təmiri və gəmiqayırma 
sənayesinin inkişafına da güclü təkan verdi (78, s.76). 
1879-cu ildə ilk dəfə Bakı-Balaxanı dəmir yolunda is-
tifadə olunan vaqon-sisternlər neft nəqlinin əsas vasitəsinə 
çevrildi. 1883-cü ildə artıq 462 belə vaqon-sistern var idi. 
Bu sisternlərlə ildə təxminən 12 mln. pud neft daşınırdı. Bir 
il sonra hökumət vaqon-sisternlərin sayını 750-yə çatdır-
mışdı. XIX əsrin sonunda isə bu say 20 mini ötüb keçmişdi 
(78, s.80). 
Yeni texniki üsulların tətbiqi neft sənayesinin inkişa-
fını sürətləndirdi. Bunun nəticəsində 1870-ci ildən 1880-cı 
ilədək olan müddətdə Bakıda neft hasilatı təxminən on 
dəfə yüksəldi (37, s.67).  
XIX əsrin ikinci yarısında yaranmaqda olan dünya 
neft sənayesində iki qütb təşəkkül tapmaqda idi. Bu qütb-
lərdən birini Qərb yarımkürəsində ABŞ-ın Pensilvaniya 
ştatı təşkil edirdisə, digərini Şərq yarımkürəsində Bakı neft 
rayonu təşkil edirdi. Əsrin sonlarında Bakıda 500 mln. pud 
neft hasil edilirdi ki, bu da ABŞ-da çıxarılan neftdən artıq 
idi (37, s.68). 
1901-ci ildə Bakı neft hasilatı daha da artaraq 671,7 
mln. puda çatmışdı. Bu isə dünyadakı neft hasilatının ya-
 11 
rıdan çoxuna, Rusiyadakı hasilatın isə 95 faizinə bərabər 
idi (20, v.39). 
1897-ci ildə Abşeronun təkcə Balaxanı, Sabunçu, Ra-
mana və Bibiheybət mədənləri ümumi neft hasilatının 74 
faizini təşkil edirdi (79, s.92). 
Neft hasilatı və emalı sənayesinin inkişafı Azərbay-
canda varlı kapitalistlərin, milyonçuların yetişməsi üçün 
də şərait yaranır. Qısa müddət ərzində H.Z.Tağıyev, 
A.M.Nağıyev, Ş.Əsədullayev, A.M.Muxtarov və başqa 
milyonçular ortaya çıxır. 
Azərbaycanın ağ nefti Türkiyə, Avropa, Şimali Afrika, 
Uşaq Şərq ölkələrinə satılırdı. 1897-ci ildə ağ neft məhsul-
larının ixrac edilməsini sürətləndirmək məqsədi ilə Bakı-
Batum neft kəmərinin çəkilişinə başlanır. Kəmərin istifa-
dəyə verilməsi Azərbaycanın neft ixracında xeyli irəliləyi-
şə səbəb olur. Təkcə 1897-ci ildə neft istehsalı müəssisə-
lərinin sayı 92-dən 107-yə qalxır (21, v.11). İxracın həcmi 
isə 1889-cu ildən 1898-ci ilədək olan müddətdə iki dəfə-
dən çox artır (86, s.107). 
Bakıdan Batuma əsasən kerosin və sürtkü yağları ötü-
rülür, neft qalıqları isə Xəzər yolu ilə gəmilərlə daşınırdı. 
Neft məhsullarının mühüm bir qismi Novorossiysk limanı 
vasitəsilə Avropaya ixrac olunurdu. 
Azərbaycanda neft sənayesinin inkişafı onunla bağlı 
bir çox digər sənaye sahələrinin meydana gəlməsinə və in-
kişafına şərait yaradır. Bakıda maşınqayırma, buxar qazan-
ları, metal kanat istehsalı müəssisələri yaranmağa başlanır. 
Təkcə Bakıda deyil, Yelizavetpol, İrəvan, Dərbənd, Gədə-
bəy, Nuxa, Şuşa, Ordubad və başqa yerlərdə də kapitalizm 
 12 
inkişaf edir, yeni-yeni müəssisələr yaranırdı. Ordubadda, 
Nuxada, Şamaxıda və Şuşada ipək emalı sənayesinin 
inkişafı ayrı-ayrı şəhərlərdə toxuculuq və bu kimi kustar 
sahələrin tənəzzülünə gətirib çıxarır. Onların yerini manu-
faktura səviyyəsinə yüksələ bilmiş sənət sahələri tutmağa 
başlayır. Lakin əl əməyi ilə bağlı olan xalçaçılıq inkişaf 
etməkdə idi. Quba, Şuşa, İrəvan, Naxçıvan, Borçalı, Cəb-
rayıl, Gəncə və Bakı xalçaları xarici bazarlarda ad qazan-
mışdı. Qubada xalça toxuyan qadınların sayı 30 minə 
yaxın idi. Təkcə Xaçmaz stansiyasında ildə 300 000 rubl-
luq xalça ixrac edilirdi. Şuşa, Cavanşir, Zəngəzur qəzala-
rında xalça toxumaqla 100 min nəfər məşğul olurdu. «Qa-
rabağ» adlandırılan, öz solmaz rəngləri və gözəlliyi ilə 
dünyaya səs salan xalçaların əsas ticarət mərkəzi Şuşa 
şəhəri idi (29, v.2). 
Kapitalist sənayesinin inkişafı şəhərlərin sürətlə böyü-
məsinə, onların tikilməsinə, görkəminin dəyişməsinə sə-
bəb olurdu. Azərbaycanın Bakı, İrəvan, Yelizavetpol, Şu-
şa, Dərbənd, Şamaxı və s. şəhərlərində kapitalistlər, ta-
cirlər, sənətkarlarla yanaşı fəhlə sinfinin nümayəndələri də 
yaşayırdı. 1903-cü ildə Bakının neft sənayesində 40 min 
fəhlə çalışırdı (83, s.45). 
Hələ 1872-ci ildə neft sənayesində iltizam sistemi ləğv 
edildikdən sonra neft verən torpaqları satın almış 13 sahib-
kar arasında Azərbaycan milli kapitalı çox cüzi yer tutur-
du. Belə ki, neft yataqları olan yerlərin 13-dən ikisi, 163 
neft quyusundan isə cəmi 21-i azərbaycanlı sahibkarlara 
məxsus idi. Azərbaycan-erməni qarışıq kapitalı H.Z.Tağı-
yev və Sərkisov firmasının neft verən torpaqların alınma-
 13 
sına sərf olunan məbləğin yalnız 0,5 faizini təşkil edirdi. 
Lakin XIX əsrin 70-ci illərinin sonlarından etibarən neftçı-
xarmada Azərbaycan milli kapitalı artmağa başlamışdı. 
1878-ci ildə milli kapitalı təmsil edən firmaların gündəlik 
neft hasilatı bu iri neft sənayesi rayonundan ümumi ha-
silatın 4,2 faizini, Azərbaycan-erməni birgə kapitalını təm-
sil edən firmaların gündəlik neft hasilatı 8 faizini, birgə 
rus-Azərbaycan firmalarının ümumi hasilatı isə 1,6 faizini 
təşkil edirdi (23, v.27).  
XIX əsrin axırlarında milli burjuaziya nümayəndə-
lərinə məxsus firmaların mövqeyi zəifləyir və onlar bütün 
firmaların cəmi 5 faizini təşkil edirdi. Azərbaycan-erməni 
qarışıq kapitalı olan firmalar ləğv olunmuş, rus-Azərbay-
can firmaları isə ümumi neftin cəmini - 0,2 faizini çıxa-
rırdı. 1883-cü ildə 135 neft sənayesi müəssisəsi sahibkar-
ları içərisində milli kapital nümayəndələrinin sayı 17 nəfər 
idi (23, v.44): H.Z.Tağıyev, H.Səlimxanov, A.M.Qafarov, 
A.Qarayev, M.Q.Səlimxanov, Q.B.Həşimov, N.Nuriyev 
və b. (18,v.14).  
XIX əsrin axırlarında isə 167 neft sənaye müəssisə-
lərindən 49-u azərbaycanlılara mənsub idi. Bu müəssisə-
lərin əksəriyyəti xırda idi. Məsələn, ildə 100 min pud neft 
hasil edən müəssisələrin 33,3 faizi, 100-500 min pud neft 
hasil edənlərin 48,7 faizi, 500 min pud – 1 milyon pud neft 
çıxaranların isə yalnız 12,5 faizi azərbaycanlı: H.Z.Tağı-
yev, H.Səlimxanov, A.M.Qafarov, A.Qarayev, M.Q.Sə-
limxanov, Q.B.Həşimov, N.Nuriyev və b. (18, v.14) kapi-
talistlərin payına düşürdü. Bunun səbəbi neft sənayesinin 
inkişafına daha böyük kapital qoyuluşunun tələb olunması 
 14 
idi. Çox kiçik istisnalarla yerli milli kapitalistlərdə isə belə 
imkanlar yox idi. 
XX əsrin əvvəllərindən başlayaraq milli burjuaziya 
nümayəndələrinin mövqeyi bir qədər qüvvətlənməyə baş-
layır. Onların içərisində H.Z.Tağıyev, A.M.Nağıyev, Ş.Əsə-
dullayev, İ.Hacınski, L.Manafov, M.Muxtarov və başqa-
ları fərqlənirdilər. 
H.Z.Tağıyev 1873-cü ildən neft hasilatı işinə başla-
mışdı. XIX əsrin 80-cı illərindən onun artıq həm ağ nefti 
və sürtkü yağları zavodu da vardı. 1896-cı ildə o, 32,3 mil-
yon pud neft çıxarmış və 2 milyon pud neft emal etmişdi 
(81). Bəzi məlumatlara görə, XX əsrin başlanğıcında onun 
varidatı 16 milyon rubl təşkil edirdi (19, v.79). H.Z.Tağı-
yev 1897-ci ildə neft mədənlərini və ağ neft-yağ zavo-
dunu, Xəzərdə neft gəmilərini 5 milyon qızıl rubla ingilis 
bankının direktorlarından biri olan E.Qubbarda satmışdı. 
Lakin o,  ingilis maliyyəçilərinin yeni yaratdıqları firmada 
“Oleum” da iki səhmdar payçı kimi iştirak edirdi (86, 
s.36-37). Onun özünün və həyat yoldaşının əlində saxla-
nılmış səhmlər onlara bu fırmanın direktorlar şurasının 
üzvləri olmağa imkan vermişdir. 1915-ci ildə H.Z.Tağı-
yev, zadəganlardan Əlibəy Aşurbəyov, tacir Ağahüseyn 
Tağıyev və Əsədulla Əhmədov neftçıxarma və neftsatışı 
üzrə «H.Z.Tağıyev – neft sənaye cəmiyyəti» adlı şirkət 
yaratmışdılar (42). 
Digər iri azərbaycanlı kapitalist Ağa Musa Nağıyev 
idi. O, XIX əsrin 70-ci illərindən sonra neftçıxarma və neft 
emalına başlamışdı. 1900-cü ildə A.M.Nağıyevin şirkəti 
7,5 milyon pud neft çıxarmışdı.  
 15 
1908-ci ildə A.M.Nağıyevin Ramanadakı neft mədən-
lərində 308 fəhlə, Sabunçuda olan neft mədənlərində isə 
634 nəfər işləyirdi (17, v.30). Onun vəfatından sonra neft 
mədənləri və sənaye müəssisələrindən istifadə etmək üçün 
«Musa Nağıyevin varisləri» adlı səhmdar cəmiyyəti təşkil 
olunmuşdur(42). Cəmiyyəti Mirzə Şəmsi oğlu Əsədulla-
yev, Məlikməmməd Kərimov və Tağı Ağa Əli oğlu Nağı-
yevin daxil olduğu qrup idarə edirdi (28, v.3). Cəmiyyətin 
Binəqədidə, Sabunçuda, Zabratda, Bülbülədə, Qalada, Bi-
nədə, Əmircanda, Xırdalanda, Digahda, Masazırda, Fat-
mayıda, Biləcəridə, Sarayda və Zığda mədənləri var idi.  
Digər neft kapitalisti olan Şəmsi Əsədullayev XIX əs-
rin 90-cı illərində neft çıxarmaqla məşğul olmuş və sürətlə 
varlanmışdı. 1890-cı ildə Ramanada Şəmsi Əsədullayevin 
neft quyuları fontan vurmuş və gündə 800 min pud neft 
çıxarılmışdır (17, v.31). 
Şəmsi Əsədullayev və Ağa Musa Nağıyev 1896-cı ildə 
«Böyük Puta» adlı yerdə Məşədi Əbdülrəhman Məşədi 
Əliqulu oğluna məxsus 242 desyatinlik torpaq sahəsini sa-
tın alıb, neft mədənlərini salmışdılar. Şəmsi Əsədullayev 
1900-cü ildə, 7,3 milyon pud neft çıxarmış, 11,5 milyon 
pud neft məhsulları satmışdır. 1904-cü ildə Şəmsi Əsədul-
layev və İbad bəy Tahirov Moskvada, Zakaspidə və İranda 
neft məhsulları satışı üzrə müqavilə bağlamışdılar. 1907-ci 
ildə onun Ramanıdakı mexaniki təmir emalatxanasında, 
qazan emalatxanasında, elektrik stansiyasında 466 nəfər, 
neft mədənində isə 16 nəfər fəhlə işləyirdi (17, v.32). 
1905-ci ildən mövcud olan Əmiraslanov qardaşlarına 
məxsus “Neftçıxarma firması” da nisbətən iri idi. Bu firma 
 16 
1905-ci ildə 81 min pud, 1908-ci ildə 908,4 min pud, 
1910-cu ildə 1 milyon 307 min pud neft çıxarmışdır.  
Əlibəy və Balabəy Aşurbəyov qardaşlarına məxsus 
firma 1901-ci ildən mövcud idi. Bu firma 1904-cü ildə 28 
min pud neft çıxardığı halda, 1911-ci ildə bu rəqəm 1 
milyon 324 min puda qalxmışdı. İri firmaların biri 1900-
cü ildən fəaliyyət göstərən «Mayılov və Tahirov» neft cə-
miyyəti idi. Bu firma 1904-cü ildə 1 milyon 912 min pud, 
1908-ci ildə 2 milyon 550 min pud (24, v.176), 1913-cü 
ildə oktyabrın 1-nə kimi 4 milyon 746 min pud neft hasil 
etmişdir. 1913-cü ildə A.Quliyev, M.Mirbabayev, İ.Quli-
yev və M.Ələsgərov Bayılda neft çıxarmaq üçün sahə 
almış və «Heybət» cəmiyyəti yaratmışdılar. Cəmiyyətin 
ilkin kapitalı 115 min rubl idi (77, s.67). 
Göründüyü kimi, neft sənayesində Azərbaycan milli 
kapitalı həlledici olmasa da, müəyyən rol oynayırdı. «Bakı 
və onun rayonu» toplularında cəmləşdirilmiş statistik ma-
teriallara əsasən neft sənayesində Azərbaycan milli kapi-
talının nümayəndələrinin sayını müəyyənləşdirmək müm-
kün olmuşdur. Doğrudur, bu hesablamanı tam dəqiq hesab 
etmək olmaz. Belə ki, bu toplularda gətirilən 1904-cü 
ildən 1913-cü illərə dair olan məlumat bütün illəri əhatə 
etmir. İllərin çoxu üzrə azərbaycanlı kapitalistlərin, onlara 
məxsus olan firmaların adları göstərilsə də onların bəzisi 
üzrə hər birinin mülkiyyətində olan mədənlər, həmin mə-
dənlərdə işləyən fəhlələr, mədənlərin və firmaların istehsal 
səviyyəsi, illik neft məhsulu barəsində məlumat verilmir. 
Məsələn, 1904-cü ilə dair məlumata görə Bakı neft səna-
yesində azərbaycanlı kapitalistlərə məxsus olan firmaların 
 17 
sayı 59-a çatırdı. Lakin bu firmaların yalnız 15-i üzrə fəh-
lələrin sayı, 16-sı üzrə isə neft mədənlərinin sayı və hasil 
edilmiş neftin miqdarı barəsində məlumat verilir (83, 
s.24). Təəssüf ki, sonrakı illər üzrə olan məlumat da belə 
yarımçıq və kəsirlidir. Buna baxmayaraq «Bakı və onun 
rayonları» toplusunda verilən məlumatdan başqa, digər 
topluların, mənbələrin əksəriyyətində buna bənzər məlu-
mat verilmədiyindən, əlbəttə, həmin topludan əldə edilmiş 
və aşağıda gətirəcəyimiz statistik məlumat böyük əhəmiy-
yət və qiymət kəsb edir. Belə ki, yarımçıq da olsa, təsəv-
vür yarada bilən «Bakı və onun rayonları» toplusunun 
verdiyi məlumatı nəzərə almadan Bakı neft sənayesində 
azərbaycanlı kapitalistlərin tutduğu mövqelərini, onların 
bu sənaye sahəsində xüsusi çəkisini müəyyən etmək çox 
çətindir. 1904-1913-cü illərə dair «Bakı və onun rayonla-
rı» toplularında cəmlənmiş materiallardan belə aydın olur 
ki, 59 azərbaycanlı neft sənaye sahibkarlarının böyük ək-
səriyyəti kiçik kapitalistlər idi (76, s.23). Bu dövrdə onlar-
dan yalnız ikisini – Ağa Musa Nağıyevi və Şəmsi Əsədul-
layevi iri sənaye sahibləri sırasına qatmaq olar.  
Adları çəkilən iki sahibkarın mülkiyyətində olan bu-
ruqların, bütün 59 sahibkarların mülkiyyətində olan bu-
ruqların illər üzrə orta hesabla 4-də 1 hissəsindən çoxunun 
həmin buruqlarda çalışan fəhlələrin 3-dən 1-ni, bəzi illər 
üzrə isə 3-də 1-dən çoxunu, hasil edilmiş neftin isə 3-də 1 
hissəsini təşkil edirdi (18, v.2). 
Azərbaycanlı neft sənayeçiləri arasında Aşurbəyov 
qardaşları, Məmmədov, Məlikov, Həsən Mustafayev, Mir-
tağı Mirbabayev, İsa bəy Hacınski kimi nisbətən varlı neft 
 18 
sənayeçiləri də var idi. Əgər 1904-cü ildə onların hər biri-
nin mülkiyyətində 5-dən 17-yə qədər neft quyusu var idi-
sə, bu mədənlərdə 30-dan 200 nəfərədək fəhlə çalışır və 
hər biri 328 min puddan 1 milyon puda kimi neft hasil 
edirdilərsə, 1911-ci ildə buruqların orta sayı 18-32, fəh-
lələrin sayı 80-250, hər birinin illik neft hasilatı isə 1 
milyon puddan çox idi (28, v.3). Digər sənaye sahibləri 2-
8 buruğu və 20-50 fəhləsi olan, ildə 150-200 min, bəzi 
illərdə bir qədər çox neft hasil edən kiçik sahibkarlar idilər 
(18, v.3). 
Fabrik müfəttişliyinin 1908-1910-cu illərə dair daha 
dəqiq məlumatı da bu nəticəni təsdiq edir. Fəhlələrin sayı-
na aid olan məlumata görə, Ağa Musa Nağıyevin Sabun-
çuda və Ramanada olan mədənlərində 1908-ci ildə 621, 
1909-cu ildə 690, 1910-cu ildə təkcə Ramanı mədənlərin-
də 540 fəhlə çalışırdı. Bu mənbədə Şəmsi Əsədullayevin 
mədənlərində çalışan fəhlələr barəsində məlumat görünür 
səhv düşüb. Belə ki, burada onun fəhlələrinin sayı 30-31 
nəfər göstərilir. 1909-cu ilə aid olan həmin mənbədən mə-
lum olur ki, Ş.Əsədullayevin təkcə Sabunçuda olan mə-
dənlərində 31 fəhlə çalışırdı. Ramanıdakı mədənlərində isə 
313 fəhlə işləyirdi (18, v.14). 
Biz həmin illərdə Bakı neft sənayesində nisbətən daha 
iri bir şirkətin yarandığını görürük. Bu H.Məlikov, 
K.Mahmudov və Kələntərova məxsus şirkət idi. Onların 
mədənlərində 140-146 fəhlə işləyirdi. 
Fabrik müfəttişliyinin 56 azərbaycanlı kapitalisti və 
onlara məxsus firmaları əhatə edən siyahısında 50-dən çox 
fəhləsi olan bir neçə azərbaycanlı sahibkarı görürük.     
 19 
Onlardan 51-75 fəhləsi olan Əmiraslanov qardaşlarını, 70-
81 fəhləsi olan F.Aşurbəyovu, 40-42 fəhləsi olan K.A.Zər-
bəliyevi qeyd etmək olar. Digər sahibkarların isə hər biri-
nin mədənində 15-dən 40-a qədər fəhlə çalışırdı. Bir neçə 
şirkətdə çalışan fəhlələrin sayı 10-a çatırdı (80, s.123). 
Fabrik müfəttişliyinin 1909-cu ilə dair məlumata əsa-
sən Bakı neft sənayesində fəaliyyət göstərən 44 azərbay-
canlı neft sahibkarı qeydə alınmışdır. Bu məlumatda fəh-
lələrin sayı ilə yanaşı hasil edilmiş neftin miqdarı da 
göstərilir. Bu məlumatdan aydın olur ki, Ş.Əsədullayev və 
A.M.Nağıyevlə bərabər, 215 fəhləni birləşdirən A.S.Mə-
likova məxsus 2 şirkət 2,5 milyon puda qədər neft hasil 
etmişdir. Qalan nəticələr yuxarıda qeyd edilmiş məlumata 
tam uyğun gəlir (84, s.167). 
1914-cü ilə aid məlumata görə, Bakı neft sənayesi 
rayonunda 58 azərbaycanlı kapitalistə məxsus olan 83 fir-
ma var idi (25, v.3). Məlumatda fəhlələrin sayı göstərilmir. 
Bununla bərabər burada hasil edilmiş neftin miqdarı haq-
qında məlumat verilir. Sahibkarlar üzrə firmaların hasil et-
diyi neftin miqdarı üzrə onları aşağıdakı qruplara bölmək 
olar. 
I. Bir milyon puddan çox neft hasil edən – 8 sahibkar 
var idi: 
1. Şəmsi Əsədullayev – 4.966.350 pud 
2. Eyvazov və Qədirov – 4.693.202 pud 
3. Musa Nağıyev – 3.661.109 pud 
4. Məlikov A.S. – 2.575.569 pud 
5. Mirtağı Babayev – 2.360.744 pud 
6. Əmiraslanov qardaşları – 1.720.221 pud 
 20 
      7. Məlikov və Mahmudov – 1.608.755 pud  
8. İ.B.Hacınski – 1.092.910 pud. 
II. 500 min puddan 1 milyon puda qədər neft istehsal 
edən sahibkarlar – Z.Aşurbəyov qardaşları, M.Səlimov, 
A.Məlikov. 
III. 200 mindən 500 min puda qədər neft hasil edən 9 
sahibkar: Qədimov, H.Mustafayev, İ.Nabatov, Z.Babayev, 
Babayev və Balayev, Hacınski və Qədimov qardaşları, 
Q.A.Rzayev, A.Quliyev, S.B.Səlimxanov. 
IV. 100 mindən 200 min puda qədər neft hasil edən 12 
sahibkar. 
V. 1400 puddan az neft hasil edən - 26 sahibkar (77, 
s.67-69). 
      Göründüyü kimi, 1914-cü ildə Bakı neft sənayesində 
azərbaycanlı kapitalistlərin böyük əksəriyyətini 1 milyon 
puddan az neft istehsal edən sahibkarlar təşkil edirlər. Bəs 
azərbaycanlı sahibkarların Azərbaycan neft sənayesində 
ümumi mövqeyi necə idi?  
Məlum olduğu kimi, Bakı neft sənayesində azərbay-
canlı sahibkarların tutduğu mövqeyi müəyyənləşdirmək 
üçün, onların mülkiyyətində olan mədənlərin miqdarını və 
miqyasını, bu mədənlərdə çalışan fəhlələrin sayını, həm-
çinin çıxarılan neftin miqdarını müəyyən etmək vacibdir. 
Eyni zamanda, digər kapital nümayəndələrinin neft səna-
yesində mövqeyini müəyyən edib, tutuşdurma yolu ilə 
məqsədə nail olmaq olar. Demək, azərbaycanlı kapitalist-
lərə məxsus olan mədənlərin, orada çalışan fəhlələrin sa-
yını və hasil olunmuş neftin, eləcə də istehsal edilmiş neft 
məhsullarının miqdarını müəyyən etməklə yanaşı, digər 
 21 
milli kapitallara aid mədənlər üzrə də bu işi görmək 
lazımdır.  
1908-1910-cu illərə dair məlumata görə, Bakı neft sə-
nayesində 56 azərbaycanlı kapitalistin firması olmuşdur. 
Onlara məxsus olan mədənlərdə 1908-ci ildə 3320, 1909-
cu ildə 3696, 1910-cu ildə isə 3653 fəhlə çalışırdı (79, 
s.98). 
Təəssüf ki, azərbaycanlı sahibkarların hər birinin ayrı-
lıqda hasil etdiyi neftin miqdarı barədə əldə olan məlumat 
yarımçıqdır, bütün sahibkarlar və firmalar üzrə məlumatlar 
yoxdur. Məsələn, 1904-cu ilə dair məlumata görə, iri neft 
sahibkarları Ş.Əsədullayev, Aşurbəyov qardaşları, Mirtağı 
Məlikov, Hüseyn və K
o
, Tahirovun cəmiyyəti, Həsən 
Mustafayev, Murtuza Muxtarov, Ağa Musa Nağıyev, Nur-
məmməd Nuriyev və Zeynalov qardaşları birlikdə 28 mil-
yon 491 min pud neft hasil etmişdilər (27, v.3). 
Bundan əlavə, azərbaycanlılara məxsus «Aqbur» və 
«Bəxt» neft şirkətləri də vardı (73, s.79-115). Həmin şir-
kətlər 1904-cü ildə 2 milyon 190 min pud neft çıxarmışdı-
lar. Beləliklə, həmin il azərbaycanlılara məxsus neft sahib-
karları 30 milyon 681 min pud neft hasil etmişdilər. Mən-
bədə habelə “Əliyev Əlibala və K
o
”, “Aslanov”, “Bünya-
dov qardaşları”, “Cəbiyev və K
o
”, “M.İsmayılov və K
o
”, 
“Malıyev Bala Əliağa”, “Rəsulov və K
o
”, “Səlimov 
Mövsüm və K
o
”, “Yusifoğlu Hacılı” adlı neft firmalarının 
da adları çəkilir. Lakin onların mədənlərinin neft hasilatı 
haqqında məlumat verilmir (19, v.79). 
1905-ci ildə neft sahibkarlarının sırasına Əmiraslanov 
qardaşlarına mənsub firma (73, s.99), 1906-cı ildə Əliyev 
 22 
və Eminov Cəmiyyəti, “Hüseynov Bala və Orucov” Bala-
hüseynə məxsus neft firmaları (73, s.79-115) qatılmışdı. 
1907-ci ildə milli neft sahibkarları ailəsinə Əmiraslanov 
və Cəfərov qardaşlarına, «Aslan Cəmiyyəti»nə, Həsənov 
Məmmədsadıq və Əliyevə, Quliyev qardaşlarına, Zər-
bəliyev Kərabəlayi, Ədbül Nuriyev, Aşurov və Muxtarov, 
Hüseynov Şıxəliyə məxsus neft firmaları, habelə «Mədi-
nə» adlı firma (73, s.79-115) əlavə olunmuşdur. 
1908-ci ildə milli neft sahibkarları içərisində əvvəlki 
illərdə qeyd edilənlərdən başqa Aslanov, A.Q.Eyvazov, 
M.B.Qədirov, Qədimov qardaşları, Əliyev, “Abbasov və 
K
o
”, Məlikov, Mahmudov, Kələntərov, Rzayev, D.B.Yüz-
başov və b.nın firmalarının adları çəkilir (26, v.14). 
1909-cu ildə Bağırov Həmən və Bəhmən, Dadaşov 
Əlibala, Qədimov qardaşlarına və Məlikov Hüseynə məx-
sus yeni neftçıxarma firmaları yaranır. 
Qeyd etmək lazımdır ki, mənbələrdə azərbaycanlı sa-
hibkarlara neft firmaları məxsus olmayıb, lakin onların nü-
mayəndələrinin burada bu və ya digər şəkildə iştirak etdik-
ləri: 
- «Amur» neft birliyi 1908-ci ildən (75, s.119-156), 
«Anahid» 1907-ci ildən, «Bənnəd» 1900-cü ildən, «Cə-
did» 1906-cı ildən, müdiri İbrahimov olan və 1900-cü il-
dən fəaliyyət göstərən «Naftalan neft cəmiyyəti» və “Şə-
riklər” adlı neft və ticarət cəmiyyəti, «Ticarət», «Əmək» - 
başçısı Məmmədəli Muxtarov və Ş.Ramazanov, Z.Baba-
yev və H.Camalov daxil olan «Şirvan», «Armuz» - neft 
firmalarının da adları çəkilir (75, s.159). 
 23 
1911-ci ildə Bakı neft rayonunda azərbaycanlı sahib-
karlar sırasında Q.Ələkbərov, Ağasıbəy Aşurbəyov və 
başqaları da əlavə olunur.  
1913-cü ildə Bakıda milli burjuaziya nümayəndələrinə 
məxsus yeni neft firmaları yaranır: “Axundov və Aşurbəy 
K
o
”, İbrahim bəy, Manafov və Səfərəliyevin «Bakı-Tiflis 
neftötürmə və ticarət cəmiyyəti», Qədimov və Cəbiyevin 
firması, Ş.İbrahimovun «İqbal» cəmiyyəti, Qədimov və 
Eyvazovun firması, Q.A.Rəsulovun firması, «Ülfət» cə-
miyyəti, «Hüseyniyyə» firması və i. a. Ümumiyyətlə, o 
zaman Bakı neft sənayesində 203 firma var idi ki, onların 
62-si azərbaycanlılara məxsus idi (77, s.129). 
Qeyd edilməlidir ki, bir sıra azərbaycanlı sahibkarlara 
məxsus firmaların bəzilərinin neft hasilatı haqqında məlu-
mat yoxdur. Məsələn, 1906-cı ildən mövcud olan «Cədid» 
adlı neft şirkəti İbrahimov adlı bir nəfərə məxsus idi. 
Həmin şirkət 1906-cı ildə 231,2 min pud, 1909-cu ildə 
262,6, 1913-cü ildə isə 328,7 min pud neft çıxarmışdı (73, 
s.134). 
Yuxarıda qeyd etdik ki, Azərbaycan neft sənayesində 
azərbaycanlı sahibkarların xüsusi çəkisini, mövqeyini 
müəyyənləşdirməkdən ötrü bu sənaye sahəsində rus, ermə-
ni, xarici kapital nümayəndələrinin hər birinin ayrılıqda 
xüsusi çəkisini, mövqeyini müəyyənləşdirmək, sonra mü-
qayisə yolu ilə nisbi rəqəm almağın zəruriliyi aydındır. 
Əlimizdə neft sənaye sahibkarlarının siyahısının, bu sahib-
karların hər birinin mədənlərinin və bu mədənlərdə çalışan 
fəhlələrin sayı, hər bir sahibkarın mülkiyyətində olan neft 
mədənlərinin illik istehsal gücü barəsində məlumat verən 
 24 
«Bakı və onun rayonları» kimi mənbəin olmasına bax-
mayaraq, belə bir işin öhdəsindən tam dəqiqliklə və mü-
fəssəl şəkildə gəlmək hələlik mümkün deyildir. 
Məlum olduğu kimi, XX əsrin əvvəlinə aid olan bu 
mənbədə neft sənaye sahiblərinin bilavasitə adını göstərən 
tək sahibkarlar və firmalarla yanaşı səhmdar cəmiyyətlər 
də vardır. Şübhəsiz ki, buna görə neft sənayesində bu və 
ya digər milli kapitalın mövqeyini müəyyən etmək üçün 
səhmdar cəmiyyətlərə dair rəqəmləri nəzərə almayacağıq. 
Əslində, bu və ya digər səhmdar cəmiyyətinin hansı kapi-
talın nümayəndəsinə məxsus olması barəsində məlumat 
verilsəydi də, yenə də bu və digər milli kapitalın neft səna-
yesində mövqeyini müəyyən etmək üçün həmin səhmdar 
cəmiyyətlər barəsində gətirilmiş rəqəmlərdən istifadə et-
mək düzgün olmazdı. Çünki bu və ya digər səhmdar cə-
miyyətinin idarə heyətinə daxil olanların adı göstərilsə də, 
bu cəmiyyətin kapitalı təkcə həmin sahibkarlara deyil, 
səhmdarlar qrupuna aid idi. Bu qrupa isə səhmdar cəmiy-
yətinin idarə heyəti üzvlərinin hansı kapital nümayəndə-
sinə məxsus olmasına baxmayaraq, müxtəlif millətlərin 
nümayəndələri daxil ola bilərdilər. Ona görə də biz neft 
sənayesində bu və ya digər milli kapital nümayəndələrinin 
mövqeyini bölmüşük. Sahibkarların adlarına müvafiq ola-
raq onları azərbaycanlı, rus, erməni və xarici kapital nü-
mayəndələri siyahısına daxil etmişik. Adsız və xarici kapi-
tal nümayəndələrinə məxsus firmaları və səhmdar cəmiy-
yətləri isə «naməlumlar» qrupuna daxil etmişik. 
Tədqiq etdiyimiz mövzunun məqsədilə əlaqədar ola-
raq başlıca vəzifəmiz azərbaycanlı sahibkarlara məxsus 
 25 
olan kapitalın neft və digər sənaye sahələrində tutduğu 
mövqeyi, xüsusi çəkisini müəyyən etmək mümkün oldu-
ğundan, zənnimizcə, seçdiyimiz yolla da bu işi görmək 
mümkündür.  
Hörmətli oxucular qarşısında onu da etiraf edirik ki, 
bu üsulla çıxarılan nəticələrə müəyyən şərtiliyin yol tapa 
biləcəyi ehtimalını da rədd etmirik.  
Yuxarıda azərbaycanlı sahibkarlar, onların neft səna-
yesində say tərkibi, mülkiyyətlərində olan mədənlər, fəh-
lələrinin sayı və istehsal etdikləri neftin miqdarı üzrə 
müəyyən məlumat verdik. İndi həmin illər üzrə rus, ermə-
ni və digər kapital nümayəndələrinin tutduqları mövqeləri, 
onların xüsusi çəkilərini müəyyənləşdirmək yolu ilə azər-
baycanlı kapitalistlərin neft sənayesində xüsusi çəkisini 
aydınlaşdırmaq istəyirik.  
1908-ci ilə dair məlumata görə neft sənayesində fəa-
liyyət göstərən 40 erməni kapitalı nümayəndəsinin sərən-
camında 848 neft buruğu var idi. Bu buruqlarda 5748 fəhlə 
çalışırdı. 1918-ci ilə aid məlumatda erməni kapitalı nüma-
yəndələrinə cəmi 818, buruğun məxsus olduğu göstərilir 
(84, s.117). 
Eyni məlumatları 1914-cü ilə də aid etmək olar. Hə-
min ilə dair məlumatda cəmi 13 erməni kapitalı nümayən-
dəsinin adı çəkilir, onların sərəncamında 451 buruğun ol-
ması, bu buruqlarda 1598 fəhlənin çalışması bildirilir (84, 
s.120). 
Rus kapitalını təmsil edən sahibkarlar və onların sayı, 
buruqları və fəhlələri barəsindəki məlumat daha bitkindir. 
1908-ci ildə Bakı neft mədənlərində rus kapitalının 42 nü-
 26 
mayəndəsi fəaliyyət göstərirdi. Onların sərəncamında olan 
413 buruqda 2239 fəhlə çalışırdı (74, s.123). 1912-ci il 
məlumatında erməni kapitalı nümayəndələrindən fərqli 
olaraq rus kapitalına məxsus buruqların və fəhlələrin sayı-
nın xeyli artdığını görürük. Belə ki, həmin ildə onların 
buruqlarının sayı 779-a, burada işləyən fəhlələrin sayı isə 
5373-ə çatmışdır (76, s.156). 
Əldə olan materialları tutuşdurduqda görürük ki, Bakı 
neft istehsalatı sahəsində azərbaycanlı kapitalın xüsusi 
çəkisi buruqların sayına görə 11-13 faiz, fəhlələrin sayına 
görə isə 10-16,4 faiz təşkil edirdi (79, s.128). Əlbəttə, bu 
rəqəmin azərbaycanlı kapitalistlərin neft sənayesindəki 
mövqeyini olduğu kimi əks etdirən rəqəm kimi qəbul 
etmək olmaz. Yuxarıda qeyd etdiyimiz kimi, milli mənsu-
biyyəti məlum olmayan bir çox firmalar, həmçinin səhm-
dar cəmiyyətlərdə azərbaycanlı kapitalistlərin də iştirakı 
şübhəsizdir. Məlum olduğu kimi, H.Z.Tağıyev öz mədən-
lərini ingilis kapitalı nümayəndələrinə satsa da, o həmin 
səhmdar cəmiyyətin payçısı və icraçı direktorlardan biri 
kimi qalır, o cəmiyyətin 200 min rublluq səhmi ona məx-
sus idi. Şübhəsiz ki, digər səhmdar cəmiyyətlərdə də belə 
azərbaycanlı kapitalistlərin payı olmuşdur. Bütün bunları 
nəzərə alsaq, heç şübhəsiz ki, neftçıxarma istehsalı sahə-
sində azərbaycanlı kapitalistlərin xüsusi çəkisinin 15-20 
faizə qədər olduğunu mülahizə etmək mümkündür.  
Bu sənaye sahəsində erməni kapitalının xüsusi çəkisi 
1908-ci il məlumatına görə böyük idi: buruqların sayına 
görə 21 faiz, fəhlələrin sayına görə isə 17,6 faiz (74, 
s.130). Lakin 1912-ci və 1914-cü illərə dair məlumatlar-
 27 
dan göründüyü kimi, bu kapital nümayəndələrinin neft sə-
nayesində mövqeyi əsaslı surətdə zəifləyir. Nə üçün? Bu 
suala dəqiq cavab vermək çətindir. Şübhəsiz, belə güman 
etmək olar ki, erməni kapitalı nümayəndələri neft sənaye-
sini tərk etməmişdilər. Görünür onlar müxtəlif səhmdar 
cəmiyyətlərdə birləşmiş, bu adsız cəmiyyətlər isə  «Namə-
lumlar» qrupuna düşmüşdü.  
Rus kapitalı nümayəndələrinin mövqeyinə gəldikdə 
isə biz əks mənzərəni görürük. Əgər 1908-ci ildə rus ka-
pitalı nümayəndələrinin neft sənayesində mövqeyi onlara 
məxsus buruqların sayına görə cəmi 10,2 faiz, fəhlələrin 
sayına görə isə daha az – 6,9 faiz təşkil edirdisə, 1912 və 
1914-cü illərdə sıçrayış görürük. 1908-ci ilə nisbətən 1914-
cü ildə rus kapitalı nümayəndələrinin neft sənayesində 
mövqeyi buruqların sayına görə iki dəfədən çox, fəhlələrin 
sayına görə isə dörd dəfəyə qədər artmışdır (84, s.190). 
1900-1907-ci illərdə Bakı şəhərində mövcud olan 34 
podrata buruq qazma müəssisəsinin üçü milli kapital nü-
mayəndələrinə məxsus idi. Milli burjuaziya nümayəndəsi 
Murtuza Muxtarovun müəssisəsi iri idi və onda 1907-ci 
ildə 1950 fəhlə çalışırdı. 1908-ci ildə onun təkcə Bibihey-
bətdəki təmir emalatxanasında və podrat qazma müəssisə-
sində 755 fəhlə işləyirdi. Digər iri podrat qazma müəs-
sisəsi Şaban Ramazanova məxsus idi. 1906-1907-ci illərdə 
onun təkcə mexaniki zavodunda 184 fəhlə işləyirdi (40). 
1908-1909-cu illərdə podrat qazma müəssisəsi və me-
xaniki emalatxanaları olan kapitalistlərdən biri də S.Q.Ata-
bəyov idi. Onun üç müəssisəsində müvafiq olaraq 150, 
148 və 60 fəhlə çalışırdı (14, v.24). 
 28 
1913-cü ildə Bakı neft sənayesinin bütün sahələrində 
milli burjuaziyanın mövqeyi daha da güclənmişdi. Bu, 
özünü podrat qazmada da göstərirdi. Həmin ildə Bakı cə-
mi 45-dən artıq götürə üsulla qazma müəssisəsi fəaliyyət 
göstərirdi. Onlardan 7-si azərbaycanlılara məxsus idi. 
B.Əbiyev və M.Dadaşov şirkət təşkil etmişdilər. Bir neçə 
burjua nümayəndəsi «Abşeron» adlı başqa bir şirkət ya-
ratmışdı. Sabunçuda yerləşən, 65 fəhləsi olan bu şirkətin 
böyük mexaniki zavodu vardı. Zavodun iki quyu qazan 
dəzgahı da vardı. “Atabəyov S., Vartanov və K
o
” adlı di-
gər cəmiyyətin Zabratdakı mexaniki zavoduna 100 fəhlə 
çalışırdı. Zavodun 8 quyu qazan dəzgahı vardı (44, v.124). 
Ağa Babayev adlı birisinin emalatxanasında 20 fəhlə 
işləyirdi və onun 2 buruq qazan dəzgahı vardı. Digər şirkət 
Şaban Ramazanovun idi və «Həmiət» adlanırdı. Onun me-
xaniki zavodunda 154 fəhlə çalışırdı. Zavodun bir buxar 
qazanı, bir buxar maşını, 10 buruq qazan dəzgahı, 12 me-
xaniki dəzgahı, 6 ocağı var idi. M.Muxtarovun səhmdar 
cəmiyyətinin Balaxanıda və Bibiheybətdəki mexaniki za-
vodlarında 130 fəhlə çalışır, 450 fəhlə isə podrat qazmada 
işləyirdi (44, s.127). 
Bu istehsal sahəsində Muxtarovadan sonra Atabəyov 
və Ramazanov nisbətən iri sahibkarlar idi. Digər iki sa-
hibkar isə nisbətən kiçik sahibkarlar qrupuna daxil idilər. 
Ümumiyyətlə götürdükdə isə 5 sahibkarın müəssisələrində 
illər üzrə orta rəqəmləri nəzərə alsaq, orta hesabla 1800-ə 
yaxın fəhlə çalışırdı (14, v.26). 
Götürə üsulla buruqqazma istehsalat sahəsində azər-
baycanlı kapitalının mövqeyini müəyyənləşdirmək üçün 
 29 
başqa milli kapitalların da xüsusi çəkisini müəyyən etmək 
lazımdır. Ancaq bu haqda lazımi qədər məlumat yoxdur. 
Olan statistik material əsasında bunu yalnız təxmini şəkil-
də müəyyən etmək olar. Bunun üçün azərbaycanlı kapita-
listlərin bu istehsalat sahəsində xüsusi çəkisini müəyyən 
etməkdən ötrü neft istehsalı sənayesi sahəsində bu işi 
müəyyənləşdirmək üçün istifadə etdiyimiz üsulu əsas gö-
türmüşük. 
Götürə üsulla buruq qazmaq sahəsində 1908-1914-cü 
illərdə 5 mindən 8,3 minə qədər fəhlə çalışırdı. Bu fəhlələ-
rin 20-25 faizi, yəni dörddə birinə qədəri azərbaycanlı ka-
pitalistlərə məxsus olan müəssisələrdə istəyirdi (77, 
s.156). 
Neft hasilatı sahəsində olduğu kimi, bu istehsalat sa-
həsində də naməlum kapital nümayəndələri üstün mövqe 
tuturdular. Lakin həmin sənaye sahəsində olduğu kimi, bu-
rada da erməni kapitalı nümayəndələrinin rolu böyük de-
yildi. Ancaq bizim fikrmizcə, bu rəqəm erməni kapitalı 
nümayəndələrinin götürə üsulla buruq qazmaq sahəsində 
mövqeyini o qədər də düzgün müəyyənləşdirmir. Görünür, 
məxsusluğunu müəyyən edə bilmədiyimiz kapital sahəsin-
də erməni kapitalının rolu az deyildir. Şübhəsiz ki, həmin 
kapitalda azərbaycanlı kapitalistlərinin də payı yox deyil-
di. Rus kapitalının roluna gəldikdə, neft hasilatı sahəsin-
dən fərqli olaraq, götürə üsulla buruq qazmaq istehsalat 
sahəsində rus kapitalının xüsusi çəkisi azərbaycanlılara 
məxsus olan kapitalın ümumi çəkisi ilə təxminən eynilik 
təşkil edirdi. Azərbaycan burjuaziyasının görkəmli nüma-
yəndələrindən biri olan H.Z.Tağıyev neft sənayesində XX 
 30 
əsrin əvvəllərindən də az-çox fəaliyyət göstərirdi. 1914-cü 
ilin yayında fəaliyyətə başlamış «Şərqi Qafqaz neft səna-
yesi və ticarəti» səhmdar cəmiyyəti «T.Qulubəyov və 
N.Məmmədov», eləcə də «P.A.Firsov, S.E.Draqunov və 
K
o
» ticarət evləri əsasında yaradılmışdı. Cəmiyyət Du-
vannı yaxınlığında çoxlu torpaq sahəsi icra etmişdi. Onun 
əsas kapital 1,5 milyon rubl idi (37, s.68; 18, v.566).               
1914-cü il avqustun 14-də keçirilmiş təsis iclasında 
cəmiyyətin idarə heyətinin sədri H.Z.Tağıyev, müdirliyə 
isə L.B.Yakuboviç, N.K.Məmmədov, A.A.Kərimov, 
T.B.Qulubəyov seçildilər. H.Z.Tağıyev 1916-cı ilin sonun-
da əsas kapitalı 3,5 milyon rubl olan «H.Z.Tağıyev və K
o
» 
neft sənayesi və ticarəti səhmdar cəmiyyətini təsis etməklə 
neft sənayesində əvvəlki mövqeyini bir növ bərpa etməyə 
müvəffəq olmuşdu (37, s.70). 
Şamaxı qəzasında neft axtarışlarını davam etdirən 
«M.Səlimov və K
o
 neft sənayesi və ticarəti» cəmiyyəti 
1916-cı ildə 6 milyon rubl əsas kapitalla fəaliyyətə baş-
lamışdı. Cəmiyyətin təsisçiləri Bakının I gildiya taciri 
M.Səlimov və başqaları idilər. 
«Damla məca» adlı Ələt qışlaqlarında icarə etdiyi külli 
miqdarda xəzinə torpaqlarında neft axtaran «Hacınskinin -
Bakı neft sənaye və ticarəti» səhmdar cəmiyyəti 1915-ci 
ildə təsis edilmişdi və onun 1,2 milyon rubl əsas kapitalı 
vardı, Nizamnamədə təsisçi kimi Bakının I gildiya taciri 
İsabəy Hacınski gedirdi. 1912-1915-ci illərdə neft sənaye-
si kapitalistlərindən Ağa Musa Nağıyev, M.Muxtarov, 
B.X.Cavanşirin Salyan-Şirvan düzlərində (Novo-Vasil-
yevka kəndi ərazisində, Çəyildə, Lökbatanda, Duvannıda 
 31 
və s. yerlərdə) icarə etdikləri torpaq sahələri 3700 desya-
tidən yuxarı olmuşdu (37, s.76). 
Azərbaycanda neftli torpaqların icarəsi işi o yerə gəlib 
çatmışdı ki, Azərbaycanın iri torpaq sahiblərindən Adil 
xan Ziyadxanov, Həmid bəy Zülfüqarov, Rüstəm bəy Rüs-
təmbəyov, Cahangir xan Nurubəyov, İsmayıl xan Ziyad-
xanov, Ələsgər bəy Xasməmmədov və Haqverdi bəy Adı-
gözəlovla birlikdə Tapqaraqoyunlu kəndinin yaxınlığında 
(Naftalanda) neft hasil etmək məqsədi ilə 35 desyatin 
torpaq icarəyə götürmüşdülər. Sahibkarlar burada həm də 
neft kəşfiyyatı aparılacağını vəd etmişdilər. 
Neft emalı. Azərbaycan milli burjuaziya nümayəndə-
lərinin neft emalı sənayesi sahəsində də mövqeyi heç də 
zəif olmamışdır. XIX əsrin 70-ci illərində Bakıda ağ neft 
istehsal edən 46 müəssisənin 25-inin azərbaycanlılara 
məxsus olması bu fikrimizi bir daha təsdiqləyir (86, 
s.234). 
1893-cü ildə isə Bakının 100 kerosin zavodunun sa-
hiblərindən 41-i azərbaycanlı idi. XIX əsrin axırlarında 
milli burjuaziya nümayəndələrinə məxsus kerosin zavod-
larının çoxluğuna baxmayaraq onlar xırda idilər. Buna 
görə də həmin vaxt Bakıda istehsal olunan kerosinin yal-
nız 21 faizi milli kapitalın payına düşürdü. Arxiv sənəd-
lərindən aydın olur ki, XIX əsrin sonlarında Bakının təkcə 
bir sahəsində azərbaycanlı sahibkarlara məxsus kerosin 
zavodu olub, orada çalışan fəhlələrin sayı 211 olub  (86, 
s.239). 
1903-1904-cü illərdə həmin sahələrdə kerosin zavo-
dlarının sayı 22-yə qalxmış, buna müvafiq olaraq onların 
 32 
16-da fəhlələrin sayı 579-a çatmışdı, 6 zavod üzrə isə bu 
arxiv sənədlərində fəhlələrin sayı göstərilmir (84, s.124). 
Milli burjuaziyaya məxsus olan neft emalı müəssisə-
lərinin sayı XX əsrin əvvəllərində elə bir dəyişiklik olma-
mışdı. 1906-cı ilin məlumatına görə, Bakı neft sənayesi 
rayonundakı 77 kerosin zavodundan 20-si milli burjuaziya 
nümayəndələrinə məxsus olub. Onların hamısı buxar ma-
şınları ilə təchiz olunmuşdur. İstehsal həcminə görə ən 
böyük neft emalı zavodları Ağa Musa Nağıyevə və Şəmsi 
Əsədullayevə məxsus olub. Ş.Əsədullayevə məxsus iki ke-
rosin zavodunda 59 fəhlə işləyirdi (37, s.80). 
Ağa Musa Nağıyevin 1906-cı ildə 60 fəhlə çalışan za-
vodunda 3.741 min pud təmizlənmiş kerosin, 3 milyon 
633 min pud təmizlənməmiş kerosin və 7494, 7 min pud 
neft qalığı istehsal olunmuşdu. Həmin ildə bir neçə kero-
sin zavodunun istehsal etdiyi məhsulun miqdarı məlum 
deyil. Eləcə də: Əlibəyov, Ağakişi Əliyev, Məmməd Əli-
yev, Q.Aslanovun varisləri, K.Axundov və K
o
, Z.Baba-
yevin «İttifaq», İsabəy Hacınski, Zeynalov və K
o
, Mənsob 
«Gün», Q.Zeynalovun varisləri, Zeynalov qardaşlarının 
«İşıq», Məşədiməmməd Kərimov, Nağı Mehdiyev, Məm-
mədsəlim Manafov və Məmmədrza Təhməzova məxsus  
olan zavodların neft məhsulları istehsalının miqdarı gös-
tərilmir. Ona görə də milli burjua nümayəndələrinə məx-
sus kerosin zavodlarında istehsal olunmuş məhsulun ümu-
mi miqdarını müəyyən etmək mümkün deyil (14, v.29). 
1907-ci ildə Bakıda cəmi 56 kerosin zavodu fəaliyyət 
göstərirdi. Onlardan 16-sı azərbaycanlılara məxsus olub.  
 33 
Bunlar: Əliyeva Baxşıqızı, Məmməd Əliyev, Şəmsi 
Əsədullayev, K.Axundov və Z.Zeynalova məxsus «Gün» 
zavodu, Z.Babayevin «İttifaq» zavodu, Hacıməmməd Və-
zirov, İsa bəy Hacınski, Q.A.Zeynalovun varisləri və Zey-
nalov qardaşlarının «İşıq» zavodu, X.Kazımov, Nağı Meh-
diyevin «Şüa» zavodu, Məmmədsəlim Manafov, Musta-
fayev qardaşları, Ağa Musa Nağıyev, Seyidov Hacı Ne-
mətin varisləri və Məmmədrza Əhmədovun müəssisə-
ləridir (84, s.130). 
Kerosin-yağ zavodlarına gəldikdə onların da sayı az 
olub. İ.Əmirova məxsus yağ-kerosin zavodu – Saruxano-
va, H.Z.Tağıyevin zavodu isə Demboya icarəyə veril-
mişdi.  
Beləliklə, 1907-ci ildə mövcud olan 17 kerosin-yağ 
zavodundan (73, s.126) ikisi Azərbaycan milli burjua 
nümayəndələrinə məxsus olsa da, onların özləri tərəfindən 
işlədilmirdi (73, s125). 21 kerosin zavodundan  dördü 
Əmirov, İ.Seyidov, Bağıyev və Qarayevə, yəni azərbay-
canlılara məxsus olsa da, bu müəssisələr müvafiq olaraq 
Saruxanova, Naximova və Demboya icarəyə verilmişdi. 
Yalnız Qarayevə məxsus olan  bir kerosin-yağ zavodu sa-
hibkarın öz istifadəsində idi. 
Azərbaycanlı sahibkarların bəziləri öz kerosin zavod-
larını da icarəyə vermişdilər. Məsələn, 1906-cı ilə dair 
məlumata görə, Zeynalov və K
o
-a məxsus «Gün» zavodu 
Xatisova, Q.A.Zeynalov varislərinə məxsus zavod Sinovi-
çə, Məşədi Məmməd Kərimovun varislərinə məxsus olan 
zavod Kaqan və Seytmenə, X.Kazımova məxsus zavod isə 
Leytesə (73, s.121-124) icarəyə verilmişdi. 
 34 
1908-ci ildə artıq Bakı şəhərində azərbaycanlı kapi-
talistlərə məxsus olan 215 kerosin zavodu fəaliyyət göstə-
rirdi. Həmin kerosin zavodlarının illik istehsalının ümumi 
məbləği belə olmuşdu: Ağa Musa Nağıyevin zavodunda 
3.932.237 rublluq, H.Z.Tağıyevin - S.M.Dembonun icarə-
sində olan zavduda 2.427.903 rublluq, Ş.Əsədullayevin za-
vodunda – 1.434.156 rublluq, Aslanovun zavodunda – 
1.204.100 rublluq, A.S.Məlikovun zavodunda isə – 
1.369.234 rublluq məhsul istehsal edilmişdir (22,v.34).  
Ş.Əsədullayev, Aslanov, A.M.Nağıyev, H.Z.Tağıyev 
və A.Məlikova məxsus olan iri kerosin zavodlarda isə 
1909-cu ildə 11.169.868 rublluq məhsul istehsal olun-
muşdur. 
1908-1909-cu illərdə Bakıda nisbətən iri kerosin za-
vodlarının sahibkarları içərisində Hacı Nemət oğlu Se-
yidov, Bəhmən Musta oğlu Əliyev, Məmməd Kazım oğlu 
Əliyev, Hacı Məmməd bəy Vəzirov, Şəmsi Əsədullayev, 
Xaliq Kazımov, Məmmədsəlim Manafov, Nağı Mehdiyev, 
Kazım bəy Sultanov, Ağa Musa Nağıyev, H.Z.Tağıyev, 
Təhməzov, Mustafayevlər və b. adlar qeyd edilir (74, 
s.140). 
1909-cu ildə Bakıda milli sahibkarlara məxsus 5 ke-
rosin zavodunda 166 fəhlə çalışırdı və onlarda 6 milyon 
rubla qədər kerosin istehsal olunmuşdur. 
Bütün bunlara baxmayaraq, XX əsrin birinci on il-
liyində emal edilən neftin cəminin 8,1 faizi milli burjua 
nümayəndələrinə məxsus müəssisələrin payına düşürdü. 
1904-cü ildə azərbaycanlıların sahib olduğu 19 neft 
emalı müəssisəsinin 11-i başqa millətlərə mənsub kapi-
 35 
talistlərin icarəsində olub. Həmin müəssisələr isə emal edi-
lən neftin 4,7 faizini vermişdi. Bunu 8,1 faizin üstünə gəl-
sək cəmisi 12,8 faiz təşkil edir. Qeyd etmək lazımdır ki, 
1903-1907-ci illərdə bir sıra milli burjua nümayəndələri-
nin neftayırma müəssisələri fəaliyyətini dayandırmışdı. 
Məsələn, arxiv sənədlərindəki məlumalatara görə 1906-cı 
ildən Hacı Məmməd Vəzirovun, İsa bəy Hacınskinin, Ha-
cıağa Zeynalovun, Xaliq Kazımovun, Mehdiyev-Hüseynov 
və K
o
, Mustafayev qardaşlarının, 1907-ci ildə B.K.Əli-
yevin, Kərimovun varislərinin, M.K.Əliyevin, Zeynalov 
qardaşlarının, K.Seyidovun zavodları işləmirdi (14, v.89). 
Neft emalı zavodlarının sayı 1913-cü ildə 30-a çatmış-
dır. Onlardan 4 iri zavod azərbaycanlı sahibkarlara məxsus 
olub. Ağa  Musa Nağıyevin və Ş.Əsədullayevin   Qara şə-
hərdə neft emalı zavodları vardı. Digər neft emalı zavodu 
İsa bəy Hacınskiyə məxsus olub. Qulubəyov və N.Məm-
mədova məxsus olan və Qara şəhərdə yerləşən neft emalı 
zavodunda cəmi 60 fəhlə çalışırdı (14, v.89). 
Neft emalı sənayesi ilə bilavasitə bağlı olan sənaye 
sahəsi kimya sənayesi idi. XX əsrin əvvəllərində Bakıda 
azərbaycanlı kapitalistlərə mənsub olan kimya zavodunun 
da fəaliyyəti olub. Əsrin lap əvvəllərindən işləyən, Əmirov-
lara məxsus bu zavodda 35 fəhlə çalışıb və onun illik 
istehsal gücü 135 min rubla bərabər olub. 
1908-ci ilə kimi işləmiş bu zavodun sahibləri 1907-ci 
ildə onu icarəyə vermişdilər. İkinci, nisbətən kiçik zavod 
Səlimxanova məxsus olub. 1901-ci ildə Əhmədov adlı sa-
hibkar da 10-dan bir qədər artıq fəhləsi olan bu zavoda şə-
 36 
rik olub. 1911-ci ildə isə zavod tamamilə Əhmədovun ix-
tiyarına keçir (75, s.178). 
Yuxarıda qeyd etdiyimiz kimi, digər zavodlar xırda 
müəssisələr olsalar da buxarla işləyən maşınlarla təchiz 
olunmuş zavod tipli müəssisələr idi. 1908-ci ilin məluma-
tına görə, Hacı Məmməd Vəzirovun zavodunda 4, İ.Ha-
cınskinin zavodunda 3, Z.Zeynalov qardaşlarının zavodun-
da 2, Məmmədsəlim Manafovun zavodunda 4 buxar qazanı 
var idi. Bu zavodlardan yalnız birində – Hacı Vəzirovun 
zavodunda - 18 fəhlənin işlədiyi məlumdur. Təəssüf ki, 
digər 3 zavodda çalışan fəhlələr barəsində məlumat veril-
mir. 1912-ci ilə aid olan məlumatlara görə həmin zavod-
larda buxar qazanlarının sayı, demək olar ki, sabit qalırdı 
(14, v.90). 
Ağa  Musa Nağıyev 1879-1880-cı illərdə Qara şəhərdə 
kerosin istehsal edən zavod tikdirmişdi; 1891-1892-ci 
illərdə onun bu zavodunda 31 buxar maşını, 12 dəmir yol 
rezervuarı vardı. Zavodun istehsal etdiyi ağ neftin (kero-
sin) miqdarı 2,3 mln. puda çatırdı. Bu sahibkar hər il müx-
təlif istiqamətlərdə 15 mln. pud mazut və yüksək key-
fiyyətli digər neft məhsulları  da göndərirdi. 
Ümumiyyətlə götürüldükdə isə XX əsrin ikinci on 
illiyinin başlanğıcında, birinci dünya müharibəsi ərəfəsin-
də azərbaycanlı kapitalistlərin mülkiyyətində olan neft 
emalı müəssisələrində onlarla buxar qazanı olmuş, 250-yə 
qədər fəhlə çalışmışdı (14, v.90). 
Beləliklə, neft sənayesinin əhatə etdiyi istehsal sahə-
ləri üzrə olan məlumatları cəmləşdirsək aşağıdakı mənzərə 
alınır: 
 37 
Neft hasilatı sənayesi sahəsində azərbaycanlı sahibkar-
lara məxsus olan mədənlərdə 1904-1913-cü illərdə 3300-dən 
4500-ə qədər fəhlə çalışırdı və illik neft hasilatı 40-65 milyon 
puda çatırdı. Götürə üsulla buruq qazma sahəsində azərbay-
canlı sahibkarların müəssisələrində 1908-1913-cü illərdə 
1550-dən 1710-a qədər fəhlə çalışıb. Neft emalı sənayesində 
isə bu rəqəm cəmi 250 nəfərə qədər olub (14, v.96). 
Deməli, bütövlükdə XX əsrin əvvəllərində neft səna-
yesinin bütün sahələri üzrə azərbaycanlı sahibkarların 
müəssisələrində orta hesabla 5100-dən 6500 nəfərə qədər 
fəhlə çalışıb. Bunun neft sənayesində çalışan fəhlələrin 
sayına görə hansı nisbət təşkil etdiyini müəyyənləşdirmək 
üçün neft sənayesi fəhlələrinin sayını əsas götürmək olar. 
1900-cü ilə dair məlumata görə neft sənayesində 19.319 
fəhlə, bu sənayeyə xidmət edən mexaniki zavod və ema-
latxanalarda isə 4.875 fəhlə, cəmi 24.194 fəhlə çalışırdı. 
1907-1913-cü illərdə neft çıxarmada 24-30 min, neft ema-
lında 3500-4000, kimya zavodlarında 500-600, bütün neft 
sənayesində isə, yəni cəmisi 30-35000 nəfər fəhlə işlə-
yirdi. Belə olan halda azərbaycanlı sahibkarların neft sə-
nayesi üzrə müəssisələrində ümumi fəhlələrin təxminən 
17-20 faizi qədər, yəni beşdə birinə qədəri toplanmışdı 
(84, s.190-191). 
 
1.2. Ağa Musa Nağıyevin sahibkarlıq fəaliyyəti 
 
Ağa Musa Nağıyev (1849-1919) Azərbaycan milli 
burjuaziyasının nəhəng və görkəmli nümayəndələrindən 
biri olub. Çox kasıb bir ailədə doğulmuş, yük daşımaqdan 
 38 
böyük firmanın sahibliyinədək ağır bir həyat yolu keçmiş, 
möhkəm iradə, işgüzarlıq və istedadının hesabına öz döv-
ründə sayılıb seçilən, adını yaddaşlara yazdıra bilən bir 
milyonçuya çevrilmişdi (60, s.23). 
Sahibi olduğu neft firması 1908-ci ildə rekord həcmdə 
neft çıxarmışdı: 12.328.300 pud xam neft. Bu, Azərbay-
canın neft firmaları arasında o dövr  üçün ən yüksək gös-
tərici idi. Tədqiqatlar mübahisələrə heç bir yer qoymadan 
göstərir ki, sahibkarlıqdan əldə etdiyi gəlirlərini millətin 
maariflənməsi yönümündə sərf edən mesenatlardan olub. 
Belə ki, o, 25 müsəlman qızının ibtidai sinifdə oxuması 
üçün iri məbləğdə ianə verib. Onun Bakıya yaraşıq verən 
tikililəri içərisində realnı məktəb və dörd xəstəxananın 
binası xüsusi diqqət cəlb edir. Tikdirdiyi çoxsaylı binala-
rının üzərindəki venzellər (emblema) onun möhürünə çev-
rilib. Qotik üslubda tikdirdiyi “İsmailiyyə” sarayı kimi 
milli memarlıq incisi  yaradıb (63, s.56)! 
XIX əsrin axırları – XX əsrin əvvəllərində Azərbay-
canın ictimai-iqtisadi həyatında Ağa Musa Nağıyev iri sa-
hibkar kimi tanınmışdır. Anası Rüqiyyə Məşədi Məmməd-
yar qızı əsl azərbaycanlı evdar qadın kimi, övladlarını bö-
yütməklə məşğul olub. Ömrünü Hacı Əlinağı Məmməd 
oğlu ilə Bakının Biləcəri kəndində başa vurub. Ağa Musa 
1871-ci ildə Ümməsəlmə Kərbəlayi Cəfər qızı ilə evlənir. 
1879-cu ildə onların oğlu İsmayıl, 1881-ci ildə qızları 
Ümmülbanu dünyaya gəlir (60, s.58). 
Dövrün müasirlərinin dediklərinə görə ailənin istəklisi 
olan İsmayıl çox ağıllı, əliaçıq, mehriban bir insan idi. O, 
incəsənəti çox sevdiyindən aktyorlar, şairlər və rəssam-
 39 
larla yaxınlıq edərdi. Bu cəhət sonradan oğulluğa götür-
düyü qardaşı oğlunun – Fərəcin simasında təkrarlanır.  
Uzun sürən ağır xəstəlikdən sonra İsmayıl 26 mart 1902-ci 
ildə dünyasını dəyişmişdir (60, s.67). 
Ağa Musa Nağıyevin qızı Ümmülbanu – Şəmsi Əsə-
dullayevin oğlu Mirzə Əsədullayev ilə ailə həyatı qurmuşdur. 
Şəmsi Əsədullayevin digər oğlu Əli isə Hacı Zeynalabdin 
Tağıyevin qızı Leyla ilə evlənmişdir. Ağa Musa Nağıyevin 
qardaşı Yusif Ş.Əsədullayevin qızı Xədicə xanım ilə ailə hə-
yatı qurmuşdur. Yusif erkən dünyasını dəyişdiyindən, Ağa 
Musa Xədicə xanımı yaşca ondan 15 il kiçik olan qardaşı 
Ağa Əlinin oğlu Tağıya ərə verir (45, s.36). 
Üç nəhəng milli sahibkar arasında qohumluq əlaqə-
lərinin yaranması, onların dostluğunun daha da möhkəm-
lənməsinə, işgüzar əlaqələrinin daha da artmasına səbəb 
olmaqla bərabər, həm də onların iqtisadi qüdrətini möh-
kəmləndirirdi. 
Ağa Musa Nağıyev və Şəmsi Əsədullayev ilə iş birliyi 
Ramanadakı meyvə bağlarını almaqdan başlayır. Məhz bu 
iş birliyi sonradan onların milyonçu olmaları yolunda 
dönüş nöqtəsinə çevrilir. Elə bu dövrdə ticarət kapitalı ilə 
sənaye kapitalının əlaqəsi daha qabarıq hiss olunmağa 
başlanır. 
Ağa Musanın səviyyəvi portret cizgilərini müasirləri 
belə xarakterizə edirlər: o, təbiət etibarı ilə dəqiq və hər 
şeyi ölçüb-biçən insan idi. İllərlə hər çətinliyə sinə gərərək 
pul toplayan Musanın, qazdığı quyudan su əvəzinə neft 
fontan vurana qədər, gecə-gündüz quyunun yanından çə-
kilməyən Musa fəhlələrlə bərabər ağır işlər görürdü. Qısa 
 40 
müddət ərzində fəhlə Musa neft maqnatlarından birinə 
çevrilir. Əldə etdiyi gəlir çoxaldıqca Ağa Musa Bakı kənd-
lərindəki yataqları satın alır və yeni quyular qazdırırdı. 
Varlandıqca “Qara şəhərdə” neft emalı zavodu tikdirir, 
Xəzər dənizində onun ilk tankeri üzməyə başlayır (45, 
s.38). 
Rusiya Dövlət Bankının göstəricilərinə görə 1879-cu 
ildə 30 yaşlı Ağa Musanın əmlakı 30 min rubl məbləğində 
qiymətləndirilib. XIX əsrin 80-ci illərinin ortalarında Ağa 
Musa Nağıyevin ticarət dövriyyəsi artıq 700 min rubla ça-
tır. Ağa Musa Nağıyevə II gildiya tacir hüququ verilir (5, 
v.4). 
Ağa Musa Nağıyev 49 yaşında ikən artıq neft Bakı-
sının məşhur milyonçusuna çevrilir. Amma qənaətcilliyin-
dən heç vaxt əl çəkməyirdi. 
Qoçular onu sifarişlə oğurlayarkən, ondan istədikləri 
10 min rublı ala bilməmişdilər. Ağa Musa sözün əsl mə-
nasında onlarla “alver” edib, 1000 rubl verərək qoçulardan 
canını qurtara bilmişdi. Düşünürəm ki, onun  məhz belə 
hərəkətləri xəsisliyinin el arasında zərb-məsəlinə çevril-
məsinə səbəb olmuşdur (40, s.90). 
Mis mədənlərinin xeyli gəlir gətirdiyindən xəbər tutan 
Ağa Musa, bu mədənlərin də neft vura bilməsi ilə maraq-
lanır. Bunun mümkün olmadığını bilən milyonçu “fontan 
vurmayan şeyə maya qoymaram”, - deyir. 
Dəniz limanında, müxtəlif sahələrdə artıq təcrübə qa-
zanmış Ağa Musa misin fontan vurması haqda mülahizəsi 
əlbəttə ki, inandırıcı olmayıb.  
 41 
Azərbaycan milli burjuaziyasının nəhəg nümayəndə-
lərindən biri olan Ağa Musa Nağıyev ilk növbədə özünün 
işgüzarlığı sayəsində milyonçu pilləsinə ucalmışdır. Müa-
sirləri haqlı olaraq bildirirlər ki, Ağa Musanın həyatı sanki 
nağıla bənzəyirdi: “yoxsulluqdan – zənginliyə, şan – şöh-
rətdən unutqanlığa”! unutmaq olmaz ki, millətin dövləti 
olmadığı zamanda bir dövlətin görəcəyi işləri həyata ke-
çirib Ağa Musa Nağıyev. Neftdən əldə etdiyi gəlirin xeyli 
hissəsini millətinin tərəqqisinə sərf edib. 
O, 1887-ci ildə “Musa Nağıyev” adlı neftayırma fir-
masını təsis edir. Kapitalın və istehsalın görünməmiş kon-
sentrasiyası və sahibkarlığın səhimdar formasının daha 
çox yayıldığı bir şəraitdə Musa Nağıyevin firması elə milli 
sahibkarlıq müəssisələrindən olub ki, burada işin təşkilinin 
fərdi-ailəvi xarakteri özünü güclü şəkildə saxlaya bilmişdi. 
Artıq XIX əsrin 90-cı illərinin əvvəllərində Ağa Musa Na-
ğıyevin sərvəti durmadan artırdı. Belə ki, zavod və ticarət 
müəssisələrinin illik ticarət dövriyyəsi artıq 1 milyon rubla 
çatmışdı. Təmiz gəlir isə 200 min rubl təşkil edirdi (13, 
v.1-6). 
Bunun nəticəsi idi ki, 1893-cü ildə Ağa Musa Nağıyev 
I gildiya taciri vəsiqəsini alır. 1890-cı ildə Ş.Əsədullayev 
Ramanadakı neftlə zəngin olan 6 desyatin torpağı bərabər 
payla Ağa Musaya verir. Ağa Musa sonradan qonşu sahəni 
də alıb bu sahəyə qatır (46, s.80). 
O, 1891-ci ildə məhz bu sahədə  qazılan tək bir buruq-
dan 31 min pud neft əldə edir. Ağa Musa Nağıyevin zavo-
dunda neftin emalı və növlərə ayrılması daha çox effektli 
olub. Bu müəssisə qabaqcıl müəssislərdən olub, texniki 
 42 
cəhətdən çox yaxşı təchiz edilmişdi. Müəssisəni 26 fəhlə 
və 6 qulluqçu idarə edirdi. Burada 13 buxar qazanı, 12 
dəmiryolu rezervuarı olub. Həmin ildə burada 2,3 mln pud 
ağ neft (kerosin) istehsal olunurdu. Həmçinin  istehsal olu-
nan 15 mln. pud mazut və yüksək keyfiyyətli neft məh-
sulları müxtəlif istiqamətlərə göndərilirdi (6, v.1). Neft 
məhsullarını daşımaq üçün firma bir neçə barj icarəyə gö-
türüb.  
Ağa Musa Nağıyev 1893-cü ildə Sormovo zavoduna 
iki göyərtəli “Qara şəhər” adlı barkası (şxunanı) sifariş 
edir. Onun  barkasının tutumu kifayət qədər böyük olub, 
38,7 min kub fut təşkil edirdi (30,q.1). 
Neftçıxarma sahələrini artırmaq məqsədilə Ağa Musa 
neftlə zəngin olan yeni torpaqlar alır. XIX əsrin son illə-
rində Balaxanı, Sabunçu, Əmircan və Ramanada belə sa-
hələri icarəyə götürür. Qazma buruqlarının sayı 8-ə çat-
mışdı. Əvvəllər neft saxlamaq üçün başqa neft sahibkar-
larının anbarlarından istifadə edən Ağa Musa Nağıyev, 
1898-1899-cu ildə daha bir neftayırma zavodu quraşdırır. 
Buradakı fəhlə və qulluqçuların sayı 226 nəfər təşkil edir-
di. Onlara verilən aylıq əmək haqqının miqdarı 7 min ma-
nat təşkil edirdi. Hər fəhləyə düşən əmək haqqı 32 manat 
olub, Ş.Əsədullayevin və M.Muxtarovun müəssisələrin-
dəkindən yüksək idi (30, q.1). 
XX əsrin ilk illərində Ağa Musa Nağıyevin neft mə-
dənlərində neftin güclü fontan vurması, firmanın istehsal 
xarakterinə və fəaliyyətinə müsbət təsir göstərirdi. 1900-
cü ildə Ramanı sahəsindəki buruqlar 1,1 mln. pud neft 
 43 
vermişdi. Sabunçuda isə bu rəqəm 2 mln. pud təşkil edirdi 
(12, v.12). 
Ağa Musa Nağıyev üçün o biri illər də uğurlu olmuş-
dur: Sabunçu sahəsində 10 mln. puddan artıq neft – çıxa-
rılmışdır. Onun sahələrində 20 buruq, 14 neft saxlayan 
anbar  vardı. Firmanın zavodlarında istehsal ketdikcə artır, 
realizə olmuş məhsulların həcmi çoxalırdı (31, q.1). 
1907-cı ildə ona məxsus olan müəssisələr əsasında 
əsas kapitalı 10 mln. rubl təşkil edən “Musa Nağıyev” adlı 
səhmdar neft sənayesi və “ticarət cəmiyyət”i yaradılmışdır 
(63, s.123). 
1898-ci ildə Ağa Musa Nağıyevin əmlakının dəyəri 
334 560 rubl olub (31, q.1). 
       Fərəc Nağıyevin (ARDTA, f.475) xatirələrindən bəlli 
olur ki, Ağa Musa Nağıyevin  varidatının ümumi miqdarı 
1918-cu ilədək 413 mln. rubl təşkil edirdi. 
       Ağa Musa Nağıyev kapitalını ancaq bina tikintisinə 
deyil, həm də dövrün cəhalət girdabında boğulan xalqının 
maariflənməsinə, onun mədəniyyət səviyyəsinin yüksəldil-
məsinə sərf etmişdir. Neft milyonçusu kapitalına və tikdir-
diyi binalarının sayına görə Bakı milyonçuları arasında 
seçilib. Məhz bu keyfiyyətlərinə görə car Nikolay II onu 
“Neft kralı” adlandırıb.  
XX əsrin  əvvəllərində Ağa Musa Nağıyevin əmlakı, 
onun təkcə Şimali Azərbaycan deyil, Qafqaz və bütöv-
lükdə o zamanın Rusiya imperiyasının iqtisadi həyatında 
yerinin seçilməsi haqqında düzgün təsəvvür əldə etmək 
üçün XX əsrin əvvəllərinə aid iki qaynağın məlumatına 
nəzər salaq. 
 44 
Müraciət etdiyimiz bu qaynaqlar XX əsrin əvvəl-
lərində müntəzəm şəkildə, bir il Peterburqda (Petroqradda) 
çap olunan «Rusiya imperiyasının fabrik-zavod müəssi-
sələri» adlı çox mötəbər bir topludur. İmperiyanın fabrik-
zavod müfəttişliyinin məlumatlarına əsasən tərtib edilən 
bu məcmuədə hər il imperiyanın sənaye müəssisələri haq-
qında quru statistika dili ilə, ancaq dəqiq və qiymətli mə-
lumatlar verilirdi.  
Beləliklə, həmin toplular seriyasının Z.K.Yeziorans-
ki tərəfindən tərtib edilmiş və 1909-cu ilin dekabrında Pe-
terburqda çap olunmuş növbəti nəşrinin A385 saylı məlu-
matında deyilir: 
- «Musa Nağıyev» neft firmasının əsası 1887-ci ildə 
qoyulub; 
- Neft mədənləri: Bakı, Balaxanı, Sabunçu və Rama-
nada olub, teleqraf ünvanı: Bakı, Musa Nağıyev, direktoru 
- Rüstəmbəyov (söhbət Fətulla bəydən gedir - D.N.), 
müdiri - Hüseyn xan Talışxanov; 
- Kontorun poçt ünvanı: Bakı ş., Sahil (Naberejnaya) 
küçəsi, Tumayevin evi; Telefon sayı 3-03; 
- Ümumi gücü 560 a. g. olan 16 buxar maşını; 
- Quyuların sayı 42; onlardan 19-u işləkdir; 
- İllik hasilatı 12286.460 mld. 
 
Həmin toplunun Q - 155 saylı məlumatında isə Musa 
Nağıyevin neftayırma zavodu barəsində aşağıdakı bilgilər 
verilir: 
- «Nağıyev Musa» neft emalı zavodunun əsası 1898-ci 
ildə qoyulub, müdiri - mühəndis-texnik Fətulla bəy Rüs-
təmbəyov, kontornun ünvanı: Bakı ş., Sahil (Naberejnaya) 
 45 
küçəsi, Tumayevin evi; telefon sayı: kontor -3-03; zavod - 
2-25; 
– Zavodda 308 a. g. olan 10 buxar maşını; fəhlələrin 
sayı – 60 nəfər olub, 
– İstehsalı: - 3.839.100 pud distillə edilmiş kerosin; 
  - 3.769.100 pud təmizlənmiş kerosin; 
  - 6.918000 pud neft qalıqları; 
    413000 pud qazolin. 
Deməli, 12 mln. puddan çox hasilat və 15 mln. pud 
emal-istehsal. 
Həmin toplunun 1914-cü ildə Petroqradda çap olun-
muş – tərtibçiləri D.P.Kandanrov və onun oğlu olan başqa 
bir nəşrində isə A.M.Nağıyevin müəssisələri haqqında aşa-
ğıdakı məlumatlar verilir: 
A- 440: - «Musa Nağıyev» neft-mədən firması; Əsası 
1887-ci ildə qoyulub; 
- Firmanın neft mədənləri və neftayırma zavodu var-
dır; 
- Mədənləri:  - Bakı şəhərində: 
   - Sabunçuda 13 və 23 saylı sahələr; 
   - Ramanada 107 saylı sahə; 
   - Suraxanıda 13 saylı sahə; 
   - Binəqədidə 13 saylı sahə. 
- Telefonlar: 5-77, 408; 2-56 və 71; 
- Baş müdir - mühəndis-texnik F.Rüstəmbəyov; 
- Kontor- Bakı ş., Kolyubakinski və Mariinski küçələ-
rinin tini 49, şəxsi ev; Teleqraf ünvanı: Bakı – Musana-
giyev; 
- Mühərrikləri - 35 buxar, 7 qaz və 1 neft mühərriki; 
ümumi gücü 1890 a. g. (1909-cu illə müqayisədə 3,5 dəfə 
çox - D.N.); 
 46 
       - Quyularının sayı:  - cəmi 65; 
    - işləyənlər - 33; 
    - qazılanlar - 16; 
    - dərinləşdirilənlər - 6. 
- Fəhlələrinin sayı: - 512 nəfər; 
- Neft hasilatı - 8.060.927 pud. 
       Bu toplunun Q-127 saylı məlumatı Ağa Musanın neft 
emalı zavodu haqqındadır; 
- «Nağıyev Musa» neftayırma zavodu, əsası 1898-ci 
ildə qoyulub; 
- Zavodun yerləşdiyi ünvan: - Bakı ş., Qara şəhər, 2-ci 
Zavod küçəsi, telefon sayı - 2-25; 
- Firmanın müdiri - F.Rüstəmbəyov; 
- Zavodun müdiri - mühəndis-texnik T.Mehmandarov; 
- Zavodun texniki - mühəndis-texnik A.A.Kərimov; 
- Zavodun  kantivoyajeri - A.N.Koltunov; 
- Zavodun idarəsi yerləşir: Bakı ş., Kolyubakinski və 
Mariyinski küçələrinin tini, 49, telefonlar:  3-03; 23-98; 
- Buxar və benzin mühərrikli maşınlarının ümumi 
gücü - 150 a. g.; 
- Buxar qazanları - 9 (4527 kv. pud); 
- Fəhlələrinin sayı - 60 nəfər; 
- İstehsalı  - təmizlənmiş kerosin - 4.861.238 pud; 
- neft qalıqları - 9.914894 pud; 
- İllik istehsalın ümumi həcmi 5000.000 rubl; 
Milyonlarla əlləşən milyonçu Ağa Musanın iqtisadi 
qüdrəti həmin bu rəqəmlərdə aydın görünür. 
       49 yaşlı Ağa Musanın ağ neft istehsalını 2,3 mln. puda 
çatdıran Qara şəhərdəki zavodunun məhsulları müxtəlif 
istiqamətlərdə şöhrətlənirdi. Bu istiqamətlərdə göndərilən 
mazut və yüksək keyfiyyətli neft məhsullarının ümumi 
 47 
həcmi 15 mln.puda çatırdı. Sabunçu, Suraxanı və Ra-
manadakı neft mədənlərində 65 neft buruğu, neftayırma 
zavodu və mexaniki emalatxanası olan Ağa Musa 1891-
1892-ci illərdə Rotşeldlə birgə blok yaradır. Bu blok kero-
sinin xaricə ixracı və satışı haqda bir sıra razılaşmaların 
imzalanmasına böyük köməklik göstərmişdir (7,v.1). 
Artıq I dərəcəli gildiya taciri və milyonçu titullarına 
layiq görülmüş Ağa Musa Nağıyev Azərbaycanda ən iri 
neft sahibkarları sırasına qatılmışdı. Çox uzaqgörən insan 
olan, vaxtın hədər getməsinə imkan verməyən Ağa Musa, 
XIX əsrin axırlarında bir birinin ardınca, sərvət qoyduğu, 
yaratdığı işlərdən ruhlanaraq Sabunçu, Suraxanı və Ra-
mana mədənlərində fəaliyyətini günü-gündən genişlən-
dirirdi (67, s.43). 
O, təkcə neft hasilatı, emalı, nəqli vəsaiti ilə kifayət-
lənməyən açıqgözlü və hərtərəfli sahibkar olub.  
Uzaq Şərqə yönəldiləcək yolun təmirinə, Tiflisdə məd-
rəsənin və Bakı Politexnikumunun tikintisinə vəsait ayı-
ran, Bakı neft istehlakçılarının iştirakı ilə keçirilən tacir 
müşavirəsində əl üsulunun domna üsulu ilə əvəz olunma-
sının üstünlüklərini sübuta yetirən, havadarlıq etdiyi tama-
şaların iştirakçılarına qiymətli hədiyyələr verən, fəhlə-
lərinə toy edən, fərqlənən işçilərini öz hesabına oxutmaqla 
bərabər onların savad almalarına sevinən Ağa Musa,  xe-
yirxah əməllərindən zövqü də xüsusi tərzdə alırdı.  
         1906-cı ildə Bakıda balıq sənayesinin inkişafında da 
Ağa Musa Nağıyevin böyük rolu olub. Balıq vətəgələri 
üzrə hərracda küllü miqdarda kapital sərmayə qoymaqla o, 
ən iri vətəgələrin xeyli hissəsini ələ keçirmişdir.  
 48 
Kür - balıq sənayesində çoxluq təşkil edən balıq 
vətəgələri də ona məxsus olub. 1909-cu ildə “Zaqafqaziya 
balıq sənayesi cəmiyyətinin” təsisçisi olmuşdur. 
Savadsızlığın hökm sürdüyü bir dövrdə gənclərin ma-
ariflənməsinə xüsusi diqqət yetirən Ağa Musa, uzun müd-
dət yarımçıq qalmış realnı məktəbinin  (indiki Dövlət İqti-
sad Universitetinin binasının) tikintisini başa çatdırmaqla 
bərabər burada məktəbəqədər sinfin yaranmasına nail 
olub. Ağa Musa Nağıyev bu müəssisəyə himayədarlıq et-
məklə, həmçinin 25 müsəlman qızının təhsil haqqını da 
ödəməyi öhdəsinə götürmüşdür (67, s.50). 
Məhz bu qayğıkeşliyinə görə Ağa Musa Nağıyev III 
dərəcəli “Müqəddəs Stanislav” ordeni, 1910-cu ildə isə çar 
II Nikolay tərəfindən “Zolotaya şeynaya medal na Andre-
yevskoy lente” medalı (Andreyev lenti ilə boğazdan asılan 
qızıl medal) ilə təltif olunmuşdur (8,v.1). 
 
 49 
II FƏSĠL 
 
AĞA MUSA NAĞIYEVĠN  
XEYRĠYYƏÇĠLĠK VƏ ĠCTĠMAĠ  
FƏALĠYYƏTĠ 
 
2.1. Ağa Musa Nağıyevin Azərbaycanda xeyriyyə-
çilik hərəkatında yeri və rolu 
 
Məlumdur ki, Azərbaycanda xeyriyyəçiliyin çox qə-
dim kökləri vardır. Lakin XIX əsrin sonunda xeyriyyəçilik 
xüsusilə geniş miqyas alaraq, yeni forma və məzmun kəsb 
edir, hüquqi normaya çevrilir, bu sahədə təşkilatlar yara-
nırdı. Bu da zənnimizcə hər şeydən əvvəl Azərbaycanda 
kapitalist münasibətlərinin inkişafı, habelə dövrün ictimai-
iqtisadi həyatı ilə bağlı olmuşdur. Yəni XIX əsrin ikinci 
yarısında Quzey Azərbaycanda kapitalist münasibətlərinin 
sürətlə inkişafı ölkədə ictimai-iqtisadi münasibətlərlə ya-
naşı, həm də əhalinin sosial-mədəni həyatına da öz təsirini 
göstərmişdir. Quzey Azərbaycan iqtisadiyyatı kapitalist 
münasibətləri axarında inkişaf etdikcə, burada əhalinin tə-
bəqələşməsi dərinləşir, nəticə etibarı ilə bir ovuc milyoner-
lərlə yanaşı, xalqın böyük əksəriyyətini təşkil edən yox-
sullar ordusu meydana çıxırdı. Kapitalizmin bütün ziddiy-
yətləri ilə əhatə olunan xalq kütləsi hər şeydən əvvəl ciddi 
maddi çətinliklərlə üzləşirdi. Belə bir ictimai-iqtisadi şə-
raitdə xalqı haqqında, onun elmə, təhsilə yiyələnməsi, do-
lanacağı barədə düşünən demokratik ruhlu ziyalıları yeni 
 50 
xeyriyyə cəmiyyətləri yaratmaq təşəbbüsünü irəli sürmüş-
dülər (33, s.125). 
Azərbaycanda kimsəsizlərə, evsiz-eşiksizlərə, kasıbla-
ra, qoca və xəstələrə arxa durmaq, təhsil almağa imkanı 
olmayan uşaqlara əl tutub, onların oxumasına yardım et-
mək kimi humanist ideyalara qulluq edən belə bir cəmiy-
yətin yaradılması xalqımızın ictimai fikir tarixində xüsusi 
yeri olan böyük maarifçi Həsən bəy Zərdabinin adı ilə 
bağlıdır. XIX əsrin 80-ci illərində Azərbaycandakı ictimai-
iqtisadi və siyasi həyatı yaxından dərk edən böyük mütə-
fəkkir, Bakı “Real gimnaziyası”nda müəllim işlərkən, bu-
rada təhsil alan kasıb, kimsəsiz uşaqların acınacaqlı həya-
tına ürəkdən acıyaraq, onlara kömək, maddi yardım etmək 
məqsədi ilə xeyriyyə cəmiyyəti yaratmaq təşəbbüsünə qo-
şulur (1, s.123).  
Qeyd etmək lazımdır ki, Azərbaycan tarixşünaslığında 
təqdim edilən əsərədək xeyriyyəçilik hərəkatı tarixi hələ 
də sistematik və ardıcıl şəkildə tədqiq edilmədiyindən, 
Azərbaycanda ilk xeyriyyə cəmiyyətinin nə vaxt və kim 
tərəfindən yaradılması haqqında bir-birinə zidd və müx-
təlif fikirlər mövcuddur. Lakin əldə etdiyimiz arxiv sənəd-
lər, ədəbiyyat materialları və araşdırmalar, gec də olsa, bu 
dolaşıqlığa son qoymağa imkan verir.  
Bu sahədə olan əsas mənbə Həsən bəy Zərdabinin 
ədəbi irsidir. Onun «Həyat» qəzetinin 1905-ci il 25 noyabr 
tarixli 107-ci sayında çap etdirdiyi «Cəmiyyəti xeyriyyə 
binası» adlı məqaləsində Azərbaycanda ilk xeyriyyə cə-
miyyətinin yaranması tarixi açıqlanır. 
 51 
Məqalədə oxuyuruq: «1871-ci ildə mən bizim mü-
səlmanlar üçün bir cəmiyyəti-xeyriyyə nizamnaməsi tərtib 
edib və bir neçə qeyri adamlara da onun ərizəsinə qol 
çəkdirib, Sərdara verib təsdiq elətdirdim. Amma mənim 
çağırışıma nə ki, bir qeyri müsəlman, hətta ərizəyə qol 
çəkənlər də gəlmədi» (65, s.211). Onun rus və Azərbaycan 
dillərində yazdığı bu nizamnamə «Müsəlmanlardan dərs 
oxuyan uşaqlara iyanət etmək üçün fərahəm olan icmanın 
vaxtilə qərar olunan qaidəsidir» adlanır və Azərbaycan 
Elmlər Akademiyası Əlyazmalar İnstitutunda saxlanılır. 
H.Zərdabi Cəmiyyətin məqsədini nizamnamənin birin-
ci maddəsində belə izah edirdi: «İcmanın məqsədi. Bu qə-
rar ilədür: əvvələn, bu mənzur ilə ki, Zaqafqaziyədə olan 
müsəlmanlar üçün labüdlük üz verir ki, elmə rəqib olsun-
lar və çünki onların çox hissəsi fəqir olmaq səbəbi ilə 
elmxanələrdən uzaq yerlərdə sakin olanları üçün məqdur 
olmuyur ki, öz uşaqlarını elm təhsil etməyə versinlər. Bu-
na binasəyin olunur Badkubə şəhərində məcmun-Əanət ta 
ki fəqir olan şəxslərdən uşaqlarına elm verməyə xahiş 
edənlərinə iəanət etmək için» (2, vv. 1-4). 
Nizamnamənin altıncı maddəsində isə cəmiyyətin əsa-
sən yetim və kimsəsiz uşaqlara təhsil vermək məqsədi 
açıqlanır. Burada deyilir: «İcma şagirdlərinin cümləsinə 
götürüləcəkdir. Hər bir müsəlman əhalisinin ki, elm kəsb 
etməyə qüdrəti yoxdur və əksərən yetim olan uşaqlardır». 
H.Zərdabinin xeyriyyə cəmiyyəti yaratmaq təşəbbüsü 
hökumət dairələri tərəfindən hüquqi cəhətdən təsdiq edilsə 
də, əhali arasında ona məhəl qoyan tapılmır. Odur ki, Hə-
sən bəy Bakının baş ruhanisi və qazisi Cavad axunddan 
 52 
xahiş edir ki, şəhərin adlı-sanlı adamlarını evinə dəvət 
edib, cəmiyyətin fəaliyyət göstərməsinə kömək göstərsin. 
Axund Cavad belə də edir. H.Zərdabi adını çəkdiyimiz 
məqaləsində yazırdı ki, camaat toplaşanda mən cəmiyyəti-
xeyriyyə nədir və onun xalq üçün xeyri gələcəkdə nə ola-
cağı haqqında məlumat verdim. Cənab H.Z.Tağıyev də bu 
haqda çox danışdı. Amma pul sözü araya gələndə hacılar 
iztiraba düşdülər və onlardan biri «bu xeyir işə bir xeyir-
duaçı da gərəkdir. Təvəqqe edirəm məni belə duaçı hesab 
edəsiniz» – deyib, durub getdi. Bir qeyri Hacı durub «abi-
dəstə gedirəm» – deyib çıxıb qaçdı. Sonra məclisdə qalan 
əşxas bir-birinə baxıb təşrif apardılar. Biz məclisdə olan 
üç-dörd adamlar da onlardan sonra durub getdik. Mən dəf-
tərimi qoltuğuma vurub mənzilimə gələndən sonra bizim 
bədbəxt müsəlmanların hərəkətindən bir neçə gün xörək 
yeyə bilmədim və gecələr yuxu mənə haram oldu. Bəs 
deyilmi, haçan biz ayılacağıq (65, s.211-212)?  
Xeyriyyə cəmiyyətini yaratmaq uğrunda sonralar mü-
barizəsini davam etdirən Həsən bəy Zərdabi XX əsrin əv-
vəllərində yenidən bu məsələyə qayıtmış və bu dəfə «Bakı 
Müsəlman Xeyriyyə Cəmiyyəti»nin Rus və Azərbaycan 
dillərində nizamnaməsini yazaraq Qafqaz canişinliyi ida-
rəsinə təqdim etmişdir. Nizamnamə 1905-ci il oktyabrın 
10-da Tiflisdə Qafqaz canişini qraf Vorontsov-Daşkov tə-
rəfindən təsdiq edilmişdir (3, v.14.). Azərbaycan Mərkəzi 
Dövlət Tarix Arxivinin 46-cı fondunda, yəni Bakı qrado-
naçalniki (şəhər rəisi) idarəsinin dəftərxanasına məxsus 
fondda saxlanılır, 1913-cü ildə Bakıda İsa bəy Aşurbəyo-
vun «Kaspi» mətbəəsində çap olunan nüsxəsindən məlum 
olur ki, nizamnamə altı bölmədən və 42 bənddən ibarət 
 53 
olmuşdur. Nizamənin sonunda Cəmiyyətin təsisçilərinin 
21 nəfərdən ibarət adları qeyd edilir. Onlar aşağıdakılar idi 
(3, v.17): 
Kommersiya müşaviri Hacı Zeynalabdin Tağıyev, 
«Əkinçi» qəzetinin sabiq redaktoru, «Kaspi» və «Həyat» 
qəzetlərinin əməkdaşı Həsən bəy Məlikov, «Kaspi» qəze-
tinin redaktoru – naşiri, «Həyat» qəzetinin naşiri Əlimər-
dan bəy Topçubaşov, «Həyat» qəzetinin keçmiş redaktoru 
Əhməd bəy Ağayev, «Həyat» qəzetinin redaktoru, doktor 
Əli bəy Hüseynzadə, Bakının “nəcabətli fəxri vətəndaşı” 
İsmayıl bəy Səfərəliyev, Bakının “nəcabətli fəxri vətən-
daşı” Hacı Aslan Aşurov, Bakının birinci dərəcəli gildiya 
taciri İsa bəy Hacınski, Bakı şəhər idarəsinin üzvü Kamil 
bəy Səfərəliyev, doktor Əbdülxalıq Axundov, doktor 
Məmmədrza bəy Vəkilov, doktor Həsən bəy Ağayev, du-
ma üzvü Kərbəlayi İsrafil Hacıyev, duma üzvü Həsən ağa 
Həsənov, Bakının birinci dərəcəli gildiya taciri Mirzə Əsə-
dullayev, praporşik Əsəd bəy Səlimxanov, Bakı taciri 
Ağabala Quliyev, duma üzvü Hacı Həsən Atamalıyev və 
Bakı taciri Nəcəf Əmiraslanov (65, s.214). 
Arxiv sənədlərindən məlum olur ki, cəmiyyətin ilk 
iclasında onun 11 nəfərdən ibarət idarə heyəti seçilmişdir. 
Hacı Zeynalabdin Tağıyev idarə heyətinin sədri, İsrafil 
Hacıyev müavini, Hacı Mustafayev xəzinədar, Əhməd bəy 
Ağayev katib, Əsədulla Əhmədov, İsmayıl bəy Səfərəli-
yev, Həsən bəy Zərdabi, Əlimərdan bəy Topçubaşov və 
başqaları idarə heyətinin üzvləri seçilmişdilər (9, v.23). 
Cəmiyyətin 1905-ci ilə aid olan başqa bir sənədindən 
məlum olur ki, onun fəxri sədrliyinə Bakı qubernatoru 
 54 
knyaz M.N.Nakaşidzenin arvadı Adelanda Lvovna Naka-
şidze seçilmişdi. H.Z.Tağıyevin həyat yoldaşı Sofya Tağı-
yeva isə idarə heyətinin fəxri üzvləri arasında idi (61, 
s.123). 
Beləliklə, Azərbaycanda ilk müsəlman xeyriyyə cə-
miyyəti fəaliyyətə başlamışdı. Cəmiyyətin maliyyələşdiril-
məsi əsasən H.Z.Tağyevin və digər Bakı milyonçularının 
üzərinə düşürdü. İdeya istiqamətinin keşiyində isə Həsən-
bəy Zərdabi və onun həmfikirləri dururdular. 
Nizamnamənin birinci bəndində Bakı Müsəlman Xey-
riyyə Cəmiyyətinin məqsədi belə izah edilirdi: «Müali-
cəxanalarda, əlillər evlərində, digər xeyriyyə müəssisələ-
rində əldən düşmüş qocaları saxlamaq, habelə kasıb mü-
səlman uşaqlarının orta və ali tədris müəssisələrinə daxil 
olub, təhsillərinin başa vurulmasına maddi yardım göstər-
mək. Kasıb müsəlmanlara Cəmiyyətin köməyi onlara pal-
tar, yemək verilməsi, mənzillərində tibbi xidmət göstəril-
məsi, nadir hallarda isə pul vəsaitlərinin verilməsi və təd-
ris haqqının ödənilməsindən ibarətdir» (42, s.145). 
Nizamnamənin üçüncü bəndində deyilirdi ki, Bakı 
Müsəlman Xeyriyyə Cəmiyyətinə azyaşlılar, tədris müəs-
sisələrində oxuyan şagirdlər, həqiqi hərbi qulluqda olan 
aşağı çinli zabitlər və yunkerlər, habelə məhkəmə tərəfin-
dən hüququ alınmış şəxslər müstəsna olmaqla millətindən, 
dinindən asılı olmayaraq hər iki cinsin nümayəndələri üzv 
ola bilərlər. Cəmiyyətin üzvləri fəxri, həqiqi və adi olmaq-
la üç qrupa bölünürdü. Nizamnaməyə əsasən fəxri üzvlər 
Cəmiyyətin ümumi yığıncağında seçilərək birdəfəlik 500 
rubl, ildə isə 50 rubl, həqiqi üzvlər isə ildə 5 rubl, adi 
 55 
üzvlər isə 1 rubldan az olmayaraq 5 rubladək cəmiyyətə 
üzvlük haqqı verməli idilər (2,v.3). 
Cəmiyyətin əsas gəliri üzvlük haqlarından, pul, paltar, 
habelə müxtəlif vasitələrlə verilən ianələrdən, konsert ta-
maşalarından, bədii gecələrdən toplanmış vəsaitdən ibarət 
idi. Cəmiyyət öz üzvləri tərəfindən bir il müddətinə ümu-
mi iclasda seçilmiş idarə heyəti tərəfindən idarə edilir və 
ayda bir dəfədən çox olmayaraq iclaslarını keçirirdi. İdarə 
heyətinin iclasının qanunu sayılması üçün sədrdən əlavə 
onun ən azı üç üzvünün də burada iştirakı vacib sayılırdı. 
İdarə heyətində bütün məsələlər sadə səsvermə yolu və səs 
çoxluğu ilə həll edilirdi. 
Nizamnaməyə əsasən Cəmiyyətin iclasları ümumi və 
fövqəladə hallarda çağırılardı. Nizamnamənin 25-ci bəndinə 
müvafiq olaraq illik iclaslar hər il martın 1-də keçirilirdi. 
Cəmiyyətin Bakıda yaşayan üzvlərindən dörddə birinin iş-
tirak etdiyi halda ümumi iclasın keçirilməsi qanuni sayı-
lırdı. Burada da məsələlər adi səs çoxluğu ilə həll edilirdi. 
Cəmiyyət xüsusi möhürə və maliyyə hesabına malik 
idi (3, v. 14.). 
Bakı Müsəlman Xeyriyyə Cəmiyyətinin xalqımızın 
ictimai-siyasi həyatında nə kimi xeyirxah işlər görməsi, bi-
rinci dünya müharibəsi dövründəki fəaliyyətində daha ge-
niş olmuşdur. 
Əvvəllər Bakı Müsəlman Xeyriyyə Cəmiyyəti başlıca 
olaraq Bakı və onun ətraf ərazilərində fəaliyyət göstərirdi. 
Lakin sənədlərdən aydın olur ki, Cəmiyyət müharibənin 
başlanması dövründə öz nizamnaməsində bəzi dəyişiklik 
edərək, Qafqaz cəbhəsindən qaçqın düşənlərə, ata-anala-
 56 
rını itirmişlərə, əsir düşmüş türk əsgərlərinə yardım etmiş, 
bu sahədə təqdirəlayiq işlər görmüşdür. Cəmiyyət  nizam-
naməsinə müharibədən qaçqın düşəndərə köməklik gös-
tərilməsi barədə xüsusi maddə əlavə edərək, bu sahədəki 
fəaliyyətini hüquqi cəhətdən qanunlaşdırmışdı. Azərbay-
can Mərkəzi Dövlət Tarix Arxivinin 335-ci fondunun iki 
saxlama vahidi bütünlüklə Bakı Müsəlman Xeyriyyə 
Cəmiyyətinin 1916-1917-ci illərdə müharibə dövrü fəaliy-
yətinə həsr olunmuşdur (14). Həmin saxlama vahidlərində 
cəmləşmiş 200-dən artıq sənədin demək olar ki, hamısı 
Bakı və Qafqaz Müsəlmanları Xeyriyyə Cəmiyyətinin iki 
illik fəaliyyətindən bəhs edir. 
Həmin sənədlərdən məlum olur ki, müharibə dövründə 
Tiflisdə «Qafqaz cəbhəsində qaçqınların yerləşdirilməsi 
üzrə baş müvəkkillik» adlı xüsusi təşkilat fəaliyyət göstə-
rirdi. Bu idarə nəzdində isə Bakı Müsəlman Xeyriyyə Cə-
miyyətinin Qafqaz cəbhəsində qaçqınların yerləşdirilməsi 
üzrə baş müvəkkili var idi. Bu vəzifə XosrovPaşa bəy Sul-
tanova həvalə edilmişdi. Qafqaz cəbhəsində qaçqınların 
yerləşdirilməsi üzrə baş müvəkkillik vəzifəsi isə general-
mayor Tamamşevə tapşırılmışdı (14, v.29). 
Bu təşkilatların müharibə dövründəki fəaliyyətləri ba-
rədə xeyli sənədlər, teleqram və məktublar mövcuddur. 
Məsələn, general Tamamşevin 4 iyun 1916-cı ildə Bakı 
Müsəlman Xeyriyyə Cəmiyyəti sədrinin adına göndərdiyi 
teleqramda deyilirdi: «Rəhbərlik etdiyiniz Cəmiyyətin 
nəzdində neçə yetimxananın mövcudluğu və onlara nə qə-
dər kimsəsizin yerləşməsi, habelə onların hökumət tərəfin-
dən tam təmin olunması və ya cəmiyyətinizin də köməyinə 
 57 
ehtiyacı olması haqqında mənə təcili məlumat verməyinizi 
xahiş edirəm» (14, v.29). 
General Tamamşevin bu məzmunlu digər teleqramı 
Bakı Müsəlman Xeyriyyə Cəmiyyətinin Tiflisdə yerləşən 
və müharibədən zərər çəkənlər və qaçqınlar üzrə baş mü-
vəkkili Xosrov paşa bəy Sultanovun adına göndərilmişdi. 
Teleqramda deyilirdi ki, “kimsəsizlərə 70 odeyal almaq 
üçün nə qədər pulun lazım olması, habelə üç yetim evinin 
və oradakı vəsaitin lazım olması haqqında təcili məlumat 
verməyinizi xahiş edirəm”.  
Və yaxud Xosrov paşa bəy Sultanovun adına 1916-cı 
il iyunun 21-də Ümumrusiya Zenstvolon ittifaqı müvək-
kilinin köməkçisi Lebed tərəfindən vurulmuş teleqramda 
deyilirdi ki, “Zemsoyuzun İspir məntəqəsində 32 yetim 
müsəlman uşağı vardır. Onların hara və kimə göndərilməsi 
barədə bizə teleqrafla xəbər verməyinizi xahiş edirik. 
Aparılma xərclərini öz üzərimizə götürürük” (14, v.42). 
Bakı Müsəlman Xeyriyyə Cəmiyyəti adından Sul-
tanovun imzası ilə 1916-cı il iyunun 22-də göndərilən ca-
vab teleqramından aydın olur ki, Cəmiyyətin üzvü Rövşən 
bəy Əfəndiyev 32 yetim müsəlman uşağının İspirdən Tif-
lisə gətirilməsi üçün ezam olunmuşdur” (14, v.42). 
1916-cı il iyulun 16-da Qarsdan X.Sultanovun adına 
göndərilmiş digər bir teleqramda deyilirdi ki, R.Əfəndiyev 
həmin yetimlərlə birlikdə qatarla yola düşmüşdür. İyulun 
17-də Kodjorıdan Sultanovun Tiflisdəki ünvanına daxil 
olmuş teleqramda isə göstərilirdi ki, “yetimlərin məktəbdə 
yerləşdirilməsinə icazə verirəm. Müfti” (14,v.42). 
 58 
Daha sonra, Bakı Müsəlman Xeyriyyə Cəmiyyətinin 
baş müvəkkili adına Qafqaz cəbhəsində qaçqınların yerləş-
dirilməsi üzrə baş müvəkkilliyin dəftərxanasından 1917-ci 
il iyulun 17-də göndərilmiş məktubda deyilirdi. “İyulun 
18-də Qarsdan Tiflisə göndəriləcək daha 40 müsəlman 
qaçqınının yerləşdirilməsi haqqında tədbir görməyiniz xa-
hiş olunur” (14, v.89). 
Məlum olur ki, 1916-cı il iyulun 29-da İspir məntə-
qəsindən 13 nəfər, daha sonra 29 nəfər kimsəsiz yola sa-
lınmışdır. Sənədlərdən aydın olur ki, Tiflisdəki ikinci mü-
səlman yetimxanasında 71 nəfər kimsəsiz yerləşdirilmişdir 
ki, onların 31 nəfəri oğlan, 40 nəfəri qız idi. Uşaqların bö-
yük əksəriyyəti 5-14 yaşlarında olanlardan ibarət idi (14, 
v.89). 
Başqa bir sənəddə isə Tiflisdəki yetim evindən Bakıya 
göndərilmiş 50 nəfər qaçqın uşağın siyahısı verilir. 
Qeyd etdiyimiz arxiv sənədlərindən bəlli olur ki, mü-
haribə dövründə qaçqın və yetimlərin yerləşdirilməsi üçün 
yetim evləri haqqında xüsusi əsasnamə hazırlanmış və bu 
əsasnamə 1916-cı il iyulun 7-də hökumət tərəfindən təsdiq 
edilmişdi (10, v.1). 
Bu, göstərir ki, müharibə dövründə Bakı Müsəlman 
Xeyriyyə Cəmiyyətinin onlarca şəhərdə xüsusi məntəqə-
ləri fəaliyyət göstərirdi. Cəmiyyət əslində ictimai təşkilat 
çərçivəsindən çıxıb dövlət əhəmiyyəti daşıyan bir orqana 
çevrilməkdə idi. Bunu cəmiyyətin adına göndərilən və cə-
miyyətin özünün ayrı-ayrı ünvanlara göndərdiyi sənədlər, 
yazışmalar bir daha təsdiq edir. Məsələn, Qafqaz cəbhə-
sində qaçqınların yerləşdirilməsi baş müvəkkilliyindən 
 59 
1917-ci il fevralın 8-də Tiflisdən Bakı Müsəlman Xeyriy-
yə Cəmiyyətinin bu cəbhədə müharibədən zərər çəkənlərə 
və qaçqın düşən müsəlmanlara köməklik göstərən müvək-
killiyi adına göndərdiyi məktubda deyilirdi ki, dəftərxa-
namız Nuxa, Kağızman, Ahalsıx və Ərdəhanda yeni yetim 
evlərinin açılması üçün 8750 rubl miqdarında vəsait ayırır 
(70, s.121-122; 10, v.5). 
1917-ci il iyulun 17-də Qafqaz cəbhəsində qaçqınların 
yerləşdirilməsi şurasının icraiyyə komitəsi X.Sultanovun 
adına məktub yazaraq bildirirdi ki, 130 yetim müsəlman 
uşağının may və iyun aylarında saxlanılması üçün 2925 
rubl, üçüncü rübdə isə 11.700 rubl miqdarında pul köçür-
mək haqqında sərəncam vermişdir (14, v.16). 
Bakı Müsəlman Xeyriyyə Cəmiyyətinin daha bir ye-
tim evi Oltidə yerləşirdi. Qaynaqlarda 1917-ci ildə burada 
10 nəfər əmkdaşın işləməsi, 18 nəfər 5-15 yaşlı uşağın 
saxlanılması qeyd olunur. Bu uşaqların əksəriyyəti Qars və 
Olti bölgələrindən idi (14, v.19). 
Daha sonra məlum olur ki, Türkiyənin Qars, Ərzurum, 
Olti bölgələrindən gətirilmiş 6 yaşından 14 yaşınadək olan 
26 nəfər qız isə Bakıdakı yetim evində saxlanılırdı (14, 
v.24). 
Bakı Müsəlman Xeyriyyə Cəmiyyətinin Kağızman-
dakı müsəlman yetim evinin müdiri İdris Axundzadə isə 
1917-ci ilin sentyabrın 9-da Tiflisə Sultanovun adına gön-
dərdiyi teleqramında yazırdı ki, “un və şəkər, habelə digər 
ərzaq məhsulları olmadığından uşaqları yedizdirə bilmirik. 
Bütün uşaqlar xəstələniblər, qışda hamı acından öləcəkdir. 
 60 
Bu şəraitdə yaşamaq qeyri-mümkündür. Məni vəzifədən 
azad etməyinizi xahiş edirəm” (14, v.26). 
Bütün deyilənlər Bakı Müsəlman Xeyriyyə Cəmiyyə-
tinin Birinci dünya müharibəsi dövründə nə kimi işlərlə 
məşğul olması, köməyı, yaşamağa imkanı olmayan min-
lərlə qaçqın müsəlman uşaqlarına hansı vasitələrlə, çətin-
liklərlə arxa durması haqqında müəyyən təsəvvür yaradır.  
Bakı Müsəlman Xeyriyyə Cəmiyyətinin Birinci dünya 
müharibəsi dövründəki fəaliyyəti türk ədəbiyyatında da 
işıqlandırılmışdır. Bu baxımdan Türkiyədə çap olunan 
«Erkenekon yolu» jurnalının redaktoru, türk jurnalisti 
Məmməd Sadıq Aranın jurnalın 1961-ci il birinci sayında 
çap etdirdiyi “Qardaş köməyi” məqaləsi təqdirə layiqdir. 
Məqalədə deyilir ki, “Azərbaycan Cəmiyyəti Xeyriyyəçi 
Rus işğalındakı Doğu Anadolu vilayətlərinə heyətlər yol-
ladı: 12,000 yetim, çocuq topladı, milyonlar dəyərində ər-
zaq, geyim əşyaları sövq etdi... Rus-erməni məzaliminə 
son verdirdi... Bu işləri sadəcə milli vəzifə hissilə yapdı”. 
Məqalədə daha sonra deyilir ki, biz Anadoluda fəla-
kətlərlə, hərblərlə tək başına qarşı-qarşıya qaldığımız vaxt-
lar, birinci cahan hərbinin Türkiyə üçün ən ağır və fəla-
kətli illərində Ərzurum, Ərzincan, Trabzon, Riz və digər 
Anadolu vilayətləri rus ordusunun işğalı altına düşdükdə 
rus kazakları ilə erməni könüllüləri müdafiəsiz türk xalqını 
mərhəmətsizcəsinə kəsib-biçir, talan edirdilər. Məhz türk-
lər üçün belə bir ağır vaxtda Azərbaycan cəmiyyəti-xey-
riyyəsi gizli tədbirlərdən əlavə rus çarının Tiflisdəki naibi 
Qrandukun yanına xüsusi heyət göndərmişdi. Həmin 
heyətə Bakı Müsəlman Xeyriyyə Cəmiyyətinin əsas üzvlə-
 61 
rindən biri Əlimərdan bəy Topçubaşov rəhbərlik edirdi. 
Həmin nümayəndə heyəti türklərə qarşı aparılan bu vəhşi-
liklərin qarşının alınması haqqında tələb qoymuşdu. Lakin 
Rusiya hökuməti onlara aşağıdakı rədd cavabını vermişdi: 
«Siz Qafqaziyalı müsəlmanlar bizim düşmənlərimizə (türk-
lər nəzərdə tutulur - D.N.M) yardım etmək istəyirsiniz. 
Hərb içindəykən Rusiya hökuməti buna müsaida etməz» 
(70, s.123). 
Bu cavabdan sonra Azərbaycan Xeyriyyə Cəmiyyəti-
nin nümayəndə heyəti rus hökumətinə üçüncü dəfə aşağı-
dakı məzmunda müraciət edir: «Siz iki dövlət: Osmanlı 
imperatorluğu ilə Rus çarlığı hərb edirsiniz. Biz sizin düş-
mənlərinizə deyil, işğalınız altına aldığınız vilayətlərdəki 
pərişan qardaşlarımıza insani və xeyir yardımı etmək 
istəyirik» (70, s.124). 
Cəmiyyətin bu müraciətinə də çar naibi müsbət cavab 
vermədikdə nümayəndə heyətinə daxil olan xalq xadim-
lərindən gəncəli Ələkbər bəy Rəfibəyli həyəcanla yerindən 
qalxıb demişdir: «Bu qədər milyonlarla təbəəniz bulunan 
türk müsəlmanların sizin yanınızda heç xatiri sayılmaz-
mı»? Qranduk bu təmsilçinin oturmasına işarə edir və dü-
şündükdən sonra müsaida veriləcəyini bildirir»(70, s.124). 
Gətirdiyimiz faktlar Bakı Müsəlman Xeyriyyə Cəmiy-
yətinin rus hökumət dairələri ilə rəsmi surətdə razılaşması 
ilə müharibədən zərər çəkən əhaliyə köməklik etməsini 
təsdiq edir və məlum olur ki, cəmiyyətin nəzdində bu 
məqsəd üçün hətta «Fəlakət və hərbzadələrə yardım şö-
bəsi» yaradılmışdı. Bundan əlavə, bu işlərə bilavasitə kö-
məklik göstərmək üçün Bakı Xeyriyyə Cəmiyyətinin Qars, 
 62 
Ərzurum, Tiflisdə xüsusi şöbələri açılmış və bu şəhərlərdə 
onun müvəkkilləri fəaliyyət göstərmişdi (14, v.89-90). 
Məmməd Sadıq Aran adını çəkdiyimiz məqaləsində 
daha sonra yazır ki, Bakı Müsəlman Xeyriyyə Cəmiyyə-
tinin rus hökuməti ilə apardıqları danışıqlardan sonra 
«...qadın doktorlar, müəllimlər, gənc universitetlilər, xalq 
təmsilçiləri Azərbaycan Xeyriyyə Cəmiyyətinin idarəsi al-
tında Anadoluya axdı. Bakıdakı Cəmiyyəti Xeyriyyə Mər-
kəzi bulunan İsmailliyə bir ərzaq və əşya deposu (anbarı) 
halına gəldi. Zəngin və kübar ailə qadınları gecəli-gün-
düzlü tikiş makinələrinin başında Anadolu hərbzadələrinə 
əlbisə və yataq tikişi tikməyə, köylülər corab hörməyə, əc-
zaxanalar ilaç (dərman) hazırlamağa, məhəllələrdə qadın 
heyətləri yorğan-döşək toplamağa başladılar. Cəmiyyəti-
xeyriyyə mərkəzində açılan ianə dəftərinə yazılmaq üçün 
zəngin, fəqir hər kəs sevinə-sevinə qoşuldu. Bu surətdə 
toplanan milyonlarca para və vaqonlar dolusu ərzaq və əş-
ya Anadoluya göndərilirdi. Qarsda mərkəz quruldu. Orada 
depo halına gətirilən binalar arasında bəzi cəmiyyətlərin 
tavanına qədər əşya tiklin dolduruldu.  
Sarıkamış, Trabzon, Artvin, Ərdəhan və s. şəhərlərdə 
şöbələr açıldı, səyyar aş evləri və yardım ocaqları quruldu. 
Buralardan toplanan vəsaitə 12.000 yetim cocuq üçün mə-
həlli yurdlar qurulduğu kimi, Bakı şəhərində yetimxanalar 
açıldı. Bu sürətlə türk xalqına qarşı yapılan çirkin hərəkət-
lərə sədd çəkildi» (70, s.127). 
Bakı Müsəlman Xeyriyyə Cəmiyyəti bunlardan əlavə, 
M.Aranın yazdığı kimi, Azərbaycandakı gizli komitə vasi-
təsilə Bakıda və Xəzər dənizindəki Nargin adasında əsir 
 63 
saxlanılan yüzlərlə türk qaçırılaraq Təbriz yolu ilə Anado-
luya göndərilməsində yaxından iştirak etmişdi. Məqalədə 
bununla əlaqədar deyilir: «Bu uğurda, köylü-şəhərli bütün 
Azərbaycan türkü heç bir fədakarlıqdan çəkinmədi. Ən gö-
zəl minik atları «türklərə qurban» kimi qaçırılan türk su-
baylarına Qarabağda hədiyyə edilirdi» (70, s.128). 
Məqalədə müəllif bunu da bildirir ki, “Azərbaycan cə-
miyyəti – xeyriyyənin gördüyü tədbirləri əyani sübut edən 
şəkillər «Qardaş köməyi» dərgisinin eyni sayında çap 
olunmuşdur”. 
Bakı Müsəlman Xeyriyyə Cəmiyyətinin Birinci dünya 
müharibəsi dövründəki fəaliyyəti təkcə dediklərimizlə məh-
dudlaşmır. Yuxarıda xatırladığımız kimi cəmiyyət mühari-
bədən zərər çəkən türk əhalisinə yerlərdə kömək göstər-
mək üçün Qarsa və Şərqi Anadolunun digər ərazilərinə 
doktor Xosrov bəy Sultanovun başçılığı ilə xüsusi nüma-
yəndə heyəti göndərmişdi. 
Nümayəndə heyəti əhaliyə ərzaq, paltar çatdırmaqla 
yanaşı, həm də yerli müsəlman əhalisinin hüquqlarının 
müdafiəsi üçün məsələlər qaldırmış və müəyyən mənada 
buna nail olmuşdur. «Kaspi» qəzetinin 8 aprel 1915-ci il 
tarixli sayında doktor Xosrov bəy Sultanovun dərc olun-
muş məktubunda deyilirdi ki, «əyalətin müsəlmanlar yaşa-
yan məntəqələrində bəni insan görünmür. Yalnız bir neçə 
kənddən 500-600 qadın və uşaq yığıldı. Onların arasında 
cəmi 6 kişi vardı ki, onlar da əldən düşmüş qocalardan 
ibarətdir» (28, v.3). 
Daha sonra məlum olur ki, Bakı Müsəlman Xeyriyyə 
Cəmiyyəti Qarsa göndərdiyi nümayəndə heyətinin məlu-
 64 
matları əsasında xüsusi bəyannamə qəbul etmişdir. Bəyan-
namədə Cəmiyyət Qars, Ərdəhan ərazilərində qalan kim-
səsiz uşaqların, qadınların Bakı və Gəncə şəhərlərinə gəti-
rilməsini və burada onların yerli varlıların himayəsinə ve-
rilməsinin zəruriliyə bildirilirdi. Lakin cəmiyyət üzvlərin-
dən bəziləri buna lazımi diqqət verə bilməmişlər. Belə 
münasibət dövrün böyük ziyalısı, həm də Cəmiyyətin mü-
haribə zonaları üçün ianə toplanmasının ilk təəsübkeş-
lərindən biri olan Ömər Faiq Nemanzadəyə çox mənfi təsir 
göstərmiş və o, bu münasibətlə «Çox utandıq» adlı bir mə-
qalə yazıb onu «Yeni iqbal» qəzetinin 3 iyul 1915-ci il sa-
yında çap etdirmişdir. Məqalədə deyilirdi: «Vay cəmiy-
yəti-xeyriyyə!» Vay milyonlu şəhər! Vay bədbəxt millət! 
Məgər quru adın varmış!.. Aman ya rəbbi, nələr eşidirik, 
nələr görürük. Nə demək bu? Nə demək ki, 4-5 milyonluq 
bir camaat bir-iki yüz yetim balasını bir yerdə saxlamağa 
gücü çatmır. Of, doğrudan da ölmüşük, doğrudan da milli 
dirilik, mədəni insanlıq adına bir qəpiyə dəymərik” (67, 
s.65). 
Ö.F.Nemənzadənin bu çıxışı Cəmiyyəti-Xeyriyyə üzv-
ləri və Bakı şəhəri əhalisi arasında çox böyük əks-səda 
doğurmuşdu. Belə ki, cəmiyyətdə müsəlman uşaqlarının 
yerləşdirilməsi, təmini üçün istər onun üzvləri və istərsə 
də hökumət dairələri xeyli vəsait toplamış oldu. Kimsəsiz 
uşaqlar üçün cəmiyyətin yerləşdiyi «İsmailiyyə» binasında 
xüsusi yataqxana yaradılmışdı. 1917-ci ilin əvvəllərində 
burada müharibə cəbhələrindən gətirilmiş 200-dən artıq 
kimsəsiz uşaq saxlanılırdı. Bu uşaqlara hər gün bir neçə 
dəfə yemək verilirdi. Bu baxımdan türk müəllifi, sonralar 
 65 
Cənubi-Qərbi Qafqaz Respublikasının xarici işlər naziri 
olmuş Fəxrəddin Ərdoğanın «Türk ellərində xatirələrim» 
adlı kitabında 1917-ci ilin əvvəllərində Orenburqdan sür-
gündən qayıdarkən Bakı Müsəlman Xeyriyyə Cəmiyyətin-
də gördükləri haqqında verdiyi məlumatlar dediyimizi təs-
diq edir. Müəllif yazır ki, “ilk iş olaraq Bakı cəmiyyəti-
xeyriyyəsinə getdik, orada onlarla tanış olduq. Burada is-
tiqlal eşqiylə cəmiyyətlər qurulmuş, durmadan çalışırlar. 
Düşdüyümüz İsmailiyyə binasında Ağa Musa Nağıyevin 
50 yataqlı qonaqxanası var ki, hər gələn türk yolçusu bu-
rada aylarla qalır, yemək və yataqları təmin edildiyi kimi, 
paltarları yuyulur və bütün məsrəflər Ağa Musa Nağıyevin 
kassasından ödənilir. Bu möhtəşəm binanı A.M.Nağıyev 
Cəmiyyəti-Xeyriyyəyə bağışlamışdı” (72, s.123). 
Burada deyilənlərdən əlavə, daha sonra deyilir ki,  
“201 otaqlı bir yetimxana da vardır. Burada cəbhədən top-
lanan kimsəsiz cocuqlar gətirilərək saxlanılır”. Müəllif da-
ha sonra yazır ki, Bakıda qaldığım bir həftədə Hacı Zey-
nalabdin Tağıyev əfəndinin ziyarətinə də getdim. Bakı ye-
timxanalarını da gedib gəzdim. Burada Ərzurum cəbhə-
sindən gətirilən minə qədər cocuq və qadınlara baxılırdı. 
Hər 10 cocuğun bir qulluqçusu olub, cümə günlərində pal-
tarları dəyişdirilərək, onları gəzməyə çıxarırlar (11,v.86). 
XIX əsrin sonu – XX əsrin əvvəllərində Bakıda xeyli 
əhali Bəhayi dini təriqətinə itaət edirdi. Onların hətta şəhə-
rin keçmiş Çadrovı (indiki Mirzağa Əliyev) küçəsindəki  
məscidi də fəaliyyət göstərirdi. Bəhayilər arasında belə bir 
ideyanı yaymışdılar ki, bəhayi təriqətini qəbul edənlər öl-
məyirlər. Ona görə də xeyli azərbaycanlılar, o cümlədən 
 66 
Bakının adlı-saylı milyonçusu Ağa Musa Nağıyev də bu 
təriqəti qəbul etmişdi (14, v.96). 
1909-cu il oktyabrın 27-də Bəhayi dini təriqətinin bir 
qrup nümayəndəsi, o cümlədən Bakı sakinləri - Ağa Musa 
Nağıyev, Ağakişi Əliyev, Əşrəf Kərimov, Balaxanı kənd 
sakini İsmayıl İbrahimov və Şamaxı sakini Baba Səmədov 
Bakı şəhər idarəsinin rəisi adına məktub yazaraq, «Ruha-
niyyə» adlı Cəmiyyətin nizamnaməsini təsdiq etməyi on-
dan xahiş edirlər (14, v.96). Bu məsələ Bakı şəhər idarəsi-
nin cəmiyyətlər, təşkilatlar şöbəsinin 13 yanvar 1910-cu il 
tarixi iclasında müzakirə edilir və «Ruhaniyyə» Cəmiyyə-
tinin Nizamnaməsini və Bakı Bəhayi təşkilatının yaradıl-
ması təsdiq olunur (14,v.42). 
Nə idi Bəhayi Cəmiyyətinin məqsədi? Cəmiyyətin 
nizamnaməsi ilə tanışlıq bu suala cavab verir. Nizamna-
mədə deyilirdi ki, cəmiyyətin məqsədi Bakı şəhəri ərazi-
sində yaşayıb, bəhayi təriqətinə mənsub olan əhali arasın-
da savadın və ibtidai təhsilin yayılmasına nail olmaqdan 
ibarətdir (14, v.4). Bununla əlaqədar olaraq cəmiyyət möv-
cud məktəblərə himayədarlıq edir və eləcə də öz vəsaiti 
hesabına yeni məktəblərin açılmasına təşəbbüs göstərirdi. 
Yerlərdə qiraətxanalar, kitabxanalar, pulsuz və azad satış 
üçün kitab mağazaları açır, rus və Azərbaycan dillərində 
öz xəbərlərini, pedaqoji ədəbiyyatı çap edir, nəhayət, xalq 
müəllimlərinin yetişdirilməsinə yardım göstərirdi. Cəmiy-
yət həmçinin Bəhayi məzhəbinə mənsub olan kasıb uşaq-
ların orta və ali təhsil müəssisələrinə qəbul olunub, orada 
oxumalarına himayədarlıq edir, habelə Bakı quberniya-
 67 
sında bu məzhəbə qulluq edən  yetim və kasıb uşaqların 
ibtidai təhsil almalarını təşkil edirdi. 
Digər cəmiyyətlər kimi Bəhayi Cəmiyyəti də fəxri, hə-
qiqi və yarışan üzvlərdən ibarət idi. Fəxri üzvlər birdəfəlik 
cəmiyyətə 100 rubl miqdarında üzvlük haqqı verib, ümumi 
iclasda seçilən şəxslərdən ibarət olurdı. Həqiqi üzvlər 
cəmiyyətin xəzinəsinə ildə 12 rubldan, adi üzvlər isə 1 
rubldan az olmayaraq üzvlük haqqı verirdi. Cəmiyyətə 5 il 
müddətinə gizli səsvermə yolu ilə seçilən idarə heyəti 
rəhbərlik edirdi (63 s.101). 
Cəmiyyətin sədri Ağa Musa Nağıyev seçilmişdi.  
1910-cu il fevralın 9-da keçirilən iclasda xəstəliyi ilə əla-
qədar olaraq Ağa Musa Nağıyev bu vəzifədən azad edil-
miş, onun əvəzinə Şeyx Ələkbər Koçani Cəmiyyətə sədr 
seçilmişdir. 1911-ci ildə isə Cəmiyyətə Bala Kərimov 
sədr, Mütəllib Tahirov xəzinədar, Əbdülxaliq Yaqubov isə 
katib seçilmiş, Ağa Musa Nağıyev isə Cəmiyyətin fəxri 
sədri sayılmışdır. 
Cəmiyyətin 1912-ci il üzrə hesabatından məlum olur ki, 
onun büdcəsində üzvlük haqqından 358 rubl, ianələrdən 113 
rubl və 1911-ci ildən qalmış 429 rubl vəsait olub ki, onun 
müəyyən hissəsi bəhayi uşaqların təhsil və tərbiyəsinə və 
kimsəsizlərin saxlanılmasına sərf edilmişdir (30, q.1). 
Bəhayi Cəmiyyətinin sonrakı illərə aid fəaliyyəti haq-
qında, təəssüf ki, əlimizdə arxiv və ədəbiyyat materialları 
yoxdur. Lakin mövcud materiallar bu cəmiyyətin maarif-
çiliyə böyük xidmət göstərdiyini təsdiq edir.  
Bilavasitə maarifçilik-xeyriyyəçilik istiqamətində ya-
radılıb, fəaliyyət göstərən cəmiyyətlər haqqında məlumat 
 68 
vermək baxımdan XX əsrin əvvəllərindən yaradılan və 
xalqımızın xeyriyyəçilik – maarifçilik tarixində özünə-
məxsus yeri olan «Müsəlmanlar arasında savad yayan 
Bakı nəşri-maarif cəmiyyəti»nin xüsusi yer tutduğu gö-
rünür. Bu cəmiyyət 1906-cı ildə Bakı tacirlərindən Əlağa 
Həsənovun, Ağahüseyn Tağıyevin, İsgəndər bəy Məliko-
vun, mühəndis Məmmədhəsən Hacınskinin fəxri vətən-
daşı, duma qlasnısı İsmayıl bəy Səfərəliyevin, mühəndis 
Hacıbəy Axundov və şəhər məktəbinin müəllimi Əlisgən-
dər Cavadovun təşəbbüsü və əsasında yaradılmışdı. Adları 
çəkilən 8 nəfərin ərizəsi 1906-cı il mart ayının 4-də Bakı 
şəhər quberniyası Cəmiyyətlər və ictimai təşkilatlar üzrə 
idarəsinin iclasında müzakirə edilərək qərara alınmışdır: 
«Müsəlmanlar arasında savad yayan Bakı «Nəşri-maarif» 
cəmiyyətinin təqdim edilmiş nizamnaməsi təsdiq edilsin, 
cəmiyyət qeydiyyata götürülsün. Nizamnamənin təsdiq 
olunmuş bir nüsxəsi cəmiyyət üzvü Əlisgəndər Cəfərova 
təqdim edilsin. 4 mart 1906-cı il» (30, v1). 
44 maddədən ibarət olan bu Nizamnamənin birinci 
bəndində «Nəşri-maarif» cəmiyyətinin məqsəd və vəzi-
fələrindən bəhs edilərək göstərilirdi ki, onun məqsədi Bakı 
quberniyasında yaşayan müsəlmanlar arasında Azərbaycan 
və rus dillərində savad və ibtidai təhsilin yayılmasına kö-
mək göstərməkdən ibarətdir. Bu məqsədlə cəmiyyət möv-
cud məktəblərin açılmasına ya təşəbbüs edir və ya özü öz 
vəsaiti hesabına belə məktəblər açırdı. Bununla yanaşı, 
«Nəşri-maarif» cəmiyyəti öz məqsədinə nail olmaq üçün 
xalq qiraətxanaları açmağı və burada qiraət işini təşkil 
etməyi, Azərbaycan və rus dilində dərsliklər, dərs vəsaiti 
 69 
və başqa kitablar nəşr etməyi, dövrü mətbuat orqanları 
yaratmağı, məktəb və mədrəsələri təcrübəli müəllim kadr-
ları ilə təmin etməyi, pedaqoji kursları açmağı, müəllimlər 
qurultaylarını çağırmağı, elmi-ədəbi gecələr keçirməyi və 
nəhayət, yoxsul müsəlman uşaqlarının orta və ali məktəb-
lərə daxil olub, oxumasına kömək göstərməyi özünün baş-
lıca vəzifəsi sayırdı (42, s.87). 
Nizamnamədən göründüyü kimi «Nəşri-maarif» cə-
miyyəti də öz amalı, məqsədinə görə digər Bakı, Gəncə 
xeyriyyə Cəmiyyətləri ilə demək olar ki, eyniyyət təşkil 
edirdi. Bu da təsadüfi deyil ki, adlarını çəkdiyimiz müsəl-
man xeyriyyə cəmiyyətləri kimi, «Nəşri-maarif» cəmiyyəti 
də fəxri, həqiqi və yarışan üzvlərdən ibarət idi və onların 
ödədikləri üzvlük haqlarının məbləği də Gəncə, Bakı xey-
riyyə cəmiyyətlərinin üzvlərinin ödədikləri məbləğlərlə 
tam eyniyyət təşkil edirdi.  
Nizamnaməyə görə Cəmiyyətin ali orqanı onun üzv-
lərinin ümumi yığıncağı idi. Ümumi yığıncaq Cəmiyyətin 
idarə heyətini, onun sədrini, sədrin müavinini, katibini və 
xəzinədarı seçirdi. Deyək ki, «Nəşri-maarif» cəmiyyəti 
Bakı Müsəlman Xeyriyyə Cəmiyyəti ilə qarşılıqlı surətdə, 
əlbir fəaliyyət göstərirdi. Bakının adlı-sanlı ziyalıları, gör-
kəmli varlıları çox vaxt hər iki cəmiyyətin üzvü olub, hər 
ikisində fəaliyyət göstərirdilər. 
1906-cı il noyabrın 24-də «Nəşri-maarif» cəmiyyəti-
nin keçirdiy ilk ümumi yığıncaqda H.Z.Tağıyev Cəmiy-
yətin idarə heyətinin sədri, M.Hacınski onun müavini, 
Əlisgəndər Cəfərov, Əhməd bəy Ağayev və Məhəmməd-
həsən Əfəndiyev idarə heyətinin katibləri seçilir. Murtuza 
 70 
Muxtarov, İsa bəy Aşurbəyov, Tağı bəy Səfərəliyev, Qara 
bəy Qarabəyov və başqaları idarə heyətinin üzvləri, Həsən 
bəy Məlikov isə təftiş komissiyasının üzvü seçilir. qeyd et-
mək lazımdır ki, Azərbaycanın müxtəlif arxivlərində bu 
cəmiyyətin fəaliyyəti haqqında zəngin materiallar saxla-
nılır (42, s.88). 
Cəmiyyətin illik hesabatları bir qayda olaraq mətbəə 
üsulu ilə kitabça şəklində çap edilirdi. Bu hesabatların bir 
çox nümunələri arxiv sənədi kimi qorunub saxlanmışdır 
ki, bunlar cəmiyyətin fəaliyyətini təhlil etməyə imkan 
verir. 
Hər şeydən əvvəl cəmiyyət müsəlmanların təhsilə yi-
yələnməsinə çalışır və bu haqda geniş tədbirlər həyata ke-
çirirdi. Belə ki, cəmiyyətin 1907-ci ilə aid olan hesabatın-
dan bəlli olur ki, cəmiyyət həmin ildə İçərişəhərdəki Hacı 
Banu məscidinin, şəhərin aşağı hissəsindəki Hacı İmaməli 
məscidinin və şəhərin dağlıq hissəsində yerləşən Hacı İb-
rahim məscidinin yanında üç məktəb açmış və onlarda 
uşaqlar pulsuz oxuyurdular. 
Yenə həmin ilin hesabatından aydın olur ki, «Nəşri-
maarif» cəmiyyətinə fəxri üzvləri 7500 rubl, həqiqi üzvləri 
5278 rubl miqdarında pul keçirmişlər. Bundan əlavə əhali 
Oruc bayramında cəmiyyətin fonduna 232, 64 rubl, Qur-
ban bayramında 140 rubl məbləğində pul keçirmişdi. Pul 
vəsaiti keçirənlərin siyahısında H.Z.Tağıyevin (500 rubl), 
Q.N.Seydiyevin (100 rubl), M.T.Cəbrayılovun (23 rubl) 
adları da vardır (49). 
Hesabatda qeyd edilirdi ki, cəmiyyət cari ildə öz və-
saitindən 815 rubl Darülmüəllimə, 172 rubl Hacı İmaməli 
 71 
məscidindəki məktəbə, 75 rubl Hacı Banu məscidindəki 
məktəbə, 546 rubl müəllim kurslarına, 1500 rubl ibtidai 
məktəb müəllimlərinə, 1320 rubl məktəblər üçün ləvazi-
mat alınmasına və 763 rubl isə kasıb uşaqlara paltar alın-
masına pul xərcləmişdir (49). 
Cəmiyyətin 1908-1911-ci illərə aid olan hesabatların-
da da bu qəbilli yardımlar və pul vəsaitinin verilməsi haq-
qında ətraflı məlumatlara rast gəlirik. Məsələn, 1909-cu il 
hesabatından görünür ki, cəmiyyət bu ildə İmam Əli məs-
cidinin nəzdindəki məktəbə 1320 rubl, Hacı Banu məsci-
dindəki məktəbə 510 rubl, İbrahim (Təzə Pir) məscidində-
ki məktəbə isə 385 rubl, müxtəlif ehtiyacı olanlara isə 141, 
63 rubl miqdarında pul vəsaiti ilə yardım etmişdir (14, 
v.11). 
Cəmiyyət öz nizamnaməsinə uyğun olaraq fəaliyyə-
tinin ilk illərində Bakının Balaxanı, Əmircan və Buzovna 
kəndlərində də təhsil ocaqlarının açılmasına təşəbbüs gös-
tərmişdir. 1911-ci il may ayının 13-də Bakı şəhər rəisi 
P.İ.Martınovun Qafqaz tədris dairəsinin hamisinə göndər-
diyi məlumatda deyilirdi ki, «Nəşri-maarif» cəmiyyətinin 
Balaxanıda 116 şagirdi olan 4 sinifli, Əmircanda 82 şa-
girdi olan 3 sinifli və Buzovnada 28 şagirdi olan 3 sinifli 
məktəbləri fəaliyyət göstərir. 
«Nəşri-maarif» cəmiyyətinin 1914-cü ildə Bakı əra-
zisindəki 17 kənddə 16 məktəbi və 35 şöbəsi mövcud idi. 
Bu məktəblərdən üçü məhz 1914-cü ildə açılmışdır ki, 
onların ikisi Qalada, biri Bilgəhdə yerləşirdi (71, s.14). 
Hesabatda göstərilirdi ki, həmin ildə cəmiyyətin mək-
təblərində 1074 nəfər oğlan, 126 nəfər qız oxuyurdu ki, on-
 72 
lara pulsuz dərs ləvazimatı, kitab, paltar verilirdi. 1914-cü 
ildə cəmiyyət məktəb ləvazimatı və dərs vəsaitləri satan 
xüsusi mağaza açmışdı. Cəmiyyətin illik gəliri 1913-cü ilə 
nisbətən 21.261 rubl artmışdır. 1914-cü ildə cəmiyyətin 
ümumi xərcləri 31.420 rubl təşkil etmişdir ki, onun da 
20.355 rublu məktəblərin saxlanılmasına, 7.048 rublu mək-
təb jurnallarının, əyani vəsaitlərin, 2153 rublu isə beşinci 
müsəlman gecəsinin keçirilməsinə sərf edilmişdir. 1914-cü 
ildə cəmiyyətin idarə һeyətinin 23 iclası keçirilmiş, burada 
108 məsələ müzakirə edilmişdir ki, onların əksəriyyəti mək-
təb, təһsil işinə və xeyriyyəçilik məsələlərinə һəsr edil-
mişdir (14,v.11). 
1914-çü ildə "Nəşri-maarif" cəmiyyətinin 6 nəfər fəxri 
üzvü, 55 nəfər һəqiqi üzvü var idi. Şəmsi Əsədullayev, 
Јusif Dadaşov, Ağamusa Muxtarov, Ağa Musa Nağıyev, 
Ağa Hüseyn Tağıyev və Hacı Zeynalabdin Tağıyev cə-
miyyətin fəal üzvləri idi (14,v.11). Cəmiyyətin sədri vəzi-
fəsində isə yenə H.Z.Tağıyev qalırdı. 
Qeyd edək ki, "Nəşri-maarif" cəmiyyəti məktəblərdə 
milli müəllim kadrların yerləşdirilməsinə də xüsusi əһəmiy-
yət verirdi. Bu, birinci növbədə Azərbaycanda ali və semi-
nariya təһsili almış müəllim kadrların sayca azlığı ilə əla-
qədar idi. 
Məһz buna gərə də cəmiyyət müəllim kadrları һazır-
lamaq üçün 1907-çi ildə "Darülmüəllim", yəni Müəllimlər 
Seminariyası açmış və bura təcrübəli pedaqoqları cəlb et-
mişdi. Bu seminariya üç il fəaliyyət göstərdikdən sonra 
bağlanmışdı. 
 73 
1908-1909-cu illərdə "Nəşri-maarif" cəmiyyəti nəz-
dində birillik "İslam" Azərbaycan müəllimlər kursu açıldı. 
Bu kursun cəmi iki buraxılışı olmuş və oranı 28 nəfər bi-
tirmişdi. Həmin məzunlara şəһadətnamələri cəmiyyətin 
sədri H.Z.Tağıyev və onun müavinləri Meһdi bəy Ha-
cınski və İsa bəy Aşurbəyov imzalayıb təqdim etmişdilər 
(35, v.1). 
Müəllimlər məktəbini bitirənlər "Nəşri-maarif", "Səa-
dət", "Nicat" çəmiyyətlərinə məxsus məktəblərdə dərs de-
məyə başlayaraq, pedaqoji kadrlara olan tələbatı az da olsa 
ödəyirdilər (34). 
Bunu da əlavə edək ki, 1909-cu ildə Bakının Çənbərə-
kənddəki köһnə qəbiristanlığının ərazisi təmənnasız olaraq 
"Səadət" və "Nəşri-maarif" cəmiyyətlərinə verilmiş və on-
lara bu ərazidə məktəb, məscid və yaxud xəstəxana tik-
məyə icazə verilmişdi. "Nəşri-maarif" cəmiyyəti doğrudan 
da burada azərbaycanlılar üçün müəllimlər seminariya-
sının binasını tikdirməyi planlaşdırmış və bu binanın, in-
şasına başlanmışdır. Lakin əvvəlcə maddi çətinliklər, daһa 
sonra isə 1920-ci ilin aprel һadisələri və bununla da cə-
miyyətin 1920-ci il mayın 10-da öz fəaliyyətini dayandır-
ması bu xeyirxaһ işin başa çatdırılmasına imkan vermə-
mişdir (34). 
"Nəşri-maarif" cəmiyyətinin fəaliyyəti təkcə dedikləri-
mizlə məhdudlaşmamışdır. Cəmiyyət һəm də Azərbaycan-
dan kənarda təһsil alan һəmyerlilərimizə yardımlar gön-
dərirdi. Məsələn, 1915-ci il oktyabrın 3-də Moskva Kom-
mersiya İnstitutunun II kurs tələbəsi Mir Möһsün Möv-
sümov Cəmiyyətin adına ərizə yazaraq bildirirdi ki, birinci 
 74 
kursda oxuyarkən bir şəxs tərəfindən mənə 200 rubl 
məbləğində kömək göstərilirdi. İndi ondan məһrum olmuş 
və buna görə də təһsilimi davam etdirə bilmirəm. “Odur 
ki, "Nəşri-maarif" cəmiyyətindən mənə kömək edilməsini 
xaһiş edirəm”. Ərizənin ustünə cəmiyyətin rəһbərləri tərə-
findən belə bir dərkənar qoyulmuşdur. "Bir dəfəlik 50 rubl 
miqdarında kömək edilsin" (71, s.15). 
Yuxarıda qeyd etdiyimiz kimi, Azərbaycanda fəaliyyət 
göstərən əksər xeyriyyə və maarifçilik cəmiyyətlərinin əsas 
büdcəsi üzvlük һaqlarından və ianələrdən təşkil olunurdu. 
İanə toplanılması üçün konsert və tamaşalar, xeyriyyə gecə-
ləri təşkil olunar və buna şəxsən H.Z.Tağıyev özü rəһbərlik 
edərdi. Qaydaya görə keçiriləcək һər bir tədbir һaqqında cə-
miyyətin sədri H.Z.Tağıyevin imzası ilə Bakı şəһər idarə-
sinə xüsusi məktub yazılır və gecənin proqramı da ona əla-
və edilirdi. Bu tədbirlər içərisində cəmiyyətin "Müsəlman 
gecələri" adı ilə keçirdiyi tamaşalar xüsusi yer tutur. Bura 
Bakının adlı-sanlı varlıları, ziyalıları dəvət edilir və iştirak 
edənlər cəmiyyətin xeyrinə ianələr verərdilər. Arxiv sənəd-
ləri belə tamaşalar zamanı toplanmış vəsait, orada iştirak 
edənlərin sayı, һabelə onların verdikləri ianələrin məbləği 
һaqqında tam məlumat verir. Məsələn, 1913-cü ildə keçi-
rilən dördüncü müsəlman gecəsində H.Z.Tağıyev 1000 
rubl, İ.Lobov 500 rubl; 1914-cü ildə keçirilən beşinci ge-
cədə H.Z.Tağıyev  və A.M.Nağıyev – һərəsi 4000 rubl,  Əli 
Əsədullayev və Hacı İsrafil Aydəmirov - һərəsi 100 rubl, 18 
nəfərin һər biri 100 rubl, Abdulməcid Çermoyev 525 rubl, 
19 nəfərin һər biri 50 rubl, 10 nəfər hərəsi 30 rubldan - 45 
rubladək, 58 nəfər hərəsi 25 rubl, 100 nəfərdən artıq üzvün 
 75 
isə hərəsi 20 rubl ianə vermişdi. Cəmiyyətin idarə һeyətinin 
katibi Ə.Cəfərovun bununla əlaqədar olaraq verdiyi һesa-
batda deyilir ki, beşinci müsəlman gecəsindən ümumilikdən 
14.909 rubl miqdarında ianə toplanılmışdı (61, s.109). 
Cəmiyyətin keçirdiyi gecələrdən toplanan vəsait onun 
büdcəsinə daxil olurdu. Arxiv sənədləri bu gecələrdən top-
lanan vəsaitlər һaqqında müfəssəl məlumatlar verir. Belə 
ki, cəmiyyətin  1908-ci il dekabrın 13-də keçirilmiş birinci 
gecədən 2 min, 1909-cu il dekabrın 12-də keçirilmiş ikinci 
gecədən 8197,  1910-cu il dekabrın 4-də keçirilmiş üçüncü 
gecədən 10.211, 1913-cü il fevralın 15-də keçirilmiş dör-
düncü gecədən 9297, 1914-cü il fevralın 2-də keçirilmiş 
beşinci gecədən 15 min rubla yaxın, 1915-ci il aprelin 14-
də keçirilmiş altıncı gecədən isə çəkilən xərcləri çıxdıqdan 
sonra cəmiyyətə 15.416 rubl miqdarında gəlir qalmışdı. 
Cəmiyyətin sonuncu səkkizinci gecəsi isə 1917-ci il fev-
ralın 25-də keçirilmişdi (61, s.112). 
Cəmiyyətin fonduna toplanan vəsait isə onun məktəb-
lərinin saxlanmasına, burada təһsil alan uşaqlara paltar, 
dərs ləvazimatı alınmasına, eһtiyacı olanlara yardımlara 
sərf olunurdu. "Nəşri-maarif" cəmiyyəti bir qayda olaraq 
һər il Novruz bayramı münasibəti ilə öz üzvləri və camaat 
arasında tədbirlər keçirər və burada da ianələr toplanardı. 
Məsələn, 1912-ci ildə keçirilən tədbirdə 51 nəfərin 
iştirak etdiyi göstərilir. Bunlardan H.Z.Tağıyevin 100 rubl, 
İ.Səfərəliyevin 50, İ.Hacinski, M.Əlibəyov, A.Məlikov, 
A.Bıç, L.Vasilyev və onlarla başqalarının isə 10-dan 25 
rubladək ianə verdiyi qeyd edilir. İanə verənlər arasında 
Bakıdakı Osmanlı konsulu Əli Kamal bəyin, Bakı quber-
 76 
natoru Alışevskinin, vitse-qubernator R.Bloxun, Bakı şə-
һəri rəisi P.Martınovun da adları vardır (54, s.32). 
1913-cü ildə keçirilən eyni tədbirdə isə 168 nəfərin si-
yaһı iştirakı qeyd olunmuşdur. Burada da yenə Əli Kamal 
bəyin, Alışevskinin, İran konsulu Davud xanın adına rast 
gəlirik. Yerli xeyriyyəçilərdən isə S.Hacinski, B.Aşur-
bəyov, İ.Səfərəliyev, L.Bıç, M.Əzizbəyov, H.Z.Tağıyev, 
N.Aşurbəyov və onlarla başqaları müxtəlif miqdarda ianə 
verdiyi qeyd olunur. 1913-cü ildə toplanan ianənin miq-
darı 2268 rubl olmuşdur ki, bunun 2125 rublu "Nəşri-
maarif" cəmiyyətinin fonduna keçirilmişdi (4, v.61). 
Bir sözlə, cəmiyyət Bakı və onun ətrafında yaşayan 
əһali arasında çox böyük xeyriyyəçilik işləri aparırdı. 
Onun ətrafında da dövrün görkəmli mesenatları, ziyalıları 
cəmləşmişdi. 
Bakıda xeyriyyəçilik və maarifçilik fəaliyyəti ilə məş-
ğul olan cəmiyyətlərdən biri də "Nicat" adlanırdı. Bu cə-
miyyət 1906-cı ilin mart ayında bir qrup Bakı ziyalısı və 
mesenatları tərəfindən yaradılmışdı. Cəmiyyətin Nizam-
naməsi 1906-cı ilin avqustun 22-də Bakı qubernatoru Alı-
şevski tərəfindən rəsmən təsdiq edilmişdir (54, s.35). 
Nizamnamədə Cəmiyyətin məqsədi aşağıdakı kimi 
izaһ edilirdi: müsəlmanlar arasında maarifin yayılması, 
müsəlman tələbələrin ali, orta və ibtidai təһsil muəssisələ-
rində oxumasına köməklik göstərmək, ana dili və ədəbiy-
yatın inkişafına xidmət etmək. 
Bu məqsədin һəyata keçirilməsi üçün cəmiyyət möv-
cud məktəblərə yardım edir, yeni məktəblər, kurslar, küt-
ləvi qiraətlər təşkil edir, dərs kitabları və vəsaitləri çap 
 77 
edir, müəllim kadrların yetişdirilməsi üçün pedaqoji kurs-
lar açır, qurultay çağırır; müsəlman şair və yazıçıların 
bioqrafiyasını və əsərlərini çap edir və nəһayət, quberniya-
nın digər şəhərlərində cəmiyyətin şöbələrini yaradırdı.  
 Yuxarıda haqqında danışdığımız və onlara bənzər 
digər bu cəmiyyətlərin XX əsrin əvvəllərində Quzey Azər-
baycanın ictimai-siyasi mədəni-mənəvi və ideoloji həya-
tında oynadıqları rol, onların çoxillik və çoxşaxəli fəaliy-
yətinin uzaqperspektivli və qiymətə gəlməz nəticələri haq-
qında tarixçilərimiz, siyasətçilərimiz, ədəbiyyatçılarımız, 
politoloqlarımız və bir çox başqaları cild-cild kitablar ya-
zıblar. Haqlı olaraq bu cəmiyyətlərin yaradılması və fəa-
liyyətində H.B.Zərdabi, Ə.B.Topçubaşov, Ə.B.Ağayev və 
b. görkəmli şəxsiyyətlərimizin rolunu çox yüksək qiymət-
ləndiriblər.  
Düşünürük ki, bu uğurların qazanılmasında H.Z.Tağı-
yev və A.M.Nağıyev kimi vətənsevər və millətsevər sə-
nayedarlarımızın rolu da heç az olmayıb. Əgər onlar min 
zəhmət hesabına qazandıqlarını bu işə qoymasaydılar indi 
bizim haqqında öyünə-öyünə danışdığımız məktəblərin, 
kitabxana-qiraətxanaların və s. heç biri ola bilməzdi. 
 
2.2. Ağa Musa Nağıyev qurub-yaradan insan kimi 
 
Neft hesabına varlanan Ağa Musa Nağıyev gəlirini da-
ha bir yeni sahəyə – doğma şəhərində biri-birindən gözəl və 
son dərəcə lazımlı binaların tikintisinə, başqa sözlə deyi-
lərsə, daşınmaz əmlaka yönəldir. Onun fikrincə, bu sahə 
neft qədər gəlir gətirməsə də, çox etibarlı kapital yatırımı 
 78 
sahəsi idi. Mülklərin tikintisinə aludə olan Ağa Musa bu işə 
atasının tövsiyəsi ilə başladığını hər zaman vurğulayırdı. 
Onun binalarının tikintisini əsasən “Qasımov qardaşları və 
K
o
” şirkəti aparırdı (60, s.165). 
Ağa Musa Nağıyev Azərbaycanda inqilabadək Bakının 
arxitekturasına fenomen, gözəlliyi və əzəməti ilə seçilən bi-
nalar tikdirməklə gözəllik bəxş edənlərdən biri olubdu. 
Çox maraqlıdır ki, binaların tikilməsində Şərq və Av-
ropa memarlıq məktəblərinin nümunələrindən istifadə et-
məklə bərabər, arxitektura və dizayn məsələsində Ağa 
Musanın özünün təklifləri, mülahizələri əsas götürülmüş-
dir. Yüksək zövqə malik olan Ağa Musanın təkliflərində 
simmetriyanın son dərəcə dəqiqliklə gözlənilməsi, binanın 
əzəmətli və fasadının cəlbedici olması üçün verdiyi məslə-
hətlər bu gün də memarları heyrətləndirməkdə, onun fitri 
istedadına dərin rəğbət yaratmaqdadır. 
Bakının ən çox gözəgəlimli yerlərində Azərbaycan 
memarlığının nümunələri kimi görünən tikililər məhz Ağa 
Musa Nağıyevin şəxsi vəsaiti və təklifləri əsasında inşa 
edilmişdir. Onun binaları elmimizin məbədidir. 
20 ildən artıq Bakı Şəhər Dumasının Qlasnısı (yəni 
deputatı) olmuş Ağa Musanın tikdirdiyi binaların bir neçə-
sinin adını çəkək:  
Kolybyakin küçəsi - indi N.Rəfibəyli, 49 - yaşayış b-sı; 
Nizami, 93-bina 1910-cu ildə inşa olunub - yaşayış b-sı; 
Rəsul Rza, 23 - bina 1910–cu ildə inşa olunub; 
Səməd Vurğun, 12, 24 saylı binalar 1912–ci ildə inşa 
olunub; 
Neftçilər pr., 69 - bina 1910-cu ildə inşa olunub; 
 79 
Zərifə Əliyeva pr. 33 - 1912-ci ildə inşa olunub; 
Süleyman Rəhimov - Xaqani 14 və 16 saylı binalar;  
28 May  küçəsində: 4,6, 10,11,14,15,17,18 və s. yaşayış 
binaları;                                      
Və daha onlarla başqa binalar... (60, s.169). 
Azərbaycanın memarlıq tarixinin incilərinə çevrilmiş 
bu şedevr binalardan çoxu bu gün inzibati binalar kimi 
fəaliyyət göstərir: “SOKAR” və Rusiyanın “LUKOYL” 
neft şirkəti, Zabitlər evi, Rabitə və İnformasiya Texno-
logiyaları Nazirliyi, Diaspora, AMEA, “ÜNS” teatrı, keç-
miş Ali məhkəmə, Dövlət İqtisad Universiteti, dörd xəs-
təxana, “Kirxa”, sinaqoq üçün nəzərdə tutulub, sonradan  
“qəddar düşmənlərimiz” tərəfindən naməlum yol ilə zəbt 
edilmiş kilsə (Nizami 36), Gül pasajı binası - “Balıq kon-
toru”, R.Rza küçəsi bina 11 və 12-də keçmiş İncəsənət 
İnstitutu, həmin küçədə “Xaqani ticarət evi”nin yerindəki 
Tibb Universiteti və “Tənqid-təbliğ” teatrı, M.Rəsulzadə 
küçəsi - 8 ünvanındakı keçmiş “Prodmaq”, İctimai yığın-
caqlar keçirilməsi məqsədilə tikilmiş bina (Xaqani, 47),  
“Məhkəmə ekspertizası” (keçmiş “Astoriya mehmanxa-
nası) - Xaqani 14 və 16 saylı binalar, Mərdəkanda “Abşe-
ron” mədə-bağırsaq sanatoriyası (60, s.170). 
1899-cu ildə Ağa Musa Nağıyev Merkuri (indiki Zə-
rifə Əliyeva küçəsi, 36-da) memar Kazimir Şkureviçin 
inşasında Bakı şəhər poçt-teleqraf kontorunun binasını tik-
dirir. Binanı tikdirməkdə əsas məqsədi kənd və rayonların 
şəhərlə əlaqələrini asanlaşdırmaq, onları birləşdirmək olub. 
Nəqliyyat vasitələrinin məhdud olduğu bir dövrdə belə bir 
addımı atan məhz Ağa Musa olub (52, s.149). 
 80 
        28 may küçəsindəki binalarının heç biri bu gün də öz 
təravətini itirməyib, bənzərsiz xarici görünüşü ilə insanı 
heyrətə salır. 
Ağa Musa Nağıyev “avropalaşmaq” niyyətində olanla-
ra: “Qərbi Azərbaycana gətirəcəyəm” – deyirdi. Bu fikrini 
dəfələrlə elə qəzetlərdəki çıxışlarında da (“Təzə həyat” qə-
zeti, 1907 il; “Baku” qəzeti 1912 il) təkrarlayırdı. 
Qeyd edək ki, bu binalar gözəlliyi, möhtəşəmliyi, na-
dir üslubu xatırlatmaqla yanaşı, kədərli duyğuları da özün-
də yaşadır. Bu duyğular sahibinin acınacaqlı taleyidir. 
Onun taleyi bir çox başqa milyonçulardan fərqli olaraq, 
çox kədərli olub. Hər iki övladı gənc ikən: qızı Ümmülba-
nu doğuş zamanı, oğlu İsmayıl isə vərəm xəstəliyindən 
dünyasını dəyişmişdir. 
Neft milyonçusu və xeyriyyəçi Ağa Musa Nağıyev 
kasıb bir ailədə dünyaya göz açmasına, heç bir təhsil alma-
masına baxmayaraq, fərasəti və ağlı ilə həyatda özünə yol 
açdı. Xalqın ehtiyacından irəli gələn hər bir çağırışına 
vaxtında cavab verməsi, doğma şəhəri ilə bağlı bütün xey-
riyyəçilik işlərində yaxından iştirak etməsi, nəhayət xalqı 
üçün qoyub getdikləri ona əbədilik qazandırdı. 
Atasının: “Oğul, bacardığın qədər bina tikdir, ömrün 
uzanar” vəsiyyətinə əməl edib, 100 bina tikdirməyi qarşı-
sına məqsəd qoyan və 100 yaşayacağına, hətta ölümsüzlü-
yə qovuşacağına inanan Ağa Musa Nağıyev 70 yaşında ikən 
dünyasını dəyişdi. Ölüm atasının vəsiyyətinə tam şəkildə 
əməl etməyə imkan verməsə də, Bakı milyonçuları arasın-
da ən çox bina tikdirmək yalnız ona mənsubdur  (46, s.98). 
 81 
Ucalan gözəl tikililəri ona mənəvi ölümsüzlük qazan-
dırdı. 
Bir zaman hamballıq etsə də, sonralar ağlı, fərasəti və 
uğurlu taleyi sayəsində məşhur neft milyonçusuna çevrilən 
Ağa Musa Nağıyevin yüksək zövq ilə inşa etdirdiyi binalar 
bu gün də onun ömrünü sonsuzluğa calayan qırılmaz, sar-
sılmaz daş tellərdir. 
Ağa Musa Nağıyev oğlunun xatirəsini yad etmək üçün 
şəhərin mərkəzində – Nikolayevski küçəsində (indiki İsti-
qlaliyyət küçəsi) qeyri-adi bir saray tikdirməyə qərar verir. 
Bu məqsədlə o, məşhur Polşa memarı Yuzef Ploşkonu İta-
lyan memarlığının incəlikləri ilə tanış olmaq üçün İtaliya-
ya ezamiyyə edir və bu proses 3 il davam edir. Palatso 
Kantarini sarayının tamamlanmış eskizləri əsasında və 
milli memarlıq məktəbinin ənənələri nəzərə alınmaqla 
1908-ci ildə “İsmailiyyə” sarayının tikintisinə başlamağa 
qərar verir. Binanın tikintisi ancaq 1913-cü ildə sona yetir. 
1913-cü il aprelin 7-də bina tam istifadəyə verilir. Qeyd 
etmək vacibdir ki, 2013-cü ildə binanın istifadəyə verilmə-
sinin 100 ili tamam olur. Binanın frontonunda Məhəmməd 
Peyğəmbərin və İmam Əlinin kəlamları həkk olunur: “İn-
san öz əməyi ilə istədiyinə nail olur və yüksəlir”; “İnsan 
doğulandan ölənədək oxumalıdır”; “Müsəlmanlar! Sizin 
yaşadığınız əsr sizinlə birgə ölür, öz övladlarınızı yeni əsrə 
hazırlayın”; “Oxumaq üçün lazım gələrsə, Çinə də getmək 
məsləhətdir”! 
 Sonradan memar Y.Ploşko xatırlayırmış ki, Bakının 
mərkəzində Azərbaycanın milli ornamentlərilə bəzədilmiş 
bina inşa etmək onun ən böyük arzusu imiş. 
 82 
Qotik üslubda tikilmiş “İsmailiyyə” binası 1918-ci ilin 
mart qırğınlarında, qəddar ermənilərin Bakıda törətdikləri 
vəhşiliklər zamanı top atəşinə tutularaq dağıdılması xey-
riyyəçinin həyat eşqini əlindən alır. Hazırda Azərbaycan 
Milli Elmlər Akademiyasının Rəyasət Heyətinin fəaliyyət 
göstərdiyi bu bina vaxtilə A.M.Nağıyev üçün böyük əhə-
miyyət kəsb edib (46, s.100). 
Binanın dağıdılmasında əsas məqsəd analoqu yalnız 
İtaliyada olan “Venesian qotikası”nı məhv etməklə bəra-
bər, binanın zirzəmisində qorunan ziyalıların arxivini və 
bəzi məlumatlara görə binanın özülündəki qızılı ələ keçir-
mək olub. Ağa Musa Nağıyev nakam oğlu İsmayılın xati-
rəsinə tikdirdiyi bu binanın məhv edilməsi ilə mənən və 
cismən sınır. Heç cür unuda bilmədiyi bala dərdini Ağa 
Musanı məcazi mənada yaşada biləcək yadigarının məhv 
edilməsi daha da təzələyir. O, 1919-cu ilin martın 4-də 
dünyasını dəyişir. 
O zaman maarifçilik və xeyriyyə işlərilə məşğul olan 
cəmiyyətlərin fəaliyyəti günü-gündən genişlənirdi. Bütün 
bu işləri özündə birləşdirəcək vahid müsəlman xeyriyyəçi 
– mədəniyyət mərkəzinin yaradılması bir zərurətə çevril-
mişdi. Yeni inşa olunmuş “İsmailiyyə” sarayını Ağa Musa 
Nağıyev məhz belə bir mərkəz elan etmişdi. Burada 
“Nəşri-maarif” cəmiyyəti tərəfindən müxtəlif xeyriyyə 
tədbirləri də keçirilirdi. 
Ermənilərin 1918-ci ilin martında Bakıda törətdikləri 
qırğınlar zamanı yandırılıb, qarət və yerlə yeksan edilən 
bu möhtəşəm bina həmin ilin sentyabrında Bakı düşmən-
 83 
lərindən azad edildikdən sonra Milli Hökumətin qərarı ilə  
yenidən bərpa olunmuşdur (47, s.67). 
A.M.Nağıyevin mesenatlıq fəaliyyəti. O dövrdə rus 
çarizminin yeritdiyi müstəmləkə siyasətindən Qafqaz xalq-
ları içərisində ən çox əzab çəkənlər müsəlmanlar idi. Mə-
sələn, 1912-ci ildə ibtidai təhsil alan azərbaycanlı uşaq-
ların xüsusi çəkisi cəmi 12 faiz təşkil edirdi. Orta məktəb-
lərdə təhsil alanlar içərisində isə bu göstərici cəmi 2,8 fai-
zə bərabər idi. Məhz buna görə o dövrdə azərbaycanlı iş 
adamları millətini savadlı görmək üçün əllərindən gələni 
əsirgəmirdilər.  
Tək Ağa Musa uzun illər boyu azərbaycanlı tələbələ-
rin müxtəlif təhsil ocaqlarında bilik almaları üçün ildə 8 
min rubl ayırırdı.  
O illərdə məşhur rus məmurlarından V.Kovalevski 
Bakıda kommersiya məktəbinin yaradılması təklifini irəli 
sürür. Binanın tikintisi üçün tələb olunan 170 min rubl 
məbləğində vəsait qısa müddətdə toplanılır. Bu məbləğin 
50 min rublunu H.Z.Tağıyev ödəmişdi. 
Ağa Musa Nağıyev və Şəmsi Əsədullayev Şamaxıda 
tikiləcək realnı və peşə məktəbləri üçün binanın inşasına 
vəsait toplanmasında fəal eştirak edirdilər. Ağa Musa XIX 
əsrdən Azərbaycanda fəaliyyət göstərən, şikəst uşaqlara 
yardım edən “Uşaq bağçası” Xeyriyyə Cəmiyyətinin də 
həqiqi üzvü idi. O, uşaq ölümü ilə mübarizə aparan Bakı 
Cəmiyyətinə küllü miqdarda pul köçürmüşdür (67, s.123). 
1898-ci ilin yanvar ayında Bakıda “Körpələr evi”nin 
inşasına başlanılmışdı. Vəsaitin çatışmaması üzündən ya-
 84 
rımçıq qalan tikintiyə A.M.Nağıyev və Ş.Əsədullayev kül-
lü miqdarda pul ayırmışdılar. 
Ağa Musa Nağıyev “Vərəmlə mübarizə aparan Qafqaz 
cəmiyyəti”nin də fəal üzvlərindən olub. Deyilənlərə görə 
bu cəmiyyətin hər toplantısından sonra Ağa Musa vərəm 
xəstəliyi nəticəsində dünyasını dəyişmiş oğlu İsmayılı 
xatırlayaraq acı iztirablar keçirirmiş. 
Miyonçular arasında yarışa girərdilər ki, il ərzində kim 
tədbirlərə daha çox aktyor və ya müğənni dəvət edib, ta-
maşalar təşkil edib. Bu sırada Ağa Musa Nağıyev həmişə 
ön sıralarda olardı. 
Bütün bunların əsasını, əlbəttə ki, onun maliyyə im-
kanları təşkil edirdi. El arasında belə savab işləri ilə hör-
mət qazanmış adamlar içərisində Ağa Musa Nağıyevin adı 
həmişə hörmətlə çəkilərdi. 1896-cı ildə “Tağıyev” teatrın-
da Ağa Musanın təşəbbüsü ilə “Dilin bəlası” və “Qırt-qırt” 
tamaşaları səhnəyə qoyulmuşdur (61, s.56). 
A.M.Nağıyev bu tamaşaların premyerasının hazırlan-
masında yaxından iştirak edən Nəriman Nərimanova qiy-
mətli, almaz daşlı üzük bağışlayır, Z.Zeynalova isə qızıl 
saat bağışlayır. Ümumilikdə bu hədiyyələrin hər birinə 
Ağa Musa 200 rubl məbləğində pul xərcləmişdir (61, 
s.60). O vaxtlar teatrın, xüsusilə incəsənətin təbliğində 
N.Nərimanovun rolu çox böyük idi.  
Gələcəyi yaxşı görmək məsuliyyətini  üzərinə götürən 
Ağa Musa çox planlar haqqında düşünürdü: azərbaycanlı 
balalarının savad alması, Bakının susuzluğu, insanların kü-
çə həyatı və s. Onu ən çox düşündürən səhiyyə sistemin-
dəki problemlər idi. Məhz səhiyyənin çox zəif olması 
 85 
səbəbindən oğlu İsmayılı itirən və bu itkinin ağrısını daim 
qəlbində gəzdirən milyonçu, çarəsizlikdən ölümün qarşı-
sını almaq məqsədilə xəstəxanalar tikdirməyi qarşısına 
məqsəd qoymuşdu. Onun vəsaiti hesabına Bakıda o dövr 
üçün müqayisə olunmaz dərəcədə yüksək səviyyədə təchiz 
edilmiş dörd nəhəng xəstəxana tikdirir ki, bu gün də insan-
lar bu səhiyyə ocaqlarında şəfa tapmaqla bərabər möcü-
zələrlə rastlaşırlar. 
Tikdirdiyi xəstəxanalarda insanların bu gün də şəfa 
tapması, məktəblərdə – mənsub olduğu millətin balalarının 
elmə-savada yiyələnməsi, Azərbaycan elminin “baş qərar-
gahının” da onun binasında yerləşməsi, ümumilikdə götür-
dükdə şəxsi vəsaiti ilə ucaldılmış binaları – bu gün də mil-
lətimizə və dövlətimizə xidmət edir. 
 86 
III FƏSĠL 
 
A.M.NAĞIYEV  VƏ  ONUN  VARĠSLƏRĠNĠN 
SONRAKI  TALEYĠ 
 
3.1. A.M.Nağıyevin vəfatından sonra varislik mə-
sələsi 
 
1919-cu il mart ayında Cümhuriyyət Parlamentinin 
rəsmi orqanı olan “Azərbaycan” qəzetində dərc edilən 
nekroloqda aşağıdakılar yazılmışdı: 
“Ağa Musa Nağıyev - ən orijinal adamlardan biri, tə-
biətən intəhasız enerjili, qabiliyyətli, mükəmməl formalaş-
mış bir insan həyatdan getmişdir. İri kapital sahibi olan 
Ağa Musa xalqının bütün tələblərinə rəğbətlə yanaşıb. Elə 
bir əhəmiyyətli ictimai məsələ olmayıb ki, orada onun 
əvəzsiz xidməti olmasın... Rəhmətliyin xidmətləri onun 
xalq arasında xatirəsini əbədi yaşatmağa qadirdir.”  
Vəfatından sonra qəzetlər bir ay onun haqqında belə 
xoş sözlər yazıb, onun vəfatını təəssüflə yad etmişdi. 
1919-cu ildən – vəfatından sonra zamanın hökmü ilə əla-
qədar, məcburən dörd dəfə qəbir yerini dəyişən Ağa Musa 
Nağıyevin nəşi 1998-ci ildə rahatlıq tapa bildi. Vəfatının 
80 illiyi ərəfəsində “əmanət” qəbri, nəhayət ki, əbədiləşdi-
rildi (51, s.150). 
 Ağa Musa 1919-cu il martın 4-də dünyasını dəyişər-
kən, müxtəlif səbəblər üzündən onun Kərbəlada dəfn olun-
maq vəsiyyətinə əməl etmək mümkün olmayıbdır. Əlac-
sızlıq ucbatından qardaşı Ağa Əli Ağa Musanın cəsədini 
 87 
“Çəmbərəkənd” qəbiristanlığında dəfn edir. “Əmanət” qəbrə 
qoyulan nəşi Kərbəla yolu gözləməli olur. 
Sovet hakimiyyəti dövründə milyonçunun qəbri 3 dəfə 
məcburi yerini dəyişməli olub. 1919-cu ildən 1998-ci ilə-
dək üzərinə qoyulmuş kiçik baş daşı ilə bərabər onun nəşi 
ardıcıl olaraq Çəmbərəkənd, Biləcəridəki “Qaya altı” və 
“Dağüstü” qəbiristanlıqlarını gəzib-dolaşıb. 
       1931-ci ildə bu yerdə S.M.Kirovun adına park salın-
dığından, Ağa Əli bu dəfə məcbur olaraq milyonçu qarda-
şının nəşini Biləcəridəki “Qaya altı” adlandırılan  qəbiris-
tanlığa köçürür. Bu dəfə də həmin “əmanət” baş daşı 
onunla ata yurduna köçür (51, s.152). 
Bu dövrdə vəziyyət tamamilə dəyişmişdir: Nağıyevlər 
nəsli artıq çoxdan müflisləşib. Fərəcin həyat yoldaşı Zəhra 
xanım, vaxtilə Ağa Musanın Fərəcə onun nişanlısı üçün 
bağışladığı qiymətli boyunbağını camaatın “Torqhüseyn” 
adlandırdığı “Torqsin” (“Ticarət sindikatı” vasitəsi ilə) 
zərgərlərə satdırır və Ağa Əli bu pula qardaşının II qəbrini 
müvəqqəti olaraq “rahat” hala gətirib, yenə Kərbəla əmə-
liyyatı haqda yollar axtarışında düşüncələrini davam etdi-
rir. 1932-ci ildə Ağa Əli də dünyasını dəyişir. 
1938-ci ildə “Qaya altı” qəbiristanlığının yerində – va-
qon deposunun salınacağı (burada vaqonların par ilə tə-
mizlənməsi nəzərdə tutulduğundan – əhali tərəfindən bu 
yer “Proparka” adlandırılıb) xəbəri Nağıyevlər nəslini sar-
sıdır. Milyonçunun vəfatından artıq 19 il (1919-1938) keç-
sə də, qəbri “əmanət” qalsa da, vəziyyətin dəyişəcəyinə 
heç bir ümid yox idi. Bir tərəfdən Vətən müharibəsi, tota-
litar rejimin hökmranlığının davam etməsi; o biri tərəfdən 
 88 
isə “kapitalist ünsürləri” kimi Nağıyevlərin təqibi, imkan-
sızlıq - “acı sözünü” deyirdi. 
Bu xəbər oğlu Fərəcə çatanda vəziyyət çıxılmaz idi: 
Bakı onun üçün əlçatmaz olmuşdu. Bu halda həyat yoldaşı 
Zəhra xanım köməyinə çatır. Gizli yollarla Bakıya gələn 
Zəhra başqalarının köməyi ilə gecə ikən, kəfən qıtlığından, 
milyonçunun nəşini balış üzünə yığıb, Biləcəri “Dağüstü” 
qəbiristanlığında torpağa tapşırır. 
23 iyul 1998-ci ildə xeyriyyəçi Hacı Əvəzin  və biz 
nəvələri – Dilarə, Rauf və Solmazın təşəbbüsü ilə Ağa 
Musanın nəşi Biləcəri qəbiristanlığının girəcəyində dör-
düncü - daimi qəbrə qoyuldu.  80 il onu qoruyan baş daşını 
isə indi qəbrin üzərindəki İsmailiyyə binasının maketi 
qoruyur (52, s.134). 
Mesenatın varisliyi məsələsinə toxunarkən, Fərəci – 
qardaşı oğlunu oğullluğa götürdüyü barədə aşağıdakıları 
qeyd etməyi vacib sanıram.  
Ağa Musa Nağıyevin oğlu İsmayıl xaricdə təhsil alıb. 
Neft işinə meylli olduğundan o, tez-tez buruqlara və zavo-
da baş çəkirdi. İşin maliyyə tərəfini atası ona və mühəndisi 
Fətulla bəy Rüstəmbəyova tapşırırdı. Ürəyi ilə bacara 
bilməyən İsmayıl bəy, çox vaxt vəzifəsindən sui-istifadə 
edib, səxavət kisəsinin ağzını açıb, ehtiyacı olanlara pul 
paylayırdı (38). 
Belə bir jestin əleyhinə olan Ağa Musa, oğlunun bu 
hərəkətini dəstəkləmirdi. Bu xüsusiyyət, çox güman ki, 
onun bu var-dövlətə çox çətinliklə çatmasından irəli gə-
lirdi. 
 89 
İsmayılın tutulduğu sağalmaz və müalicəsi mümkün 
olmayan vərəm xəstəliyinə milyonlar da kömək edə bil-
mir. Hətta xaricdəki müalicələr İsmayılın dadına çatmayır. 
Artıq xəstəlik öz işini görmüşdi. O, xaricdə ikən yazdığı 
məktubların birində dərd çəkməkdən atasının yumağa dön-
düyünü qeyd edirdi. 27 yaşlı İsmayıl bəy, dünyasını dəyiş-
dikdən sonra həqiqətən Ağa Musanı tanımaq olmurdu. Ba-
la itkisini heç cürə unuda bilməyən Ağa Musanın dadına 
qardaşı Ağa Əli çatır. Beşinci övladını – oğlunu ona hə-
diyyə verir. Misal var ki, baladan pay olmaz! Ağa Əli qar-
daşının dərdini yüngülləşdirmək məqsədilə belə bir hərə-
kətə imza atır.  
Fərəc 1903-cü ilin dekabr ayında Bakının Biləcəri 
kəndində dünyaya göz açarkən, taleyinə milyonçu Ağa 
Musa Nağıyevin vərəsəsi olmaq yazılıbmış. Elə bu tale 
onun sonradan incəsənət aləmindəki fəaliyyətinin kölgədə 
qalmasına səbəb olub (53, s.105). 
Ağa Musa yeni doğulmuş körpəyə Fərəc adı verir. 
Adının mənası kimi kədərdən sonra gələn sevinc olur 
Fərəc onun üçün. Ancaq bu sevinci Ağa Musa cəmisi 16 il 
yaşayır (51, s.130). 
Uşaqlıqdan hər işə maraq göstərən Fərəc  Ağa Musaya 
məxsus kitabxanada mütaliələrdən doymayırdı. Ən çox 
xoşladığı əyləncə isə H.Z.Tağıyevin teatrında tamaşalara 
baxmaq idi.  
Azərbaycan Respublikası Ədəbiyyat və İncəsənət Ar-
xivinin fondunda (f.475) qorunan xatirələrindən də görün-
düyü kimi, Fərəc evə dönərkən tamaşalardan müxtəlif səh-
nələri oynamaqdan xüsusi həzz alırdı. 
 90 
Fərəc Ağa Musanın arzularını puç etməmişdi. Çünki 
ona, “sənin götürdüyün uşaq hoqqabaz olacaq” deyənlərin 
cavabını çoxdan vermişdi: “Hər nə olursa, olsun. Amma 
insan olsun. Mən də əvvəllər hambal olmuşam” – demişdi. 
18 yaşından sırf səhnə fəaliyyətinə başlayan Fərəc 
“Tənqid-Təbliğ” teatrında özünü sınayır. Aktyor kimi Ba-
kı Türk İşçi teatrında “Küləklər şəhəri”ndə Aşıq, “Yan-
ğın”da – İvan Vasilyeviç rollarında çıxış edir (53, s.107). 
Rejissorluq fəaliyyətində ilk işi “Qana qan” və “Qanlı 
səhra” tamaşaları olub. 
Dövrün təzyiqi onu təxəllüs götürməyə vadar edir. 
Fərəc Nağı özünü ədəbiyyatda da göstərə bilmişdir. O, 
şeir yazmaqla məşğul olur. Sayı 200-ə çatmış: “Yuriy”, 
“Qazı”, “Kasıb və Tanrı” kimi nəzirələrin, eləcə də “Ehti-
yatlı ol”, “Vaz keçsin”, “Meyxana”, “Seçki” və bir sıra sa-
tirik şeirlərin müəllifi olub. 
Əvvəllər Fərəcin güzgünün qarşısında roldan rola gir-
diyini görüb, qorxu hissləri keçirmiş Zəhra xanım, onun 
xəstəliyə tutulduğunu düşünürmüş.  
O, fəaliyyətini Aşqabad və Şəki Dram teatrlarında  da-
vam edir (53, s.108). Dağıstan Dram teatrında təbliğat və 
təşviqat işlərini davam etdirməklə bərabər, Fərəc bu teatr-
da rejissor, aktyor və tərtibatçı rəssam fəzifələrini də icra 
edir. Sonradan o, teatrın direktoru da təyin olunur.  
Fərəc - Xətai və Əbilov adına mədəniyyət evlərində, 
eləcə də Xalq Yaradıcılığı mədəniyyət evində bədii rəhbər 
və rejissor vəzifələrində çalışır. O, özünü estrada səhnə-
sində də sınaqdan keçirir. Satira janrında işləməsi, onun 
sonralar masa bəyi kimi təsdiqlənməsinə də təkan olur. 
 91 
Ağa Musa İsmayılın ölümü ilə yarımçıq qalan atalıq 
sevgisini və qayğısını bütövlükdə Fərəcə yönəltmişdi. 
O vaxtlar Fərəcin heç ağlına da gəlməzdi ki, milyon-
larla ölçülən var-dövlətin yeganə varisi olsa da, bu ona çox 
baha başa gələcəkdir. Sibirə sürgün olmaqla üzləşməmək, 
NKVD-nin gözündən qaçmaq məqsədilə soyadın sürgünü 
olacaq. Məhz bunun nəticəsi idi ki, o, Türkmənistan (Aş-
qabad) və Dağıstan Respublikalarında, daha sonra isə Azər-
baycanın ən ucqar rayonlarında məskunlaşacaqdır (52, 
s.98). 16 yaşından nişanlandığı mavi gözlü Zəhra xanımla 
evlənəndən bir il keçmiş, həyatın keşməkeşli yollarında bir 
çarpışacaqlar.  
Totalitar rejim Fərəci iki dəfə – 1938 və 1943-cü 
illərdə NKVD-nin zirzəmisində “məsləhət” görülərək, və-
rəsə kimi gəlmiş pulların yetimxanaların hesabına keçiril-
məsinə imza atmasına məcbur edir. Hər iki dəfə Fərəc 
Allaha şükr edəcək ki, onu ailəsindən ayırmadan – ondan 
əl çəkəcəklər  (64, s.57). NKVD-nin yerli şöbəsində qey-
diyyatdan keçmək, miras haqqında müxtəlif sorğu-suallara 
cavab vermək Fərəc üçün sanki bir iş rejiminə çevrilmişdi. 
Şamaxıdakı dəhşətli zəlzələdən sonra buradan Aşqa-
bada xeyli insan axını olmuşdu. 1933-1935-ci illərdə tale 
Fərəci də Aşqabada aparıb çıxarır. Burada “Türkmən-
Türk” musiqili komediya teatrı yaratmaq ona nəsib olur. 
Dənizin o tayına işləməyə getməyə can atan az tapılardı. 
Təkcə Fərəc Bakıdan uzaq düşmək fürsətini qaçırmayır.  
Aşqabadda Fərəc yeni işinə köhnə bir binada, demək olar 
ki, sıfırdan başlayır. Qısa bir zaman içərisində Fərəcin 
 92 
çalışdığı kollektiv Türkmən və Azərbaycan dillərində ta-
maşalar hazırlayır (64, s.59). 
Şəki teatrında işləyərkən (1938-1940) o, artıq püxtə-
ləşmiş və tezliklə yetkin bir kollektiv yarada bilmişdi. 
1952-ci ildə Fərəcə xəbər gəlir ki, vaxtı ilə Ağa Musa-
nın tikdirdiyi və Fərəcin yaşadığı mülkün (Verxni Priyuts-
ki, 14 – indiki Ş.Əzizbəyov, 28) axırıncı otağı da müsadirə 
edilir. Təcili Bakıya dönən Fərəc, uzun və gərgin danışıq-
lardan sonra, 7 nəfər ailə (Fərəcin artıq beş övladı var idi) 
üzvü ilə birlikdə 18 m. sahədə “yaşamaq hüququnu” əldə 
edir. 
Məhz bu illərdə Fərəc qədim xalq bayramı olan “Qa-
ravəlli”nin bərpası və yenidən qurma istiqamətində işə 
başlayır. Xalq bayramlarına ssenarisini yazmaq, afişalar 
tərtib etmək, geyim eskizlərini hazırlamaq və hətta biçib-
tikmək Fərəcin rəhbərliyi və birbaşa iştirakı, əməyi sayə-
sində həyata keçirdi (64, s.78). 
Cəmiyyət üçün maraqlı və lakonik mövzular üzərində 
qurulan satirik süjetlərin müəllifi olmaqla bərabər Fərəc 
təlxək, Kos-Kosa, keçəl rolunda özü çıxış edirdi. 
“Satirikon” teatrının yaradılması ilə demək olar ki, Fə-
rəcin aktyorluq fəaliyyətinin əsası qoyulub. O, Şərqdə ilk 
yaradılan incəsənət təhsil ocağı olan, SSRİ xalq atristi 
Şövkət Məmmədovanın rəhbərlik etdiyi teatr texnikumu-
nun aktyorluq və rejissorluq fakültələrini bitirmişdir. 
      Şavadsızlığın hökm sürdüyü bir dövrdə, manelərdən 
çəkinmədən Teatr texnikumunda təhsil alan Fərəc aktyor, 
rejissor və rəssam ixtisaslarına yiyələnir. 
 93 
Görkəmli teatr xadimi və rejissor Adil İsgəndərovun 
Dövlət Dram teatrında fəaliyyəti dövründə – teatr xadim-
ləri sırasında Fərəc Nağıyevin adına tez-tez rast gəlmək 
olurdu. 
       O, aktyor, rejissor, rəssam və bədii rəhbər kimi çalış-
dığı teatrlarda gənc istedadların da aşkar olmasında əmə-
yini əsirgəməyib.  
       Fərəc Nağıyevin yaradıcılığına nəzər saldıqca düşünü-
rəm ki, o, bir inqilab olub sənət aləmində. Görünür o, bunu 
nəzərə alıb hər zaman deyərdi: mənim qədrimi öləndən 
sonra biləcəklər. Təəssüflər olsun ki, bu günədək zər qəd-
rini bilən bir zəgar tapılmayıb... 
O, onlarla tamaşalara (“Aşıq Qərib”, “Əsli və Kərəm”, 
“Sevil”, “Aydın”....) eskizlər də hazırlamışdır. Azərbaycan 
Dram teatrının rejissoru Adil İskəndərovun təklifi ilə “Xırs 
quldurbasan” tamaşasına epiloq və proloqu şeirlə yazan da 
Fərəc Nağı olmuşdur. Spartak ssenarisinin meydana gəl-
məsi onu bir qədər də məşhurlaşdırdı. (53, s.110) 
“Mehman”, “Səhər”, “Kəndlilər” filmlərində rol alan 
Fərəci “Məşədi İbad” filmində görənlər bilirdilər ki, rejis-
sorun məqsədi onun tikiş bacarığını göstərmək olub. 
Fərəc Nağı incəsənətin fədaisi olmağla bərabər, 
səhnənin fəhləsinə belə çevrilməyi qəbahət hesab etmirdi. 
Afişaların, dəvətnamələrin, səhnə quruluşunun hazırlan-
masındakı əməyi unudulmazdır. 
Həyatda olduğu kimi ailədə də rolu çox böyük olub. 
Ata kimi nə qədər hökümlü idisə, bir o qədər də mülayim, 
həyat yoldaşı kimi nə qədər diqqət tələb edirdisə, bir o 
 94 
qədər də nəvazişli, baba sevgisi bir aləm idi. Qızları ilə 
dost kimi, oğul övladları ilə isə çox ciddi rəftar edirdi. 
       1973-cü ildə Ağa Musa kimi Fərəc Nağıyevin də öm-
rü70 yaşında sona yetir (53, s.98). 
Yaşadığı illər ərzində əslində ona miras qalmış küllü 
miqdarda var-dövlətdən yararlana bilməyən, əksinə, ailəsi-
ni aclıqdan qorumaq məqsədilə hər bir işin qulpundan ya-
pışan bu istedadlı insanın da ömrü beləcə başa çatmışdı. 
Fərəc qədim xalq meydan oyunlarına ikinci nəfəs ve-
rib. Yazdığı 70 səhifəlik “Qaravəlli” ssenarisini Mərkəzi 
Komitədən təsdiqlənməsinə də nail olur (ARDƏ və İA 
f.475).  
O, işlədiyi Xalq Yaradıcılıq Mədəniyyət Evinin “Qa-
ravəlli” teatrı adlandırılmasına böyük qüvvə sərf edir. 
Qaravəlli – qədim oyun və mərasimlərin, məcazi mə-
nada – teatrvari (alleqorik) tamaşaların məişətləşmiş bir 
formasıdır. Qaravəlli sözü qara camaat – yəni kənd əhlinə 
daha çox yaxın mənasında işlədilirdi. 
Hətta bu gün də əgər hər hansı bir şəxs məzəli əhvalat 
və yaxud hadisə danışırsa, kənardan – “bu başdan ayağa 
lap qaravəllidir ki,” – sözlərini eşidirik. 
Yəni gülməli, məzəli əhvalatları qaravəlli təşkil edirdi. 
Bu haqda materialların az olmasına baxmayaraq, bu bir 
xalq teatrı idi.  
 Bu teatr xalqın yaşayışı idi. Beləki, teatr xalqın yaşa-
yış tərzindən, ictimai – mədəni məişətindən, ehtiyacından 
yaranıb, inkişaf etmişdi.  
Ulu babalardan irs qalmış təsviri incəsənət arxivində, 
dastan və nağıllarda “Qaravəlli” teatrının əsası gözə çarp-
 95 
maqla bərabər, nəzəri prinsiplərə də rast gəlmək olurdu. 
“Qaravəlli” – Azərbaycan xalqının milli meydan oyunları 
tamaşası deməkdir (64, s.101).  
Bu tamaşalar: Novruz bayramı (Kevsəc), Qışa hazırlıq 
Mehrican), Məhsul bayramı və sair bu kimi mərasimlərdə 
nümayiş olunurdu. Tamaşaların iştirakçıları məclislərdə 
(teatrda) lazım olacaq libas və əşyalarını hərə öz heybəsinə 
(çantasına) yığıb, oba–oba, kənd bə kənd, eləcə də qəsəbə-
ləri gəzər, insanların yaşayış yerlərinə yaxın məkanları 
müəyyən etdikdən sonra gəlişlərini camaata bildirmək məq-
sədilə təlxəklər Kosa və Keçəl ulağın üstünə minib, küçə və 
bazarda car çəkib, tamaşanın vaxtını və məkanını bildirib, 
camaatı tamaşaya dəvət edirdilər (64, s.108). Tamaşanın 
keçiriləcəyi yerdə ertədən oyunbazlar (iştirakçılar) hazırlıq 
işləri ilə məşğul olurdular. 
Adətən tamaşalar karvansaralarda və yaxud da mey-
dançalarda keçirilirdi. Əgər belə tamaşalar düşərgədə keçi-
rilirdisə, səhnə su hovuzlarının üstündə taxta döşəmələr-
dən, estrada səhnəsinə bənzər hazırlanırdı. 
Quraşdırılan səhnənin arxasında biri-birindən 4-5 met-
rə aralı dirəklər basdırılıb, onları kəndirlə birləşdirib, üzə-
rinə palas və yaxud həsil sərib, gərdək (arakəsmələr) dü-
zəldib, dirəklərin sağ və sol tərəfində oyunbazların səh-
nəyə daxil olub, çıxmaları üçün əlvan parçalardan pərdələr 
asılırdı.  
Arakəsmələrin sağ və sol tərəfində adam boyundan bir 
az hündür üç ayaq nazik dirəklər qoyulurdu ki, bunların da 
üstünə ağac, çəmən, ev və saray təsvir edilmiş rəsmlər ası-
lırdı. Hər iki tərəfdə olan üçbucaqların üstündə səhnəni 
 96 
işıqlandırmaq üçün çıraqlar qurulurdu. Səhnənin qarşısın-
da oturacaq üçün sağ və sol tərəfdə döşəkçələr və kətillər 
düzülürdü.  
Qədim xalq meydan oyunları formalarından biri olan 
“Qaravəlli” tamaşaları xalq məzhəkələrinin inkişafı ilə 
bağlı olub. Belə tamaşaların nümunələrindən biri olan 
“Kosa-Gəlin” məclisi ər və arvad münasibətlərini əks et-
dirən dramatik tipli bir komediyadır. 
Azərbaycan xalq yaradıcılığının parlaq nümunəsi olan 
”Qaravəlli” teatrı romantik xüsusiyyət daşıdığı kimi de-
mokratik təbəqələrin başlıca olaraq kənd həyatı və məişət-
lə bağlı olan xüsusiyyət daşıyıb (64, s.110). 
Teatrın repertuarına əxlaq və tərbiyəvi əhəmiyyəti 
olan xırda həcmli pyeslər daxil edilirdi. Tamaşa zamanı 
satira o qədər şiddətlənirdi ki, hətta bu acı bir kinayəyə 
çevrilib, ictimai əxlaq qüsurlarını qamçılayırdı. 
“Qaravəlli” teatrı üçün nəzərdə tutulan məzhəkə və 
dastanların məzmunları müxtəlif olduğuna görə tamaşaçı 
günün vacib, siyasi və ictimai hadisələri haqqında oyun-
bazların ağzından yeni xəbərlər də eşidirdi (64, s.112). 
Xalq tərəfindən sevilə-sevilə qəbul olunan tamaşalarla 
yanaşı aşiqanə və qəhrəmanlıq dastanları təsvir edən məc-
lislər də teatrın repertuarına daxil olunurdu. Bütün bunlar 
tamaşaçılar tərəfindən böyük rəğbətlə qarşılanırdı. Sayca 
çox olan xalq dram əsərlərinin yazılı surətləri bizə çatma-
mışdır. 
Bunlar ancaq xalqın hafizəsində yaşayaraq, ağızdan-
ağıza gəzərək, nəsildən-nəslə çatdırılaraq, zəmanəmizə qə-
dər yaşaya bilmişdir. 
 97 
Tamaşa belə başlanırdı: Meydan babası: Tamaşaya 
başlamaq olar – işarəsini verdikdən sonra ilk növbədə ta-
maşada iştirak edəcək oyunbazlar meydana daxil olaraq, 
meydanın sağında və solunda qoyulmuş oturacaqlara əy-
ləşirdilər. 
Tamaşanı müşaiyət edəcək musiqiçilər tamaşanın baş-
lanğıcında və sonradan dastan məclislərində, baş rolu ifa 
edəcək aşıqlar isə səhnənin qarşısında qoyulmuş kürsülər-
də əyləşirdilər. Bundan sonra səhnəyə qara və tünd əlvan 
rəngli parçadan paltar geymiş Qaravaş lazım olacaq əşya-
ları qoymaq üçün səhnəyə daxil olurdu. Tamaşa başlanma-
mışdan əvvəl üçbucaqların üstündə qurulmuş çıraqlarla 
oyun meydançasını işıqlandırmaq və eləcə də tamaşanın 
sonunda çıraqları söndürmək də Qaravaşın öhdəsinə dü-
şürdü. Qaravaş səhnəni işıqlandırdıqdan sonra musiqi sə-
daları altında səhnəyə daxil olan Keçəl (Meş) və Kosa 
(Meşardı) – təlxəklər nağara çalır. Musiqi susduğu zaman, 
Keçəl yenidən nağara çalıb, əli sazlı aşığı səhnəyə dəvət 
edirdi (53, s.120). 
Aşıq tamaşaçıları salamladıqdan sonra söz açıb, usta-
dını deyırmiş. Tamaşada iştirak edən Keçəl surəti yoxsul, 
nikbin, əməkçi kütləni təmsil edirdi. Kosa isə müəyyən qə-
dər varlı, xırda peşəkar, hər şeydə az da olsa qazanc məq-
sədi güdən bir surətdir. Keçəl və Kosa “Qaravəlli” teatrı-
nın məfkurəsini, daxili mahiyyətini özündə təcəssüm edən 
əsas surətlər idi. Kecəl dastan məclislərində və başqa məz-
həkələrdə surətin özünə məxsus üzlük (maska) taxırdı. 
Diribaş, bacarıqlı komediant - Kosa məzhəkə məclis-
lərində və dastanlarda şeytan, dərviş ya da küpəgirən qarı 
 98 
surətlərini ifa etdiyi zaman gülünc, eybəcər üzlüklər taxıb, 
yeri gəldikdə şeir deyir, qəzəl və ya mahnının sözlərini 
oxuyurdu. 
 Hər iki hoqqabaz məclis zamanı iştirak edəcək oyun-
bazları səhnəyə dəvət etdikləri zaman onların təmsil edə-
cəkləri şəxsiyyətlər haqqında tamaşaçılara izahat verirdi. 
Hər bir məclisin və ya səhnənin sonunda ikinci his-
sənin başlanğıcınadək olan fasilə zamanı Qaravəlli mey-
dan oyunları teatrının başqa iştirakçıları: kəndirbaz, göz-
bağlıca, rəqqas, lirik şeirlər və meyxana deyənlər öz məha-
rətlərini ifa edib, tamaşaçıları əyləndirirdi (ARDƏA f. 
475). 
 
3.2. A.M.Nağıyevin varisləri sovet repressiyası illə-
rində 
 
Hər iki övladının gənc yaşlarında dünya ilə vidalaş-
ması Ağa Musanın belinin erkən bükülməsinə səbəb olur.   
Onun ümüd yeri, qızıının adını yaşadan Ümmülbanu – 
nəvəsi olur. 
Ümmülbanu  saya-hesaba gələ bilməyən kapital sahibi 
olan iri neft sahibkarları Ağa Musa Nağıyevin – qız, Şəmsi 
Əsədullayevin – oğul nəvəsi olub. 
Neft milyonçusu Ağa Musa Nağıyev ilə Şəmsi Əsə-
dullayevin dostluğu hamıya bəlli idi. Ş.Əsədullayevin rəs-
mən ayrıldığı və Moskvada yaşayan (milliyyətcə rus olub) 
həyat yoldaşı qısqanclıq əlaməti olaraq, onun iflasa uğra-
masına səbəb olur. Ona bu vəziyyətdə yardım əli uzadan 
Ağa Musa olur. Ş.Əsədullayev keçmiş həyat yoldaşının 
 99 
hiyləsinə inanıb, onun məsləhəti ilə küllü həcmdə nefti 
Rusiyaya göndərir. Bundan xəbərsiz olan firmalar nefti 
qəbul etməkdən imtina edərkən, Ş.Əsədullayev xammalın 
geri qaytarılmasından təşviş keçirib, nefti ucuz qiymətlə 
satdırır. Bu səbəbdən müflisləşən Şəmsi özünü öldürmək 
qərarına gəlir (51, s.32). 
Silahı gicgahına tuşlayarkən onu ölümdən xilas edən 
Ağa Musa Nağıyev olur. Ş.Əsədullayevi ölümdən qurtar-
maqla bərabər, onu əvvəlki vəziyyətinə qaytarmaq məqsə-
dilə, vaxt müddəti qoymadan, ona küllü miqdarda borc pul 
verir, əslində onu həyata qaytarır. 
         Milliyyətcə alman olan dayələr Ümmülbanuya ananı 
(anası doğuş zamanı dünyasını dəyişir) əvəz edə bilmə-
sələr də, ona verdikləri tərbiyəyə söz ola bilməzdi. Bir ne-
çə dilə yiyələnib, savadlı böyüməsi əlbəttə ki, babaların 
diqqəti və milyonları əsasında başa gəlmişdi.  
Tale bu ailəni ömrü boyu təqib etdiyindən, sonradan 
Mirzə Əsədullayevin – atasının həbsi ilə əlaqədar  Fransa-
ya mühacirət etməsi, Ümmülbanunun sevmədiyi və özün-
dən çox yaşlı olan həyat yoldaşından uzaqlaşıb, demək 
olar ki, Fransaya qaçmasına təkan verir. Artıq Bakıda onu 
heç nə saxlaya bilməzdi: hər iki baba dünyasını dəyişmiş, 
müflisləşmiş ailələr və sevgisiz həyat.  
Hər şey onun üçün bir qış günü başladı. Sovet İttifa-
qına qovuşmuş Azərbaycanda. Sonradan Banin bunu öz 
əsərlərində belə təsvir edəcək: “Mən son dərəcə varlı mü-
səlman ailəsində dünyaya gəlmişəm. 1902-ci ildə bu qə-
ribə və zəngin ailədə həyata göz açmışam. Ermənilərin 
ağına–bozuna baxmadan keçmişdəkilərin hayıfını almaq 
 100 
məqsədi ilə azərbaycanlıları qırmasının, azərbaycanlıların 
isə bu bəlanın qisasını Allaha tapşırdıqlarının şahidi olmu-
şam” (51, s.129) 
Fransada məşhurlaşmış bu əsrarəngiz Azərbaycan ya-
zıçısı (Banin) vətənini əslində məcburi olaraq tərk edib, 
mühacirlikdə yaşamağa məcbur olur (53, s.102). 
       Özünün dediyi kimi onu ananı əvəz edən ipək saçlı, 
ağ dərili alman qadını, fröylen (fr.) Anna tərbiyə edib. Bu  
qadın ona ana olduğu kimi qulluqçu və arxa da olub. Nə-
nəsi (Ş.Əsədullayevin həyat yoldaşı) bu qadın ilə heç cürə 
yola getmirdi. O, fr. Annanın yanından ötərkən yerə tüpü-
rər, bununla ürəyini soyudardı. Amma ağlına da gətirməz-
di ki, fr.Anna bu qızcığaz üçün dünyaya bir pəncərə ola-
caq (52, s.140). 
Bu qadının tərbiyəçi kimi ailəyə daxil olmasında  Mir-
zə Əsədullayevin rolu böyük idi. O vaxt Bakıya Avropa-
nın nəfəsi artıq güclü şəkildə dəyməkdə idi. Mirzə Əsədul-
layev neft şirkətinin (iş prosesi ilə əlaqədar) məsələlərilə 
bağlı olaraq tez-tez Moskvaya, Varşavaya və Berlinə sə-
yahət etdiyindən “avropalaşmaya” daha yaxın idi. Görünür  
o, qızını hələ körpəlikdən bu istiqamətdə tərbiyə etməyi və 
Avropa mədəniyyəti ilə qovuşdurmağı qərara almışdı. 
Banin xatirələrində yazırdı: “Bütün bunlara baxma-
yaraq, dünyanın pəncərəsi üzümə bir az açılsa da, qapısı 
bağlı idi və bu belə də qalacaqdı. Məni gözləyən həyat tər-
zini təsəvvürümə belə gətirirdim: milyonçulardan birinin 
oğluna ərə gedəcək, qaş-daş içində itəcəkdim. Çoxlu uşaq-
larım olacaqdı. Ərim gözəl və mənim məhəbbətimə layiq 
olacaqdı. Heç düşünməzdim ki, müharibə və inqilab – hər 
 101 
ikisi sərt və müddətli olsa da, – üzümə bütün qapıları aça-
caq və həyatımı tamam başqa səmtə yönəldəcək” (51, 
s.126). 
1918-ci ildə Mirzə Əsədullayev həbs edilir. Dövlətli, 
nazir vəzifəli və həm də “Mürtəce” Partiyasının lideri ol-
duğu üçün onun həbsdən qurtarmağa ümidi yox idi. Artıq 
gənc qızcığazı ərə vermişdilər. Atasının həbsindən sonra 
ümidsizliyə uğrayan Ümmülbanunu özündən 20 yaş böyük 
və sevmədiyi Cəmilə (o da “Mürtəce” Partiyasının lideri 
idi) ərə verirlər. 
Sonradan Mirzənin xaricə getməsi üçün pasportun alın-
masında da Cəmil böyük köməklik göstərir və  məcburiyyət 
qarşısında qalıb, Ümmülbanunu Parisə atasının yanına gön-
dərməli olur. 
O, xatirələrində yazır: “Konstantinopol vağzalında 
məni yola salarkən, məndən ayrılmağına görə ağlayırdı. 
Mən də ağlamaq istəyirdim. Sevincdən, sevgisiz həyatdan 
qurtulduğuma görə. Artıq canımla tək qalmışdım. Amma 
qorxu məni tərk etmirdi. Özüm də hiss etmədən bir anlığa 
sevmədiyim Cəmilin yanımda olmasını arzuladım” (51, 
s.130). 
Gənc və gözəl olduğundan, Ümmülbanu Parisdə ma-
neken işləməyə dəvət alır. Bu sahədə uğursuzluğa məruz 
qaldığı vaxtlar olsa da, burada o, böyük həyat təcrübəsi 
qazanır. Sonradan yazdığı “Qafqaz günləri” romanında bu 
işi haqda çox faktlar göstərir. Həyatda çətinlik çəksə də, 
əldə etdiyi azadlıqdan həzz alırdı. Ümmülbanu sonradan 
satıcı, katibə, tərcüməçi və jurnalist peşələrini də sınaqdan 
keçirir (52, s.36). 
 102 
Keşməkeşli həyatını nəql etdiyi yazıçı dostlarından bi-
ri qələmini sınamağı ona tövsiyə edir. Bunu dərk edən 
Ümmülbanu keçdiyi həyat yolunu qələmə alır. Beləcə  
onun “Qafqaz günləri” adlandırdığı romanı işıq üzü görür.  
Ümmülbanu ikinci romanını “Paris günləri” adlandı-
rır. Tezliklə Qallimar nəşriyyatına təqdim edəcəyi başqa 
bir romanını da bitirir. Adının çətinlik yaratdığından, artıq 
Banin təxəllüsü ilə şöhrətlənmiş yazıçıya çevrilir (51, 
s.78). 
Yaradıcılıq xüsusiyyətlərinə görə Banin Parisin ədə-
biyyat dairələrində – mühacir təbəqələrindən olan xüsusi 
qatlarda mühüm yer tutur. Baninin qeydlərində belə bir 
məqama rast gəlmək olur: 
“İftixar hissi ilə qanadlanıb uçurdum. Küçə-küçə qaça-
raq kitablarım satılan bütün mağazalara dəymək istəyir-
dim. Buna baxmayaraq, özümü yazıçı hesab etmirəm. Sa-
dəcə olaraq hadisələri şərh edirəm” (51, s.89). 
O, islam dini mühitində böyüsə də, dindar olmayıb. 
Paris isə onu tamamilə ateist edir. Bir vaxtlar Paris üçün 
burnunun ucu göynədiyini qeyd edən Banin, Parisdə olar-
kən özünü sükansız, yelkənsiz gəmiyə bənzədirdi. 
Ondan müsahibə alanlara anasız böyüdüyü və övladı-
nın olmadığı üçün təəssüfləndiyini bildirirdi. Əldə etdiyi 
müvəffəqiyyətlərə baxmayaraq, o, taleyindən şikayətlənir-
di. Şəraitin, təsadüflərin, taleyin onu oyuncağa çevirdiyini 
vurğulayırdı. Axı o, ömrü boyu inam-əqidə üğrunda çarpı-
şıb, xeyirxahlıq uğrunda çalışıb. 
Uzunömürlü olub, maraqlı həyat keçirib, azadlıq əldə 
etmiş Banin həyatını tənhalıqda tərk etdi. 
Qeydlərindən məlum olur ki, vətənini dərin məhəbbət-
lə sevsə də, nədənsə həmyerliləri ilə görüşməkdən boyun 
 103 
qaçırırdı. Qohumları ilə əlaqə yaratmaq arzusunda olma-
yıb. Atasından incik düşən Banin, ömrünün sonunadək 
onun məktublarını da oxumayıb. 
Ömrünün sonuna yaxın ayağından aldığı zədə ucbatın-
dan, oturaq həyat keçirən Banin qiraət etməkdən usanmır 
və gənc müəlliflərin əlyazmaları ilə tanış olur. Yaradıcılıq 
hisləri ilə yaşayan azərbaycanlı Ümmülbanu – iki nəhəng 
milyonçunun nəvəsi, ömrünün 75 ilini qürbətdə keçirən 
yazıçı – yazışmalarını bir neçə dildə aparırdı.  
Fransız ədəbiyyatının axarına düşməsinə baxmayaraq, 
hər zaman müsahibələrində Azərbaycanın sadiq qızı oldu-
ğunu vurğulayırdı. Sanki bunun təsdiqi olaraq, Banin “Azər-
baycan evi” Paris Assosiasiyasının fəxri üzvü seçilmişdi 
(53, s.88). 
1992-ci ildə dünyasını dəyişərkən, nəşinin “yandırıl-
masını” vəsiyyət etmişdi. Buna səbəb ömrünün sonunadək 
özünü idarə etmək iqtidarında olmaqla bərabər hər zaman 
həyat kredosu hesab etdiyi azadlıq idi (51, s.120). 
O, bununla sanki azadlığı hər şeydən üstün tutduğunu 
sübut etdi.  
Aprel çevrilişi olmasaydı, bəlkə də, o Qafqazdan Pa-
risə səyyah olmazdı. Əsrimizi səyyah kimi yaşayan bir qa-
dının taleyi – məhz bir qəlbin qəribə taleyi də çox güman 
ki, yaşanmazdı. 
        Gənc yaşlarında, heç bir xüsusi peşəsi və ixtisası ol-
madan o zamanın amansız Avropa mühitinin ağuşuna atıl-
sa da itib-batandan az sonra təkcə gözəlliyi ilə Paris salon-
larını heyrətləndirməklə kifayətlənməyib qələmi ilə Fransa 
və bütövlükdə Avropa ədəbi həyatına bir Qafqaz ab-havası 
gətirən Banin mənsub olduğu nəsillərin adını inamla ucalt-
mağa nail olmuşdu. Onun Ümmülbanu həyatı, Banin ta-
 104 
leyi – Nağiyevlərin 1920-ci ildən sonrakı qismətini sanki 
özündə formalaşdırmış, əks etdirmiş bir taledir. 
 Bakının apreləqədərki tarixi ilə maraqlananlar bu gün 
o qədər də çox deyildir. O tarix həm də vətənimiz və xal-
qımızın tarixinin üzvi tərkib hissəsi kimi düzgün həyat sal-
naməsini əks etdirir: insanlar necə yaşayıb, arzuları nə 
olub, geyimləri nə cürə olub? 
XIXəsrin axırlarında, XX əsrin əvvəllərində Azərbay-
can qadını deyəndə, gözümüzün önündə stereotip qadın 
obrazı: sivilizasiyadan uzaq, çadralı, dəbdən xəbərsiz, sa-
vadsız bir qadın dayanır.  
Bu yönümdə Ümmülbanu Azərbaycan ədəbiyyatı tari-
xində şux və əsrarəngiz bir qadın kimi görünür. Uzun illər 
onun həyat tarixçəsi ilə maraqlananların sayı çox deyil. 
Halbuki, bu həyatdan neçə-neçə cild yazsan da qurtaran 
deyil. 
Hər səhərin açılmasında bir xeyir, qaranlığın sonunda 
bir işıq, hər çıxılmazlığın qurtaracağında bir nicat, qəm-
qüssə və kədərin sonunda bir sevinc, şadlıq, bəxtiyarlıq 
olur. Bu həyatın  aksiomasıdır. 
Bu gün, XX əsrin sonlarında yenidən dövlət müstəqil-
liyinə yiyələnmiş Azərbaycanımızın quzeüində, suveren 
Azərbaycan Respublikasında öz əməyi, işi, gücü, fəaliy-
yəti ilə xalqın tərəqqi yolunda xidməti olan bir kəsin haqqı 
özünə qaytarılır, haqsız yerə yaxılmış qaralar silinib təmiz-
lənir, ağa-ağ, qaraya-qara deyilir. «Kapitalist», «istismar-
çı» və s. ləkələr vurulmuş Tağıyevlərin, Nağıyevlərin hör-
mət-izzətinə yiyələnir… 
  
 105 
Nəticə 
 
Məlumdur ki, XIX əsrin ikinci yarısından etibarən 
Şimali Azərbaycanda neft sənayesi yüksək sürətlə inkişaf 
edirdi. Xüsusilə 1872-ci ildə iltizam sisteminin ləğv olun-
ması neft sənayesinin inkişafına çox güclü təkan verdi.  
Nisbətən azad sahibkarlıq üçün yaranan şərait, neft ilə 
zəngin torpaqların faktiki olaraq xüsusi mülkiyyətə 
keçməsi (30-99 illik icarə əslində belə imkan yaradırdı) 
neft sənayesinin sürətli inkişafını şərtləndirirdi. İltizam 
sisteminin ləğvindən bir il sonra Bakıda cəmisi 12 neft 
şirkəti fəaliyyət göstərirdisə, əsrin sonunda belə şirkətlərin 
sayı 140-a çatmışdı. Onu da qeyd edək ki, xanlıq dövründə 
bir neçə quyu istisna olunmaqla, xan xəzinəsinin ixtiya-
rındakı neft quyuları da 1806-cı ildəki rus işğalından sonra 
büsbütün çar hökumətinin əlinə keçmiş və bu hökumət də 
həmin mədənləri ya iltizama vermiş, ya da çox yararsız-
lıqla özü istismar etmişdi. 
İltizam sistemi ləğv edilənə qədər Azərbaycanın neft 
sənayesi başlıca olaraq yerli kapitalistlərin əlində idi.  
Çar hökuməti neft istehsalının xüsusiyyətlərini bilmə-
diyindən, habelə özünün mürtəce-feodal xislətində bu sa-
həni iltizama versə də çalışırdı ki, belə iltizamçılar bu sər-
vətin əsl sahibi olan azərbaycanlılardan olmasın. Buna da 
nail olurdu. Beləki, 1872-ci ilədək iltizamçılar arasında bir 
nəfər də azərbaycanlı olmamışdı. 
Lakin iltizam sisteminin ləğvi, neft istehsalatı sahə-
sində kapitalist-bazar münasibətlərinin bərqərar olması ça-
rizmin istəyindən asılı olmayaraq, öz sözünü deyir. İlkin 
 106 
kapital yığımı şəraitində azərbaycanlı sərmayədarlar  mey-
dana çıxır. Tezliklə onların arasından H.Z.Tağıyev, 
A.M.Nağıyev, Ş.Əsədullayev, və b. kimi iri sahibkarlar se-
çilməyə başlayır. 
Ağa Musa Nağıyev XIX əsrin 70-ci illərindən sonra  
neftçıxarma və neft emalı işinə başlamışdı. 1900-cü ildə 
A.M.Nağıyevin hasil etdiyi neft 7,5 milyon pud olmuşdu. 
1908-ci ildə Ağa Musa Nağıyevin Ramanadakı və Sabun-
çudakı neft mədənlərində 634 nəfər işləyirdi. Onun vəfa-
tından sonra neft mədənləri və sənaye müəssisələrindən 
istifadə etmək üçün «Musa Nağıyev varisləri» adlı Səhm-
dar Cəmiyyəti təşkil olunmuşdur. Cəmiyyəti Mirzə Şəmsi 
oğlu Əsədullayev, Məlikməmməd Kərimov və Tağı Ağa 
Əli oğlu Nağıyevin daxil olduğu qrup idarə edirdi. Cəmiy-
yətin Binəqədidə, Sabunçuda, Zabratda, Bülbülədə, Qala-
da, Binədə, Əmircanda, Xırdalanda, Digahda, Masazırda, 
Fatmayidə, Biləcəridə, Sarayda və Zığda mədənləri var 
idi. 
49 yaşlı Ağa Musa Nağıyev zəhməti, fərasəti və müd-
rikliyi hesabına  məşhur milyonçuya çevrilir. Amma heç 
vaxt qənaətcilliyindən əl çəkmirdi... 
Görünür ki, yoxsul uşaqlıq və gənclik illərinin məhru-
miyyətlərinin qorxusu ömrü boyu qeyri-orjinal adamın 
canından çıxmamışdı. 
Rusiya Dövlət bankının göstəricilərinə görə 1879-cu 
ildə, 30 yaşlı Ağa Musanın əmlakı 30 min manat məblə-
ğində qiymətləndirilirdi. XIX əsrin 80-cı illərinin ortala-
rında Ağa Musa Nağıyevin ticarət dövriyyəsi artıq 700 
 107 
min rubla çatmışdır. Ağa Musa Nağıyevə II gildiya tacir 
hüququ verilmişdir. 
O, 1887-ci ildə “Musa Nağıyev” adlı neftayırma firma-
sını təsis edir. Kapitalın və istehsalın görünməmiş təmər-
küzləşməsi və sahibkarlığın səhmdar formasının daha çox 
yayıldığı bir şəraitdə Ağa Musa Nağıyevin firması elə milli 
sahibkarlıq müəssisələrindən olub ki, burada istehsalatın 
təşkilinin fərdi-ailəvi xüsusiyyətləri özünü müəyyən qədər 
saxlamışdı. Artıq 90-cı illərin əvvəllərində Ağa Musa Nağı-
yevin sərvəti durmadan artırdı. Belə ki, zavod və ticarət 
müəssisələrinin illik ticarət dövriyyəsi 1 milyona çatmışdı. 
Təmiz gəlir isə 200 min manat olmuşdu. Bunun nəticəsi idi 
ki, 1893-cü ildə Ağa Musa Nağıyev I gildiya tacir hüququ 
qazanır.  
Kəskin ağlı, səbri, işgüzarlığı, fitri istedadı, biznesin 
perspektivlərini düzgün duymaq hesabına, öz əməyi hesa-
bına milyonçu olmuş Ağa Musanın xeyriyyəçilik və mese-
natlıq fəaliyyətindən xüsusi bəhs olunmalıdır. O, millətinə 
canı yanan bir sahibkar kimi Bakı Müsəlman Xeyriyyə 
Cəmiyyətinin fəaliyyətində yaxından iştirak etmiş, çoxsay-
lı xeyriyyə təşkilatlarının üzvü və himayəçisi olmuşdur.  
Onun paytaxtımızı bəzəyən onlarla binaları gözəl 
memarılq nümunələridir. Binaların tikilməsində Şərq və 
Avropa memarlıq məktəblərinin nümunələrindən istifadə 
etməklə bərabər, arxitektura və dizayn məsələsində Ağa 
Musanın özünün təklifləri, mülahizələri əsas götürülmüş-
dür. Yüksək zövqə malik olan Ağa Musanın təkliflərində 
simmetriyanın son dərəcə dəqiqliklə gözlənilməsi, binanın 
əzəmətli və fasadının cəlbedici olması üçün verdiyi 
 108 
məsləhətlər bu gün də memarları heyrətləndirməklə bəra-
bər onun fitri istedadına dərin rəğbət yaratmaqdadır.  
Bakının ən çox gözə gəlimli yerlərində Azərbaycan 
memarlığının nümunələri kimi görünən tikililər – məhz 
Ağa Musa Nağıyevin şəxsi vəsaiti və təklifləri əsasında 
inşa edilmişdir. Onun binalarından bəziləri bu gün elmimi-
zin məbədlərindəndir.  
Düşünürük ki, çətin, lakin şərəfli bir ömür yaşayan, 
taleyin hökmü ilə neçə-neçə sınaqlara məruz qalan bu 
insan üçün, onun əbədiliyi üçün ən gözəl xatirə elə bu 
binaların özüdür. Ağa Musanın ölümündən keçən az qala 
yüz il ərzində də onun mənsub olduğu xalqa xidmət 
göstərən binaları... 
 
 
           
 
 
 
 
                      
 109 
              ĠSTĠFADƏ  EDĠLMĠġ  QAYNAQLAR  
VƏ  ƏDƏBĠYYAT  SĠYAHISI 
 
Azərbaycan dilində 
 
1. Ağayev Ə. Pedaqoji fikrimiz: dünənimiz, bu günü-
müz. Bakı, 2000. 
2. Azərbaycan EA Əlyazmaları İnstitutu, H.Zərdabi-
nin arxivi, f. 3, sax. vah. 163. 
3. Azərbaycan Respublikası Dövlət Tarix Arxivi 
(ARDTA), f.46, siy.2, iş.395. 
4. ARDTA, f.46, siy.12, iş.215. 
5. ARDTA, f.92, siy. 3,iş 459. 
6. ARDTA, f.92, siy. 3, iş 119. 
7. Azərb.DTA, f.92, siy. 1, iş 30. 
8. ARDTA, f. 92, siy. 5, iş 7. 
9. ARDTA, f.92, siy. 1, iş 1205. 
10. ARDTA, f.92, siy.1, iş 1817. 
11. ARDTA, f.92, siy. 3, iş 615. 
12. ARDTA, f.92, iş 242. 
13. ARDTA, f.92, iş 106. 
14. ARDTA, f.335, siy.1.  
15. ARDTA, f.338, siy.1, iş 360. 
16. ARDTA, f.. 339, siy. 1, iş 621. 
17. ARDTA, f. 372, siy. 1, iş 29. 
18. ARDTA, f.389, siy. 1, iş 8. 
19. ARDTA, f.. 389, siy. 4, iş 725. 
20. ARDTA, f.509, siy. 1, iş 16. 
21. ARDTA, f.509, siy. 1, iş 105. 
 110 
22. ARDTA, f. 509, siy. 1, iş 106.        
23. ARDTA, f.509, siy. 1, iş 137. 
24. ARDTA, f. 509, siy. 1, iş 211. 
25. ARDTA, f.509, siy. 1, iş 225. 
26. ARDTA, f. 509, siy. 1, iş 242. 
27. ARDTA, f.509, siy. 1, iş 244. 
28. ARDTA, f.. 584, siy. 1, iş 10. 
29. ARDTA, f.584, siy. 1, iş 102. 
30. Azərbaycan Respublikası SPİHMDA, f.276, siy.8, 
iş 18. 
31. Azərbaycan Respublikası SPİHMDA, f.276, siy.8, 
iş 22. 
32. Azərbaycan Sovet Ensiklopediyası. c.1-10, B: 
1976-1984. 
33. Azərbaycan tarixi. II cild, Bakı, 1964. 
34. Babaşov M. Bakı müsəlman ruhani “Səadət” cə-
miyyəti //“Elm” qəzeti, 1991, №13. 
35. Babaşov M. Milli təhsilimizin inkişafında xeyriy-
yəçi-maarifpərvər qurumların rolu. Qafqaz Universitetinin 
quruluşunun II ildönümünə həsr olunmuş elmi-metodik 
konfransın materialları. Bakı, 1995. 
36. Baykara H. Azərbaycan istiqlal mübarizəsi tarixi. 
Bakı, 1991. 
37. Vəliyev T.T. İmperializm dövründə Azərbaycanın 
sənayesi və proletariatı. Bakı, 1987. 
38. Əlibəyli H.//Talan. “Müxalifət” qəzeti, 1992, 28 
aprel.  
39. Əhmədov H. Azərbaycan məktəb və pedaqoji fikir 
tarixi (dərs vəsaiti). I hissə. Bakı, 2001. 
 111 
40. İbrahimov E. Bakı nefti //“Səhər”, 1990, 26 aprel.  
41. İlkin Qılman. Bakının üç üləması//“Ədəbiyyat və 
incəsənət”, 1990, №32. 
42. İlkin Qılman. Xeyriyyə və maarif cəmiyyətləri. 
“Bərəkət”, 1991, 10 sentyabr. 
43. “İrşad” qəzeti, 1906-cı ilin müxtəlif sayları. 
44. İlkin Qılman. Bakı və Bakılılar. Bakı, Zaman, 
1999. 
45. İlkin Qılman. Şəxsiyyət. Bakı, Şur, Bakı,1995. 
46. İsmayıl Mahmud, İbrahimov Marat. El atası. Bakı, 
Azərbaycan Dövlət nəşriyyatı, 1994. 
47. İsmayılov Rəşid bəy. Azərbaycan tarixi. Bakı, 
Azərbaycan Dövlət Nəşriyyatı, 1993. 
48. Məmmədov X. Sultan Məcid Qənizadə. Bakı, 
1983. 
49. Məhərrəmov N., Babaşov M. Qafqaz müsəlman-
larının atası//“Ədəbiyyat”, 1991, №6. 
50. Mustafayev Q. XX əsrin əvvəllərində Azərbaycan-
da islam ideologiyası və onun tənqidi. Bakı, 1973. 
51. Nağıyeva D. Xalq üçün ömrünü şam kimi əridən. 
Bakı, 2007. 
52. Nağıyeva D. Ömrün səhifələri. Bakı, 2010. 
53. Nağıyeva D. Zamanın sorağında. Bakı, 2011.  
54. Nərimanov N. Hacı Zeynalabdin Tağıyevin 50 illik 
məişətə və cəmaətə xidmətləri. Bakı,1994. 
55. Ordubadi M.S. Qanlı illər (1905-1906-cı illərdə 
Qafqazda baş verən erməni-müsəlman davasının tarixi). 
Bakı, 1991. 
 112 
56. Rəsulzadə M.Ə. Stalinlə ixtilal xatirələri. Bakı, 
Elm, 1991. 
57. Sarabski H.Q. Köhnə Bakı. Bakı, 2000. 
58. Seyidov F.Ə. Qori seminariyası və onun məzun-
ları. Bakı, Maarif, 1988. 
59. Süleymanov M. Eşitdiklərim, oxuduqlarım, gör-
düklərim. Bakı, 1989. 
60. Süleymanov M. Ağa Musa Nağıyev. Bakı, 1994 
61. Süleymanov M. Hacı Zeynalabdin Tağıyev. Bakı, 
1996. 
62. Süleymanova S. Azərbaycanda ictimai-siyasi hərə-
kat (XIX yüzilliyin sonu XX yüzilliyin əvvəlləri). Bakı, 
1999. 
63. Tağıyev Ə.S. XX əsrin əvvəllərində Azərbaycanda 
olan cəmiyyətlərin maarifçilik fəaliyyətinə dair //Azərbay-
can SSR Ali və Orta İxtisas Təhsili Nazirliyi ali məktəb-
lərinin Elmi əsərləri. XI seriya, Bakı, 1978. 
64. Fətulla Fəcri. Fətulla bəy Rüstəmbəyov. Bakı, 
2004. 
65. Həsənbəy Zərdabi. Seçilmiş əsərləri. Bakı, Azər-
nəşr, 1960, s.211. 
66. Hüseyn Ərəblinski. Aktyorun həyat və fəaliyyətinə 
dair sənədlər məcmuəsi. Bakı: Azərbaycan Dövlət Nəşriy-
yatı, 1967. 
67. Cavadov C. Azərbaycanda xeyriyyəçilik hərəkatı 
(XIX əsrin sonu və XX əsrdə). Bakı, 1999. 
 
 113 
Türk dilində 
 
68. Ali Haydar Bayat. Nüseyinzade Ali Bey. Ankara: 
Atatürk Kültür Merkezi Başbakanlığı Yayını, 1998. 
69. Babaşov M. Ahund Mir Muhammed Kerim el-Ba-
kuvinin həyatı ve eserleri.//Qafqaz Üniversitesi ilmi se-
minarlar toplusu. Baku, 1998. 
70. Betül Aslan. I Dünya Savaşı Esnasında Azerbay-
can Türklerinin Anadolu Türklerine Kardaş Kömeği (Yar-
dımı) ve Bakü Müslüman Cemiyet-i-Hayriyesi. Ankara, 
Atatürk Kültür Merkezi Başbakanlığı Yayını, 2000. 
 
Rus dilində 
 
71. Бабашов М. Бакинское мусульманское духов-
ное общество «Саадет». Материалы республиканской 
научно-методической конференции «Актуальные воп-
росы теории и методики преподавания языков и лите-
ратуры народов стран Ближнего и Среднего Востока». 
Ваку, 1990. 
72. Гаджибейли Джейхун. Избранные. Баку, 1993. 
73. Ежегодник, Баку и его районы. Баку, 1908. 
74. Ежегодник, Баку и его районы. Баку, 1909. 
75. Ежегодник, Баку и его районы. Баку, 1912. 
76. Ежегодник, Баку и его районы. Баку, 1913. 
77. Ежегодник, Баку и его районы. Баку, 1914. 
78. Исмаилов М.А. К вопросу о ликвидации откуп-
ной системы в нефтяной промышленности Азербай-
 114 
джана. Труды института истории и философии АН 
Азерб.ССР, т. II. Баку, 1952.  
79. Исмаилов М.А. Социально-экономическая струк-
тура Азербайджана в эпоху империализма. Баку, 1982. 
80. Лисичкин С.М. Очерки истории развития оте-
чественной нефтяной промышленности. М.-Л;1954. 
81. Обзор Бакинской нефтяной промышленности за 
1896. Баку, 1897. 
82. Обзор Бакинской нефтяной промышленности за 
1900 г. Баку, 1901. 
83. Обзор Бакинской нефтяной промышленности за 
1904 г.Баку, 1905. 
84. Сеидзаде Д.Б. Из истории Азербайджанской 
буржуазии начала XX века. Баку, 1997. 
85. Списки населенных мест Российской империи 
(По Кавказскому краю). Тифлис, 1870. 
86. Стригунов И.В. Из истории формирования Ба-
кинского пролетариата 70-90 гг. XIX в. Баку, 1960. 
87. Сумбатзаде А.С. Социально-экономические пред-
посылки победы Советской власти в Азербайджане. 
Баку, 1972. 
 
 115 
 
 
 116 
 117 
 118 
 119 
 120 
 121 
 122 
 123 
 124 
 125 
 
 126 
 
 127 
 
 128 
 
 129 
 
 
 130 
 
 131 
 
 132 
 
 133 
 
 134 
 
 135 
 136 
 137 
DĠLARƏ NAĞIYEVA – MUXTAROVA 
 
Dilarə Fərəc qızı Nağıyeva–Muxtarova 1940-cı ildə Dağıs-
tan Respublikasının Dərbənd şəhərində anadan olub. 
Milyonçu-xeyriyyəçi Ağa Musa Nağıyevin nəvəsidir. 
Dərbənddə dünyaya gəlməsinin səbəbi soyadını daşıdığı 
nəslin sürgünlük taleyi yaşamasından irəli gəlir. 
O, Bakıda iki ali təhsil alıb. Əmək fəaliyyətinə 1959-cu il-
dən başlayıb. “Azərbaycanfilm” Kinostudiyasında Baş redaktor 
köməkçisi, sonradan kadr üzrə direktor müavini vəzifələrində 
çalışıb və bu işini 2002-ci ilədək Ticarət Nazirliyində davam et-
dirib. 
Kadrların düzgün seçilib yerləşdirilməsində, gənc kadrların 
və müxtəlif peşə işçilərinin seçimində onun əməyi az olmayıb.  
1986-cı ildə “Əmək Veteranı” medalı ilə təltif olunub.   
D.Nağıyeva Yeni Azərbaycan Partiyasının, Jurnalistlər Bir-
liyinin və Azərbaycan Respublikası Əsilzadələr Məclisinin 
üzvü, Respublika Qadınlar Cəmiyyətinin Milli Dəyərlərin Qo-
runması məsələləri üzrə sədr müavinidir. 
Onun son illərdəki fəaliyyəti demək olar ki, milyonçu Ağa 
Musa Nağıyevin həyatını, xeyriyyəçilik və ictimai fəaliyyətini, 
22 il acı sürgünlük taleyi yaşayan oğulluğu Fərəc Nağıyevin 
incəsənət sahəsindəki xidmətlərini araşdırmağa həsr olunub. 
A.M.Nağıyevin 80 il “əmanət” kimi qalmış qəbrini əbədi-
ləşdirib, tikililərinin bir neçəsində portretinin asılmasına nail 
olub. Torpağına, millətinə bağlı olan Ağa Musa Nağıyevin 
həyat və fəaliyyətinə aid faktlar və xatirələr əsasında “Xalq 
üçün ömrünü şam kimi əridən...”, “Ömrün səhifələri” və “Za-
manın sorağında” adlı kitablarını yazmışdır. 
A.M.Nağıyevin xeyriyyəçilik və maarifçilik fəaliyyətini 
qismən də olsa davam etdirmək məqsədilə adını daşıyan “Milli 
Dəyərlərin Qorunması” (MDQ) İctimai Birliyini yaradıb, 
A.M.Nağıyevin saytını açıb. 
Ulu öndər Heydər Əliyev ideologiyasının təbliğində fəal 
mövqe tutduğuna və demokratik mətbuatdakı xidmətlərinə görə, 
eləcə də ictimaiyyətçi olduğu nəzərə alınaraq, D.Nağıyevanın 
əməyi yüksək qiymətləndirilib, bir sıra “Diplom” və “Fəxri 
Fərman”lara layiq görülüb.  
 138 
Azərbaycan Ali Hərbi Dənizçilik Məktəbinin “Fəxri Fər-
manı”; Beynəlxalq Sülh Federasiyası Ağa Musa Nağıyevi xalqı 
qarşısında xidmətlərinə görə, Dilarə Nağıyevanı isə A.M.Nağı-
yevin həyat və fəaliyyətini daha geniş araşdırdığı nəzərə alına-
raq “Sülh Səfiri” Diplomları ilə mükafatlandırıb. 
Onun təşkilatçılığı ilə keçirilən tədbirlərin əksəriyyəti xey-
riyyə xarakterlidir. 
“Tacirlər kataloqu”, “Kimi yaşadacaq dünya”, “Ömrün zi-
yası”, “XXI əsrin elitar qadınları”, “Fətulla bəy Rüstəmbəyov”, 
“XX-XXI əsrin yaradıcı və ziyalı insanları”, “Dünənin, bu gü-
nün, sabahın Azərbaycan Qadını” kitablarında və “Əsrin ziya-
lıları” ensiklopediyasında ictimai fəaliyyəti haqda yazılar dərc 
olunub. 
Azərbaycan qadınlarının I və II; Diasporanın II və III qurul-
taylarının nümayəndəsi olub. 
İki övladı, üç nəvəsi var. 
 
 139 
M Ü N D Ə R Ġ C A T 
 
GiriĢ ................................................................................. 3  
 
I FƏSĠL. 
Azərbaycan neft sənayesi və Ağa Musa Nağıyevin 
sahibkarlıq fəaliyyəti 
 
1.1. Azərbaycan neft sənayesinin inkişafında yerli  
kapitalın rolunun artması ........................................... 9 
1.2. Ağa Musa Nağıyevin sahibkarlıq fəaliyyəti ..... 37 
 
 
II FƏSĠL. 
Ağa Musa Nağıyevin  
xeyriyyəçilik və ictimai fəaliyyəti 
 
2.1. Ağa Musa Nağıyevin Azərbaycanda  
xeyriyyəçilik hərəkatında rolu ................................. 49 
2.2. Bakı şəhərinin memarlığına Ağa Musa  
Nağıyevin töhfəsi ..................................................... 77 
 
 
III FƏSĠL. 
Ağa Musa Nağıyev və onun varislərinin 
 sonrakı taleyi 
 
3.1. Ağa Musa Nağıyevin vəfatından sonra varislik  
məsələsi ................................................................... 86  
3.2. Ağa Musa Nağıyevin varisləri sovet  
repressiyası illərində ................................................ 98  
  
Nəticə ..................................................................... 105 
   
 140 
 
 
 
 
 
Direktor:  Ş.Alışanlı 
Mətbəənin müdiri: Ə.Məmmədov 
Texniki redaktor:  T.Ağayev 
Kompyuter tərtibatı: A.Qabilqızı, 
   R.İlmanqızı 
 
 
 
 
 
 
 
 
 
 
 
Yığılmağa verilmişdir:  25.10.2011 
Çapa imzalanmışdır: 28.01.2011 
Formatı: 84x108 1/32. Həcmi: 8,75 ç.v. 
Tirajı: 300.  Sifariş № 
Qiyməti müqavilə əsasında 
 
 
 
 
 
 
 
 
 
 
“Elm” RNPM-nin mətbəəsində çap olunmuşdur 
(İstiqlaliyyət, 8) 
