AZƏRBAYCAN RESPUBLİKASI TƏHSİL NAZİRLİYİ  
AZƏRBAYCAN DÖVLƏT PEDAQOJİ UNİVERSİTETİ 
 
 
B A L O Ğ L A N   Q U L İ Y E V 
 
Pedaqoji elmlər namizədi, dosent, Azərbaycan Respublikasını 
«Fəxri bədən tərbiyəsi və idman işçisi», SSRİ idman ustası 
 
 
 
FİZİKİ TƏRBİYƏNİN NƏZƏRİ-METODİK 
VƏ PRAKTİK İŞLƏRİNİN 
ƏSASLARI 
 
Azərbaycan Respublikası Təhsil Nazirliyinin 
 «17» «fevral» «2010»-cu il tarixli «202» saylı əmri ilə  
dərs vəsaiti kimi təsdiq edilmişdir 
 
 
 
 
 
 
 
 
Bakı – “ADPU» nəşriyyatı - 2009 
 
 2
 
 
Elmi redaktor:  Məmməd Nəsrullayev-professor, pedaqoji elmlər namizədi, ADBTİA-nın «Bədən 
tərbiyəsi nəzəriyyəsi və metodika-sı»  kafedrasının müdiri. 
 
Rəyçilər: Fərrux Rüstəmov–pedaqoji elmlər doktoru, professor, ADPU-nun «İbtidai təhsilin 
pedaqoqikası və metodikası» kafedrasının müdiri.  
 
Rəşid Əliyev –professor, pedaqoji elmlər namizədi, əməkdar məşq-çi, ADTU-nun «Bədən tərbiyəsi və 
idman» kafedrasının  müdiri. 
 
Akif Əmiraslanov- pedaqoji elmlər namizədi, dosent, ADPU- nun «İdman fənləri» kafedrasının müdiri.                 
Əli Mehdiyev–pedaqoji elmlər namizədi, dosent, əməkdarməşqçi, ADPU-nun «Bədən tərbiyəsi və 
idman» kafedrasının müdiri. 
 
Quliyev B.S. Fiziki tərbiyənin nəzəri-metodik və praktik işlərinin əsasları. Ali pedaqoji məktəblərin 
«İbtidai Təhsilin  Pedaqogikası və metodikası» ixtisası üçün dərs vəsaiti. Dərs vəsaiti Təhsil Nazirliyi 
tərəfindən təsdiq olunmuş «Fiziki tərbiyə və onun tədrisi metodikası» fənn proqramı əsasında               
yazılmış, pedaqoji fakültələrin bakalavr və magistratura pilləsində təhsil alanlar üçün nəzərdə 
tutulmuşdur. Həmin dərs vəsaitindən  «Fiziki tərbiyə və gənclərin çağırışaqədər hazırlığı» ixtisası üzrə 
təhsil alan tələbələr, eləcə də müəllim-məşqçilər, tədqiqatçılar-dissertantlar və geniş oxucu kütləsi 
faydalana bilər. 
 
 
 
____________ qrifli nəşr 
 
  Müəllifin rəsmi razılığı olmadan kitabın surətinin çıxarılması  q a d a ğ a n d ı r ! 
 
 
 
 
 
 
 
 
 
 
 
 
 
 3
MÜNDƏRİCAT 
 
Oxuculara 
 
BİRİNCİ BÖLMƏ 
FİZİKİ TƏRBİYƏNİN NƏZƏRİ-METODİK MƏSƏLƏLƏRİ 
I FƏSİL. FİZİKİ TƏRBİYƏNİN MÖVZUSU VƏ İNKİŞAF TARİXİ 
 
1.1.Fiziki tərbiyənin mövzusu 
1.2.Azərbaycanda bədən tərbiyyəsi və idmanın inkişafı 
2.1.Azərbaycanda bədən tərbiyyəsinin yaranması 
2.2.Azərbaycanda feodalizm dövründə bədən tərbiyyəsi və idmanın  inkişafı 
2.3.Azərbaycanda XIX əsrin sonu, XX əsrin əvvəllərində bədən  tərbiyəsi və idmanın 
inkişafı 
2.4.Azərbaycanda sovet hakimiyyəti illərində bədən tərbiyəsi və  idmanın inkişafı barədə 
(1920-1991-ci illər) 
2.5.Qədim və müasir Olimpiya oyunları 
2.6.Azərbaycan idmançılarının Olimpiya oyunlarında iştirakı və nailiyyətləri 
1.3.Azərbaycanda  fiziki təybiyə sistemi 
3.1.Azərbaycanda fiziki tərbiyə sisteminin mahiyyəti 
3.2.Azərbaycanda fiziki tərbiyə sisteminin əsasları 
-Ailədə uşaqların fiziki tərbiyəsi 
-Məktəbəqədər yaşlı uşaqların fiziki tərbiyəsi 
-Ümumtəhsil məktəblərində fiziki tərbiyə 
-Peşə, orta və ali ixtisas məktəblərində fiziki tərbiyə 
-Şəhər, kənd, fabrik və zavodlarda fiziki tərbiyə 
-Azərbaycan Silahlı Qüvvələrində fiziki tərbiyə 
1.4.Pedaqoji və bədən tərbiyəsi üzrə əsas spesifik anlayışlar 
4.1.Anlayışlar haqqında pedaqoji fikir tarixindən 
4.2.Xarici və Azərbaycan pedaqoqlarının bədən tərbiyəsi anlayışları barədə düşüncələri 
 
II FƏSİL. İBTİDAİ MƏKTƏBDƏ ŞAGİRDLƏRİN FİZİKİ 
TƏRBİYƏSİNİN ƏSASLARI 
 
II.1. İbtidai məktəbdə  şagirdlərin fiziki tərbiyəsinin mahiyyəti, məqsədi,      vəzifələri 
və vasitələri 
     1.1.Fiziki tərbiyənin mahiyyəti və məqsədi  
 -Məktəblilərin ictimai-faydalı əməyə hazırlığında fiziki tərbiyənin rolu 
-Məktəblilərin vətənin müdafiəsinə hazırlığında fiziki tərbiyənin əhəmiyyəti 
-Fiziki tərbiyə şagirdlərin zehnini inkişaf etdirən vasitədir 
-Fiziki tərbiyənin mənəvi keyfiyyətlərə təsiri 
-Məktəblilərin estetik hisslərinə fiziki tərbiyənin təsiri -  
-Sağlamlığın möhkəmləndirilməsində fiziki tərbiyənin rolu 
1.2.Fiziki tərbiyənin vəzifələri 
-Şagirdlərin sağlamlığının möhkəmləndirilməsi və fiziki inkişafının  təmini 
 4
-Şagirdlərin fiziki bacarıq və vərdişlərinin təkmilləşdirilməsi 
-Fiziki keyfiyyətlərin inkişafı 
-Statik vəziyyətdə və hərəkət zamanı düzgün qamət vərdişinin formalaşdırılması 
1.3.Fiziki tərbiyənin vasitələri 
-Fiziki hərəkətlər 
-Təbii amillər 
-Gün rejimi 
-Gigiyenik amillər 
II-2. «Fiziki tərbiyə və onun tədrisi metodikası» fənninin səciyyəvi  xüsusiyyətləri 
2.1. «Fiziki tərbiyə və onun tədrisi metodikası» fənninin mahiyyəti 
2.2. «Fiziki tərbiyə və onun tədrisi metodikası» fənninin vəzifələri 
2.3. «Fiziki tərbiyə və onun tədrisi metodikası» fənni tədris və elmi fənn kimi 
II.3.Kiçik məktəbyaşlı uşaqların yaş xüsusiyyətləri 
3.1.Kiçik məktəbyaşlı uşaqların anatomik-fizioloji xüsusiyyətləri 
3.2.Kiçik məktəbyaşlı uşaqların psixoloji xüsusiyyətləri 
II.4.Fiziki tərbiyə təliminin elmi-nəzəri əsasları 
4.1. Fiziki tərbiyənin təliminə təsir göstərən amillərin elmi-nəzəri mahiyyətini öyrənməyin 
əhəmiyyəti 
4.2. Fiziki tərbiyənin təliminə fizioloji amillərin təsiri -  
4.3.Fiziki tərbiyənin təliminə psixoloji amillərin təsiri -  
4.4.Fiziki hərəkətlərin təliminin mahiyyəti 
4.5.Fiziki hərəkətlərin təliminin mərhələləri 
4.6.Təlim prosesində səhvlərin düzəldilməsi 
4.7.Hərəki bacarıq və vərdişlər 
II.5.Fiziki tərbiyənin təlim prinsipləri 
5.1. Ümumpedaqoji təlim prinsipləri 
5.2. Fiziki tərbiyənin spesifik prinsipləri 
II.6.Fiziki tərbiyənin təlim metodları 
6.1. Fiziki tərbiyə prosesində ümumpedaqoji təlim metodlarından istifadə 
6.2. Fiziki tərbiyənin spesifik təlim metodları 
6,3, Təlim metodlarından qarşılıqlı istifadə 
 
 
III FƏSİL. FİZİKİ TƏRBİYƏ ÜZRƏ PROQRAMLAR VƏ TƏDRİS PLANLARI 
3.1. Müxtəlif dövrlərdə tətbiq olunan fiziki tərbiyə proqram və tədris planlarının 
mahiyyəti, vəzifələri və vasitələri 
1.1. Çar Rusiyasında məktəb tədris planlarında fiziki tərbiyənin qoyuluşu 
1.2. Sovet hakimiyyəti illərində məktəb bədən tərbiyəsi proqramları  və tədris planları 
(1920-1991) 
1.3. Müstəqillik dövründə bədən tərbiyəsi proqramları və tədris planları 
   a) Bədən tərbiyəsi proqramı fiziki tərbiyə üzrə əsas sənəddir 
   b) Bədən tərbiyəsi proqramının quruluşu və vəzifələri 
   v) Bədən tərbiyəsi proqramının məzmunu 
1.4.  Xarici ölkə məktəblərində fiziki tərbiyə üzrə tədris planı və proqramları 
 
 5
FİZİKİ TƏRBİYƏ DƏRSLƏRİNİN TƏŞKİLİ VƏ  
KEÇİRİLMƏSİ METODİKASI 
IV FƏSİL. BƏDƏN TƏRBİYƏSİ DƏRSLƏRİ MƏKTƏBDƏ FİZİKİ  TƏRBİYƏ ÜZRƏ 
İŞLƏRİN ƏSAS TƏŞKİLİ  
FORMASIDIR 
IV.1. Bədən tərbiyəsi dərslərinin əsas xüsusiyyətləri, vəzifələri və  tipləri 
1.1. Dərsin əsas xüsusiyyətləri 
1.2. Bədən tərbiyəsi dərslərinin vəzifələri 
1.3. Bədən tərbiyəsi dərsinin tipləri 
IV.2. Bədən tərbiyəsi dərsinin təşkili 
2.1. Bədən tərbiyəsi dərslərinin optimal təşkilinin başlıca şərtləri 
1.2. Bədən tərbiyəsi dərslərinə verilən müasir tələblər 
1.3. Proqram tədris materialları üzrə işin təşkili 
2.4. Proqram tədris materialının planlaşdırılması 
2.5. Dərsəqədər təşkilati işlər (dərsin tədris-idman ləvazimatı və avadanlıqla təchizi) 
2.6.Dərsin planlaşdırılması 
2.7. tənəffüs vaxtı uşaqların dərsə hazırlaşdırılması 
IV.3. Bədən tərbiyəsi dərsinin quruluşu, hissələri və təşkili formaları 
3.1. Dərsin quruluşu 
3.2. Bədən tərbiyəsi dərslərinin hissələri 
2.1. Dərsin hazırlıq hissəsi 
2.2. Dərsin əsas hissəsi 
   a) Dərsin əsas hissəsinin mahiyyəti və vəzifələri 
   b) Dərsin əsas hissəsində şagirdlərin fəallığının yüksədilməsi  
2.3. Dərsin tamamlayıcı hissəsi 
2.4. Dərsin hissələri arasında inteqrasiya 
3.3. Dərsin təşkili formaları 
3.4. Dərsin sıxlığı 
3.5. Dərsdə şagirdlərə verilən fiziki yük 
3.6. Bədən tərbiyəsi üzrə ev tapşırıqları 
3.7. Məktəbdə fiziki tərbiyə işlərinə rəhbərlik 
3.8. Fiziki tərbiyəyə həkim nəzarəti 
3.9. Müəllimin vəzifələri, dərsdə yer seçməsi və dərsə hazırlığı  
3.10. Dərsin icmalı və təhlili 
3.11. Fiziki tərbiyə məşğələlərində musiqi 
3.12. Dərsdə mühafizəni təmini və zədələnmələrin qarşısının alınması 
3.13. İlin müxtəlif vaxtlarında bədən tərbiyəsi məşğələlərinin  keçirilməsi metodikası 
3.14. Şagird müvəffəqiyyətinin hesab alınması 
3.15. Şagirdlərin qiymətləndirilməsi 
3.16. Məşğələ yerinin hazırlanması, onun ləvazimat və avadanlıqlarla təchizi 
 
II BÖLMƏ.      XÜSUSİ   METODİKA 
V FƏSİL. PROQRAM TƏDRİS MATERİALI VƏ ONUN  
ÖYRƏDİLMƏSİ     METODİKASI 
V.1. Fiziki tərbiyə üzrə əsas biliklər 
 6
1.1. Nəzəri biliklərin mənimsənilməsinin pedaqoji-psixoloji məsələləri 
1.2. Nəzəri biliklərin mənimsədilməsi metodları 
1.3. Nəzəri biliklərin şagird şəxsiyyətinə təsiri 
1.4. Fiziki hərəkətlər üzrə xüsusi nəzəri məlumatlar 
1.5. Siniflər üzrə əsas biliklər 
V.2. İlk tibbi yardım göstərmək qaydaları 
V.3. Proqram materialının məzmunu və keçirilməsi 
3.1. Gimnastika dərsinin təşkili və öyrədilməsi üsulları 
1.1. Gimnastika dərslərində zədələnmələrin yaranma səbəbləri  
1.2. Dərs zamanı zədələnmələrin qarşısının alınması 
1.3.Gimnastika hərəkətlərinin öyrədilməsi metodikası 
3.2. Azərbaycan xalq rəqsləri 
2.1. Qızlar üçün rəqs hərəkətləri 
2.2. Oğlanlar üçün rəqs hərəkətləri 
3.3. Mütəhərrik oyunlar 
3.1. Görkəmli pedaqoqlar oyunlar haqqında 
3.2. Oyunların təşkili 
3.3. Mütəhərrik oyunların əhəmiyyəti 
3.4.Mütəhərrik oyunların növləri 
3.5. Mütəhərrik oyunların xarakteristikası 
3.6. Oyunların ictimai-siyasi hadisə kimi meydana gəlməsi 
3.7. Oyun fiziki tərbiyənin mühüm vasitəsi kimi 
3.8. Azərbaycan mütəhərrik oyunları milli mədəniyyətimizin tərkib hissəsi  kimi 
3.9. Milli mütəhərrik oyunların təsnifatı 
3.10. Oyunların seçilməsi 
3.11. Oyun üçün hazırlıq işləri 
3.12. Oyunların keçirilməsi formaları 
3.13. Oyunların məzmununun şərhi 
3.14. Oyun meydançasının düzəldilməsi 
3.15. Oyun meydançasının və idman zalının işarə olunması 
3.16. Oyun ləvazimatlarının hazırlanması 
3.4. Yüngül atletika 
4.1. Yüngül atletika hərəkətlərinin öyrədilməsi 
4.2. Yüngül atletika dərslərinin təşkili 
4.3. Yüngül atletika hərəkətlərinin icraolunma texnikası 
3.5. Kross hazırlığı 
5.1. Kross hazırlığının təlimi 
5.2. Kross məsafəsinin öyrədilməsi metodikası 
    a)Yeriş 
   b) Qaçış 
5.3. IV sinifdə kross hazırlığı üzrə dərslərin məzmunu 
3.6. Üzgüçülüyün öyrədilməsi 
6.1. Üzgüçülük tədris və elmi fəndir 
6.2. Üzgüçülük idman üsulları 
6.3. Üzgüçülüyün səciyyəvi xüsusiyyətləri 
 7
6.4. Üzgüçülüyün əhəmiyyəti 
6.5. Üzgüçülüyün fiziki tərbiyə sistemində yeri 
6.6. Üzgüçülüyün öyrədilməsi metodikası 
6.7. Suda hazırlıq hərəkətləri 
6.8. Üzgüçülükdə gigiyenik və təhlükəsizzlik qaydaları  
 
VI FƏSİL. AZKOMPLEKTLİ MƏKTƏBLƏR VƏ XÜSUSİ TİBBİ QRUPLARDA 
FİZİKİ TƏRBİYƏ 
VI.1. Azkomplektli məktəblərdə fiziki tərbiyə məşğələləri  
VI.2. Xüsusi tibbi qruplarda fiziki tərbiyə məşğələlərinin təşkili  
                                                           
III BÖLMƏ 
VII FƏSİL. TƏDRİS GÜN REJİMİNDƏ FİZİKİ TƏRBİYƏ VƏ SAĞLAMLIQ 
TƏDBİRLƏRİ 
VII.1. Səhər gigiyenik gimnastikasının əhəmiyyəti 
VII.2.Dərsəqədər səhər gigiyenik gimnastikası 
VII.3. Bədən tərbiyəsi dəqiqələri 
VII.4. Böyük tənəffüslərdə fiziki hərəkətlər və mütəhərrik oyunlar 
VII.5. Günüuzadılmış qruplarda idman «saatı» 
 
 
VIII FƏSİL. SİNİFDƏN VƏ MƏKTƏBDƏNXARİC FİZİKİ TƏRBİYƏ  
VƏ İDMAN MƏŞĞƏLƏLƏRİ 
VIII.1. Sinifdənxarix fiziki tərbiyə və idman məşğələləri 
1.1.Sinifdənxaric məşğələlərin məqsədi 
1.2. Ümumi fiziki hazırlıq 
1.3. İdman bölmələri 
3.1.Yüngül atletika 
3.2.Stol üstü tennis 
3.3.Bədii gimnastika 
3.4.Fərdi məşğələlər 
VIII.2. Məktəbdənxaric fiziki tərbiyə və idman işləri 
2.1. Uşaq-gənclər idman məktəblərində fiziki tərbiyə və idman işləri  
2.2. Uşaq yaradıcılıq birliyi və mədəniyyət evlərində bədən tərbiyəsi və idman tədbirləri 
2.3. İstirahət və mədəniyyət parklarında bədən tərbiyəsi və idman işləri 
2.4. Mənzil-istismar sahəsində və bələdiyyə idarələrində bədən tərbiyəsi 
2.5. Gəzinti, yürüş və ekskursiyalar 
 
IX FƏSİL. AİLƏDƏ UŞAQLARIN FİZİKİ TƏRBİYƏSİ 
IX.1. Ailədə uşaqların fiziki tərbiyəsinin əhəmiyyəti və vasitələri  
IX.2. Ailədə kiçik məktəbyaşlı uşaqların gün rejimi  
IX.3. Ailədə uşaq orqanizminin möhkəmləndirilməsi  
IX.4. Ailədə uşaqların bədən tərbiyəsi dəqiqəsi 
IX.5. Ailədə uşaqların səhər gigiyenik gimnastikas 
 
 8
X FƏSİL. ŞAGİRDLƏRİN FİZİKİ TƏRBİYƏSİNDƏ MƏKTƏB, AİLƏ VƏ 
İCTİMAİYYƏTİN ƏLBİR  İŞİ 
X.1. Valideyn konfransı 
X.2. Sinif valideyn iclası 
X.3. Valideynlərlə aparılan əbir iş 
X.4. Uşaqların fiziki tərbiyəsində ictimaiyyətin rolu  
 
 
ƏLAVƏLƏR 
Mütəhərrik oyunlar 
Dərs nümunələri 
İstifadə edilmiş ədəbiyyat 
 9
OXUCULARA 
 
              Hörmətli oxucu, diqqətinizə təqdim edilən bu dərs vəsaiti, fiziki tərbiyə sahəsində müəllifin 48 
illik pedaqoji fəaliyyətinin nəzəri-metodik və praktik iş təcrübəsi əsasında yazılmışdır. Dərs vəsaitində 
müəllifin Bakı şəhərindəki ümumtəhsil məktəblərində bədən tərbiyəsi müəllimi, 1971-81-ci illərdə isə 
Azərbaycan Dövlət Elmi-Tədqiqat Pedaqoji Elmlər institutunda (indiki Azərbaycan Respublikası Təhsil 
Problemləri institutu) işlədiyi dövrdə, eləcə də 1981-ci ildən Azərbaycan Dövlət Pedaqoji Universitetində 
ixtisas fakültəsində idman fənlərinin tədrisi metodikasından  (gimnastika, atletika, idman və mütəhərrik 
oyunlar, üzgüçülük və s.) oxuduğu mühazirə və praktik dərslər üzrə topladığı təcrübə nəzərə alınmışdır. 
              Dərs vəsaitinin məqsədyönlü işlənməsində müəllifin praktik müəllim olması ilə yanaşı, onun 
dissertasiya, elmi-tədqiqat işinin  fiziki tərbiyə üzrə nəzəri biliklərin mənimsənilməsinin şagird 
şəxsiyyətinin formalaşmasına təsirinə həsr edilməsi, burada nəzəriyyə ilə praktikanın bir-biri ilə sıx 
surətdə əlaqələndirilməsi, biri o birini tamamlaması da az rol oynamamışdır. Müəllifin uzun illərdən bəri 
Azərbaycan Müəllimlər institutunda, Bakı Pedaqoji Kadrların ixtisasartırma və yenidən hazırlanma 
institutunda kurslarda ixtisaslı mütəxəssislərə və sinif müəllimlərinə, həm də bakalavr təhsil pilləsində və 
magistraturada «Fiziki tərbiyə və onun tədrisi metodikası» fənn proqramı üzrə tələbələrə oxunmuş 
mühazirələr, seminar, laborator və praktik məşğələlərin   aparılması zamanı qazanılmış təcrübə dərs 
vəsaitinin gündəmə gəlməsində, müasir məktəb sisteminin tələblərinə cavab verməsində mühüm 
amillərdən sayıla bilər. 
              Açıq etiraf etməliyik ki, müəllifin vaxtı ilə kənd rayon məktəblərində (Füzuli, Cəbrayıl, Zaqatala, 
Şuşa, Xankəndi, Şəki, Qəbələ, Şirvan və i.a.) fiziki tərbiyə dərslərində apardığı müşahidələri, vəziyyəti 
öyrənib təhlil etməsi və müəllimlər arasında sorğular keçirib ümumiləşdirməsinin nəticəsi olaraq dərs 
vəsaiti, metodik işləmələr, habelə ölkə daxilində və onun hüdudlarından kənarda jurnal məqalələri çap 
etdirməsi, bunların da müvafiq hissəsinin yenidən işlənilib sinif müəllimi hazırlayan pedaqoji fakültələrin 
fənn proqramlarına üyğunlaşdırılaraq dərsliyə daxil edilməsi məqsədyönlü olmuşdur. 
              Bu bir həqiqətdir ki, son illərdə respublikamızda fiziki tərbiyəyə və idmana diqqət artırılmışdır. 
Lakin kiçik məktəbyaşlı uşaqların fiziki tərbiyəsinin nəzəri və metodiki cəhətləri və s. proqram bölmə 
materiallarına aid konkret ümumiləşdirici tədris-metodiki ədəbiyyat, çap tədris işləmələri, vəsait və 
dərsliklər demək olar ki, yox dərəcəsindədir. Bu da təbiidir. Çünki, müvafiq təhsil qurumları həmin 
boşluğu doldurmağa lazımi səy və təşəbbüs göstərməmiş, tələbə və magistrların, ixtisasartırma və yenidən 
hazırlanma kurslarına cəlb olunan dinləyicilərin, ixtisas müəllimlərinin bu sahəyə olan ehtiyacını o qədər 
də diqqət mərkəzində saxlamırlar. Unutmaq olmaz ki, sovetlər birliyində fiziki tərbiyəyə dair zəruri dərs 
vəsaitləri, tövsiyələr hazırlanıb müəllim və tələbələrə çatdırılırdı.   
Artıq son vaxtlarda əlaqələr demək olar ki, kəsilmişdir, Azərbaycan dilində «Məktəbdə bədən 
tərbiyəsi» məcmuəsinin nəşri dayandırılmışdır. Buna görə də fiziki tərbiyənin tədrisi üzrə  müəllimlərə 
konkret kömək göstərə biləcək materiallara çox çətinliklə rast gəlmək mümkündür. Azərbaycanda bəhs 
edilən sahəyə aid dərsliklərə, tədris - metodiki vəsaitlərə çox böyük ehtiyacın olduğunu nəzərə alaraq 
indiyə qədər toplanılmış materialların və «İbtidai Təhsilin Pedaqogikası və metodikası» ixtisası alan 
tələbələr üçün oxunmuş mühazirələrin üzərində işləməklə «Fiziki tərbiyə və onun tədrisi metodikası» 
fənn proqramının tələblərinə cavab verən dərs vəsaiti tərtib etmək qərarına gəldik.  
              Dərs vəsaiti öz quruluşuna görə 3 bölmədən, 10 fəsildən və əlavələrdən ibarətdir. 
              Birinci bölmədə fənn proqramına uyğun olaraq fiziki tərbiyə nəzəriyyəsinin əsaslarına dair 
bəzi məsələlərin izahı verilir. İlk növbədə, fiziki tərbiyənin mövzusunun mahiyyəti və onun əhatə etdiyi 
məsələlər araşdırılır. Ölkəmizdə gənclərin bədən tərbiyəsi və idmanının inkişafına xüsusi diqqət 
yetirildiyi nəzərə alınaraq onun tarixi keçmişinə, bu gününə və gələcək inkişaf perspektivlərinə nəzər 
salınır, ictimai quruluşlarda inkişaf göstəriciləri, nailiyyətləri əsasında xronikası yaradılır. Xüsusən, onun 
sinfi xarakter daşıması, ictimai hadisə kimi əmələ gəlməsi, cəmiyyətin maddi şəraitindən və tələbatından 
asılılığı, mövcud cəmiyyətin məqsəd və vəzifələrinin həyata keçirilməsinə xidmət göstərməsi faktik 
materiallarda qısa da olsa öz əksini tapır. Azərbaycan ərazisində ən qədim zamanlardan başlayaraq 
Midiya və Alban dövlətləri, feodalizm, çar Rusiyası, sovet hakimiyyəti və müstəqillik dövründə bədən 
tərbiyəsi və idmanın inkişaf tarixinə aid araşdırmalar    aparılır. Qədim və müasir Olimpiya oyunları, 
Azərbaycan idmançılarının olimpiya oyunlarında uğurları barədə məlumatlar verilir.  
 10
            Bu bölmədə müstəqil Azərbaycan Respublikasının fiziki tərbiyə sisteminin mahiyyəti, 
quruluşu, əsasları və başlıca isti-qamətləri şərh edilir. Xüsusən, bu sistemin əhatə etdiyi ailə və 
bağçada, orta ümumtəhsil, peşə, orta və ali ixtisas məktəblərində,  şəhər, kənd, fabrik, zavodlarda və 
Azərbaycan Silahlı Qüvvələrində fiziki tərbiyənin ümumi xarakteristikasından bəhs olunur. Pedaqoji və 
əsas spesifik anlayışlardan danışılarkən XIX-XXI əsrlərdə anlayışlar haqqında mühüm pedaqoji fikir 
tarixi araşdırılır.  
             Təlim, tərbiyə, təhsil anlayışları ilə yanaşı, «Bədən tərbi-yəsi», «Fiziki tərbiyə», «Fiziki 
inkişaf», «Fiziki hazırlıq», «Fiziki təkmilləşmə», «İdman» anlayışlarının  mahiyyətinə aydınlıq gətir-
ilərkən xarici alimlərin, o cümlədən görkəmli Azərbaycan peda-qoqlarının da düşüncələri diqqətdən 
yayınmamış, onların bu məsələyə daha həssas və diqqətlə yanaşmaları aşkarlanmışdır (M.Muradxanov, 
N.Kazımov, Ə.Haşımov, B.Əhmədov, A.Rzayev, Y.Talıbov, Ə.Ağayev, Ə.Paşayev, F.Rüstəmov, 
M.Nəsrullayev, H.Qurbanov və s.). 
              Həmin bölmədə ibtidai məktəbdə şagirdlərin fiziki tərbiyəsinin elmi, pedaqoji-psixoloji 
əsasları aparıcı yerlərdən birini tutur. İlk növbədə, kiçik məktəbyaşlı şagirdlərin fiziki tərbiyəsinin 
məqsədi, vəzifələri və vasitələri, eləcə də «Fiziki tərbiyə və onun tədrisi metodikası» fənninin mahiyyəti, 
onun tədris və elmi fənn olması izah edilir. Bundan əlavə, kiçik məktəb yaşlıların anatomik-fizioloji və 
psixoloji inkişaf xüsusiyyətləri, fiziki tərbiyə təliminin təşkili və keçirilməsinin elmi-nəzəri əsasları bu 
prosesdə təlim metodlarından və prinsiplərindən səmərəli istifadə yolları, həm də onların nəinki əlaqəli 
surətdə tətbiqi, hətta qarşılıqlı istifadə imkanları şərh olunur. Eyni zamanda, qarşıya qoyulmuş vəzifə, 
tədris - iş və iqlim şəraitindən, təchizatdan asılı olaraq metodların seçilməsi və tətbiq olunması 
prinsiplərinə aid nümunələr verilir, öyrədən və öyrənənin münasibətlərinin tənzimlənilməsində aktiv 
metodların rolu, mövqeyi araşdırılır. 
              Məlumdur ki, öz tarixi keçmişini bilmədən gələcəyə uğurlu addımlar atmaq mümkün deyildir. 
Bu baxımdan orta ümumtəhsil məktəblərimizdə tətbiq edilmiş fiziki tərbiyədən tədris plan və 
proqramlarının tədqiqi  vacib bilinmişdir. Əvvəlcə, çar Rusiyası məktəblərində, sonra Azərbaycanda 
sovet hakimiyyəti və müstəqillik dövründə tədris plan və proqramlarında fiziki tərbiyənin qoyuluşu, 
mahiyyəti, vəzifələri, məzmunu öyrənilmiş, təhlil edilmiş və ümumiləşdirmələr aparılmış (XIX, XX, XXI 
əsrlərdə), müvafiq qənaətə gəlinmiş,müəllif yeri gəldikcə tərtib etdiyi məktəb, orta ixtisas və ali məktəb 
proqramlarında tədqiqatın nəticələrini müvafiq surətdə nəzərə almışdır. XX əsrin 70-ci illərində bir sıra 
xarici ölkə məktəblərinin tədris planında fiziki tərbiyə fənninə ayrılan saatların miqdarı, onun təşkili 
imkanları da araşdırılmışdır (Macarıstan, Bolqarıstan, Kuba, Polşa, Almaniya (ADR) və s.).  
              Fiziki tərbiyə dərsləri məktəbdə bu sahədə aparılan işlərin əsas təşkili formasıdır başlığı 
altında gedən yazıda isə fiziki tərbiyə dərslərinin təşkili və keçirilmiəsinə dair zəruri pedaqoji-psixoloji və 
metodiki komponentlərin izahı öz əksini tapır. Xüsusən, dərsin xüsusiyyətləri, vəzifələri, tipləri, onun 
quruluşu, hissələri, təşkili formaları, sıxlığı, fiziki yükü, habelə dərsdə yer seçmə, ona rəhbərlik və 
hazırlıq, ev tapşırıqları, hesabaalma, qiymətləndirmə, məşğələ yerinin düzəldilməsi, ləvazimat, vəsait və 
avadanlıqlarla təchizi mühüm yer tutur.  
              İkinci bölmədə ibtidai məktəbin «Fiziki tərbiyə» fənn proqram bölmələri üzrə hərəkətlərin 
xüsusi metodikası verilir.  Birinci olaraq, ayrı-ayrı siniflərə aid fiziki tərbiyədən əsas biliklərin 
mahiyyəti, məzmunu və öyrədilməsinin pedaqoji-psixoloji izahı və mənimsədilməsi metodları şərh 
olunur. 
              Bu bölmədə fiziki tərbiyə məşğələləri zamanı ilk tibbi yardım göstərmək qaydaları üzrə 
məlumatlar verilir, xüsusən, məişət, idman məşğələləri, turist – yürüş və səyahətlərində baş verə biləcək 
zədələnmələr qeyd edilir və onların qarşısını almaq üçün tibbi yollar göstərilir. Bundan əlavə, proqram 
materiallarının məzmunu və keçirilməsi metodikasından bəhs olunur. Burada ibtidai siniflərdə tədris 
olunan gimnastika hərəkətlərinin, sıra təliminin, müvazinət, rəqs, akrobatika və s. hərəkətlərin məzmunu 
və icraedilmə texnikasının izahı verilir. Müəllifin vaxtı ilə seçib tədris proqramına daxil etdiyi  oğlan və 
qızlar üçün Azərbaycan rəqs elementlərinin və milli mütəhərrik oyunların, yerinə yetirilmə metodikası, 
həmçinin digər mütəhərrik və idman oyunlarının kross hazırlığının, üzgüçülüyün təşkili və keçirilməsi 
yolları da bu bölmədə öz yerini tapır. Dərsliyin xüsusi məktəb və qruplar hissəsində isə azkomplektli 
məktəblərdə və səhhətində olan qüsurlara görə xüsusi tibbi qrupa daxil olan şagirdlərin fiziki tərbiyəsinin 
əhəmiyyəti, məzmunu, təşkili və idarə olunma məsələlərindən danışılır. 
 11
              Üçüncü bölmədə isə tədris gün rejimində fiziki tərbiyə- sağlamlıq tədbirlərindən, sinifdən 
və məktəbdənxaric fiziki tərbiyə və idman məşğələlərindən bəhs edilir. Burada səhər gigiyenik 
gimnastikası,  bədən tərbiyəsi dəqiqəsi, böyük tənəffüslərdə fiziki hərəkətlər, mütəhərrik oyunlar, 
günüuzadılmış qruplarda idman saatı, eyni zamanda ümumi fiziki hazırlıq qruplarının, idman 
bölmələrinin, fərdi məşğələlərin, idman yarışlarının təşkili şərh olunur. Bundan əlavə, uşaq-gənclər və 
idman məktəblərində, uşaq yaradıcılıq birliyi və mədəniyyət evlərində, istirahət və mədəniyyət 
parklarında, mənzil-istismar sahəsində və bələdiyyə idarələrində fiziki tərbiyə və idman işləri 
işıqlandırılır. Həmin bölmədə ailədə uşaqların fiziki tərbiyəsi də diqqət mərkəzində saxlanılmış və 
orada kiçik məktəbyaşlı uşaqların fiziki tərbiyəsinin əhəmiyyəti və vasitələrindən, gün rejimindən, uşaq 
orqanizminin möhkəmləndirilməsindən, ailədə uşaqların bədən tərbiyəsi dəqiqəsindən və səhər gigiyenik 
gimnastikasının təşkili və keçirilməsindən danışılır. Bu bölmədə həm də şagirdlərin fiziki tərbiyəsində 
məktəb, ailə və ictimaiyyətin birgə işindən, onun təşkili formalarından bəhs edilir. Valideyn 
konfranslarına, sinif valideyn iclaslarına, valideynlərlə və ictimaiyyətlə aparılan işlərə, onun məzmunu və 
təşkilinə xüsusi yer ayrılır.  
Dərs vəsaitində I-IV siniflər üçün mütəhərrik oyunlar, onların təşkili və keçirilməsi metodikası, 
yekunlaşdırılması qaydaları, eləcə də fiziki tərbiyə üzrə dərs nümunələri əlavə kimi təqdim olunur. 
Açıq etiraf etmək lazımdır ki, dərslik müəllifləri dərsliyi tərtib edərkən hər şeyi öz üzərinə götürmür, o, 
bilavasitə öz təcrübəsinə, tədqiqat işlərinə, müşahidələrinə istinad etməli olsa da belə, digər tədqiqatlar, 
dərs vəsaiti hazırlayan müəlliflərin yaradıcılığına da hörmətlə yanaşır və müraciət edir. Əgər belə olmasa, 
həmin dərslik öz lazımi qiymətini, yerini ala bilməz. Yazının müəllifi də öz təcrübəsinə əsaslanmaqla 
bərabər, mövcud problemlərə aid yazılan elmi-tədqiqat  işlərindən, dərs vəsaiti, metodiki işləmə və 
tövsiyələrdən, dissertasiyalardan, məqalələrdən, qabaqcıl müəllimlərin təcrübəsindən istifadə etmişdir. 
Bununla paralel auditoriyaya öyrədilməsi  zəruri olan başlıca mövzuların metodikası müəllif tərəfindən 
bir daha işlənilib ümumiləşdirilmiş, mövcud proqramın çərçivəsinə salınmışdır. 
              Uzun illərdən bəri müəllifin pedaqoji fəaliyyətinin məhsulu və nəticəsi olaraq, işıq üzü görən bu 
dərsliyin bütün çətinliklərinin öhdəsindən nə dərəcədə gəldiyimizi müəyyənləşdirməyi hörmətli 
həmkarlarımın və oxucularımızın ixtiyarına buraxırıq. 
Dərs vəsaiti üzərində gələcək işləri davam etdirərkən, Sizdən alacağı arzu və təkliflərə, irad və tövsiyələrə 
görə müəllif minnətdar olacaqdır. 
                          
                                                                        Hörmətlə, müəllif. 
 
 12
BİRİNCİ BÖLMƏ 
 
FİZİKİ TƏRBİYƏNİN NƏZƏRİ-METODİK  MƏSƏLƏLƏRİ. 
 
I FƏSİL. FİZİKİ TƏRBİYƏNİN MÖVZUSU VƏ İNKİŞAF TARİXİ 
 
P L A N 
 
1.1. Fiziki tərbiyənin mövzusu. 
1.2. Azərbaycanda bədən tərbiyəsi və idmanın inkişafı. 
2.1. Azərbaycanda bədən tərbiyəsinin yaranması. 
2.2. Azərbaycanda feodalizm dövründə bədən tərbiyəsi və idmanın inkişafı. 
2.3. Azərbaycanda XIX əsrin sonu, XX əsrin əvvəllərində bədən tərbiyəsi və idmanın inkişafı. 
2.4. Azərbaycanda Sovet hakimiyyəti illərində bədən tərbiyəsi və idmanın inkişafı barədə (1920-1991-cı 
illər). 
2.5. Qədim və müasir Olimpiya oyunları.  
2.6. Azərbaycan idmançılarının Olimpiya oyunlarında iştirakı və nailiyyətləri. 
 
Ə D Ə B İ Y Y A T 
 
1.Azərbaycan Respublikasının Prezidenti Heydər Əliyevin Azərbaycan Milli Olimpiya Komitəsinin 
yaradılmasının onillik yubileyi haqqında sərəncamı. Bakı şəhəri, 12 dekabr, 2001-ci il. 
2.Heydər Əliyev və Azərbaycanda Olimpiya hərəkatı. Layihənin rəhbəri: İlham Əliyev, müəlliflər: 
Ç.Hüseynzadə, C.Rəhimov, Bakı, 2002-ci il. 
3.İlham Əliyev. Azərbaycanda Olimpiya hərəkatı. Bakı, 2002-ci il. 
4.E.F.Acalov Azərbaycanda bədən tərbiyəsi və idmanın inkişaf tarixi. Bakı. «Maarif» nəşriyyatı. 1985-ci 
il. 
5.A.Abiyev, D.Quliyev. Helsinkidən başlayan yol. «Adiloğlu» nəşriyyatı. Bakı. 2002-ci il. 
 
I. FƏSİL.FİZİKİ TƏRBİYƏNİN MÖVZUSU VƏ İNKİŞAF TARİXİ 
 
                       1.1. Fiziki tərbiyənin mövzusu 
              Fiziki tərbiyə insanın fiziki cəhətdən təkmilləşməsinin idarə olunmasının ümumi 
qanunauyğunluqlarına əsaslanan bir elm olmaqla, həm də ümumi pedaqoji qanunauyğunluqlara istinad 
edir. 
              Fiziki tərbiyənin mövzusu Azərbaycan fiziki tərbiyə sisteminin məqsədini, vəzifələrini, 
prinsiplərini və tərbiyənin digər tərkib hissələri ilə əlaqəsini öyrədir. Bundan əlavə, fiziki tərbiyənin 
mövzusu fiziki tərbiyənin vasitələrini, formalarını bu prosesdə tətbiq olunan metodları, prinsipləri, 
metodikanı izah edir. Məktəb yaşlı uşaqların fiziki keyfiyyətlərinin inkişafı, hərəki bacarıq və 
vərdişlərinin formalaşması yollarını mənimsədir. 
              Fiziki tərbiyənin mövzusu keçmişdə mövcud təcrübəni, həmçinin müasir təcrübəni öyrənir, təhlil 
edir, ümumiləşdirir. Azərbaycan fiziki tərbiyəsinin mövzusu milli dəyərlərə əsaslanır, milli oyunların, 
idman növlərinin inkişafına xidmət edir. 
              Fiziki tərbiyə digər elmlərlə də əlaqədardır. Xüsusilə, anatomiya, biologiya, fiziologiya, 
gigiyena, kimya və i.a. 
              Fiziki tərbiyə psixologiya, pedaqogika elmləri ilə də sıx bağlı olmaqla yanaşı, bu elmlərə 
əsaslanaraq təlim olunur. 
              Bütün bunlarla bərabər, fiziki tərbiyənin mövzusuna onun tarixi, anlayışları, tədqiqat metodları, 
metodikası və s. daxildir. Bu fəsildə fiziki tərbiyənin mövzusuna aid olan bəzi vacib məsələləri qısa 
şəkildə şərh etməyi zəruri bilirik. Xüsusən onun tarixi, anlayışları, sistemi və təlimi əsaslarının şərhini 
nəzərdə tuturuq. 
 
 13
             1.2. Azərbaycanda bədən tərbiyəsi və idmanın inkişafı 
 
            2.1. Azərbaycanda bədən tərbiyəsinin yaranması. 
              Ümumbəşər milli mədəniyyətinə qovuşmuş və ona dəyərli tövhələr vermiş milli 
mədəniyyətimizin tarixi qədim, keçdiyi yol olduqca çətin və şərəfli olmuşdur. 
              Bədən tərbiyəsi və idman milli mədəniyyətimizin tərkib hissəsi kimi milli mövcudluğumuzun 
daimi dayağı olmuş və gələcəkdə də olacaqdır. Həmin baxımdan xalqımızın bədən tərbiyəsi və idmanının 
inkişaf yoluna nəzər salmaq xüsusi zəruriyyət kəsb edir. 
              Qədim Azərbaycanda ibtidai icma quruluşunun meydana gəlməsi, sinfi cəmiyyətin yaranması 
fiziki qüvvə və bacarıqların təkmilləşməsinə, maddi, mənəvi nailiyytlərin artmasına, sağlamlığın 
möhkəmləndirilməsinə səbəb olmuşdur. Bütün bunlar Azərbaycanda fiziki tərbiyənin meydana gəlməsinə 
təkan vermiş, müdafiə və hücum xarakterli müxtəlif növ fiziki hərəkətlərdə öz əksini tapmışdır. Atçapma, 
nizə tullamaq, cürbəcür oyunlar öz inkişafı mərhələsinə qədəm qoymuşdur. 
              Tarixi mənbələrə və arxeoloji qazıntılara istinad edərək göstərmək lazımdır ki, Midiya dövlətinin 
yarandığı dövrdə hərbi reforma keçirildi, qoşunların hərbi-fiziki hazırlığı daha da artırıldı, nizə 
tullayanlar, ox atanlar və s. süvari dəstələr yarandı. Midiya hərbi süvariləri qoşun növü kimi ilk dəfə 
meydana gələn ölkələrdən biri oldu. Midiya dövlətinin süqutundan sonra yerli əhali, qoşun hissələri 
yadellilərə qarşı amansız olmuş, torpaq uğurunda böyük qəhrəmanlıq nümayiş etdirmişlər. 
              Qədim Azərbaycanın Şimal vadilərində yaşayan albanlar arasında ovçuluq, atçapma inkişaf 
etmişdir. Onlar vəhşi heyvanları qovub nizə ilə, yaxud oxla ovlayırdılar. Alban dövləti hərbi-fiziki 
hazırlığa xüsusi diqqət yetirir, onun döyüşçüləri düz qılınclarla düşmənlərə qarşı amansız olmuş, 
vuruşlardan şərəflə çıxmışlar. Düşmənlərə qarşı döyüşdə kişilərlə bərabər qadınlar da döyüşür və igidlik 
göstərirdilər. Albanlar beş yaşından başlayaraq iyirmi dörd yaşına kimi kamandan ox atmağı, nizə 
tullamağı və at çapmağı, hətta qaçış hərəkətlərini də öyrənirdilər. 72 km məsafəyə sürətlə qaçış yarışları 
təşkil olunur, bu məsafəni dəf edənlər «Şatır» (qaçışla məşğul olan adam) adlandırılırdı. Əlbəyaxa vuruş 
və təkbətək döyüşdə Azərbaycan bahadırları, nəinki Qafqazda, hətta Şərq ölkələrində öz məharətlərini 
dəfələrlə göstərmişlər. 
              Şifahi xalq ədəbiyyatının bütün janrlarında fiziki tərbiyənin öz əksini tapdığını müşahidə edirik. 
Qeyd etməliyik ki, dastanlardakı xalq qəhrəmanlarının igid, cəsur, dözümlü, mübariz və qorxmaz 
olmaları onların müxtəlif növ oyunlarla, fiziki hərəkətlərlə iradə və bədənlərini möhkəmləndirmələrinə 
səbəb olmuşdur. 
              Herodota, Diodora, Kitabi-Dədə-Qorquda, «Oğuznamə»yə, «Qobusnamə»yə, dastan və 
nağıllarımıza (Koroğlu, Qaçaq Nəbi və s.), habelə Y.V.Çəmənzəminli, Ə.Ş.Haşımova və başqalarının 
tədqiqatlarına istinad etsək, Qobustan qayalarında həkk edilmiş təsvirləri təhlili etsək, məlum olur ki, 
qədim Azərbaycanda hərbi-fiziki hazrlığa xüsusi diqqət yetirmişlər. Toy mərasimlərində, Novruz 
bayramında milli fiziki hərəkətlərdən, oyunlardan istifadə etmişlər. «Od üstündən tullanmaq», «Çovkan» 
və s. oyunları misal göstərmək olar. 
              Azərbaycanda şahmat oyununun geniş vüsət tapması da məlumdur. IX əsrdə C.Naxcıvani yalnız 
Azərbaycanda deyil, Qafqaz və Orta Asiyada ən güclü şahmatçı olmuşdur. 
              Yunanıstan, Roma və şərq ölkələri ilə Azərbaycanın iqtisadi-siyasi əlaqələrinin mövcudluğu bu 
ölkələrin ən yaxşı fiziki tərbiyə forma və metodlarının tarixi vətənimizdə mənimsənilməsinə zəmin 
yaratmışdır. Bunun xalqımızın fiziki tərbiyəsinin inkişafına, ölkəmizdə ilk fiziki təriyə sisteminin 
yaranmasına müsbət təsiri olmuşdur və əksinə, Azərbaycan milli oyunları, fiziki hərəkətləri başqa 
ölkələrin fiziki tərbiyə və idmanının formalaşmasına öz müsbət təsirini göstərmişdir. «Covkan» oyununun 
bizdən Hindistana, oradan isə İngiltərəyə keçməsi buna əyani sübutdur. 
 
2.2. Azərbaycanda feodalizm dövründə bədən 
tərbiyəsi və idmanın inkişafı 
 
              Həmin dövr tədqiq olunarkən tarixçi E.Acalov göstərir ki, həmin dövrdə fiziki tərbiyə 
vasitələrində elə bir ciddi dəyişiklik olmayıb. Fiziki tərbiyənin forma və metodları əvvəlki kimi qalmışdır. 
Lakin islam dininin geniş yayılması nəticəsində, o, Azərbaycanın bədən tərbiyəsi və idman hərəkatında öz 
 14
izini qoymuşdur. Əgər qədim Azərbaycanda bədən tərbiyəsi ümumi tərbiyə sistemində aparıcı rol 
oynayırdısa, orta əsrlərdə isə o ikinci plana keçirildi. Əhalinin intellektual və zehni cəhətdən inkişafına 
səbəb olan oyun və hərəkətlərə az fikir verilməyə başlandı. Bəzi oyunlara hətta qadağalar qoyuldu. 
Onların xalqın həyat tərzindən çıxarılmasına səy göstərildi. Fiziki tərbiyəyə deyil, dini-mənəvi tərbiyəyə 
daha üstünlük verildi, qayğı göstərildi. Bu uzun çəkmədi. Yerli feodal dövlətləri yarandı ki, bu da XI 
əsrdən başlayaraq ərəb işğalçılarını ərazimizdən qovmaq məqsədilə hərbiçilərin hərbi-fiziki hazırlığına 
diqqətin artırılmasına səbəb oldu. Həmin dövrdə ictimai quruluşa uyğun fiziki tərbiyə sistemi yarandı. 
Feodal gəncləri ov etməklə, at çapmaqla fiziki-hərbi möhkəmliyini artırır, kəndlilər isə yalnız məişət 
oyunları ilə məşğul olurdular. Çünki onların başqa cür imkanları yox idi. Bütün bunlara baxmayaraq, ordu 
sıralarında, həm də xalq arasında güləş, daş qaldırmaq, at sürmək, üzgüçülük, nizə tullamaq, kamandan 
ox atmaq, qaçış və s. milli idman növləri ilə məşğul olmaq kütləvi hal almışdır. 
              XI-XII əsrlərdə Azərbaycanın iri şəhərlərində cıdır meydanları düzəldilir, at sürmək, güllə 
atmaq, şahmat yarışları keçirilirdi. «Covkan» oyunu təşkil olunurdu. Bu oyunlar ciddi qayda-qanunlarla 
idarə edilirdi. 
              Nizami, Xaqani, Tusi, Əhvədi, M.Naxcıvani kimi orta əsr mütəfəkkirlərinin əsərlərində, xalq 
oyunlarından bəhs edən epizodların izahına və təhlilinə də rast gəlirik. Böyük Nizaminin «İsgəndərnamə» 
poemasında şairin ilhamla yaratdığı pəhləvanlar surətləri, şübhəsiz, xalq arasında yaşamış el 
bahadırlarının ümumiləşdirilmiş obrazlarıdır. 
              Çingizxan, Şah İsmayıl Xətai, Şah Abbas dövründə ölkənin fiziki tərbiyəsi xeyli inkişaf etmişdir. 
Bundan əlavə, Azərbaycana şan-şöhrət gətirmiş «Zorxanalar» geniş vüsət almışdır. Xüsusilə, Bakıda, 
Şamaxıda, Şəkidə, Qarabağda, Naxcıvanda «Zorxana»ların təşkil edilməsi burada yüzlərlə cavanın öz 
fiziki hazırlığını, fiziki gücünü artırmasına səbəb olmuşdur. 
 
 
2.3. Azərbaycanda XIX əsrin sonu və XX əsrin əvvəllərində 
bədən tərbiyəsi və idmanın inkişafı 
 
              Görkəmli filosof, yazıçı və şairlərin əsərlərinə xüsusilə A.Bakıxanovun, M.F.Axundovun, 
M.Kazımbəy, H.Zərdabi, N.Nərimanov və başqalarının tədqiqatlarına istinad edərək deyə bilərik ki, bu 
illərdə Azərbaycanda bədən tərbiyəsi və idmanın inkişafında mühüm tərəqqi olmuşdur. XIX əsrdə Yaxın 
və Orta Şərqdə və Zaqafqaziyada seçilib sayılan Şuşalı Nabat, Sarablı Rüstəm, Seyidhəsən, Hüseynqulu 
Hacı Mürsəlqulu oğlu, M.A.Axundov və Ş.Abdullanın, habelə XX əsrin əvvəllərində beynəlxalq aləmdə 
tanınan peşəkar güləşçi, dünya çempionu Sali Süleyman, Rəşid və Cümşüd Yusifov, Eldar və Çingiz 
Göyçaylı qardaşları, Məmmədəli Qazaxlı və b. yaşamışdır. Onların Azərbaycan idmanının təbliğində 
danılmaz rolu olmuşdur. 
              XX əsrin başlanğıcında neft çıxarılması və emalı ilə əlaqədar çoxlu xarici ölkə mütəxəsisləri, o 
cümlədən Rusiyanın müxtəlif guşələrindən fəhlələr Bakıya axışıb gəlirdilər. Bunun nəticəsində Bakıda 
gimnastika, üzgüçülük, ağır atletika və s. idman növləri daha da inkişaf etməyə başladı. Bu zaman Bakıda 
futbol da geniş vüsət aldı. Ərazi prinsiplərinə görə, həm də təhsil ocaqlarında futbol komandaları yarandı. 
Beynəlxalq görüşlər keçirilirdi. Azərbaycan Demokratik Respublikasında, sovet hakimiyyəti quruluşunun 
ilk vaxtlarında idmana diqqət artırıldı. 
 
2.4. Azərbaycanda sovet hakimiyyəti illərində bədən tərbiyəsi 
və idmanın inkişafı barədə (1920-1991-ci illər) 
 
              Sovet hakimiyyətinin ilk illərindən başlayaraq SSRİ dövründə Azərbaycanda uşaq və 
yeniyetmələrin, gənclərin, həmçinin əhalinin bədən tərbiyəsinə, idmanına diqqət artırılmışdır. Bu sahədə 
proqramlar, dərs vəsaiti hazırlanıb nəşr edilmişdir. Artıq bədən tərbiyəsi və idman planlı surətdə həyata 
keçirilmişdir. ƏMHO, ƏMH bədən tərbiyəsi kompleksləri hazırlanıb bu sahədə normativlər qəbul 
olunmuşdur. Bədən tərbiyəsi və idmanın inkişafı SSRİ-nin faşist Almaniyası üzərində Böyük Vətən 
müharibəsi illərində qələbəsinin mühüm şərtlərindən biri olmuşdur. 
 15
              SSRİ dövründə «Dinamo», «Spartak», «Bruvestnik», «Neftçi» kimi və b. könüllü idman 
cəmiyyətləri, həmçinin UÇİM yaradılmışdır. Bunların sayəsində Azərbaycanda böyük idman geniş vüsət 
almışdır. Respublikada O.Seyidov, S.Səfərov, M.Məcidova, L.Hacıyeva kimi güclü gimnastlar 
yetişmişdir. 
              1944-cü ildə ağır atletika üzrə keçirilən SSRİ çempionatı Azərbaycan idmançısı Əhməd 
Məhəmməd oğlunun qələbəsi ilə başa çatdı. Bu igid döyüşçü və idmançı 1942-ci ildə baş vermiş 
qanqrena nəticəsində hər iki ayaq pəncəsini itirdi. Lakin o, Moiseyevin əfsanəvi igidliyini təkrar edərək, 
sevimli məşğuliyyətinə qayıtdı, yaralandıqdan sonra iştirak etdiyi birinci ölkə çempionatında ikinci yeri 
tutdu. Bir il sonra, Azərbaycanda sovet hakimiyyətinin qurulmasının 25-ci ildönümünə həsr olunmuş 
respublika yarışlarında Əhməd Məhəmməd oğlu ümumittifaq rekordu, 1946-cı ildə isə SSRİ 
birinciliyində dünya rekordunu müəyyən etdi. 
              Müharibədən sonrakı illərdə Azərbaycan idmançıları güləş üzrə böyük nailiyyətlər əldə etdilər. 
M.Babayev, İ.Dadaşov Sərbəst güləş üzrə 4 dəfə SSRİ çempionu oldular. Gənc güləşçi R.Məmmədbəyov 
XV Olimpiya oyunlarında (Helsinki, 1952) gümüş medal qazandı. Melburn Olimpiadasında (1956) bakılı 
Y.Konovalov atletika üzrə II yeri tutub gümüş medal qazandı (4x100). 
              Voleybolçularımız isə 1957-cı ildə SSRİ kubokunun sahibi oldular. Bu yarışda fəxri qələbəni 
O.Ağayev, A.Makaqanov, Y.Abbasov, X.Zülfüqarov, H.Ələkbərov, F.Rzayev və b. əldə etdilər. 
              A.İbrahimov (Sərbəst güləş), M.Allahverdiyev (3 dəfə) və A.Niftullayev Yunan-Roma güləşi 
üzrə, N.Hüseynov, Z.Hüseynova (8 dəfə) Cüdo üzrə və b. müxtəlif illərdə dünya çempionu olmuşlar. 
 
2.5. Qədim və müasir olimpiya oyunları 
 
              Qədim Olimpiya oyunları. Olimpiya oyunlarına aid ilkin məlumatlar eramızdan əvvəl 776-cı 
ilə aiddir. Həmin ildən yarışların qalibləri qeydə alınmış və onun 4 ildən bir keçirilməsi qərara alınmışdır. 
Olimpiya oyunlarının vətəni Yunanıstandır. 
              Olimpiya oyunlarının keçirildiyi günlər bütün ölkədə sülh, əmin-amanlıq hökm sürür. Bu zaman 
«Müqəddəs sülh» 3 ay davam edir. Oyunlara gedən yaxud onlardan qayıdan hər kəs toxunulmaz hesab 
edilirdi. 
              Qədim dövrlərin Olimpiya oyunları qalibləri arasında məşhur xadimlər də olmuşdur. Məsələn, 
makedoniyalı Filipp (makedoniyalı İsgəndərin atası) atçapma yarışlarında I yerə çıxmış, riyaziyyatçı 
Pifaqor oyunların qalibi olmuşdur. 
              Qadınların, qulların qədim olimpiadalarda iştirakı qadağan edilirdi. 
              Romalılar Yunanıstan üzərində qələbə çaldıqdan sonra oyunların əhəmiyyəti və iştirakçıların 
sayı azalırdı. Roma imperatoru I Feodasiy ölkədə xristianlığı məcburi qəbul etdirəndən sonra Olimpiya 
oyunlarını bütpərəstlərin mərasimi hesab edib onu eramızın 394-cü ilində qadağan etmişdir. 
              Müasir Olimpiya oyunları. Müasir olimpiadanın yaradıcısı Fransız Pyer de Kuberten 1896-cı 
ildə Olimpiya oyunlarını bərpa etdi. 
              Olimpiya rəmzi – Olimpiya hərəkatı sistemi atributlarına bunlar daxildir: Olimpiya hərəkatı 
üçün ümumi sayılan bütöv Olimpiya rəmzi, olimpiya devizi (birlikdə olimpiya emblemini təşkil edir) və 
BOK-nin şəxsi mülkiyyəti sayılan olimpiya bayrağı (ağ qumaş parça olub, mərkəzində olimpiya rəmzi 
vardır). O, 1913-cü ildə BOK tərəfindən təsdiqlənmişdir. 
              Olimpiya devizi – beş hörülmüş halqadan ibarətdir: bir-biri ilə üç həlqə yuxarı cərgədə, ikisi 
də bir-biri ilə birləşdirilmiş halqa aşağı cərgədədir. Yuxarı cərgədə mavi, qara və qırmızı halqa (soldan 
sağa), aşağı cərgədə isə sarı və yaşıl həlqələr yerləşir. 
 
2.6. Azərbaycan idmançılarının yay Olimpiya oyunlarında 
iştirakı və nailiyyətləri 
 
          Sovet idmançıları ilk dəfə olaraq XV Olimpiya oyunlarında iştirak etmişlər (1952-ci il, Finlandiya-
Helsinki). Azərbaycan idmançıları da Sovet komandasının tərkibində ilk olaraq bu olimpiadaya qatılmış 
və ölkə idmançılarının qazandıqları nailiyyətlərdə onların da əməyi olmuşdur. Sovet idman heyətinin 
tərkibində Rəşid Məmmədbəyov (sərbəst güləş), İbrahimpaşa Dadaşov (sərbəst güləş) və Xandadaş 
 16
Mədətov da (yüngül atletika) var idi. Helsinkidə ən yüksək nəticəni R.Məmmədbəyov göstərmiş və 
Olimpiadanın gümüş medalını qazanmışdır. 
              Ümumiyyətlə, müasir Olimpiya oyunlarında (1952-2008-cü illər) 184 Azərbaycan idmançısı 
iştirak etmiş, 16 qızıl, 14 gümüş və 16 bürünc medal qazanmışlar.  
              Azərbaycan idmançılarının Yay Olimpiya Oyunlarında əldə etdikləri yüksək nailiyyətlər 
bunlardır:  
              R.Məmmədbəyov. 1952-ci il XV Olimpiya oyunları, gümüş medal (Helsinki-Finlandiya – 
sərbəst güləş);          
              Y.Konovalov. 1956-cı il XVI Olimpiya oyunları- gümüş medal (Melburn-Avstraliya), 1960-cı il 
XVII Olimpiya oyunları , gümüş medal – atletika (4x100), Roma-İtaliya. 
              A.İbrahimov. 1964-cü il XVIII Olimpiya oyunları bürünc medal (Yaponiya-Tokio); 
              İ.Rıskal, V.Lantratova, 1968-ci il XIX Olimpiya oyunları, qızıl medal (Mexiko, voleybol). 
Bununla yanaşı İ.Rıskal Münhen Olimpiadasında da (XX 1972-ci il) qızıl medal, Tokio 1964-cü il XVIII 
olimpiya oyunlarında gümüş və Monreal-Kanada Olimpiadasında isə bürünc medal qazanmışdır 
(Olimpiada-XXI, 1976-cı il); 
              R.Şabanova, L.Şubina-1976-cı il, XXI Olimpiya oyunu qızıl medal (Monreal-Kanada, 
həndbol); 
              Moskva (SSRİ) XXII Olimpiada, (1980-ci il) L.Savkina qızıl, B.Yakuşa, V.Pereverzev, 
Y.Kuryuçkin II yer (avar çəkmə), T.Şviqanova (ot üstə xokkey) bürünc medal; 
              İ.Məmmədov, V.Koretski (qılıncoynatma), İ.Ponamaryov (futbol) – XXIV Olimpiada qızıl 
medal (1988-ci il Cənubi Koreya-Seul). Belə ki Seul Olimpiadasında 3 qızıl, 1 gümüş və 2 bürünc medal 
əldə edilmişdir; 
              N.Hüseynov (cüdo), İ.Belinki (gimnastika) XXV Olimpiya oyunları qızıl medal (İspaniya-
Barselona-1992-ci il). İ.Belinki şəxsi yarışlarda isə bürünc medal qazanmışdır. 
              N.Abdullayev (sərbəst güləş), XXVI Olimpiada gümüş medal (ABŞ-Atlanta); 
              N.Abdullayev (sərbəst güləş), Z.Meftahəddinova (güllə atıcılığı), XXVII Olimpiya oyunları- 
qızıl medal (Avstraliya-Sidney 2000-ci il); 
              F.Mənsurov (Yunan-Roma güləşi), XXVIII Olimpiya oyunları-qızıl medal (Afina-2004-cü il). 4 
idmançımız isə bürünc medal qazanmışlar (İ.Həşimova, Z.Meftahəddinova – güllə atıcılığı, Ağası 
Məmmədov, Fuad Aslanov– boks üzrə). 
               
XIX Olimpiya oyunları. Pekin (Çin), 2008-ci il. 
 
        XXIX Olimpiya oyunlarında komandamız 7 medal qazanmışdır: 1 qızıl (Elnur Məmmədli – cüdo), 2 
gümüş (Rövşən Bayramov, Vitali Rəhimov – Yunan-Roma), 3 bürünc (Mövlud Mirəliyev – cüdo, Mariya 
Stadnik – Xateq Qazimov - sərbəst güləş, Şahin İmranov – boks). 
              Paralimpiada da isə idmançılarımız 10 medal qazanmışdır. Onun 2-si qızıl (İlham Zəkiyev – 
cüdo, Uluxan Musayev – yadro itələmək), 3-ü gümüş və 5-i bürünc medal olmuşdur. 
 
                                 Yoxlama-test sualları: 
1.Fiziki tərbiyənin mövzusu hansı məsələləri əhatə edir? 
2.Qədim Azərbaycanda ibtidai icma quruluşunun meydana gəlməsi, sinfi cəmiyyətin yaranması nəyə 
səbəb olmuşdur? 
3.Midiya dövlətinin yarandığı dövrdə hərbi reformanın keçirilməsi ilə əlaqədar nə kimi süvari dəstələr 
yarandı? 
4.Alban dövləti qoşunların hansı hazırlığına çox diqqət yetirir? 
5.Albanlar 5 yaşından başlayaraq 24 yaşına kimi hansı hərəkət (idman) növlərini öyrənirdilər? 
6.Albanlar neçə km məsafəyə sürətli qaçışlar keçirir və bu qaçışda iştirak edən adamlar necə 
adlandırılırdı? 
7.Toy mərasimlərində, Novruz bayramında ən çox oynanılan milli oyunlar hansılardır? 
8. IX əsrdə görkəmli şəxsiyyətlərdən kim şahmat üzrə nəinki Azərbaycanda, hətta Qafqaz və Orta 
Asiyada ən güclü şahmatçı hesab olunurdu? 
 17
9.Hansı ölkələrlə iqtisadi-siyasi əlaqələrin mövcudluğu ölkəmizdə fiziki tərbiyə sisteminin 
yaranmasına müsbət təsir göstərmişdir? 
10.Orta əsrlərdə İslam dininin geniş yayılması nəticəsində fiziki tərbiyəyə deyil hansı tərbiyəyə 
üstünlük verilirdi? 
11.XI-XII əsrlərdə Azərbaycanın iri şəhərlərində bədən tərbiyəsi və idman sahəsində nə kimi işlər 
görülür və hansı oyunlar təşkil olunurdu? 
12.Orta əsr mütəfəkkirlərindən hansının əsərlərində xalq oyunlarından bəhs olunur? 
13.Azərbaycanda fiziki tərbiyənin inkişafına diqqət yetirən şah və sərkərdələrin soyadını söyləyin. 
14.«Zorxanalar» nə vaxt və ilk olaraq hansı şəhərlərdə təşkil olunmuşdur? 
15.Azərbaycanda XIX əsrin sonu və XX əsrin əvvəllərində yaşamış görkəmli filosof, yazıçı və şairlər 
bir çox tədqiqatlarını fiziki tərbiyəyə və milli-xalq oyunlarının tarixinə həsr etmişlər. Bunlar 
kimlərdir? 
16.XIX əsrin sonu XX əsrin əvvəllərində yaşamış beynəlxalq aləmdə tanınan peşəkar güləşçi-
pəhləvanların soyadını söyləyin. 
17.XX əsrin əvvəllərində Azərbaycanda idmanın inkişafına təsir göstərən amilləri sadalayın. 
18.Əhməd Məhəmməd oğlunun şəxsi-idman həyatını səciyyələndirin. 
19.Voleybolçularımız neçənci ildə SSRİ kubokunun sahibi olmuşlar? 
20.4 dəfə SSRİ çempionu olan idmançıların soyadını söyləyin. 
21.İlk dəfə olaraq Yay Olimpiya Oyunlarında gümüş medal almış idmançımızın soyadını deyin. 
22.Avropa və dünya birinciliyində qızıl medal qazanmış idmançılarımızın adını söyləyin. 
23.Sovet hakimiyyəti dövründə Yay Olimpiya Oyunlarında gümüş və qızıl medal almış 
idmançılarımızın soyadını söyləyin. 
24.Müstəqil Dövlətlər Birliyi dövründə (MDB) Yay Olimpiya Oyunlarında qızıl medal qazanmış 
idmançılarımızın soyadını və adını söyləyin. 
25.Müstəqillik dövründə Azərbaycan idmançılarının Yay Olimpiya Oyunlarında iştirakı və 
qazandıqları müvəffəqiyyətləri sadalayın. Qızıl medalçıların soyadını söyləyin. 
26.XXIX Olimpiya oyunları harada və neçənci ildə keçirilmişdir? 
27.XXIX Yay Olimpiya Oyunlarında idmançılarımız neçə qızıl, neçə gümüş və neçə bürünc medal 
qazanmışdır? 
28.Qədim Olimpiya oyunları barədə bildiyinizi söyləyin. 
29.Müasir Olimpiya oyunları haqqında nələri söyləyə bilərsiniz? 
30.Olmpiya oyunlarının vətəni olan ölkənin adını söyləyin. 
31.2008-ci ildə Pekində (Çin) keçirilən paralimpiada da idmançılarımız cəmi neçə medal almışlar? 
32.Azərbaycan paralimpiada idmançıları Çində keçirilən Olimpiya oyunlarında neçə qızıl, neçə 
gümüş və neçə bürünc medal Vətənimizə gətirmişlər? 
               
 18
Yaradıcı iş üçün təxmini mövzular: 
 
1.H.Ə.Əliyev və müstəqil Azərbaycanda Olimpiya hərəkatının inkişafında onun rolu və qayğısı. 
2.İ.H.Əliyev Azərbaycanda Olimpiya hərəkatının təşkilatçısı, inkişafetdiricisi və lideri kimi. 
3.Azərbaycanda bədən tərbiyəsi və idmanın inkişafına dövlət qayğısı. 
4.Görkəmli Azərbaycan idmançılarının həyatı; idman fəaliyyəti və Olimpiya hərəkatının inkişafnıda 
onlar aparıcı bir qüvvə kimi. 
 19
1.3.AZƏRBAYCANDA FİZİKİ TƏRBİYƏ SİSTEMİ 
 
P L A N 
 
3.1.Azərbaycan fiziki tərbiyə sisteminin mahiyyəti. 3.2.Azərbaycan fiziki tərbiyə sisteminin əsasları. 
3.3.Ailədə uşaqların fiziki tərbiyəsi. 
3.4.Məktəbəqədər yaşlı uşaqların fiziki tərbiyəsi. 
3.5. Ümumtəhsil məktəblərində fiziki tərbiyə. 
3.6.Peşə, orta və ali ixtisas məktəblərində fiziki tərbiyə. 
3.7.Şəhər, kənd, fabrik və zavodlarda fiziki tərbiyə 
3.8.Azərbaycan Silahlı Qüvvələrində fiziki tərbiyə 
 
Ə D Ə B İ Y Y A T 
 
1.H.H.Qurbanov. Fiziki tərbiyə nəzəriyyəsi və metodikası. Bakı, «Adiloğlu» nəşriyyatı, 2001-ci il. 
2.E.Acalov, Ş.Əzizova, V.Ələkbərov. Bədən tərbiysi və idman tarixi. Bakı, «Müəllim» nəşriyyatı, 
2007-ci il. 
3.Ailə tərbiyəsi (valideynlər üçün lüğət). Bakı, «Maarif» nəşriyyatı, 1970-ci il. 
4.B.Quliyev. Ailədə, hazırlıq sinifində və bağçada altıyaşlıların fiziki cəhətdən məktəbə hazırlanması 
(bax: Altı yaşlı uşaqların məktəbə hazırlanması. Bakı, «Maarif» nəşriyyatı, 1980-ci il səh. 70-82; 
153-159; 196-205). 
5.B.Quliyev, E.Acalov, M.Nəsrullayev. Ümumtəhsil məktəblərində bədən tərbiysi tədrisinin 
təkmilləşdirilməsi yolları. Bakı, «Maarif» nəşriyyatı, 1982-ci il. 
6.R.Baxşəliyev. Fiziki və hərbi-tətbiqi təlimlərin fizioloji əsasları. Bakı, 1997-ci il. 
7.H.Qurbanov, A.Əsgərov, Ə.Ramazanov. Bədən tərbiyəsi nəzəriyyəsi və metodikası. Bakı, 
«Avropa» nəşriyyatı, 2006-cı il. 
 20
1.3.AZƏRBAYCANDA FİZİKİ TƏRBİYƏ SİSTEMİ 
 
3.1. Azərbaycanda fiziki tərbiyə sisteminin mahiyyəti 
 
              Məlum olduğu kimi, hər bir dövlətin onun ictimai quruluşuna və mənafeyinə uyğun olaraq fiziki 
tərbiyə sistemi də mövcuddur. 
              Azərbaycan fiziki tərbiyə sistemi o müstəqillik aldığı gündən etibarən yaranmışdır. Bu sahədə 
yeni nazirlik Azərbaycan Gənclər və İdman Nazirliyi, Azərbaycan mədəniyyət və turizm nazirliyi 
yaradılmış, Respublika Təhsil Nazirliyi və Səhiyyə nazirliyi nəzdində təhsil ocaqlarında bədən tərbiyəsi 
və idman inkişaf etdirilmişdir. Bundan əlavə, ölkəmizdə bir sıra idman klubları, cəmiyyətləri mövcuddur 
ki, bütün bunlar da bədən tərbiyəsi, idman və turizmin inkişafına yönəldilmiş işlər aparırlar. Onlar 
əhalinin bütün təbəqələrini əhatə edir. 18 ildən artıqdır ki, ölkəmizdə milli Olimpiya Komitəsi 
yaradılmışdır. Buna hazırda ölkə prezidenti İlham Əliyev cənabları rəhbərlik edir. 
              Yuxarıda söylənilən nazirlik, təşkilat, cəmiyyət, klub və idman federasiyaları bir mərkəzdən 
idarə olunur. Və onlar Azərbaycanın bütövlükdə vahid fiziki tərbiyə sistemini təşkil edirlər. Bu sistem 
fiziki tərbiyənin prinsiplərini, «Vətənin müdafiəsinə hazıram»fiziki tərbiyə kompleksinin nəzəri və 
praktik normativlərini əsas götürərək müəyyən istiqamətlərə yönəldilmişdir. Bura əhalinin hərtərəfli fiziki 
tərbiyəsi, fiziki tərbiyə sisteminin ideya yönəmi, habelə xəlqilik və elmiliyin təmin olunması daxildir. 
          
3.2.Azərbaycan fiziki tərbiyə sisteminin əsasları 
              Bədən tərbiyəsi və idmanın inkişaf etdirilməsi bütün yaş təbəqələrindən ibarət olan əhalinin 
fiziki tərbiyəsindən mühüm dərəcədə asılıdır. Əhalinin hərtərəfli fiziki tərbiyəsi dedikdə, müasir 
cəmiyyətin quruculuq mənafeyinə xidmət, xalqı əməyə və ölkənin düdafiəsinə hazırlamaq, 
torpaqlarımızın erməni işğalçılarından azad edilməsi nəzərdə tutulur. 
              Azərbaycan fiziki tərbiyə sisteminin ideya əsasları isə Azərbaycan Dövlət quruculuğunun və 
fiziki tərbiyəsinin əsasları, milli adət və ənənələrimiz, islam dəyərləri təşkil edir. 
              Azərbaycan fiziki tərbiyə sisteminin ideya əsaslarını eyni zamanda Azərbaycan dövlətinin bədən 
tərbiyəsi və idmanın inkişafı ilə əlaqədar qəbul etdiyi qərar, göstəriş və sərəncamlar təşkil edir. Həmin 
qərar, göstəriş və tapşırıqlar milli bədən tərbiyəsi sisteminin əsaslarını müəyyən etməklə bərabər, onun 
inkişaf etdirilməsinin göstəricisi, həm də praktik cəhətdən həyata keçirilməsini təmin edir. 
              Azərbaycan fiziki tərbiyə sisteminin xəlqiliyi dedikdə isə bədən tərbiyəsi hərəkatının 
kütləviliyi, bədən tərbiyəsi və idmanın xalq kütlələri arasında müvafiq və geniş yayılması, xüsusən milli 
idman və mütəhərrik oyunların inkişaf etdirilməsi kimi başa düşülür. 
              Fiziki tərbiyə sisteminin elmiliyi dedikdə bədən tərbiyəsi və idmanın elmi cəhətdən inkişafı 
nəzərdə tutulur. Bu o deməkdir ki, bədən tərbiyəsi və idmanın inkişafı bu sahədə aparılan elmi-tədqiqat 
işlərinə əsaslanır. Bu nəzəriyyə ilə praktikanın sıx əlaqəsi nəticəsində müvəffəqiyyət qazanır. 
              Azərbaycan fiziki tərbiyə sisteminin nəzəriyyə və metodikası, pedaqoqika, psixologiya, 
anatomiya, fiziologiya və gigiyena kimi elmi fənlərə istinad edir. 
              Fiziki tərbiyə sisteminin təbii-elmi əsasları görkəmli xarici və Azərbaycan fizioloq alimlərinin 
fiziki tərbiyə və idman üzrə elmi-tədqiqat işlərinin nəticəsinə əsaslanır. Həmin tədqiqat işlərinə istinad 
olunmaqla fiziki tərbiyənin metod və prinsipləri, məşq aparmanın qanunauyğunluqları, bilik, bacarıq və 
vərdişlərin formalaşdırılması, dərsin quruluşu və sxemi müəyyənləşdirilir. Bundan əlavə, bədən tərbiyəsi 
dərsinin və idman məşqlərinin təlimində yaşın, cinsi xüsusiyyətlərin və hərəki keyfiyyətlərin inkişafının 
nəzərə alınması yolları da fizioloqların idman üzrə təliminə əsaslanır. 
              Azərbaycan fiziki tərbiyə sistemi ölkə daxilində fəaliyyət göstərən, fiziki tərbiyə və idmanın 
inkişafına xidmət edən bütün nazirlik, onların tabeçiliyində olan idarə və müəssisələri, idman klublarını, 
təşkilat və sistemləri özündə birləşdirir, vahid sistem yaradır. Həmin sistemin rəhbərliyi bağça, məktəb, 
zavod və fabrikin fiziki tərbiyəsini təşkil etməklə yanaşı, eləcə də ona məsuliyyət daşıyır və nəzarət 
funksiyalarını yerinə yetirməyə borcludur. Bu sistemə 
   – Ailədə uşaqların fiziki tərbiyəsi,  
   -  Uşaq bağçasında fiziki tərbiyə; 
   – Orta ümumtəhsil məktəblərində fiziki tərbiyə; 
 21
   – Ali və orta ixtisas, lisey, kollec və peşə məktəblərində fiziki tərbiyə; 
   – Azərbaycan Silahlı Qüvvələrində fiziki tərbiyə; 
   – Şəhər, kənd, fabrik və zavodlarda fiziki tərbiyə daxildir. 
 
3.3. Ailədə uşaqların fiziki tərbiyəsi 
              Uşaqların sağlamlığı və onun orqanizminin möhkəmləndirilməsi ilk növbədə ailədən başlayır. 
Uşaqlar ilk addım atmağı, yeriməyi, qaçmağı və s. təbii hərəkətləri ailə şəraitində öyrənirlər. Bütün bunlar 
əsasən oyunlar zamanı, gəzintilər vaxtı həyata keçirilir. Uşaqları oyunsuz təsəvvür etmək mümkün 
deyildir. Ona görə də hər bir ailə uşağının fiziki tərbiyəsinə, gigiyenasına diqqət yetirməlidir. Valideynlər 
uşaqların sağlamlığı qayğısına qalmağa, səhiyyə tələblərini onlara öyrətməyə borcludur. Xüsusən 
uşaqların normal yatmalarına, dişlərini, əllərini, ayaqlarını təmiz saxlamalarına, sudan, təmiz havadan 
düzgün istifadə etmələrinə nəzarət etməli və səy göstərməlidir. 
 
3.4. Məktəbəqədər yaşlı uşaqların fiziki tərbiyəsi  
              Azərbaycan ailəsində uşaqların bir qismi bağçalara gedir və orada fiziki cəhətdən tərbiyə 
olunurlar. Uşaq bağçasında fiziki tərbiyə planlı, məqsədyönlü və mütəşəkkil şəkildə həyata keçirilir. Uşaq 
bağçasında «Uşaq bağçasında tərbiyə və təlim» proqramına əsasən uşaqlar sərbəst, təbii, əl-ayaq 
hərəkətlərini bir-birinə uyğunlaşdırmaqla ayaqlarını sürümədən, başını aşağı salmadan yerimə və qaçışın 
müxtəlif növlərini mənimsəyirlər. Onlar yeriş, qaçış, hoppanma, qol-çiyin, ayaq, gövdə üçün hərəkətləri 
icra edirlər. Bütün bu təmrinlər onların bədənlərinin normal inkişaf etməsinə, sağlamlığının təmin 
edilməsinə şərait yaradır. 
              Uşaq bağçasının fiziki tərbiyə işləri xüsusi proqramlara əsaslanır. Uşaqlar bədən tərbiysi 
proqramında göstərilən hərəkətləri və müxtəlif növ olduqca maraqlı oyunları yerinə yetirərək öz 
sağlamlıqlarını möhkəmləndirir, şən və gümrah böyüyür, təbii hərəkət vərdişlərini formalaşdırır. Eyni 
zamanda sadə hərbi-fiziki hazırlığını yüksəldir, gələcək zehni, fiziki əməyə və vətənin müdafiəsinə 
hazırlaşırlar. 
 
3.5. Ümumtəhsil məktəblərində fiziki tərbiyə 
              Fiziki tərbiyə orta ümumtəhsil məktəblərindən başlayaraq tədris edilir. Bu bir həqiqətdir ki, 
Azərbaycan dövləti sağlam gənc nəsil tərbiyə etməyə lazımi əhəmiyyət verir. Azərbaycanda ibtidai 
məktəb yaşından başlayaraq uşaqların fiziki tərbiyəsi diqqət mərkəzindədir. Kiçik məktəbyaşlarından 
başlayaraq şagirdlərin bədəncə möhkəmlənməsinə və hərtərəfli fiziki inkişafına fikir verilir. 
              Orta ümutəhsil məktəblərində fiziki tərbiyə dərsləri keçirilir. Burada I milyon şagird iştirak edir. 
Dərslər tədris ilində həftədə 2 dəfə 45 dəqiqə olmaqla təşkil olunur. Bundan əlavə, məktəblərdə sinifdən 
və məktəbdənkənar kütləvi bədən tərbiyəsi və idman işləri də təşkil olunur. Məktəblilər idman 
bölmələrinə, müxtəlif növ yarışlara, kütləvi idman tədbirlərinə cəlb olunurlar. Məktəbdə aparılan fiziki 
tərbiyə tədbirləri uşaqların bədəncə və iradəcə möhkəm olmasına zəmin yaradır. Onlara «Vətənin 
müdafiəsinə hazıram» bədən tərbiyəsi kompleksinin normativlərini yerinə yetirməsinə kömək göstərir. 
              Orta ümutəhsil məktəbində fiziki tərbiyə işləri bədən tərbiyəsi proqramları əsasında təşkil olunur. 
Hər bir sinif üçün nəzəri və təcrübi proqram bölmələri vardır. Proqram tədris materialları tədricən 
çətinləşdirilir və ardıcıllıqla öyrədilir. Bu da uşaqların orta məktəbi bitirərkən tam sağlam olmasını, 
həyata hazırlığını təmin edir. 
 
3.6. Peşə, orta və ali ixtisas məktəblərində fiziki tərbiyə 
              Peşə, orta ixtisas və ali məktəblərdə də bədən tərbiyəsi və idman üzrə işlər təşkil olunur. Həmin 
müəssisələrdə həftədə bir dəfə olmaqla 80 dəqiqə iki il ərzində bədən tərbiyəsi dərsləri keçirilir. Kütləvi 
idman tədbirləri təşkil olunur, yarışlar keçirilir. Təhsil müəssisələrində şagird və tələbələr yüksək idman 
nailiyyətləri göstərirlər. 
              Həmin tədris müəssisələrində də dərslər bədən tərbiyəsi proqramı əsasında keçirilir. Bu zaman 
verilən ixtisasın xüsusiyyətləri nəzərə alınır. Başqa sözlə əməyə hazırlıqla (peşəyönümlü) bağlı 
müəssisələrdə əməyin yönəminə uyğun da fiziki hərəkətlər, oyunlar seçilir və tətbiq olunur. Bu bir 
tərəfdən gələcək ixtisaslı mütəxəsisləri  həm həyata və həm də ixtisaslı kadr kimi onları vəzifələrini 
 22
yüksək səviyyədə həyata keçirməyə imkan verir. Çünki gələcək mütəxəsislər bədən tərbiyəsi və idmanla 
məşğul olarkən ürək-damar, tənəffüs və sinir sistemlərini, dayaq hərəkət aparatını daha da 
möhkəmləndirir və beləliklə öz əmək məhsuldarlığını artırır, onlara tapşırılmış işləri az bir vaxt 
içərisində, layiqincə icra etməyə nail olurular. 
              Ali təhsil sistemində Azərbaycan Dövlət Bədən tərbiyəsi və İdman Akademiyası, Azərbaycan 
Dövlət Pedaqoji Universiteti bədən tərbiyəsi üzrə ixtisaslı mütəxəsislər hazırlayırlar. Akademiya 
müəllim-məşqçilər, ADPU isə əvvəllər orta məktəblər üçün hərbi müəllim, hazırda isə orta məktəb və 
digər tədris müəssisələri üçün «Gənclərin çağırışaqədər hazırlığı və fiziki tərbiyəsi» üzrə mütəxəislər – 
müəllimlər hazırlayır. 
              ADBİA 1930-cu ildə Bakıda açılmış və Zaqafqaziyanın ilk Bədən Tərbiyəsi institutu adı altında 
fəaliyyət göstərmişdi. 1936-ci ildən isə Zaqafqaziya Dövlət Bədən Tərbiyəsi institutu deyil Azərbaycan 
Dövlət Bədən  tərbiyəsi institutu kimi fəaliyyətini davam etdirmişdi. Son vaxtlar isə Akademiya statusunu 
almış və bu ad altında dövlət əhəmiyyətli işlər görür. Bu ali təhsil ocağı bakalavr pilləsində bakalavr 
hazırlıqlı müəllim-məşqçilər və magistratura təhsilində isə yüksək ixtisaslı mütəxəsislər hazırlayır. 
Ölkəmizin təhsil müəssisələrinin bədən tərbiyəsi, idman kadr ehtiyaclarını təmin edir.  
 
3.7. Şəhər, kənd, fabrik və zavodlarda fiziki tərbiyə 
              Azərbaycan müstəqillik qazandıqdan sonra, xüsusilə 2003-ci illərdən başlayaraq ölkə prezidenti 
İ.Əliyev bir sıra vacib sərəncamlar vermişdir. Həmin sərəncam, göstəriş, tövsiyə və qərarlar bütün 
təbəqələrdən olan insanların bədən tərbiyəsi və idmanını əhatə edir. Bütün bunlarda başlıca məqsəd isə 
əhalinin sağlamlığının möhkəmləndirilməsi, iş qüvvəsinin artırılması, əmək məhsuldarlığının 
yüksəldilməsi, habelə Vətənin müdafiə qüdrətinin təmin olunmasından ibarətdir. Bu məqsədlə də şəhər və 
kəndlərimizdə böyük quruculuq işləri aparılır, yeni-yeni Olimpiya idman kompleksləri tikilib əhalinin 
istifadəsinə verilir. Belə komplekslərin sayı artıq 18-i keçmişdir. Yaxın gələcəkdə isə onların sayı 30-a 
çatacaqdır. Qeyd etməliyik ki, bütün komplekslərdə dünya standartlarına uyğun üzgüçülük hovuzları, 
stadionlar, idman meydançaları və zalları, idmançılar üçün mehmanxanalar tikilib ən müasir idman alət, 
avadanlıq, qurğu və ləvazimatları ilə təchiz olunmuşdur. 
 
3.8. Azərbaycan silahlı qüvvələrində fiziki tərbiyə 
         Azərbaycan torpaqlarının erməni təcavüzündən təmizlənməsi gənclərin hərbi fiziki təlimindən çox 
asılıdır. Buna görə də Azərbaycan Silahlı Qüvvələrində, Hərbi Donanmada və Hərbi Hava Qüvvələrində 
gənclərin fiziki tərbiyəsinə xüsusi diqqət yetirilir və onlarla hərbi-fiziki tətbiqi xarakterli təlim-tərbiyə 
işləri, eləcə də idmanın hərbi-tətbiqi növləri (yüngül atletika, əlbəyaxa döyüş, gimnastika, güləş, cüdo, 
sambo, üzgüçülük, atıcılıq və s.) üzrə müntəzəm olaraq məqsədyönlü tədbirlər həyata keçirilir. Silahlı 
Qüvvələrdə hərbi-fiziki, tətbiqi təlimlər – Vətənin müdafiəsində, zəbt edilmiş torpaqların azad 
edilməsində əvəzedilməz əhəmiyyət kəsb edir. Çünki bu təlimlər zamanı hərbi xidmətdə olan gənclərimiz 
hərbi-tətbiqi idman növləri üzrə müvafiq bilik, bacarıq və vərdişlərə yiyələnirlər. Bütün bunlar da Vətənin 
müdafiəsi və düşmən üzərinə hücum zamanı qələbənin təmin olunmasına şərait yaradır. Buna görə də 
silahla rəftar etmək və müxtəlif hərəkətlər dairəsində aparılan müntəzəm təlimdən əlavə, əvvəl libassız, 
sonra da tam döyüş geyimində (hərbi) müxtəlif məsafələrə qaçış, tullanmaq, atmaq, sıçramaq, 
dırmanmaq, güləşmək, əlbəyaxa vuruşmaq, üzmək və s. idman növləri üzrə məşqlər milli ordumuzda 
geniş miqyasda tətbiq olunur. Bu təlim üsulu «Təlimdə tər çox, müharibədə qan az axmalıdır» tarixi hərbi 
düstura tam uyğun gəlir. Doğma Yuxarı Qarabağın və onun ətrafındakı yeddi rayonunun Ağdam, Füzuli, 
Laçın, Cəbrayıl, Zəngilan, Qubatlı və Kəlbəcərin qaytarılması sülh baş tutmasa hərbi texnika ilə yanaşı, 
Milli Ordunun fiziki hazırlığından, Vətənpərvərliyindən, dözümlülüyündən, cəsurluğu və çevikliyindən, 
möhkəm iradəsindən, yüksək psixoloji əhval-ruhiyəsindən mühüm dərəcədə asılı olacaqdır. 
         Milli ordunun hərbi-fiziki hazırlığı səhər gimnastikasından, əsgərlərin, matros və təyarəçilərin gün 
rejimindən (yemək, normal yuxu, fəal istirahət və s.), onların adət-ənənələrə, səhiyyə və gigiyena 
tələblərinə, bədənlərini fiziki hərəkətlərlə mökəmləndirməklə bərabər təbii amillərdən də (hava, su,gunəş) 
başlıca vasitələrdən biri kimi istifadə etmələri də az əhəmiyyət kəsb etmir. 
 
                          
 23
Yoxlama-test sualları: 
 
1. Azərbaycan fiziki tərbiyə sisteminin mahiyyətini şərtləndirən başlıca amillər hansılardır?  
2. Əhalinin hərtərəfli fiziki inkişafı dedikdə nələr nəzərdə tutulur? 
3. Azərbaycan fiziki tərbiyə sisteminin ideya əsaslarını nə təşkil edir? 
4. Azərbaycan fiziki tərbiyə sisteminin xəlqiliyi dedikdə nə başa düşülür? 
5. Fiziki tərbiyə sisteminin elmiliyi dedikdə nələr nəzərdə tutulur? 
6. Fiziki tərbiyənin təbii-elmi əsasları nəyə əsaslanır? 
7. Azərbaycan fiziki tərbiyə sisteminə daxil olan təşkilat və müəssisələrin adlarını söyləyin. 
8. Müasir ordunun fiziki tərbiyəsinin mahiyyəti nədən ibarətdir? 
9. Milli ordunun hərbi-fiziki təlimində vacib rol oynayan idman növlərinin adını söyləyin. 
10. İ.Əliyevin regionlarımızda fiziki tərbiyə və idmanın inkişafı ilə əlaqədar apardığı xoş və 
fərəhləndirici işlər hansılardır? 
 
                       Yaradıcı iş üçün təxmini mövzular: 
 
1. Ailədə məktəblilərin fiziki tərbiyəsinin təşkili. 
2. Ali məktəblərdə tələbələrin fiziki tərbiyəsinin məqsədi və onun təşkili. 
3. Ümumtəhsil məktəblərində şagirdlərin fiziki tərbiyəsinin vasitələri. 
 
          
 
 
 
 
 24
I.4. PEDAQOJİ VƏ BƏDƏN TƏRBİYƏSİ ÜZRƏ ƏSAS SPESİFİK ANLAYIŞLAR 
 
PLAN 
 
4.1. Anlayışlar haqqında pedaqoji fikir tarixindən. 
4.2. Xarici və Azərbaycan pedaqoqlarının bədən tərbiyəsi anlayışları barədə düşüncələri. 
 
ƏDƏBİYYAT 
 
1.N.Kazımov. Tərbiyənin elmi-pedaqoji əsasları. Bakı, «Maarif» nəşriyyatı, 1983-cü il. 
2.B.Əhmədov və A.Rzayev. Pedaqogikadan mühazirə konspektləri. Bakı, «Maarif» nəşriyyatı, 1983-
cü il. 
3.Y.Talıbov, Ə.Ağayev və b. Pedaqogika. Bakı, «Maarif» nəşriyyatı, 1993-cü il. 
4.N.Kazımov, Ə.Həşimov. Pedaqogika. Bakı, «Maarif» nəşriyyatı, 1996-cı il. 
5.N.Kazımov. Məktəb Pedaqogikası. Bakı, «Caşıoğlu» nəşriyyatı, 2002-ci il. 
6.B.Əhmədov. Üç anlayış hqqında. «Azərbaycan müəllimi» qəzeti, 12 iyun, 1974-cü il. 
7.B.Əhmədov. Şagirdlərin fiziki tərbiyəsi haqqında. «Məktəbdə Bədən Tərbiyəsi» məcmuəsi, №4, 
1978-ci il. 
8.Y.Talıbov, H.Qurbanov. İxtisasa giriş. Bakı, 2000-ci il. 
9.H.Qurbanov. Fiziki tərbiyə nəzəriyyəsi və metodikası. Bakı, «Adiloğlu» nəşriyyatı, 2001-ci il. 
 
 
 
 
 
                       
 
I.4.-PEDAQOJİ VƏ BƏDƏN TƏRBİYƏSİ ÜZRƏ ƏSAS SPESİFİK ANLAYIŞLAR 
 
4.1. Anlayışlar haqqında pedaqoji fikir tarixindən 
              İctimai həyat bəzi mühüm xarakterik məsələlərlə, elmi-texniki tərəqqinin sürətlə inkişafı və 
genişlənməsi ilə səciyyələnir. Müasir elmin inkişafı təbii bir hal hesab olunmaqla yanaşı, özü ilə müvafiq 
qanunauyğun hadisələri də meydana çıxarır. Bu özünü bir tərəfdən elmlərin differensiallaşmasında, digər 
tərəfdən inteqrasiyasında göstərir. Hər bir elmin özündə şaxələnmə sürətlənir, bununla yanaşı, elmlərin 
bir-birinə yaxınlaşması, bir-birinin naliyyətlərindən istifadə etməsi güclənir.1 
              Bütün bunları tərbiyə problemləri ilə məşğul olan elmlərə, eyni zamanda pedaqoqika elminə də 
aid etmək lazımdır. Qeyd etməliyik ki, pedaqoqikanın sürətlə differensiallaşması, yəni bu sahədə yeni-
yeni tədqiqat obyektlərinin və tədqiqat istiqamətlərinin meydana çıxması onun digər elmlərlə əlaqələrini 
o, cümlədən orta ümumtəhsil məktəbi şagirdlərinin fiziki tərbiyəsi ilə əlaqələrini daha da möhkəmləndirir. 
              Fiziki tərbiyə pedaqoji proses kimi pedaqoqika elminin bütün qanunlarından, prinsiplərindən, 
təlim metodlarından, həmçinin digər elmlərlə əlaqələrindən və i.a. əsas mənbə kimi qidalanır və bunun 
nəticəsində inkişaf edir, nəzəri və təcrübi cəhətdən daha da təkmilləşir. Həmin baxımdan, yəni müasir 
şəraitdə pedaqoqika elminin differensiallaşması, fiziki tərbiyə prosesi ilə qarşılıqlı əlaqəliliyinin 
genişlənməsi, onun təkmilləşməsinə zəmin yaratması, ilk növbədə isə bu sahədə tədqiqatın aparılması 
bəzi zəruri pedaqoji anlayışların bir daha araşdırılmasının vacibliyini irəli sürür. 
              İctimai həyatımızda baş verən yeniliklər adamlar arasında qarşılıqlı münasibətlərdə, insanların 
xarakter və tərbiyəsində çox böyük dəyişikliklər əmələ gətirir. Bütün bunlar həyatımızın mühüm 
sahələrindən biri olan əhalinin, böyüməkdə olan gənc nəslin tərbiyəsindən bəhs edən pedaqoqika elminin 
məzmunu, anlayışları və s. ilə daha geniş əlaqə yaratmış və müəyyən qədər genişlənmişdir. Bundan əlavə, 
pedaqoqika elmləri üzrə müxtəlif mövzularda doktorluq və namizədlik disertasiyaları müdafiə olunmuş 
                                                 
1 Н.М.Казымов, Педагогиканын бязи тядгигат щцдудлары щуггында. «Азярбайъан мяктяби » журналы. №11, 1974-ъц 
ил, с.51. 
 25
Azərbaycan dilində nəşr edilmişdir. Bu əsərlərdə pedaqoji anlayışlar qismən də olsa diqqət mərkəzində 
olmuş, onun məzmunu və mahiyyəti əsasən ictimai cəmiyyətə xidmət etmək baxımından izah edilmişdir. 
              Təssüf ki, hazırda bədən tərbiyəsi və idman sahəsində işləyən mütəxəsislərin əksəriyyəti 
pedaqoji anlayışlara köhnə ənənəvi qaydada yanaşır, çox vaxt isə biganə qalır, onun fərqinə varmırlar. 
Lakin görkəmli pedaqoqlar pedaqoji və istərsə də bədən tərbiyəsi üzrə spesifik anlayışlara daim diqqət 
yetirmiş və münasibətlərini açıqlamışlar. Çünki bədən tərbiyəsi müəlliminin tərbiyə, təhsil və təlimin 
mahiyyətini düzgün dərk etməsi, mövzu baxımından anlayışların hər birinin konkret məqsəd və 
vəzifələrini müəyyənləşdirməsi, onları məqsədəuyğun səviyyədə həyata keçirməsi fiziki tərbiyə 
prosesinin optimallaşdırılmasına əsaslı zəmin yaradır.  
              Bir cəhəti də unutmaq olmaz ki, elmi-texniki tərəqqinin inkişafı ilə əlaqədar olaraq, təlimində 
mahiyyəti dəyişir və təkmilləşir. Bundan əlavə, Təhsil haqqında Qanun orta ümumtəhsil məktəbinin 
işində ciddi dəyişikliklər aparılmasını tələb edir. Buna görə də bütün fənlər kimi fiziki tərbiyə fənninin 
proqramlarının məzmunu, məqsəd və vzifələri də dəyişir, yeni iş formaları və üsulları yaranır, mövcud 
üsullarda demokratikləşmə, həmçinin təlim-tərbiyə prosesində məsələlərə humanistcəsinə yanaşma daha 
geniş vüsət alır. Qeyd etməliyik ki, təlimin məzmunundakı dəyişikliklər ixtisas müəllimlərinin iş 
üslubunu heç də dəyişməmiş, onlar təlimin yeni məzmununu pedaqoji fəaliyyətlərində lazımınca 
qiymətləndirmir. Xüsusən, təlimin yeni vəzifələrini nəzərə almır, təlimin mahiyyətinin dəyişdirilməsinə 
məhəl qoymurlar. Nəticə etibarı ilə fiziki tərbiyə üzrə şagirdəlrin bilik və bacarıqlara yiyələnməsi 
səviyyəsi o qədər də yüksək olmur, bu sahədə vərdişlər çətinliklə formalaşır. Buna görə də fiziki təlim 
zamanı anlayışlar yerində işlədilməli, mahiyyət və məzmun təhrif olunmamalı, necə varsa elə də dərk 
edilməli, təlim prosesində məqsəd və vəzifələr müvafiq, konkret olmalı, müəllimin və şagirdin 
funksiyaları obyektiv qiymətləndirilməlidir. 
              Yuxarıda göstərilənləri nəzərə alsaq, pedaqoji proses kimi təhsil, tərbiyə və təlim anlayışlarının, 
o cümlədən bədən tərbiyəsi, fiziki tərbiyə, fiziki təhsil, fiziki inkişaf, fiziki hazırlıq, idman, fiziki kamillik 
və i.a. nəzərdən keçirilməsi faydalı olardı. Bir çox pedaqoji anlayışların həll edilməməsinə, bu sahədə bir 
sıra dolaşıqlığın olmasına, müəyyən pedaqoji anlayışlar üzrə həddindən artıq böyük fikir ayrılığının 
mövcudluğuna baxmayaraq ilk növbədə üç mühüm pedaqoji anlayışa–təhsil, tərbiyə və təlim 
anlayışlarına və bunlar arasındakı münasibətlərə söylənilmiş fikirlərə qismən də olsa nəzər-nöqteyimizi 
bildirməyə, aydınlıq gətirməyə çalışacağıq. 
              Təhsil anlayışı. Pedaqogika alimləri təhsilə tərif vermək məqsədilə müxtəlif mövqedən ona 
yanaşmış və hazırda da yanaşmaqdadırlar. 
              Tanınmış rus pedaqoqlarından P.P.Qruzdev (1940), N.K.Qonçarov (1947), İ.A.Kairov (1948) 
təhsili ümumi pedaqoji anlayış hesab etmiş, həmçinin onu pedaqoqikada əqli tərbiyə də adlandırmışlar. 
Lakin burada bir cəhəti də qeyd edək ki, dilimizdə işlədilən təhsil, tərbiyə, təlim və s. kimi istilalar bir çox 
hallarda dolaşıqlıq əmələ gətirdiyi üçün bəzən onları ya bir-biri ilə eyniləşdirir, ya da əsassız olaraq biri 
digərindən tamamilə təcrid olunur. Müvafiq pedaqoji ədəbiyyatın bir hissəsində «Əqli tərbiyə» 
anlayışının lazımi səviyyədə izah olunması, «əqli təhsil» ilə bir-birini tamamlamasının düzgün və aydın 
şərh edilməsinə baxmayaraq bəzi pedaqoqlar, nəinki «əqli tərbiyə» terminindən istifadə etmir, hətta onu 
pedaqoji anlayış kimi imtina edirlər. Lakin «əqli tərbiyə» ni yaxşı halda «əqli təhsil» adlandıran və 
bunları eyniləşdirən yazılara da rast gəlmək mümkündür. 
              İ.T.Oqorodnikov «Pedaqoqikanın predmeti və metodları» adlı əsərində «təhsil» və «tərbiyə» (dar 
mənada) anlayışlarını bir-birindən ayıraraq birinciyə bilik, bacarıq və vərdişlər sistemi, «əqli tərbiyə»yə 
isə fiziki və əqli qabiliyyətlərin inkişafının yaranması prosesi kimi baxır 2. O, dünyagörüşün 
formalaşmasını, həm təhsil və həm də tərbiyə ilə əlaqələndirir. 
              Etiraf edək ki, təhsil anlayışına rus pedaqoji ədəbiyyatında müxtəlif möqelərdən yanaşanların 
sayı çoxdur. Nisbətən fikir yaxınlığına görə həmin mövqeləri aşağıdakı kimi qruplaşdırmaq mümkündür. 
              Birinci qrup mövqedən çıxış edən pedaqoqlar təhsilə müəyyən bilik, bacarıq, dünyagörüşü tələb 
edən sistem, başqa sözlə desək, şagirdlər üçün nəzərdə tutulan fənni və onların bütün tədris fəaliyyəti 
kimi baxırlar (kolektiv müəlliflər).3    
                                                 
2  P.N.Шimbirev.И.T.Oqorodnikov.Pedaqogika.M,,uч.pedгыz, 1954, s.8 
3 И.А.Каировун редактяси иля. Пдагогика. М.Учпедгиз, 1939-ъц ил. 
 26
              İkinci qrup mövqedə olan alimlər isə təhsili şagirdlərin zəruri bilik, bacarıq və vərdişlərlə 
silahlandırılması, qabiliyyətlərin inikişafı, dünyagörüşünün formalaşması prosesi kimi nəzərdə tuturlar 
(İ.A.Kairov, 1948, İ.T.Oqorodnikov, 1950,1954, İ.M.Duxovski, 1951). 
              Üçüncü qrup mövqedə olanlar isə təhsili bilik, bacarıq və vərdişləri əldə edib onu 
mənimsəməklə, dünyagörüşünün yaranması prosesi, konkret desək, bütün bunları şagirdlərin fəal 
yiyələnməsi prosesi kimi qiymətləndirirlər (P.P.Qruzdev, 1940, 1949, RSFSR PEA kolektiv əməkdaşları, 
Ş.İ.Qaneli və B.P.Esipov, 1967). 
              Dördüncü qrup mövqedə isə təhsilə idrak qabiliyyətinin inkişafı sayəsində qazanılmış 
nailiyyətə, inandırmaya və s. əsaslanan tədris prosesinin nəticəsi və əvvəllər mənimsənilmiş biliklərin 
məcmusu kimi baxırlar (B.P.Esipov, N.K.Qonçarov, 1946, V.E.Semenov və E.A.Xodkova, 1966) 
              Maraqlıdır ki, anlayışları birləşdirici mövqelərdə mövcuddur. A.A.Qorsevski (1963), 
E.İ.Monoszon (1966) həmin fikirdə olan pedaqoqlardandır. Onlar təhsil və proses anlayışlarına bilik, 
bacarıq və vərdişlər sisteminin mənimsənilməsinin nəticəsi kimi mövqedən yanaşırlar. 
              Göründüyü kimi, birinci qrupda təhsilin məzmunu nisbətən olsa da açılmışdır. İkinci və üçüncü 
qrup mövqelərdə isə təhsil anlayışı təlim anlayışına xeyli yaxınlaşdırılmışdır. Halbuki, onlar axırıncı ilə 
iki tərəfli və eyni zamanda qarşılıqlı surətdə əlaqədardır. Yalnız dördüncü qrupa daxil edilən alimlər digər 
qruplara nisbətən demək olar ki, qarışıq anlayışlardan bir qədər uzaq mövqedə durmuşdular. Fikrimizcə, 
birinci qrupdan başqa yerdə qalan bütün qrup mövqelərdə göstərilənlər həqiqətə uyğun gəlir. Onlar təhsil 
fəaliyyəti prosesində onun imkanlarını əks etdirmiş və təhsillə əlaqədar aşağıdakı mövqedə durmuşlar: 
təhsilə müəllim və şagirdlərin fəaliyyətlərinin təsiri altında müəyyən məqsədə doğru yönəlmiş və 
onun təşəkkülündə real pedaqoji proses kimi bu fəaliyyətlərin nəticəsində şagirdlərin bilik əldə 
etməsindən ibarətdir. 
              Pedaqoqika elminin bütün nümayəndələri «Təhsilin məzmunu» anlayışı üzrə demək olar ki, 
yekdil fikirdədirlər. Onlar təhsilin məzmunu dedikdə bəşəriyyətin ümumiləşdirilmiş təcrübəsinin əsası 
olan müəyyən bilik, bacarıq və vərdişlər sisteminə yiyələnmək və bu zəmində şəxsiyyətin hərtərəfli 
inkişafının təmini, müasir mədəniyyətin mənimsənilməsi və müxtəlif növ ictimai faydalı fəaliyyətə fəal 
qoşulmasını nəzərdə tuturlar. Görkəmli alimlərin əksəriyyəti təhsilin məzmununa, həm də bilik, bacarıq 
və vərdişlərin mənimsənilməsi şərtlərini, idrakın və yaradıcı qabiliyyətlərin inkişafının, dünya görüşlərin 
və inamın formalaşması və sairəni, bir sıra müəlliflər isə mədəni davranışların yaranmasını da təhsilin 
məzmununa daxil edirlər (B.P.Esipov və N.K.Qonçarov, 1946; İ.A.Kairov, 1948; P.P.Qruzdev, 1949 və 
i.a.). 
              Bəzən müəlliflər təhsilin məzmununna qəti fikirlərini bildirmir, ona bilik, bacarıq və vərdişlər 
sistemi kimi baxırlar. Bundan əlavə, onlar qeyd edirlər ki, bilik, bacarıq və vərdişlər qabiliyyətlərin 
inkişafının və dünyagörüşün formalaşmasının əsasıdır (İ.M.Duxovski, 1951; E.İ.Monoszon, 1961; 
M.N.Skatkin, 1967). 
              Son illərdə rus pedaqoji mənbələrində «təhsil» anlayışına bir mənalı baxırlar. Bəzi pedaqoqların 
bu cəhətdən mövqeləri üst-üstə düşsə də bir qrup alimlərin isə «təhsil anlayışı» üzrə baxışlarında fikir 
ayrılığı mövcuddur. 
              N.E.Kovalev və başqaları təhsili əsas pedaqoji anlayış hesab edərək yazırlar: «Təhsil bilik, 
bacarıq və vərdişlər sisteminin məcmuui kimi başa düşülür»4. Daha sonra müəlliflər göstərirlər ki, bəzi 
pedaqoqlar, «təhsil» anlayışına bilik, bacarıq və vərdişlərə yiyələnmə prosesində daxil edirlər ki, bu isə 
təlimin mahiyyətini təşkil edir. Bunların kifayət qədər əsası yoxdur. Təlim, təhsilalmanın başlıca yoludur, 
təhsil isə təlimin nəticəsidir. 
              V.V.Belorusova və İ.N.Reşetenin ümumi redaktəsi ilə nəşr olunmuş bədən tərbiyəsi institutları 
üçün dərslikdə təhsilə verilən tərif belədir: «təhsil–bu elmi biliklərin, qazanılmış bacarıq və vərdişlərin 
sisteminə yiələnmək, cəmiyyət, insan təfəkkürünü və təbiət haqqında bəşəriyyətin toplamış olduğu, elmi 
cəhətdən ümumiləşdirilmiş ictimai-tarixi təcrübəni mənimsəməkdir»5. Orada daha sonra qeyd olunur ki, 
təhsil istər təlim prosesində və istərsə də özünütəhsil prosesində qazanılmış biliklərin və adamın tərbiyə 
olunması səviyyəsinin göstəricisinə deyilir. 
                                                 
4 Н.Е.Ковалев, Б.Ф.Райски, Н.А.Сорокин. Введение в педагогику. М., «Просвешение», 1975, с.29. 
5 В.В.Белорусова вя И.Н.Решетенинин цмуми редактяси иля. Педагогика. М., «Физкултура и спорт», 1978, 
с.6. 
 27
              Həmin dərslikdə məqsədin təhsilin məzmunu vasitəsilə həyata keçirilməsi də qeyd olunur. 
«Təhsilin məzmunu» bilik, bacarıq və vərdişlər sistemindən ibarət olduğu göstərilir. Bunların da 
şagirdlərin hərtərəfli inkişafı, materialist dünyagörüşünün formalaşması, idrak maraqlarını inkişafı və s. 
üçün əsas olması bildirilir. 
              M.A.Verb təhsilin məzmununun ictimai həyat şəraitindən müəyyən dərəcə asılı olduğunu 
göstərmişdir. O, məzmununa münasibətini belə bildirmişdir: «Təhsilin məzmunu dedikdə, insanın təlim 
prosesində yiyələnmiş olduğu bilik, bacarıq və vərdişlərin həcmi və xarakteri başa düşülür6. 
              Ümumiyyətlə, hər üç mövqelər üst-üstə düşürlər. Lakin məsəlnin ciddiləşməsinə bir az diqqət 
yetirmiş olsaq fikrimizcə müəlliflər tərəfindən «təhsil» anlayışının açıqlanmasında ona verilən təriflərdə 
də müəyyən fərqlər müşahidə olunur. Əgər N.E.Kovalev və b. «təhsil» anlayışına qısa və konkret tərif 
verirsə, V.V.Belorusova və İ.E.Reşetenin redaktəsi ilə çıxan dərslikdə isə elmi biliklərin, qazanılmış 
bacarıq və vərdişlərin sisteminə yiyələnməyin və onun əsas mənbələrinin mənimsəmə yollarının şərhi 
verilmişdir. Bundan əlavə, çox düzgün olaraq təhsili hər iki prosesdə əldə edilmiş bilklərin və tərbiyə 
olunmanın səviyyəsini göstərici adlandırmışdır. 
              M.A.Verb isə «təhsil» anlayışına deyil, yalnız, «təhsilin məzmunu» anlayışına öz fikrini 
bildirmişdir. O, «təhsilin məzmunu»nu bilik, bacarıq və vərdişlərin həcmi və xarakterindən ibarət 
olduğunu göstərmişdir. 
              N.E.Kovalev və b. dərs vəsaitində «təhsilin məzmunu» anlayışına toxunulmayıb, «təhsil» 
anlayışının şərhi verilməklə kifayətlənilmişdir. Digər vəsaitdə «Təhsilin məzmunu» bilik, bacarıq və 
vərdişlər sistemi kimi qəbul olunur və ounun mahiyyəti göstərilir. 
              Deyilənlərdən məlum olur ki, ayrı-ayrı dərs vəsaitlərində pedaqoji anlayışların hamısına deyil, bu 
və ya digərinə münasibət bildirilir. Anlayışlar bir-biri ilə tam qarşılıqlı əlaqədə olduğu nəzərə alınıb 
onların hamısının əlaqəli şəkildə izah olunması daha faydalı olardı. 
              Bir məsələyə də toxunmaq istərdim ki, anlayışlara konkret tərif verməklə işi bitmiş hesab etmək 
olmaz, konkret təriflə bərabər, onun həyata keçirilməsi yolları, mənbələri və mahiyyətlərinin və i.a. 
kompleks izahının verilməsi daha məqsədə müvafiqdir. Həmin baxımdan müəlliflərin «təhsil anlayışı» 
haqqında mövqelərindən birləşdirici ümumi bir fikrə gəlmək mümkündür. 
              Fikrimizcə təhsilə aşağıdakı kimi də tərif vermək olar: Təhsil cəmiyyət, insan təfəkkürü və 
təbiət haqqında bəşəriyyətin toplamış olduğu, elmi cəhətdən ümumiləşdirilmiş ictimai-tarixi 
təcrübəni mənimsəmə yolu ilə elmi biliklərə yiyələnmək, bacarıq və vərdişlər əldə etməkdən ibarət 
olub təlim və özünütəhsil prosesinin nəticəsi kimi qazanılmış bilklərin, tərbiyə olunmanın və inkişaf 
səviyyəsinin göstəricisidir. 
              «Təhsil» anlayışı Azərbaycan pedaqoqlarının da daim diqqət mərkəzində olmuşdur. Azərbaycan 
dilində nəşr edilmiş pedaqoji ədəbiyyatda «təhsil» anlayışına dair mövqelər rus mənbələrində olan 
fikirlərlə əsasən eynilik təşkil etsə də burada «təhsilə» verilən tərif onun mahiyyətinə bir daha dəlalət edir 
və mühüm xüsusiyyətlərini özündə birləşdirir. 
              Ə.Ş.Həşimov «Pedaqoqikanın mövzusu, vəzifələri və üsulları» adlı əsərində təhsil nədir? sualına 
«təhsil uşaqlıran bilik, bacarıq və vərdişlər sisteminə yiyələnməsi və bu zəmin üzərində onlarda 
dünyagörüşünün yaranmasıdır»7 deyə cavab vermişdir. Müəllif bundan sonra işin mahiyyəti və nəticəsi 
olaraq bildirir  ki, elmi biliklərə, bacarıq və vərdişlərə yiyələnməklə, insan, təbiət və təfəkkür sahəsində 
bəşəriyyətin ümumiləşdirilmiş təcrübəsini mənimsəyir və beləliklə də öz dövrünün qabaqcıl 
mədəniyyətinə qoşulur. 
              A.N.Kərimov «Sovet məktəbində təhsilin vəzifələri və məzmunu» adlı əsərində isə təhsilin 
vəzifələri və məzmunu haqqında ümumi anlayış belə izah olunur: «Təhsilin məzmunu təlim prosesində 
şagirdlərə verilən bilik, bacarıq və vərdişlər sisteminin məcmuundan ibarətdir»8. Sonra isə orada təhsilin 
məzmununun müəyyən edilmə istiqamətləri göstərilir. 
              B.A.Əhmədov və A.Q.Rzayev pedaqoji ali məktəblər üçün dərs vəsaitində pedaqoqikanın 
anlayışlar sistemini şərh edərək təhsil nədir? sualına cavab verirlər: «Təhsil insanın bilik, bacarıq və 
                                                 
6 Г.И.Шукинанын редактяси иля. Мяктяб педагогикасы. Бакы, «Маариф» няшриййаты, 1982, с,261. 
7 М.А.Мурадхановун рящбярлийи иля. Педагогика. Бакы, «Азярбайъан Дювлят тядрис-педагожи 
ядябиййаты» няшриййаты, 1964, с.6. 
8 Йеня орда, с.126. 
 28
vərdişlərlə silahlanmasıdır»9. Müəlliflər eyni zamanda təhsil almanın yollarını da göstərərək qeyd edirlər 
ki, bu isə iki şəkildə həyata keçirilir: ya müəllimin rəhbərliyi altında (yəni təlim prosesində), ya da 
müəllimsiz müstəqil yolla. Deməli təhsil iki yerə bölünür:  
a) müəllimin rəhbərliyi ilə verilən təhsil (təlim);  
b) müstəqil yolla əldə edilən təhsil (özünütəhsil). 
              Həmin dərs vəsaitinin «Didaktikanın predmeti» fəslində isə «təhsil» anlayışı mənasına görə 
işıqlandırılır və bu barədə deyilir: «Təhsil anlayışı iki mənada–geniş və dar mənalarda işlədilir. Geniş 
mənada təhsil-insanların ümumiyyətlə bilik, bacarıq və vərdişlərə yiyələnməsidir. Dar mənada təhsil isə 
təlim prosesinin nəticəsi kimi, bu prosesdə qazanılmış bilik, bacarıq və vərdişlər sistemi kimi başa 
düşülür»10. Bundan əlavə bu dərs vəsaitində təhsilin məzmunu da şərh edilir. Göstərilir ki, «Təhsilin 
məzmunu onun (təhsilin) qarşısında duran üç məqsədə çatmaqdan ötrü vasitə yerində çıxış edir»11. 
              R.Y.Talıbov, Ə.A.Ağayev və b.tərəfindən nəşr etdirilmiş iri həcimli dərs vəsaitində pedaqoji 
anlayışlar, xüsusən «Təhsil» anlayışı nəzərdən qaçmamış ona bu cür tərif verilmişdir: «Təhsil» 
bəşəriyyətin əldə etdiyi biliklərə yiyələnmək prosesinin nəticəsi kimi özünü göstərir»12. Həmin kitabda 
təhsil sayəsində nələrə yiyələnmək imkanı olduğu göstərilir. Bu münasibətlə deyilir ki, təhsil sayəsində 
gənc nəsil elmi biliklərin sisteminə yiyələnir, onun dünyagörüşü, şəxsiyyəti, mənəvi keyfiyyətləri, 
yaradıcılıq qabiliyyətləri formalaşır. Müəlliflər təhsilin məzmununun izahını da şərh etmişlər. 
Göstərmişlər ki, «Məktəblilərin təlim prosesində yiyələndiyi bilik, bacarıq və vərdişlərin həcmi və 
xarakteri təhsilin məzmunu deməkdir13.  
              N.M.Kazımov «Pedaqoqikanın bəzi tədqiqat hüdudları» haqqında elmi məqaləsində «təhsil» 
anlayışına qısa olaraq aşağıdakı mövqedən yanaşır: «Pedaqoji proses anlayışı təlim, tərbiyə və təhsil 
anlayışlarını özündə birləşdirir»14. Müəllif pedaqoji prosesin mahiyyətinə dair fikrini belə şərh edir: 
«Pedaqoji proses dedikdə təlim də, tərbiyə də nəzərdə tutulur»15. 
              «Təhsil» anlayışına verilən tərifləri nəzərdən keçirdikdə aydın olur ki, əgər birinci ədəbiyyatda 
(1964) «təhsil uşaqların bilik, bacarıq və vərdişlər sisteminə yiyələnməsi» deməklə kifayətlənir, həm də 
bunların mənbələri, mənimsənilməsi yolları və nəticə etibarı ilə hansı keyfiyyətlərə yiyələnməsi şərh 
olunur. 
              İkinci ədəbiyyatda (1983) «Təhsil insanların bilik, bacarıq və vərdişlərlə silahlanmasıdır» 
ifadəsindən sonra yalnız həyata keçirilməsi yolları göstərilir. 
              Üçüncü ədəbiyyatda (1993) «Təhsil bəşəriyyətin əldə etdiyi biliklərə yiyələnmək prosesinin 
nəticəsi, elmi biliklərə yiyələnmək sistemi kimi baxılır və nəticə etibarı ilə gənc nəsil üçün həyatda vacib 
olan keyfiyyətlər sadalanır. 
              Göründüyü kimi, birinci və üçüncü ədəbiyyatda təhsilin tərifi ilə yanaşı, onun mənbələri, 
təhsilalmaının yolları, nəticəsi göstərilirsə, ikinci ədəbiyyatda isə ancaq «təhsil»ə qısa tərif verilir, 
təhsilalma yolları qeyd olunur, həmçinin «təhsil» anlayışına mənasına görə mövqe bildirilir. O, bilik, 
bacarıq və vərdişlər sistemi kimi qəbul olunur. 
              Məqalədə isə pedaqoji proses anlayışının funksiyası şərh edilir. O, təlim, tərbiyə ilə eyniləşdirilir, 
eləcədə bunlar həmin prosesin komponenti kimi nəzərdə tutulur. 
              Təhsilin məzmununa gəldikdə isə birinci ədəbiyyatda o, bilik, bacarıq və vərdişlərin 
məcmuundan ibarətdir deyilirsə, ikinci ədəbiyyatda, təhsildə məqsədə çatmaq üçün «vasitə» rolunda çıxış 
etməsi göstərilir, nəhayət üçüncü ədəbiyyatda isə bilik, bacarıq və vərdişlərin «həcmi və xarakteri» kimi 
                                                 
9 Б.А.Ящмядов, А.Г.Рзайев. Педагогиканын мцщазиря конспектляри. Бакы, «Маариф» няшриййаты, 1983, 
с.10. 
10.Йеня орда, с.67. 
11 Б.А.Ящмядов, А.Г.Рзайев. Педагогиканын мцщазиря конспектляри. Бакы, «Маариф» няшриййаты, 1983, 
с.94. 
12 Р.Й.Талыбов, Я.А.Аьайев вя б. Педагогика. Бакы, «Маариф» няшриййаты, 1993, с.12. 
13 Йеня орда, с.117. 
14 Н.М.Казымов. Педагогиканын бязи тядгигат щцдудлары щаггыда. «Азярбайъан мяктяби» журналы, 
1974, №2, с.56. 
15 Йеня орда, с.56. 
 
 29
təqdim olunur. Bunlardan məlum olur ki, müəlliflər müvafiq surətdə «...sisteminin məcmuundan», 
«...vasitə yerində çıxış edir» və «...həcmi və xarakteri» təhsilin məzmunu hesab edirlər. Buradan belə bir 
nəticəyə gəlmək mümkündür ki, fikirlər müxtəlif formada deyilmiş olsa da «Təhsil»in məzmununa 
verilən təriflər mahiyyəti açıqlayır. Fikrimizcə, bunların bir fərqi vardır ki, o da üçüncü pedaqoji mənbədə 
verilən tərifin digərlərinə nisbətən daha oxunaqlı və yadda asanlıqla qalmasındadır. 
              Azərbaycan müstəqillik əldə etdikdən sonra isə pedaqoqlarımız təhsilə bir daha məqsədyönlü 
yanaşmış, yəni ona ümumbəşəri Milli mahiyyət və xarakter daşımasının zəruriliyini göstərmişlər. 
              N.M.Kazımov bu münasibətlə yazmışdır: «Nəhayət, təhsil məqsədyönlü, planlı və mütəşəkkil 
səciyyə daşıyır…, təhsil xalq təsərrüfatının tərkib hissəsi kimi müvafiq tədris müəssisələrində müəyyən 
müddətdə məqsədyönlü, planlı və mütəşəkkil öyrənilən, tərbiyə və inkişaf imkanlarına malik olan, təlimin 
həm zəruri, şərti, həm də nəticəsi olan sistemləşdirilmiş biliklərin, bacarıq və vərdişlərin, habelə mənəvi 
keyfiyyətlərin məcmuəsidir…»16. 
              Ə.X.Paşayev və F.A.Rüstəmov da təhsil anlayışına belə tərif verirlər: «Təhsil cəmiyyətin və 
dövlətin mənafeyi naminə şəxsiyyətin intellektual və emosional sferalarını inkişaf etdirmək, onu həyata 
hazırlamaq məqsədilə müasir standartlara uyğun olaraq tədris müəssisələrində mənimsənilmiş biliklər, 
bacarıqlar, vərdişlər və münasibətlər sistemidir»17. 
              Həmin fikirlər demək olar ki, təhsil islahatlarının tələblərinə uyğun, aydın bir şəkildə ifa 
edildiyini nəzərə alaraq bu məsələyə münasibət bildirməyə ehtiyac qalmır. 
              Yeni ictimai-siyasi quruluşun yaranması ilə əlaqədar təhsil qanununun meydana gəlməsini 
nəzərə alaraq indiki şəraitdə ümumtəhsil məktəbində təhsili ümumtəhsil kimi yeni keyfiyyətdə görməli; 
Təhsil milli zəmində hərtərəfli elmi biliklər mənimsətməli, bacarıq və vərdişləri aşılamalı, idrak və 
yaradıcı qabiliyyətləri inkişaf etdirməlidir. 
       Azərbaycan vətəndaşlarının gələcək peşəsindən, fəaliyyətindən və iş şəraitindən asılı olmayaraq 
onlarda dünyagörüşü formalaşdırılmalıdır. Təhsil haqqında qanunda deyildiyi kimi təhsilin başlıca 
vəzifəsi ... yüksək əxlaqi və mənəvi keyfiyyətlərinə,  
demoktratikliyinə görə dünyanın ən qabaqcıl ölkələrinin vətəndaşları səviyyəsində dura bilən sağlam 
yurddaşlar yetişdirmək və bununla yüksək sivilizasiyalı cəmiyyət qurmağa, Azərbaycanı dünyanın ən 
inkişaf etmiş demokratik dövlətlərindən birinə çevirməyə qadir olan insan tərbiyə etməkdir18. 
Təhsil haqqında yeni qanunda isə təhsilin mahiyyətinə konkret və daha məzmunlu və daha 
müasir baxımdan yanaşılır. Və orada göstərilir:təhsil-sistemləşdirilmiş bilik, bacarıq və vərdişlərin 
mənimsənilməsi prosesi onun nəticəsi»dir19. 
Yuxarıda deyilənlərə əsalanaraq qənaətə gəlmək olur ki, məktəbdə fiziki təhsil də öz 
istiqamətinə, xarakter və konkret məzmununa görə ümumtəhsilin tərkib hissəsidir. 
     Ümumtəhsilin məzmunu məktəb tədris planı ilə müəyyənləşdirilir, o, müəyyən biliklər sistemi olub 
ardıcıllıqla ümumtəhsil məktəbinin tədris prosesində həyata keçirilir (bura fiziki təhsil də daxil olmaqla). 
              Ümumtəhsil şagirdəlri təbiət, cəmiyyət və təfəkkürün inkişafı üzrə biliklərlə silahlandırır, 
onlarda bu sahə üzrə bacarıq və vərdişlər formalaşdırır, bu zəmində şəxsiyyət hərtərəfli inkişaf edir, 
ümumən həyata hazır olur. Başqa sözlə desək, ümumi təhsilin mahiyyəti insanı mədəniyyətə 
qovuşdurmaq, onun hərtərəfli, mənəvi və fiziki inkişafı üçün dərin və möhkəm özül qoymaqdan ibarətdir.  
Görkəmli rus maarifçilərindən biri bu münasibətlə demişdir: «Hər kəs bütün elmlərin və bütün 
incəsənətlərin əsasını bilməlidir. Siz çəkməci və ya kimya professoru olsanız da, əgər qəlbinizin qapıları 
hər hansı bir incəsənət üçün bağlıdırsa, deməli siz bir gözü olmayan, qulaqları eşitməyən bir adam kimi 
şikəstsiniz, çünki təhsil məhz ondan ibarətdir ki, bəşəriyyətin tarixdə yaratdığı hər şey ... bunların hamısı 
hər bir adama müyəssər olsun». 
              Tərbiyə anlayışı. Bəs, tərbiyə anlayışı və tərbiyə haqqında nə demək olar? Qeyd etməliyik ki, tərbiyənin hər bir tarixi 
dövrdə məqsədi cəmiyyətin 
                                                 
16 Н.Казымов. Мяктяб педагоэикасы. Бакы. «Чашыоьлу» няшриййаты, 2002, сящ.98. 
17 Я.Пашайев вя Ф.Рцстямов. Педагоэика. Бакы, «Чашыоьлу» няшриййаты, 2002, сящ.18. 
18 Азярбайъан Республикасынын Тящсил Щаггында Гануну. Бакы «Юйрятмян» няшр, 1993, с.9 
19 Тящсил щаггында Азярбайъан Республикасынын Гануну. Азярбайъан мцяллими» гязети 11 сентйабр, 2009-ъу ил. 
 30
 iqtisadi, konkret inkişaf səviyyəsi və hakim sinfin yeritdiyi siyasətlə müəyyən edilir. Demək, tərbiyə və 
onun məqsədi müxtəlif ictimai-iqtisadi və siyasi formasiyalarda dəyişib mövcud quruluşa uyğun yeni 
forma və məzmun kəsb edir. «Tərbiyə» anlayışı da bu baxımdan təşəkkül tapmışdır. 
  Pedaqoqika yeni insanın tərbiyəsi haqqında elmdir. Təəsüf ki, uzun illərdir ki, pedaqoqika sahəsində bir 
sıra dərsliklərldə pedaqoqikanın funksiyası məhdudlaşdırılmış və yalnız gənc nəslin tərbiyəsinə dair elm 
kimi qəbul olunmuşdur. 
 Uzun müddət istifadə edilmiş «Pedaqogika» dərsliyində bu münasibətlə deyilmişdir: «Sovet 
pedaqogikası gənc nəslin kommunist tərbiyəsi, təhsili, təlimi haqqında elmdir»20. 
              B.L.Vulson tərbiyə haqqında elm olan pedaqoqikanın funksiyası barədə iki tərəfli mövqe 
tutmuşdur. Yəni o, pedaqoji ensiklopediyada «Pedaqogika» məfhumuna əvvəlcə pedaqogika uşaqların 
tərbiyəsi sahəsində nəzəriyyə kimi inkişaf etmişdir21.  deyirsə, sonra isə yazır ki, pedaqogika təlim-
tərbiyə, yaşlılarla aparılan mədəni-maarif təbliğat-təşviqat işlərini də əhatə edir.22 Lakin məsələnin 
mahiyyətini bir daha dəqiqləşdirməyə təşəbbüs göstərərək o, yenə də əvvəlki fikrinə qayıdır və qeyd edir 
ki, pedaqogika anlayışı gənc nəslin … tərbiyəsinə aiddir.  
  Digər bir «Pedaqogika» dərsliyində də pedaqogika prosesi əvvəlcə düzgün şərh olunaraq göstərilir ki, 
pedaqoji proses dedikdə, pedaqogikanın tələblərinə uyğun olaraq bütövlükdə mütəşəkkil təlim-tərbiyə 
prosesi, pedaqoq və tərbiyə olunanların, müəllim və şagirdlərin fəaliyyəti nəzərdə tutulur, ikinci halda isə 
müəlliflər tərbiyə prosesini sosioloji proseslə eyniləşdirərək yazırlar: İctimai həyatın bütün sahələrində 
cərəyan edən insan tərbiyəsi prosesi və habelə, bu prosesin nəticəsi isə şəxsiyyətin sosioloji formalaşma-
sıdır»23.    Məlumdur ki, insan şəxsiyyəti ictimai-iqtisadi, siyasi, ideoloji və i.a. amillərin təsiri altında 
formalaşır.  
Tərbiyə də şəxsiyyəti formalaşdıran amillərdən biridir. Bütövlükdə 
isə o, şəxsiyyəti formalaşdıran yeganə amil deyildir. 
         N.M.Kazımov «Pedaqogikanın bəzi tədqiqat hüdudları haqqında» məqaləsində tərbiyə prosesi ilə 
sosioloji prosesi eyniləşdirən bir sıra alimlərin əsərlərini24 təhlil etmiş və belə bir nəticəyə gəlmişdir. 
Bəziləri şəxsiyyətin ümumiyyətlə formalaşmasını  tərbiyə hesab edir, şəxsiyyətin hər cür, həm 
məqsədəuyğun və planlı, həm də plansız formalaşmasını, xarici mühit amillərinin şəxsiyyətə hər cür 
təsirini tərbiyə kimi başa düşürlər.  
          Bəziləri tərbiyəni iki cəhətə: tərbiyəçinin fəaliyyətinə və tərbiyə olunan şəxsin fəaliyyətinə ayırır, 
bunların birini digərinə qarşı qoyur: birini (tərbiyəçinin fəaliyyətini) tərbiyənin xarici, digərini (tərbiyə 
olunanın fəaliyyətini) isə daxili cəhəti hesab edir. Bu cür şəxslər tərbiyə olunanın   fəaliyyətini tərbiyəyə 
əsas cəhət  
 kimi qələmə verir, bəzən də, onu özü hərəkətdə olan özü-özünə irəliləyən proses adlandırır25. 
N.M.Kazımov daha sonra qeyd edir ki, hər iki halda tərbiyə anlayışı təhrif edilir. Birinci halda tərbiyə 
anlayışı həddindən artıq genişləndirilir, sosioloji proseslə eyniləşdirilir. İkinci   halda isə tərbiyə anlayışı 
xeyli məhdudlaşdırılır, yəni tərbiyənin bir cəhəti nəzərə alınır.        
İ.T.Oqorodnikov tərbiyə prosesini bütövlükldə iki qarşılıqlı tərəfə bölür. Həyatı dərk etmək və ona 
münasibətin formalaşması. Həyatı dərk etmək təhsilin başlıca funksiyalarıdırsa, ona münasibətin 
formalaşdırılması isə tərbiyənin başlıca funksiyasıdır. 
               N.V.Savin isə qeyd edir ki, tərbiyə anlayışı geniş mənada təhsil və təlim də daxil olmaqla, 
böyüməkdə olan gənc nəslin həyata hazırlanması prosesini bütün əhatə edir26. 
       Digər dərs vəsaitində isə tərbiyəyə belə tərif verilir:  
                                                 
20 Б.П.Есипов вя Н.К.Гончаров. Педагогика. М., Учпегдиз,1948, с.13. 
21 Педагогическайа енсиклопедийа. М.,1966, с.282. 
22 Йеня орда, с.287. 
23 Н.И.Болдрйев, Ф.Ф.Королйов, Н.К.Гончаров вя     В.Е.Гмурман. Педагогика. М., «Просвешение», 1968, с. 96-97 
24 В.А.Волкович. Педагогика елмдир. 1909, с.21-22 В.А.Сухомлински. Коммунист тярбийяси щаггында етцдляр. 
Журнал «Народное образование», 1967, № 2.     
25 А.П.Медведков. Педагогикадлйа самообразованийа, школы и семйи. Петроград, 1914, с.11-12.   Б.Т.Лихачев. 
Шяхси мцнасибятляр вя тярбийянин ганунауйьун мясяляляриня даир. Журнал «Советскайа педагогика». 1966, 
№10. 
26 Н.В.Савин. Педагогика. М., «Просвешенийе», 1942, с.157. 
 31
 Tərbiyə bütövlükdə  şəxsiyyətin formalaşması prosesinin məqsədəuyğun və sistematik olaraq 
idarə olunması və ya cəmiyyətin tələblərinə uyğun öz üzvlərinin xarakterinin, onun ayrı-ayrı 
keyfiyyətlərinin tərbiyələndirilməsidir»27.   
              1968-ci ildə nəşr edilmiş «Pedaqogika» dərs vəsaitində  
tərbiyənin iki geniş və dar mənada işlədilməsi qeyd olunur. Tərbiyəyə geniş mənada bunlar daxil edilir: 
Bu məqsədəuyğun, mütəşəkkil proses olub, şəxsiyyətin hərtərəfli inkişafını təmin  etməklə onu əməyə, 
ictimai fəaliyyətə hazırlayır. O, təhsili də, təlimi də və həm də tərbiyəni dar mənada özündə birləşdirir28. 
Bundan əlavə, müəlliflər düzgün olaraq qeyd edirlər ki, tərbiyə geniş mənada şəxsiyyətin sosial 
formalaşması anlayışından fərqlənir. Bu cür formalaşma nəinki bizim bütün təsirlərimizin, həmçinin 
şəxsiyyəti əhatə edən təbii və sosial mühitin və xüsusi tərbiyəvi fəaliyyətin nəticəsidir. Bunlar isə 
adamların fəal iştirakı zamanı həyata keçirilir. 
       «Tərbiyə anlayışı dar mənada isə … «tərbiyə işi» anlayışı  
ilə eyniyyət təşkil edir və bu prosesdə … inamı, mənəvi davranış normaları, iradə və xarakteri, estetik 
zövqü, adamın fiziki keyfiyyətləri formalaşır. Nəhayət, belə qənaətə gəlir ki, əgər tərbiyə geniş mənada 
həyatın gerçəkliyi prosesi başa düşülürsə və ona … münasibətlərin formalaşdırılması, tərbiyə dar mənada 
isə ancaq münasibətlər və davranış sahəsini əhatə edir. 
              «Pedaqoqika v şkole» dərs vəsaitində tərbiyə və onun məqsədi aşağıdakı kimi şərh olunur: … 
Cəmiyyətin qarşıya qoyduğu məqsədlərə uyğun olaraq şagirdlərin tərbiyəsinə mütəşəkkil, məqsədyönlü 
rəhbərlik tərbiyə prosesi adlanır. Onun başlıca məqsədi böyüyən adamın cəmiyyət üçün zəruri və faydalı 
şəxsiyyətin, yüksək mənəvi potensiala malik, əməyi arzulayan və əməyə qadir olan ideyaca mətin, estetik 
cəhətdən həssas və fiziki cəhətdən inkişaf etmiş insanın formalaşmasıdır». 
        Göründüyü kimi, İ.M.Oqorodnikov tərbiyənin funksiyasını göstərməklə, onu təhsillə əlaqəli şəkildə 
götürür və gənc nəslin tərbiyəsi ilə məhdudlaşdırır. N.V.Savin də tərbiyə məsələsində həmin mövqedə 
durur. Tərbiyəni böyüməkdə olan nəslin təlim-tərbiyə prosesini əhatə etdiyini göstərir. Bundan sonrakı 
ədəbiyyatda isə tərbiyəyə tamamilə müsbət mənada başqa mövqedən yanaşılır.  
      Əvvəla, tərbiyə məqsədəuyğun və sistematik idarə olunan şəxsiyyətin formalaşması prosesi kimi şərh 
edilir, ikincisi, cəmiyyətin mənafeyinə uyğun onun bütün üzvlərinin xarakter və keyfiyyətlərinin tərbiyə 
edilməsi mövqeyindən yanaşılır. «Pedaqoqika» vəsaitində isə tərbiyəyə geniş və dar mənada baxılır. 
Onun şəxsiyyətin hərtərəfli inkişaf etməsini təmin etdiyi təhsili, təlimi və tərbiyəni də özündə 
birləşdirdiyi qeyd olunur. Həmçinin çox düzgün olaraq tərbiyəni geniş mənada şəxsiyyətin sosial 
formalaşmasından fərqləndirir, formalaşmanın təsirlərimizin, şəxsiyyəti əhatə edən təbii və sosial mühitin 
və xüsusi tərbiyəvi fəaliyyətin nəticəsi kimi izah edilir.   Azərbaycan pedaqoqlarının bir  
qrupunun nəşr etdirdikləri «Pedaqogika» kiitabında «Tərbiyə nədir?» sualına cavab olaraq göstərilir ki, 
pedaqogikada tərbiyə məfhumu iki mənada – dar və geniş mənada işlədilir. Geniş mənada tərbiyə gənc 
nəslin fiziki və əqli qabiliyyətlərini inkişaf etdirmək, uşaqları bilik, bacarıq və vərdişlərlə silahlandırmaq 
və müəyyən dünyagörüşünə, əxlaqi sifətlərə yiyələnməkdən ötrü onlara məqsədə yönəlmiş planlı və 
mütəşəkkil surətdə təsir göstərməkdir»29.  
Bu qənaətə gəlirlər ki, geniş mənada tərbiyəyə uşağa edilən bütün 
 məqsədəuyğun və mütəşəkkil təsirlər daxildir. Kitabda dar mənada tərbiyə isə uşaqda müxtəlif əxlaqi, 
fiziki, bədii və s. keyfiyyətləri inkişaf etdirmək deməkdir (məsələn, vətənpərvərlik tərbiyəsi, bədən 
tərbiyəsi və s. dedikdə, tərbiyə konkret və dar mənada işlədilir). «Pedaqogikadan mühazirə konspektləri» 
vəsaitində göstərilir ki, «tərbiyə» məfhumu sosial və pedaqoji mənada işlədilir. 
Sosial mənada tərbiyə məfhumu ilə  «pedaqoji gerçəklik» anlayışı eyni mənada başa düşülməlidir. Sonra 
qeyd olunur ki, pedaqoji mənada «tərbiyə» anlayışının özü də iki (geniş və dar) mənaya malikdir. 
…Tərbiyənin bütün qolları birlikdə geniş mənada tərbiyə deməkdir. Dar mənada  tərbiyə isə pedaqoji 
proses kimi iki cəhəti əhatə edir: həyatın dərk olunması və dərk olunanlara münasibəti formalaşdırmaq. 
Dar mənada tərbiyə məhz münasibətin formalaşdırılması prosesidir. Həyatı dərk etmək isə təlimin 
funksiyasıdır»30.  B.A.Əhmədov 1979-cu ildə çap olunmuş jurnal məqaləsində isə «tərbiyə» anlayışı 
                                                 
27 Н.Е.Ковалев, Б.А.Райский, Е.А.Сорокина. Введение в педагогику. М., «Просвешенийе», 1975, с.28 
28 В.В.Беларусова, И.Н.Решетен. Педагогика.М., «Физкултура и спорт», 1968, с.6. 
29 М.А.Мурадхановун редактяси иля Педагогика. Бакы, «Азяр.Дювлят тядрис-педагожи ядябиййат» няшр 1964,с-5-6. 
30 Б.А. Ящмядов, А.Г.Рзайев. Педагоэикадан мцщазиря конспектляри. Бакы, «Маариф» няшриййаты, 1983, с.9. 
 32
haqqında yazmışdır: «Ümumiyyətlə, sözün geniş mənasında başa düşdüyümüz «tərbiyə» anlayışı 
şəxsiyyətin əvvəlcədən tərtib olunmuş proqram layihəsinə pedaqoji proses kimi insanın həyata 
hazırlanmasıdır. 
Bu da iki uyğun şəkildə formalaşmasına rəhbərlik prosesidir, şəxsiyyətin inkişafının müəyyən məcraya 
salınması, məqsədə doğru istiqamətləndirilmiş, inkişaf üçün optimal şəraitin formalaşdırılması 
deməkdir»31.  1993-cü ildə bir qrup pedaqoqun nəşr etdirdikləri «Pedaqogika» kitabında tərbiyənin üç 
mənada işlənilməsini bildirirlər:  
a) geniş sosial mənada;  
b) geniş pedaqoji mənada;  
v) məhdud- dar mənada.  
Müəlliflər mənaları iki cəhətdən izah edirlər. Geniş sosial mənada tərbiyə sosial həyatın bütün sahələrini 
sosial institutların insan şəxsiyyətinə təsirini əhatə edir. Bura hər bir xalqın bütün milli-sosial həyat tərzi, 
hər bir dövlətin və ictimai təşkilatların apardıqları tərbiyə işi daxildir. Geniş pedaqoji mənada tərbiyə 
tədris-tərbiyə müəssisələrində həyata keçirilən bütün təlim-tərbiyə işini əhatə edən məqsədyönlü və 
mütəşəkkil tərbiyə prosesini nəzərdə tutur. Məhdud mənada  tərbiyə şəxsiyyətin hər hansı bir xarakter 
əlamətini, mənəvi keyfiyyətinin, əqidəsinin formalaşmasına  təsir göstərən xüsusi tərbiyə sahəsini nəzərdə 
tutur. Məsələn, fiziki tərbiyə, bədən tərbiyəsi milli iftixar hissi, vətən pərvərlik tərbiyəsi və s.32 
N.M.Kazımovun «Pedaqogikanın bəzi tədqiqat hüdudları haqqında» məqaləsində tərbiyənin mahiyyəti 
belə şərh olunur: «Şəxsiyyətin planlı və məqsədə yönəlmiş şəkildə formalaşdırılması tərbiyə üçün 
səciyyəvidir»33. 
       Bütün bunlardan aydın olur ki, fikrimizcə ilk ədəbiyyatda (1964) tərbiyə anlayışı müəyyən dərəcədə 
məhdudlaşdırılır. Tərbiyə dedikdə yalnız uşaqların və ya gənc nəslin tərbiyə olunması nəzərdə tutulur. 
Konkret desək, tərbiyənin müxtəlif təbəqələrdən olan sosial qrupları əhatə etməsi nəzərdən qaçırılır. 
İkinci  ədəbiyyatda (1983) tərbiyə məfhumuna münasibət konkret və dəqiq surətdə xarakterizə edilir. 
Üçüncü ədəbiyyatda (1993) tərbiyənin üç mənada işlədilməsi xüsusən açıq qeyd olunmaqla, həm də onlar 
kifayət qədər aydınlaşdırılır. 
       Dördüncü ədəbiyyatda isə (1974) tərbiyənin nailiyyətləri izah olunmaqla bərabər, tərbiyəyə konkret  
qısa və düzgün tərif verilir. Müvafiq pedaqoji ədəbiyyatın təhlilindən sonra belə qənaətə gəldik ki, 
«Tərbiyə məhfumu ilə əlaqədar aşağıdakılara da diqqət yetirmək faydalı olardı: «Tərbiyə» anlayışı 
dedikdə:  
a) əhalinin bütün sosial təbəqələrini əhatə edən;  
b) ictimai quruluşun təbəqələrinə və mənafeyinə tam uyğun gələn; v) insanların mənəvi inkişafına müsbət 
təsir göstərən, onun həyata və ictimai əməyə hazırlanması prosesi müntəzəm məqsədyönlü idarə olunan;  
q) şəxsiyyətin formalaşmasında və s. əsas amillərdən biri kimi başa düşülür. Demək, tərbiyə nəinki, 
böyüməkdə olan gənc nəslin, həm də yaşlıların, ümumiyyətlə bütün Azərbaycan vətəndaşlarının milli.  
zəmində  mənəvi - fiziki və psixoloji  inkişafının sürətlənməsinə təsir göstərən və həyata, ictimai əməyə 
hazırlanması prosesinə müntəzəm, planauyğun və məqsədyönlü rəhbərlik göstərilən geniş və dar mənada 
mahiyyət kəsb edən prosesdir ki, bu da «tərbiyə» anlayışı üçün səciyyəvidir. 34 
XXI əsrin əvvəllərində meydana gəlmiş pedaqoji ədəbiyyatda da həmin anlayışa bir daha aydınlıq gətirilir 
və göstərilir ki, … tərbiyə anlayışının mahiyyətini onun məqsədyönlüyündə, planlığında, 
mütəşəkkilliyində, şəxsin mənəvi aləminə və davranışına ünvanlanmasında, ətraf mühitlə bağlılığında 
axtarmaq lazımdır35. 
              Təlim anlayışı. Təlimin mahiyyəti anlayışı nədir? Bu sualın düzgün cavabını axtarıb tapmaq üç 
səbəbdən irəli gəlmişdir: Əvvələn, məktəblilərin tərbiyəsi, təhsili, o cümlədən fiziki tərbiyəsi də əsasən 
təlim prosesində həyata keçirilir. İkincisi, fiziki tərbiyə sahəsində əvvəllər və son zamanlar nəşr olunmuş 
pedaqoji və 
                                                 
31 Б.А.Ящмядов. Тярбийянин тяркиб щиссяляринин ялагясиня даир. «Азярбайъан мяктяби» журналы, 1979, №10, с.53. 
32 Б.А.Ящмядов. Тярбийянин тяркиб щиссяляринин ялагясиня даир. «Азярбайъан мяктяби» журналы, 1979, №10, с.53 
33 Н.М.Казымов. Педагоэиканын бязи тядгигат щцдудлары щаггында. «Азярбайъан мяктяби» журналы, 1974, №11, 
с.56. 
34 Мцяллифин фикринъя 
35 Н.Казымов. Мяктяб педагоэикасы. Б., «Чашыоьлу» няшриййаты, 2002.  сящ.246). 
 33
metodik ədəbiyyatda «Təlimin mahiyyəti» o qədər də diqqəti cəlb etməmişdir. Üçüncüsü, müxtəlif 
didaktik ədəbiyyatda müəlliflər tərəfindən təlimin mahiyyəti müxtəlif mövqedən şərh edilmişdir, buna 
görə də müəyyən fikir ayrılığı meydana çıxmışdır. 
            Təcrübə  göstərir ki, təlim-tərbiyə sahəsində işin başlıca nailiyyəti onun cəmiyyətin yeni inkişaf 
səviyyəsi və tələblərinə uyğun bir surətdə təşkil edilib həyata keçirilməsindədir.  
        Həmin baxımdan da təlim-tərbiyə üzrə vaxtı keçmiş bəzi adət-ənənələrdən əl çəkməli, onun 
nəzəri əsasları müasir həyatın tələblərinə,  həmçinin     son elmi məlumatların nəticələrinə istinad etməli 
və bu əsasda məktəb təlim-tərbiyə işləri qurulmalıdır.Burada isə başlıca şərtlərdən biri təlimin yeni 
mahiyyətinin alimlər tərəfindən işlənməsi və müəllimlərə çatdırılmasındadır. Lakin qeyd 
 
 
 etməliyik ki, vaxtı ilə nəşr olunmuş bəzi pedaqoji ədəbiyyatda təlim prosesinin əsil mahiyyəti o qədər 
də diqqət mərkəzində olmamışdır. «Təlim prosesi» kitabında təlimin mahiyyəti üzrə söylənilənləri buna 
misal göstərmək olar. Orada deyilir: … Müəllim təlim prosesinin rəhbəri, şagirdlər isə təlim prosesinin 
iştirakçılarıdır»36. 
Həmin tərifdən məlum olur ki, burada təlim prosesinin mahiyyətinə aid olan bütün komponentlər 
vəhdət halında öz əksini tapmamışdır. N.M.Kazımov müasir inkişaf üçün «Təlimin mahiyyəti»nin təhlil 
edilməsinin xüsusi əhəmiyyətə malik olduğunu nəzərə alaraq 1973-cü ildə «Azərbaycan məktəbi» 
jurnalında  
«Təlimin mahiyyəti haqqında» məqaləsi  ilə çıxış   etmişdir. Məqalədə bəzi müvafiq didaktik ədəbiyyat 
təhlil  edilmiş və qruplaşdırılmışdır. Burada «Təlimin mahiyyəti» üzrə fikirlərin müxtəlif olduğu qeyd 
edilmiş və bunlar üç qrupa ayrılmışdır. Birinci qrupa daxil olan pedaqoqlar təlimdə şagirdlərin 
fəaliyyətini ön plana çəkir. Bu fikir hətta 1965-ci ildə çap olunmuş pedaqoqgika proqramında da öz əksini 
tapmışdır. Orada qeyd olunur: «Təlim şagirdlərin bilik, bacarıq və vərdişlərə yiyələnməsi, onlarda 
kommunist dünyabaxışının formalaşması, idrak fəaliyyətinin inkişaf prosesidir». L.S.Korotkova «Təlim 
üsulları məsələsinə dair» adlı məqalədə yazır: «Təlim şagirdlərin müəyyən biliklər sisteminə 
yiyələnməsidir ki, bu zaman onlar tədqiqatın ən ümumi və bəsit üsulları … ilə silahlanırlar»37. 
              İ.Y.Lerner və M.N.Skatkin isə təlimdə ancaq müəllimin rolunu göstərirlər. Onlar birgə yazmış 
olduqları məqalədə qeyd edirlər ki, «… təlim dünyanın dərk olunması və dəyişdirilməsi üzrə 
ümumiləşdirilmiş təcrübənin verilməsi prosesidir». 
              Göründüyü kimi, hər iki fikirdə müəyyən ümumoxşar cəhətlər mövcuddur. Lakin pedaqoqlar 
təlimdə bir tərəfə ya müəllimlərə və yaxud da şagirdlərə üstünlük verir, onların birinin fəaliyyətini nəzərə 
almır. Beləliklə, müəllim və şagirdlərin birgə fəaliyyəti olan təlim prosesi   iki hissəyə ayrılmışdır. 
Müəllim və şagirdlərin ayrılıqda fəaliyyətinə. 
              Üçüncü qrup pedaqoji ədəbiyyatda isə məsələyə başqa cür münasibət göstərilir, hər iki fəaliyyət, 
yəni müəllim    və şagirdlərin fəaliyyəti diqqət mərkəzində olmuşdur. Pedaqoji ensiklopediyada «təlimin 
mahiyyəti» məfhumu belə izah olunur: «Təlim insanın idrak fəaliyyəti tərzlərinin bilik, bacarıq və 
vərdişlərin verilməsi və mənimsənilməsi prosesidir». 
         P.N.Qruzdev isə «Pedaqogika» dərsliyində təlimə aşağıdakı kimi tərif verir: «Təlim biliklər, bacarıq 
və vərdişlər sisteminin  
müəllimlər tərəfindən verilməsi və şagirdlər tərəfindən mənimsənilməsi prosesidir». 
              Bütün bunlardan məlum olur ki, üçüncü qrup ədəbiyyatda istər müəllimin, istərsə də şagirdlərin 
fəaliyyətləri nəzərə alınmışdır. Həmin yazının müəllifləri müəllim və şagirdlərin təlimə aid 
xüsusiyyətlərini qısa da olsa qeyd etməyə çalışmışdılar. Fikrimizcə, üçüncü qrup yazı müəllifləri birinci 
və ikinci qrup müəlliflərə nisbətən düzgün yol seçmişdir. Çünki, onlar hər iki cəhətə müəllim və 
şagirdlərin fəaliyyətinə diqqət yetirmişdir. 
     N.M.Kazımov məntiqi təhlilə əsaslanaraq hansı qrupa daxil olmasından asılı olmayaraq bunların hər 
birinin nöqsanlı olduğunu söyləmiş və onları belə qruplaşdırmışdır: «Əvvələn, həm pedaqoqlar təlimdə 
müəllimin yalnız bir funksiyasını – bilik və bacarıq vermək funksiyasını qeyd edirlər. İkincisi, şagirdin 
                                                 
36 В.Окон. Просес обученийа. Учпедгиз, М., 1962, с.61. 
37 Л.С.Короткова. Тялим цсуллары мясялясиня даир. «Советскайа педагогика», 1966, №9.  
 
 34
fəaliyyətində yalnız bir funksiya – verilən bilik və bacarığı mənimsəmək funksiyasını görürlər. Başqa 
sözlə demiş olsaq, müəllim və şagirdlərin təlimdə funksiyaları məhdudlaşdırılır. Üçüncüsü, təlimdə 
müəllim və şagirdlərin fəaliyyəti vəhdətdə götürülmür. Dördüncüsü, müəllimin bəzi başlıca funksiyaları 
təhlil etdiyimiz anlayışlara daxil edilməmişdir. Biz təlimdə şagirdlərin idrak fəaliyyətini təşkil etmək, ona 
rəhbərlik və nəzarət etmək, şagirdlərin şəxsiyyətini formalaşdırmaq, onların təfəkkürünü inkişaf etdirmək 
kimi funksiyaları nəzərdə tuturuq. Beşincisi, təlim prosesində dialektika mövqeyindən deyil, mexanizm 
mövqeyindən  yanaşılır. Altıncısı, həmin anlayışlar qabaqcıl məktəblərin və qabaqcıl müəllimlərin iş 
təcrübəsini əhatə etmir»38. 
              Təlim prosesinin mahiyyətinin şərhi son rus pedaqoji mənbələrində də diqqəti daim özünə cəlb 
edir. «Pedaqogika» kitabının «Təlim və təhsil nəzəriyyəsi (didaktika)» fəslində təlim prosesi ilə əlaqədar 
oxuyuruq: … Təlim prosesi–bilik almaq üçün müəllimin rəhbərliyi altında şagirdlərin hərəkətidir»39. 
              «Pedaqogikaya giriş» dərs vəsaitində isə təlimə belə tərif  
verilir: «Təlim – bu iki tərəfli proses olub, şagirdlərin bilik, bacarıq və vərdişlərə yiyələnməsi (öyrənmə) 
və bu fəaliyyətə müəllimin (tədris) rəhbərlik etməsi daxildir»40. 
              Başqa bir mənbədə təlimə münasibət belədir: «Təlim – bu planauyğun, mütəşəkkil və 
məqsədəuyğun proses olub, böyümədə  
olan nəslə bilik, bacarıq və vərdişlər verməklə, onların idrak fəaliyyətinə rəhbərlik və dünyagörüşünün 
yaranmasıdır. Bilik, bacarıq və vərdişlərə yaradıcı yiyələnmə və mənimsəmə, idrakın inkişafı və yaradıcı 
qabiliyyətlərinin prosesidir»41. 
    «Məktəb pedaqogikası» dərs vəsaitinin «Təlim prosesinin mahiyyəti» fəslində isə təlim prosesi 
anlayışı bu cür şərh olunur: «Təlim prosesi – müəllimin fəaliyyəti ilə şagirdlərin, həm də ümumi bir 
məqsədə – şagirdləri bilik, bacarıq və vərdişlərlə silahlandırmaq onları inkişaf etdirib tərbiyələndirmək 
məqsədinə doğru yönəldilmiş olan bu fəaliyyətlərin mürəkkəb bir vəhdətidir»42.Azərbaycan pedaqoqları 
da «Təlim» anlayışına biganə qalmamışlar. Müəlliflər kollektivinin nəşr etdirdikləri «Pedaqogika» dərs 
vəsaitində təlimə belə bir tərif verilir: «Təlim müəllimin rəhbərliyi altında planlı və mütəşəkkil surətdə 
həyata keçirilən təhsil prosesinə deyilir. Bu prosesdə iki qüvvə müəllim və şagird fəaliyyət göstərir. 
Müəllim öyrədir (tədris edir), şagird öyrənir (mənimsəyir)43. 
İ.R.Hacıyev göstərir ki, hər hansı bir təlimin qarşısında duran vəzifələr təlim verən və təlim alan 
şəxslərin (müəllim və şagirdin) birgə səyi ilə həyata keçirilir, başqa sözlə desək, təlim prosesi həm təlim, 
həm də şagirdlərin fəaliyyətlərini əhatə edir»44.                          
        B.A.Əhmədov, A.Q.Rzayev təlim prosesinin mahiyyətini belə izah edirlər: «Təlim – müəllimin 
rəhbərliyi və müvafiq vasitələrin köməyi ilə şagirdin həyatı dərk etməsidir»45.  
                  Digər  «Pedaqogika» vəsaitində isə gənc nəslin biliklərə  
yiyələnməsi məsələsinə toxunularkən qeyd edilir ki, bu iş bilavasitə müəllimin üzərinə düşür»46. 
N.M.Kazımov təlimin mahiyyətini geniş təhlil edərək ona aşağıdakı kimi tərif verir: «… təlim 
şagirdlərin fikri və əməli fəaliyyətinin müəllim tərəfindən təşkili, ona nəzarət və rəhbərlik prosesidir ki, 
bu zaman şagirdlər  biliklərə, bacarıq və vərdişlərə yiyələnir, inkişaf edir və tərbiyə olunurlar»47. 
 
 
 
                                                 
38 Н.М.Казымов. Тялимин мащиййяти щаггында. «Азярбайъан мяктяби» журналы, 1973, №3, с.11 
39 Н.В.Савун. Педагоэика. М., «Просвешенийе», 1972, с.77 
40 Н.Б.Ковалев, Б.Ф.Райский, Н.А.Сорокин. Введение в педагогику. М,          «Просвешенийе», 1975, с.28. 
41 В.В.Белорусова вя И.Н.Решетенин цмуми редаксийасы иля. Педагоэика. М., «Физкултура и спорт», 1978, с.7. 
42 .Г.И.Шукинанын редаксийасы иля «Мяктяб педагоэикасы», Бакы, «Маариф» няшриййаты, 1982, с.261 
43 М.А.Мурадхановун рящбярлийи иля, Педагоэика. Бакы, Азярб.Дювлят тядрис педагожи ядябиййат няшриййаты, 
1964, с.6. 
44 И.Р.Щаъыйев. Тялимин нязяриййя вя тяърцбясиня даир. Бакы. «Маариф» няшриййаты, 1971, с.29. 
45 Б.А.Ящмядов, А.Г.Рзайев. Педагоэикадан мцщазиря конспектляри. Бакы. «Маариф» няшриййаты, 1983, с.114. 
46 Й.Р.Талыбов, Я.А.Аьайев вя б. Педагоэика. Бакы. «Маариф» няшриййаты, 1993, с.111. 
47 Н.М.Казымов. Тялимин мащиййяти щаггында. «Азярбайъан мяктяби» журналы. 1973, с.1-8. 
 
 
 35
 
 
4.2. Xarici və Azərbaycan pedaqoqlarının bədən tərbiyəsi anlayışları barədə düşüncələri 
 
Şagirdlərin fiziki tərbiyəsinin nəzəri və təcrübi məsələlərinin müsbət həllində mühüm spesifik 
anlayışların (bədən tərbiyəsi, fiziki tərbiyə, idman və s.) məzmun və mahiyyətinin daha da 
konkretləşdirilməsi az rol oynamır. Xüsusilə, bu iş müharibə şəraitində öz suverenliyini qoruyub 
saxlamaq və onu möhkəmlətmək uğrunda çətin və şərəfli mübarizə aparan müstəqil Azərbaycan 
Respublikasında daha tez öz həllini tapmalı və tədqiqat obyektinə çevrilməlidir. Həmin baxımdan spesifik 
anlayışların mahiyyətinin aydınlaşdırılması zəruriliyini nəzərə alaraq bu sahədəki münasibətləri nəzərdən 
keçirməyi məqsədəuyğun sayırıq.       
 «Bədən tərbiyəsi», «Fiziki tərbiyə» və «İdman» anlayışları barədə müxtəlif mövqedən çıxış edənlərin 
sayı çoxdur. Həmin mövqelərin bəziləri üst-üstə düşür, bəziləri bir-birindən müəyyən qədər fərqlənir və 
ya bir-birinə uyğun gəlir, bəziləri isə bir-birindən tamamilə fərqlənir. Bu, təbii bir haldır. Çünki açıq etiraf 
etməliyik   ki, anlayışların arasındakı fərqləri ortaya çıxarmaq çox vacib və maraqlı, həmçinin qəliz 
məsələdir. 
         Anlayışlar arasındakı fərqi necə başa düşməliyik? Olduqca mürəkkəb olan bu sualın cavabını 
axtarıb tapmaq məqsədilə tədqiqat işləri 2 istiqamətdə aparılmışdır: 
1). Elmi, pedaqoji-metodik ədəbiyyatın öyrənilməsi, təhlili  
və ümumiləşdirilməsi; 
2). Sorğunun keçirilməsi, təhlili və qruplaşdırılması. 
          Sorğu bədən tərbiyəsi və idman mütəxəssisləri, pedaqogika,tərbiyə sahəsində çalışan ixtisasçılarla 
aparılmışdır. Məlum olmuşdur ki, bu sahədəki fikirlər müxtəlifdir. Həmin fikirləri təxminən aşağıdakı 
kimi qruplaşdırmaq mümkündür: 
Bədən tərbiyəsi, fiziki tərbiyə və idman arasında heç bir fərq yoxdur. Bunlar eyni olub, bir-biri ilə 
sinonimdir. 
Bəziləri bədən tərbiyəsinə, bəziləri fiziki tərbiyəyə, bəziləri isə idmana üstünlük verir. Müvafiq 
olaraq onlardan birini geniş mənada hesab edir, digərlərini isə onun tərkibində görürlər. Yəni dar mənada 
qəbul edirlər; 
Bədən tərbiyəsi, fiziki tərbiyə və idman eyni miqyaslı pedaqoji prosesdir. Bunlar arasında fərq yox 
dərəcəsindədir; 
Bədən tərbiyəsi və ya fiziki tərbiyə pedaqoji proses kimi üstünlük təşkil edir; 
Bədən tərbiyəsi pedaqoji anlayış deyildir. O, müəllim və ya məşqçinin rəhbərliyi altında 
aparılmaya da bilər; 
Fiziki tərbiyə sırf pedaqoji proses olmaqla, bilavasitə müəllimin nəzarəti altında aparılır; 
Nəhayət, suala cavab verməkdən çəkinənlər, yəni susanlar da olmuşdur. 
              Bir cəhəti də qeyd etmək lazımdır ki, sorğuda iştirak edənlərin cavabı bir neçə kəlmə ilə başa 
çatır, lakin hər üç anlayışın əsaslandırılmış məntiqi izahı verilmir. Fikrimizcə, bu onunla izah olunur ki, 
bəzi mütəxəssislərin, daha doğrusu bizim müsahibədə iştirak edən mütəxəssislərin bu məsələyə dair tam 
dolğun təsəvvürə malik deyillər. Belə ki, həmkarlarım kifayət qədər mənə kömək göstərə bilmədilər. 
Buna, həm də onların lazımi marağı və həvəsləri də olmadı. Bütün bunları nəzərə alıb, ədəbiyyata 
müraciət etməli oldum. 
              Yaxın xarici ölkələrin pedaqogika və fiziki tərbiyə üzrə elmi, pedaqoji – metodik ədəbiyyatında 
bu üç anlayış barədə müəyyən məlumatlara rast gəlmək olur. Lakin rus pedaqoji-metodiki mənbələrində 
anlayışların şərhi onun mənasının izahı əsasən bir-birinə yaxın gəlməklə, həm də bir-birindən müəyyən 
dərəcədə fərqlənir. Həmin baxımdan ilk növbədə, əldə etmiş olduğumuz bəzi xarakterik ümumpedaqoji 
mənbələr ilə tanış olmuş, nəticə etibarı ilə onları təhlil edir və qruplaşdırmağa çalışmış, yaxın tarixi 
keçmişimizə nəzər salmışıq. 
              XX əsrin əvvəllərində sosializm quruculuğunun ilk illərində fiziki tərbiyə termini bədən tərbiyəsi 
(fiziçeskaya kulğtura) termini ilə demək olar ki, əvəz olunmuş, bədən tərbiyəsi termini əhali arasında 
daha geniş yayılmışdır. Əhali həmin illərdə bədən tərbiyəsi anlayışını daha tez-tez işlətməyə başlamışdır. 
 36
Bütün bunlara baxmayaraq, yeri gəldikcə «fiziki tərbiyə», «fiziki təhsil» və «fiziki inkişaf» anlayışları da 
ara-bir  işlənmişdir. 
              Qeyd etməliyik ki, «fiziki tərbiyə» anlayışı XIX əsrin 2-ci yarısında iki mənada «geniş» və «dar» 
mənada işlədilməyə başlamışdır. Fiziki tərbiyə uşaq orqanizminə mütəşəkkil təsir göstərən proses kimi 
bütün orqanların düzgün inkişafına, onların funksiyalarının təkmilləşməsinə, fiziki qüvvələrin artmasına, 
mühitin zərərli təsirlərinin qarşısını almağa, müqavimətin artmasına və sağlamlığın möhkəmləndirilməsi 
məqsədinə yönəldilmişdir (P.F.Lesqaft, 1874, 1888; A.N.Filippov, 1900 və b.). Onun nailiyyətləri isə hər 
şeydən əvvəl normal gigiyenik şəraitin yaradılmasına, bədənə qulluq edilməsinə və fiziki hərəkətlərin 
tətbiqinə xidmət etməli idi. Lakin bəzi müəlliflər axırıncını qəbul etməmiş (V.V.Qorinevski, 1913; 
D.A.Dyuperron, 1925), fiziki tərbiyənin bu cür dar mənada anlayışını – «fiziki inkişaf» yönəmi 
adlandırmışlar. 
              Fiziki tərbiyə nisbətən geniş mənada anlayış kimi Qərbi Avropa və ABŞ ölkələrində daha geniş 
yayılmış və digər anlayışlara nisbətən xeyli üstünlüyə malik olmuşdur. Göstərmək lazımdır ki, fiziki 
tərbiyə sahəsində işləri yaxşılaşdırmaq üçün fiziki inkişafa, sağlamlığın möhkəmləndirilməsinə və 
müəyyən hərəkətverici hazırlığa yiyələnmək başlıca şərtlərdən biridir. Eyni zamanda bir sıra görkəmli 
alimlər axırıncını psixikaya təsirlə – intellekt, iradə, emosiya, əxlaq və s. ilə sıx əlaqədar olduğunu 
göstərmişlər (F.Laqrnaj, 1894; Q.Demeni, 1900, 1905, 1915 və b.). 
              Tarixə kiçik bir baxışdan göründüyü kimi, «fiziki tərbiyə» anlayışı XIX əsrdən oktyabr sosialist 
inqilabından xeyli əvvəl yaranmış və bizə gəlib çatmışdır. 1920-ci ildən isə «fiziçeskaya kultura» anlayışı 
ilə əvəz olunmuşdur. Daha doğru desək, «fiziki tərbiyə» anlayışı ədəbiyyatda və danışıqda az-az 
işlənməyə başlamış və onun mövqeyi tədricən zəifləmişdir. 
              Böyük rus anatom və pedaqoqu P.F.Lesqaft «Məktəbyaşlı uşaqların fiziki təhsilinə rəhbərlik» 
adlı çox qiymətli əsərində ilk dəfə olaraq «Fiziki təhsil» terminini işlətməklə, həm də fiziki təhsil 
nəzəriyyəsini yaratmışdır. O, fiziki təhsili, həqiqi mənada şəxsiyyətin anatomik-fizioloji xüsusiyyətləri ilə 
və həm də hərtərəfli inkişafın şərtləri olan əqli, əxlaqi və bədən tərbiyəsi ilə bağlamışdır. Lesqaftın 
fikrincə, fiziki təhsilin son məqsədi tərbiyəli və təhsilli şəxs yetişdirməkdən ibarətdir. Lesqafta görə, fiziki 
tərbiyənin məqsədi, ayrı-ayrı hərəkətləri təlim etməyi, onları bir-biri ilə müqayisə və şüurlu idarə etməyi 
və i.a. öyrətməkdir. 
              P.F.Lesqaft məktəbyaşlı uşaqların fiziki tərbiyə sisteminə, xüsusən məktəblilərin harmonik fiziki 
inkişafını, sağlamlıqlarının möhkəmləndirilməsini, fiziki gücünün artırılmasını və s. daxil etmişdir. 
Lesqaftın fiziki təhsil nəzəriyyəsinin davametdiricisi V.V.Qorinevski (1913)  fiziki inkişafı 
yaxşılaşdırmaq və hərəki (fiziki) keyfiyyətləri təkmilləşdirmək məqsədi ilə xüsusi olaraq mütəşəkkil 
surətdə təşkil edilmiş orqanizmin forma və funksiyalarına təsir göstərilməsini fiziki təhsil ilə 
əlaqələndirmişdir. Eyni zamanda bunun müvəffəqiyyətlə həyata keçirilməsini yaxşı hazırlıqlı pedaqoqun 
fəaliyyəti ilə bağlamışdır. O, bütün bunlarla bərabər fiziki təhsilə uşaqların öz hərəkətlərinə şüurlu 
yanaşması, onların tətbiqi, hərəki vərdişlərə öyrəşmə, həmçinin iradə və  xarakterin möhkəmləndirilməsi 
kimi baxmışdır. 
 A.D.Butovski (1913) Lesqaftın ideyalarına istinad edərək yazır ki, fiziki təhsil dedikdə, hərəkət 
koordinasiyasının təkmilləşməsi və hər bir adam üçün zəruri olan ümumi fiziki hərəkət vərdişlərinin 
qazanılması başa düşülür. Daha sonra qeyd edir ki, bu vaxt fiziki təhsil prosesi, həm də fiziki inkişafın 
düzgün getməsinə, fizioloji cəhətdən orqanizm üçün faydalı olmasına kömək göstərməli, insan 
psixikasına – əqli inkişafa, möhkəm iradənin və emosiyanın yaranmasına müsbət təsir etməlidir. 
              Lesqaftın fiziki təhsil irsi ilə müqayisədə onu məhdud və sadə şəkildə qəbul edən ideyalar da 
meydana gəlmişdir. Onlar fiziki təhsili hərəki bacarıq və vərdişlərin aşılanmasının müəyyən işlənmə 
məcmui və istifadə prosesi kimi qəbul etmişlər (Bax: M.fon-Krit, 1912). 
      Q.Dyuperron (1925) fiziki təhsili yalnız fiziki tərbiyə prosesində qazanılmış «bədən keyfiyyətləri»nin 
şüurlu məqsədəuyğun istifadə edilməsinə yiyələnmək incəsənəti kimi qiymətləndirmişdir. Demək, əgər 
P.F.Lesqaft onun arxasınca V.V.Qorinevski və A.D.Butovski fiziki təhsil fikrinə sözün geniş mənasında 
fiziki tərbiyənin bütöv bir sistemi kimi baxırlarsa, digər mənada isə onu bu sistemin tərkib hissələrindən  
biri hesab edirlər. 
              Yuxarıda söylədiyimiz kimi, oktyabr sosialist inqilabından sonra bu sahədə yeni anlayışlar 
yaranmış, «fiziki tərbiyə» anlayışı sıxışdırılıb aradan çıxarılmışdır. 
 37
              1925-ci il 13 iyunda RKP/b/MK bədən tərbiyəsi haqqında xüsusi qərar qəbul etmişdir. Bu 
qərarda deyilir ki, bədən tərbiyəsinə yalnız fiziki tərbiyə, sağlamlıq, təsərrüfat mədəniyyəti və hərbi 
hazırlıq nöqteyi-nəzərindən baxılmamalı, ona ümumi siyasi metod, kütlələrin tərbiyə mədəniyyəti, onların 
siyasi həyata cəlb olunma vasitəsi kimi baxılması zəruridir. Bununla da ümumi xalq kütlələrini 
kommunist tərbiyəsində bədən tərbiyəsinin əhəmiyyəti və yeri müəyyənləşdirilmişdir. Qərarda, həmçinin 
göstərilir ki, bədən tərbiyəsi təkcə fiziki hərəkətlərlə məhdudlaşdırılmamalı, təbiətin təbii amilləri, rejim 
və digər gigiyenik faktorlardan istifadə olunmaqla ora əmək və məişətin gigiyenası da daxil edilməlidir. 
              V.E.İqnatyev RKP/b/MK-nın bədən tərbiyəsi barədə 1927-ci il tarixli qərarına əsaslanaraq qeyd 
edir ki, bədən tərbiyəsi fiziki hərəkətləri kifayət qədər özündə cəmləşdirə bilmədiyi halda o, gigiyena və 
sanitariyanın əsaslarını bir o qədər dərindən həyata keçirir və mənimsədir»48. 
          1920-ci illərin sonuna yaxın fiziki tərbiyə anlayışına münasibət yenidən dəyişilməyə başlamışdır. 
Məsələn, A.A.Ziqmund (1926) köhnə terminlərdən istifadə edib, onları tutuşduraraq belə bir qənaətə gəlir 
ki, fiziki tərbiyə və fiziki təhsil–yəni bədən tərbiyəsi …»49. 
       1930-cu illərdə isə demək olar ki, «Fiziki tərbiyə» və «Fiziki təhsil» anlayışları tamamilə unudulur. 
Tədris-tərbiyə işlərinin təkmilləşdirilməsinə, xüsusən: 1) Gigiyenik vəzifələrin (sağlamlıq) həyata 
keçirilməsinə diqqət artırılır; 2) Təhsil vəzifələrinə xüsusi fikir verilir ki, bura isə əsas hərəkətlərə 
yiyələnmək, ümumi koordinasiyanın inkişafı, hərəki bacarıq və vərdişlərin formalaşdırılması və hərəki 
fəaliyyət üzrə zəruri biliklərin mənimsədilməsi daxildir. 
        M.N.Skatkin məktəb təhsilinin məzmununun bütöv bir sistem olduğunu şərh edərək göstərir ki, … 
bilik, bacarıq və vərdişlərə yiyələnmək məktəblilərin əqli və fiziki qabiliyyətlərinin inkişafını təmin edir. 
… dünyagörüşünün və mənəviyyatının əsaslarını, habelə müvafiq davranışları formalaşdırır, onları həyata 
və əməyə hazırlayır»50.  
         N.V.Savin «Teoriya i metodika fiziçeskoqo vospitaniya» (T.İ.M., «Fizkultura i sport», 1967) 
dərsliyinə istinad edərək yazır ki, fiziki tərbiyə-pedaqoji proses olub, insan orqanizminin morfoloji və 
funksional təkmsilləşməsinə, həyat üçün vacib əsas hərəki 
bacarıqların, onlarla əlaqədar biliklərin formalaşmasına və yaxşılaşmasına istiqamətləndirilmişdir»51. 
  Bədən tərbiyəsi 52ümumi mədəniyyətin bir hissəsi olub, əhalinin fiziki cəhətdən təkmilləşməsinin 
xüsusi vasitəsi və onlardan istifadə işində cəmiyyətin əlldə etmiş olduğu nailiyyətlərin məcmuidir»53. 
Fiziki inkişaf – bu proses insan orqanizminin bioloji forma və funksiyalarının qurulması və 
dəyişdirilməsində, həyat şəraitinin və tərbiyənin təsiri altında onun təkmilləşdirilməsində vacib olsa da, 
lakin o, inkişafda tək amil deyildir»54. 
   V.N.Semenov yazır ki, fiziki tərbiyə – şəxsiyyətin hərtərəfli inkişafının komponenti və kommunist 
tərbiyəsinin mühüm vasitəsidir55. 
              Bədən tərbiyəsi institutları üçün dərslikdə göstərilir : 
          Fiziki tərbiyə dedikdə pedaqoji proses başa düşülür ki, bunun  
mahiyyətinə insanın fiziki inkişafının və onun fiziki təhsilinin idarə  
olunması daxildir»56. 
  Dərslikdə daha sonra qeyd olunur ki, fiziki tərbiyə ümumpedaqoji prosesin bir hissəsidir. Onun 
təyinatı adamları fiziki cəhətdən tərbiyə etməklə yanaşı, yaşlı nəslin bədən tərbiyəsi və idman sahəsində 
toplanmış bilik, bacarıq və vərdişlərini gənc nəslə verməkdən ibarətdir»57. 
                                                 
48 В.С.Игнатйев. Основы советской системы физической културы. М., Изд-во «Работник просвешенийа», 1927. 
49 А.А.Зигмунд. Основы советской системы физкултуры.М., изд-во «Новайа Москва», 1926. 
50 М.Н.Скаткин. Основы содержанийа образованийу в советской школе. В кн.: Основы дидактики. Под ред. 
Б.П.Есипов, М., изд-во «Просвешенийе», 1967, с.63. 
51 Савин Н.В. Педагоэика. М., «Просвешенийе», 1972, с. 250. 
52 «Физическая култура» анлайышы азярбайъан дилиндя бядян тярбийяси кими  
тяръцмя олунуб вя дилимиздя дя бу шякилдя ишлянилир. Щалбуки о, физики мядяниййят кими тяръцмя едилмяли иди. 
53 Савин Н.В. Педагоэика. М., «Просвешенийе», 1972, с.251. 
54 Йеня орада. Сящ.251 
55 Г.И.Шукинанын редактяси иля. Педагогика школы. М., «Просвешенийе», 1977, с.138. 
56 В.В.Беларусова вя И.Н.Решетенин редактяси иля. Педагогика. М., «Физкултура и спорт», 1978, с.230 
57 Йеня орада, с. 230. 
 38
               İ.A.Kryaçko spesifik anlayışlara xüsusi əhəmiyyət verir və «Fiziçeskaya kultura» adlı elmi-
kütləvi kitabında bədən tərbiyəsi nə deməkdir sualına belə cavab verir: «Bədən tərbiyəsi – insanların 
sağlamlığında və tərbiyəsində güclü vasitədir»58 İdmana marağın  
daha dərin və daha möhkəm olması heç də başa düşmək çətin deyildir ki, bədən tərbiyəsi haqqında 
düzgün təsəvvürə yiyələnmək nəticəsində ola bilər. 
  Daha sonra o, qeyd edir ki, bəzən onu ayrı-ayrı fiziki hərəkətlərlə, futbol, üzgüçülük və i.a. idman 
növləri ilə eyniləşdirir və ya qarışdırırlar. Geniş yayılmış «Mən bədən tərbiyəsi ilə məşğul oluram» 
ifadəsinin «Mən futbol, üzgüçülük, gimnastika və i.a. ilə məşğul oluram» ifadəsi ilə əvəz olunması 
düzgün olar və yerinə düşərdi. Çünki, aşağıda görəcəyimiz kimi bədən tərbiyəsi ancaq fiziki hərəkətlərlə 
tükənmir. Bədən tərbiyəsi ilə «fiziki tərbiyə» anlayışı arasında eynilik nişanı qoymaq olmaz. Birinci 
anlayış ikincidən daha genişdir. 59. 
   Fiziki tərbiyə – bu mütəşəkkil pedaqoji proses olub, sosialist vətəninin müdafiəsinə və əməyə hazırlıq 
məqsədi ilə adamların sağlamlığının möhkəmləndirilməsinə,fiziki inkişafına istiqamətləndirilmişdir. 
             Bədən tərbiyəsi – mürəkkəb ictimai hadisə olmaqla cəmiyyətin mədəniyyətinin tərkib hissəsidir. 
«Fiziki inkişaf» bioloji proses olub, daxili və xarici  amillərin  
birinci növbədə ictimai mühitin təsiri altında insan orqanizminin artımı və təkmilləşdirilməsidir»60. 
  İ.A.Kryaçko bədən tərbiyəsi anlayışını, onun mahiyyətini daha da konkretləşdirmək məqsədi ilə yazır ki, 
sovet dövləti şəraitində bədən tərbiyəsi sosialist mədəniyyəti kimi bütövlükdə öz ölkəsinin maddi rifahı 
naminə əmək məhsuldarlığının yüksədilməsi kimi xeyirxah məqsədlər güdür. Bədən tərbiyəsi geniş 
mənada insanlara, həm də onların hərtərəfli fiziki inkişafına və mənəvi qabiliyyətlərinə qayğıdır 61. 
              «Teoriya fiziçeskoqo vospitaniya» adlı bədən tərbiyəsi institutları  üçün  dərs  vəsaitində  fiziki 
tərbiyə anlayışı bir qədər də 
açıqlanmış və orada göstərilir ki, fiziki tərbiyənin spesifikasını, yəni xüsusiyyətlərini digər tərbiyə 
vasitələrindən və ictimai həyat hadisələrindən fərqləndirən cəhətin mahiyyəti bundan ibarətdir: fiziki 
tərbiyə mütəşəkkil pedaqoji təsirlər sistemi kimi adamların fiziki inkişaf qabiliyyətlərini, onun 
orqanizminin morfoloji və 
funksional baxımdan təkmilləşdirilməsinin təsirlər sistemini təmin edir. Başqa sözlə desək, fiziki tərbiyə – 
insanın fiziki inkişafının vasitəsi, həmçinin yaşlı nəslin təcrübəsini gənclərə öyrədən vasitədir. Fiziki 
tərbiyənin eyni zamanda bir-biri ilə əlaqəli iki tərəfi vardır: 
             Fiziki tərbiyə dar mənada dedikdə–sağlamlığın möhkəm-ləndirilməsi, fiziki keyfiyyətlərin 
qazanılması və təkmilləşdirilməsi məqsədi ilə fiziki inkişafa təsir etmək başa düşülür. Fiziki təhsil tərbiyə 
olunanların bilik, bacarıq və vərdişlərlə  
silahlanmasıdır». 
 
 
A.İ.Borisov qeyd edir ki, fiziki tərbiyə – ümumi tərbiyənin  
tərkib hissəsidir. O, tarixi xarakter, sinfi cəmiyyətdə isə sinfi xarakter daşıyır. Fiziki tərbiyə – ictimai 
hadisə kimi maddi həyat şəraitinin inkişafı ilə əlaqədar yaranır və inkişaf edir, cəmiyyətin tələbatına 
uyğun adamların fiziki və mənəvi inkişafını təmin edir, onları əməyə və müdafiə fəaliyyətinə hazırlayır62.  
              Heç də təsadüfi deyildir ki, bədən tərbiyəsinin tarixinə dair dərsliklərdə də bədən tərbiyəsi 
anlayışının mahiyyətinin şərhi diqqət mərkəzində olmuş və orada göstərilir ki, onun fənn kimi 
öyrədilməsi («Bədən tərbiyəsinin tarixi» fənni nəzərdə tutulur) cəmiyyətin mədəniyyətinin tərkib hissəsi 
kimi bədən tərbiyəsinin yaranması və qurulmasına xidmət edir63. 
                                                 
58 И.А.Крйачко. Физическайа култура. М., «Физкултура и спорт», 1958, с.5. 
59 Йеня орада, с.6. 
60 1. И.А.Крйачко. Физическайа култура. М., «Физкултура и спорт», 1958, с.6. 
61 Йеня орада сящ.8. 
62 А.И.Борисов. Физическое воспитание важное средство коммунистического 
   воспиатнийа. Ленинград, 1961, с.6-7. 
И63 Историйа физической културы. М., «Физкултура и спорт», 1964, с.3. 
64,В.В.Столбов вя И.Г.Чугунов. Историйа физической културы. М., «Радуга», «Физкултура и спорт», 1970, с.3 
 39
V.V.Stolbov və İ.Q.Çuqunov bədən tərbiyəsinin tarixinə həsr edilmiş dərsliyində bədən tərbiyəsi 
anlayışını belə izah edir : Bədən tərbiyəsi – bu ümumi mədəniyyətin bir hissəsi olub, xalqın fiziki 
təkmilləşməsinin xüsusi vasitələrinin yaranmasında, cəmiyyətin nailiyyətlərinin məcmuyi kimi ondan 
istifadə edir»64. 
   Q.N.Satirov bədən tərbiyəsi dərslərində fiziki təhsil vəzifələrinin həyavta keçirilməsindən 
danışarkən qeyd edir ki, hər şeydən əvvəl «Fiziki təhsil» və «fiziki tərbiyə» anlayışları və onların 
arasındakı fərqləri aydınlaşdırmalıdır. O, həmin məqsədlə yazır: 
- Fiziki tərbiyə məktəbdə pedaqoji proses kimi təlim və sanitariya – gigiyena normalarını gözləmək 
məqsədilə uşaq və yeniyetmələrə spesifik təsir göstərməyə, həyat tərzi fəaliyyətinə – fəal hərəki rejimə, 
həmçinin etik və estetik normalara cavab verə biləcək gündəlik icra olunan hərəkət və davranışlara 
istiqamətləndirilir. Fiziki tərbiyənin bir xüsusiyyəti də onun uşaqların iştirakı ilə (özünü tərbiyə) 
kollektiv, pedaqoqlar və valideynlər tərəfindən həyata keçirilir. 
            Fiziki təhsil – bu tədris pedaqoji proses kimi bir qayda olaraq mütəxəssis müəllimlər tərəfindən, 
əsasən məktəb dərs formasında həyata keçirilir»65. 
             Görkəmli macar tarixçisi L.Kun bədən tərbiyəsi və idmanın tarixini maraqlı və cəlbedici elm 
adlandırır. O yazır ki, tarix bədən tərbiyəsi və idmana bütün insan mədəniyyətinin ayrılmaz tərkib  
hissəsi, adamlara tərbiyə və təhsil verən, onları əməyə və hərbi  fəaliyyətə hazırlayan vasitə kimi baxır66 
V.A.Kunanyev göstərir ki, bədən tərbiyəsi və idman kommunizm quruculuğunun müasir mərhələsinin 
müstəsna dərəcədə mühüm 
ictimai-mədəni hadisəsidir. Sovet pedaqogikasında belə bir fikir inkişaf etmişdir ki, bədən tərbiyəsi 
məktəbdə tədris fənninə sadəcə olaraq aid edilə bilməz – bu, bizim cəmiyyət üzvlərinin bədən tərbiyəsinin 
bütöv mürəkkəb sistemidir67. 
          Azərbaycan pedaqoqları da şagirdlərin təlim-tərbiyəsində mühüm rol oynayan fiziki tərbiyəyə və 
bu sahədəki anlayışlara mühüm əhəmiyyət vermişlər. Onlar fiziki tərbiyəni pedaqoji prosesin bir hissəsi 
kimi qəbul etmiş və müvafiq tədqiqatlar aparmış, faydalı fikirlər irəli sürmüşlər. Məlumdur ki, 
azərbaycan dilində müxtəlif illərdə pedaqoji vəsaitlər nəşr edilmiş və fiziki tərbiyənin ümumi 
məsələlərinə toxunulmuşdur. Keçən əsrin II yarısında alimlərimiz fiziki tərbiyə üzrə anlayışlara 
diqqətlərini daha da artırmış və onların izahını verməyə çalışmışlar. 
              M.Ə.Muradxanovun rəhbərliyi altında 1964-cü ildə nəşr  
olunmuş «Pedaqogika» kitabında fiziki tərbiyəni tərbiyənin tərkib hissəsi kimi şagirdlərin bədəncə 
sağlamlığını möhkəmləndirməyə, ahəngdar və normal inkişafına xidmət etməkdən ibarət olduğu qeyd 
edilir. 
        B.A.Əhmədov fiziki tərbiyə üzrə anlayışları  dəqiqləşdirmişdir. O, həmin məsələ ilə əlaqədar 
müxtəlif vaxtlarda mətbuat vasitəsilə 3 dəfə çıxış etmiş və anlayışların məqsədəuyğun və ətraflı təhlilini 
vermişdir. 
     B.A.Əhmədovun fiziki tərbiyə anlayışlarına dair yazmış olduğu məqalə «Üç anlayış haqqında» 
adlanır. Açıq etiraf etməliyik ki, bu kiçik qəzet məqaləsi olmasına baxmayaraq, orada izahı çətin və 
dolaşıq olan spesifik anlayışlara aydınlıq gətirilmişdir. 
              B.A.Əhmədov yazır ki, «Bədən tərbiyəsi», «Fiziki tərbiyə», «İdman» anlayışları arasındakı fərqi 
necə başa düşməliyik? Sualına cavab axtarmaq məqsədi ilə sorğu, məsləhətləşmə apardım. Nə qədər 
qəribə də olsa, alınan cavabların heç biri digərinə uyğun gəlmədi. Alim cavabları təxminən aşağıdakı kimi 
qruplaşdırır: 
a) «Fiziki tərbiyə» anlayışı «Bədən tərbiyəsi» anlayışından  
onunla fərqlənir ki, birinci geniş, ikinci isə ona nisbətən dar  anlayışdır; 
b) bu anlayışlar arasında heç bir fərq yoxdur. Hər ikisi bir- 
biri ilə sinonimdir; 
            v) «Bədən tərbiyəsi» anlayışı «Fiziki tərbiyə» anlayışından genişdir; 
                                                 
 
 
65 Г.Н.Сатиров. Основнайа задача предмета журн.»Физическайа култра в школе, Н.3,1978,с.13. 
66 Л.Кун. Всеобшайа историйа физической културы и спорта. М., «Радуга», 1982, с.9. 
67. В.А.Кунанйев  Мяняви зянэинлик, яхлаги сафлыг вя физики камиллик – шяхсиййятин щяртяряфли вя ащянэдар инкишафынын 
зярури тяркиб елементидир». «Советскайа педагоэика» журналы, №1, 1976-ъы ил 
 40
            q) Haqqında danışdığımız anlayışların işlənmə yeri müxtəlifdir.     
              Belə ki, fiziki tərbiyə pedaqoji anlayış olduğu halda, bədən tərbiyəsi pedaqoji anlayışlar sırasına 
daxil deyildir və s.  
              «İdman» anlayışhının mütəxəssislər tərəfindən şərhi də müxtəlif şəkildə olmuşdur. 
              Deyilənlərdən belə bir nəticə çıxara bilərik ki, qaldırılan məsələ təkcə sual verənlər üçün maraqlı 
və çətin olmaqla qalmır, hətta  müsahibədə iştirak edən mütəxəssislər də həmin anlayışlar haqqında lazımi 
fikir söyləyə bilmir.  
          «Bədən tərbiyəsi» («Fiziçeskaya kultura») ən geniş anlayış olub, cəmiyyətin ümumi 
mədəniyyətinin tərkib hissələrindən biridir. O, cəmiyyətin insanın fiziki kamilliyinə xidmətlə əlaqədar 
olaraq tarix boyu əldə etdiyi bütün nəzəri və əməli nailiyyətləri əhatə edir. Məlumdur ki, «mədəniyyət» 
sözünün geniş mənası insan əməyi ilə yaradılan bütün şeyləri özünə daxil edə bilir. Məsələn, bitkilər belə 
mədəni və yabanı olmaqla növlərə bölünür. Bu mənada fiziki mədəniyyət həm fiziki kamillik, həm fiziki 
inkişaf, həm fiziki tərbiyə sahəsində bəşəriyyətin əldə etdiyi ən yaxşı nailiyyətləri özündə əks etdirir. 
B.A.Əhmədov bir sıra alimlərin fikrini təhlil etdikdən sonra bu sahədə gəldiyi qəti nəticəni belə şərh edir: 
Buradan aydın olur ki, fiziki tərbiyə doğurdan da sırf pedaqoji anlayışdır və müəllimin (tərbiyəçinin) 
rəhbərliyi altında şagirdlərin (tələbələrin) fiziki cəhətdən formalaşmasına xidmət edir. Məsələni daha da 
aydınlaşdırmaq məqsədi ilə bu məqalədə belə bir müqayisə də aparılaraq göstərilir ki, fizika elmi ilə 
fizikanın tədrisi, eləcə də başqa elmlərlə onların məktəbdə öyrədilməsi necə fərqlənirsə, fiziki 
mədəniyyətdə (indii deyildiyi kimi, bədən tərbiyəsi ilə) fiziki tərbiyə də eləcə fərqlənir. Elm tədris 
fənninə nisbətən genişdir, elm pedaqoji  anlayış deyildir və s. Eyni qayda ilə fiziki mədəniyyət fiziki 
tərbiyədən geniş anlayışdır. «Fiziki mədəniyyət» anlayışı pedaqoji anlayışlar sırasına daxil deyildir. 
Nəticə çıxaraq: bədən tərbiyəsi (fiziçeskaya kultura) anlayışı «fiziki tərbiyə» anlayışından genişdir, 
birinci pedaqoji anlayış hesab olunmur, ikinci isə pedaqoji məfhumlar sırasına daxildir. 
      B.A.Əhmədov daha sonra qeyd edir ki, «idman» hərəki  
fəaliyyətin elə bir növüdür ki, insanın həmin fəaliyyət sahəsində yüksək göstəricilər (rekord göstəriciləri) 
əldə etməsinə xidmət göstərir. Burada idmançı idmanın növlərindən biri üzrə, yəni dar sahə ilə 
ixtisaslaşmalı, müəyyən məqsədlə keçirilən xüsusi yarışlarda qələbə qazanmaq məqsədi uğrunda 
çaışmalıdır. 
Bundan əlavə, o göstərir ki, idman fiziki mədəniyyətin tərkibinə daxildir. Fiziki tərbiyənin isə 
vasitələrindən biri kimi çıxış edir. Nəticə etibarı ilə idman bədən tərbiyəsinin tərkib hissələrindəndir, 
fiziki tərbiyənin isə vasitələrindən biridir         
B.A.Əhmədov fiziki tərbiyə sahəsində bədən tərbiyəsi, fiziki tərbiyə, fiziki inkişaf, fiziki kamillik 
və idman anlayışlarını bir daha aydınlaşdırmaq üçün «Məktəbdə bədən tərbiyəsi» məcmuəsində 
    «Şagirdlərin fiziki tərbiyəsi haqqında» adlı məqalə ilə çıxış etmişdir68.  Həmin yazı eyni ilə 
«Pedaqogikadan mühazirə konspektləri» nin dərs vəsaitinə daxil edildiyini nəzərə alıb, axırıncı mənbəyə 
istinad edirik. 
    Bu vəsaitdə şagirdlərin fiziki tərbiyəsinə aid əsas anlayışların izahı konkret və daha elmi şəkildə 
verilmişdir. Xüsusilə məsələ pedaqoji- metodiki baxımdan bu sahədəki ilk yazıya nisbətən daha 
qənaətbəxş şərh olunmuş, əlavə olaraq «fiziki inkişaf» anlayışının izahı açıqlanmışdır. Bu yazının müsbət 
cəhətlərindən biri də odur ki, anlayışların hər birinə aşağıdakı kimi tərif verilmişdir69.  
Fiziki mədəniyyət – cəmiyyətin ümumi mədəniyyətinin  
tərkib hissələrindən biri olub, insanın öz sağlamlığını möhkəmləndirməsi, fiziki qabiliyyətlərini inkişaf 
etdirməsi, çevik və gümrah böyüməsi üçün tarix boyu əldə edilmiş nailiyyətlərin məcmuyunu ifadə edir. 
Fiziki tərbiyə – müəllimin rəhbərliyi altında şagirdlərin öz  
sağlamlığını möhkəmləndirməsi, çevikliyini və gümrahlığını təmin etmək prosesidir. Bu proses fiziki 
mədəniyyətin inkişaf səviyyəsinə tam uyğun təşkil edilməli və şagirdlərin fiziki kamilliyinə gətirib  
çıxarmalıdır. 
Fiziki inkişaf – istər fiziki tərbiyə prosesində, istərsə də kənar təsirlərin sayəsində orqanizmin 
morfoloji funksiyasının, fiziki keyfiyyət və qabiliyyətlərin dəyişməsi, formalaşması prosesidir. 
                                                 
68 Б.А.Ящмядов. Шаэирдлярин физики тярбийяси щаггында. МБТ мяъмуяси, №4, 1978-ъи ил.               
69 Б.А.Ящмядов вя А.Г.Рзайев. Педагоэикадан мцщазиря конспектляри. Бакы, «Маариф» няшриййаты, 1983, с.292-293 
 41
  Fiziki kamillik – isə şəxsiyyətin fəaliyyətə (əməyə, təlimə və s.) fiziki cəhətdən hazır olması 
zəruriliyi ilə şərtləndirilən fiziki inkişaf səviyyəsini əks etdirir. Başqa sözlə desək, fiziki kamillik _ 
cəmiyyətin konkret tarixi dövrdə əldə etdiyi fiziki mədəniyyətlə şəxsiyyətin həmin mədəniyyətə optimal 
yiyələnməsi arasındakı nisbəti ifadə edir. 
            N.M.Kazımov fiziki tərbiyəni tərbiyənin əsas tərkib hissəsi 
 
 
hesab edərək yazır ki, onu səciyyələndirən xüsusiyyətlərdən biri də fiziki tərbiyənin ideyallığıdır, ideya-
siyasi tərbiyəyə, əxlaq tərbiyəsinə xidmət etməsidir. Pedaqoji cəhətdən düzgün təşkil edilən fiziki tərbiyə 
adamların təkcə sağlamlığını möhkəmləndirmir, onların həm də mənəviyyatına güclü təsir göstərir, iradə 
kamilliyinin artırılmasına  kömək edir70. 
              N.M.Kazımov elmi-pedaqoji əsərinin başqa bir yerində göstərir ki, fiziki tərbiyə pedaqoji proses 
kimi orqanizmin sistemlərinin ahəngdar inkişafına kömək edir. Gənc nəsli ictimai-faydalı və məhsuldar 
əməyə, vətənin müdafiəsinə hazırlayır71. 
Y.R.Talıbov, Ə.A.Ağayev və başqa kollektiv müəlliflərin hazırlamış olduğu dərs vəsaitində 
göstərilir ki, fiziki tərbiyə məqsədyönlü, planlı və mütəşəkkil proses olub, gənc nəslin can sağlığını təmin 
etməyə, onun fiziki qabiliyyətlərini inkişaf etdirməyə, mütəhərrik vərdişlərin və bacarıqların 
formalaşmasına xidmət edir.  
Fiziki tərbiyə şagirdlərin bədən quruluşunun mütənasibliyində, qamətin gözəlliyində, hərəki 
keyfiyyətlərin (gücün, hərəkət sürətinin, cəldlik və dözümlüyün, elastikliyin) inkişaf və formalaşmasında 
təzahür edir. Fiziki tərbiyə şagirdlərdə əməkdə iştirak etmək vərdişləri, iradə, kollektivçilik, əzmkarlıq və 
s. keyfiyyətləri inkişaf etdirir, onları vətənin müdafiəsinə hazırlayır72. Həmin kitabda sonra bildirilir ki, bu 
zəruri işdə fiziki tərbiyənin mühüm tərkib hissəsi olan bədən tərbiyəsi dərsləri böyük rol oynayır. 73Bədən 
tərbiyəsi dərslərində şagirdlər düzgün yeriməyi, qaçmağı, tullanmağı, maneələri dəf etməyi, idman 
alətlərində  
 
 
çalışmaları, terminləri yerinə yetirməyi öyrənir, öz bədənlərinin sağlamlığına kömək edən 
hifzüsəhiyyə qaydalarına yiyələnirlər74. 
          H.N.Məmmədov  bədən tərbiyəsi və idman anlayışına aşağıdakı kimi münasibət bildirmişdir: 
Mədəniyyətimizin bir hissəsi olan bədən tərbiyəsi və idman ölkəmizdə kütləvi hal almış, zəhmətkeşlərin 
məişətinə daxil olmuş və istirahət vasitəsinə çevrilmişdir. İdman sağlamlığı və fiziki inkişafı 
möhkəmləndirmək, əmək məhsuldarlığını artırmaqla kifayətlənməyərək, həm də zehni inkişafa və elmi 
işlərə böyük təsir göstərir 75 
        F.İsmayılov isə «Fiziki cəhətdən kamil adam necə adamdır?»- sualına belə cavab verir: Fiziki 
kamillik – ilk növbədə fiziki mədəniyyətə malik olmaq deməkdir. Belə adam bədəncə möhkəm, sağlam, 
güclü, dözümlü, çevik, cəld olmaqla yanaşı, həm də bir sıra ən vacib bacarıq və vərdişlərə 
yiyələnməlidir76  
  M.Quliyeva və A.Şükürovun birgə çap etdirdikləri «Şəxsiyyətin fiziki kamilliyi və cəmiyyət» adlı qəzet 
məqaləsində yazırlar: Fiziki kamillik dedikdə adamların tarixən şərtlənmiş hərtərəfli fiziki inkişafı, 
istehsal, məişət, hərbi müdafiə vəzifələrinə hazırlıq, yüksək qabiliyyət, uzun ömür sürmək üçün bacarıq 
nəzərdə tutulur. Məqalədə fiziki tərbiyəyə tərbiyənin zəruri vasitələrindən biri kimi, sinifli cəmiyyətdə isə 
idmandan qazanc mənbəyi kimi istifadə edilməsi, bu gözəl tərbiyə vasitəsinin varlıqların mənafeyinə 
xidmət etməsi və onların zövqünün ödənilməsinə şərait yaratması kimi baxılır.Y.R.Talıbov və 
H.H.Qurbanov anlayışlara öz münasibətlərini belə bildirirlər: Bədən tərbiyəsi və idman tədricən 
                                                 
70 Н.М.Казымов. Тярбийянин елми-педагожи ясаслары. Бакы, «Маариф» няшриййаты, 1983, с.109. 
71 Йеня орада, с.104. 
72 Й.Р.Талыбов, Я.А.Аьайев вя б. Педагоэика. Бакы, «Маариф»  няшриййаты, 1993, с.250. 
73 йеня орада, с.250 
74 Йеня орада с.250. 
75 Щ.Н.Мяммядов, Идман, елм вя инъясянят Азярбайъан мцяллими»гязети», 21 .феврал.1979-ъу ил 
76.Ф.Исмайылов. Физики камиллик:Проблемляр, тяклифляр, «МБТ» мяъмуяси, 1989,№-4,с-10. 
 42
formalaşan ümumbəşər mədəniyyətinin əsasını təşkil etməklə həmin mədəniyyətin tərkib hissəsinə 
çevrilirdi… Fiziki tərbiyə fiziki hərəkətlərin, təbii amillərin köməyi ilə insanın fiziki inkişaf və təlimini 
idarəetmə prosesidir. Fiziki tərbiyə prosesi insanın hərəki vərdişlərinin və fiziki keyfiyyətlərinin 
məqsədyönlü inkişafını və formalaşmasını təmin edir. Fiziki hazırlıq – fiziki tərbiyənin nəticəsi olub, 
insanın işgörmə qabiliyyətində öz ifadəsini tapır.  İdman iki mənada: dar və geniş mənalarda işlədilir. 
Dar mənada idman dedikdə şəxsi yarış fəaliyyəti nəzərə alınır. Geniş mənada idman həm yarış 
fəaliyyətini, həm də yarışa xüsusi hazırlığı, həm də fəaliyyətin əsasında əmələ gələn spesifik  
münasibətləri, normaları və nailiyyətləri əhatə edir77. 
        H.H.Qurbanov son dərsliyində isə bir qədər dəqiqləşdirmə apararaq yazır: «Fiziki tərbiyə 
ümumbəşər mədəniyyətimizin tərkib hissəsidir. Onun başlıca qayəsi bütövlükdə əhalinin sağlamlığı, 
gümrahlığıdır»78. 
       Anlayışlar haqqında göstərilənlərin ümumi cəhətlərini nəzərə alıb onları təxminən aşağıdakı kimi 
qruplaşdırmaq olar. Hər hansı bir anlayışa dair söylənilən fikirlər soyadı mötərizədə göstərilən  
alimlərin hamısına aid ola və ya olmaya bilər. Lakin onlar hər hansı bir və yaxud irəli sürülmüş bir neçə 
fikrin tərəfdarı, eləcə də müəlliflərdən biri ola bilər. 
 1. Bədən tərbiyəsi anlayışı. 
1) Bədən tərbiyəsinə cəmiyyətin mədəniyyətinin tərkib hissəsi, kütlələrin ümumi siyasi metodu 
kimi baxmaqla, bura fiziki tərbiyə, sağlamlıq, hərbi hazırlıq, əmək və məişət gigiyenası və s. daxil edilir. 
  2) Bədən tərbiyəsi – ümumi mədəniyyətin bir hissəsi olub,  
əhalinin fiziki cəhətdən təkmilləşməsinin xüsusi vasitəsi və onlardan istifadə də cəmiyyətin tarix boyu 
qazanmış olduğu nailiyyətlərin məcmuidir (N.V.Savin, B.A.Əhmədov). 
3) «Bədən tərbiyəsi» ilə «Fiziki tərbiyə» arasında eynilik  
(bərabərlik) qoymaq olmaz. Birinci anlayış ikincidən genişdir. Bədən tərbiyəsi geniş mənada insanların, 
onların hərtərəfli fiziki inkişafı və mənəvi qabiliyyətlərinə qayğıdır (İ.A.Kryaçko, B.A.Əhmədov). 
             4) Bədən tərbiyəsi – ümumi mədəniyyətin tərkib hissəsi kimi  və «bədən tərbiyəsi tarixi» fənni 
olaraq öyrədildiyi üçün bədən tərbiyəsinin yaranması və qurulmasına xidmət edir (A.İ.Borisov). 
    5) Bədən tərbiyəsi – ümumi mədəniyyətin bir hissəsi olub, cəmiyyətin nailiyyətləri kimi xalqın 
fiziki cəhətdən təkmilləşməsinin xüsusi vasitələrinin yaranması və ondan istifadə kimi başa düşülür 
(V.V.Stolbov, İ.Q.Çuqunov). 
     6) Bədən tərbiyəsi – bütün insan mədəniyyətinin ayrılmaz tərkib hissəsi, adamlara təhsil verən, 
onları əməyə və hərbi fəaliyyətə hazırlayan vasitədir (L.Kun). 
7) Bədən tərbiyəsi – məktəbdə sadəcə olaraq tədris fənninə aid edilə bilməz, bu bizim cəmiyyət 
üzvlərinin bədən tərbiyəsinin bütöv mürəkkəb hissəsidir (V.A.Kunanev). 
 8) Bədən tərbiyəsi anlayışı daha geniş olub, cəmiyyətin əldə etmiş olduğu bütün nailiyyətlərin 
vasitə və metodların ümumi məcmuyu olmaqla, insanların fiziki inkişafı və təhsilinə təsir göstərir 
(S.V.Yananis). 
    9) Bədən tərbiyəsi – yəni fiziki mədəniyyət pedaqoji anlayışlar sırasına daxil deyildir (B.A.Əhmədov). 
 
II. Fiziki tərbiyə anlayışı 
Fiziki tərbiyə tərbiyənin tərkib hissəsi kimi uşaq orqanizm-inə mütəşəkkil təsir göstərən pedaqoji 
proses olmaqla bütün orqanların düzgün inkişafına, onların funksiyalarının təkmilləşməsinə, hərəki 
keyfiyyətlərin artmasına, sağlamlığın  möhkəmləndirilməsinə, insanların fiziki təhsilinin idarə  
edilməsinə, bədən tərbiyəsi və idman sahəsində toplanmış bilik, bacarıq və vərdişlərin gənc nəslə 
mənimsədilməsi məqsədinə istiqamətləndirilmişdir (P.F.Lesqaft, A.N.Filippov, N.V.Savin, İ.A.Kryaçko, 
N.M.Kazımov, B.A.Əhmədov, Y.R.Talıbov, Ə.A.Ağayev, H.N.Məmmədov, H.H.Qurbanov). 
Fiziki tərbiyə – sırf psixikaya təsirlə – intellekt, iradə, emosiya, əxlaq və s. ilə sıx əlaqədardır. 
(F.Lanqranj, Q.Demeni). 
Fiziki tərbiyə- tərbiyənin mühüm vasitəsi və tərkib hissəsi kimi şəxsiyyətin hərtərəfli inkişafının 
vasitəsidir (V.A.Semenov, B. A. Əhmədov, M.Quliyeva, A.Şükürov). 
                                                 
77 Y.R.Talıbov və H.H.Qurbanov. ixtisasa giriş. Bakı, 2000, s.6-9 
78 H.H.Qurbanov. fiziki tərbiyə nəzəriyyəsi və metodikası. Bakı, “Adiloğlu”nəşr, 2001, s.27-28 
 43
Fiziki tərbiyə- insanın fiziki inkişafının vasitəsi, həm də yaşlı nəslin təcrübəsini gənclərə öyrədən 
vasitədir (A.D.Novikov). 
Fiziki tərbiyə- cəmiyyətin tələbatına uyğun adamların fiziki və mənəvi inkişafını təmin edir, onları 
əməyə və müdafiəyə fəal hazırlayır (A.İ.Borisov). 
Fiziki tərbiyə- pedaqoji proses kimi… estetik və etik  
normalara cavab verə biləcək davranış və qabiliyyətlərin yaranmasına yönəldilmişdir. O, uşaqların iştirakı 
ilə kollektiv pedaqoqlar və valideynlər tərəfindən həyata keçirilir (Q.N.Satirov). 
               Fiziki tərbiyənin bir-biri ilə əlaqəli dar və geniş mənada iki tərəfi vardır: 
Fiziki tərbiyə–dar mənada sağlamlığın möhkəmləndir-ilməsi, fiziki keyfiyyətlərin qazanılması və 
təkmilləşməsi məqsədilə fiziki inkişafa təsir göstərmək başa düşülür. 
Fiziki tərbiyə- geniş mənada isə fiziki təhsil mənasında başa düşülür. Fiziki təhsil isə tərbiyə 
olunanların bilik, bacarıq və vərdişlərlə silahlanmasıdır (A.D.Novikov). 
 
                              III. Fiziki təhsil anlayışı 
 
Fiziki təhsil – şəxsiyyətin anatomik-fizioloji xüsusiyyətləri ilə sıx bağlı olub, hərtərəfli inkişafın 
şərtləri olan əqli və əxlaqi tərbiyənin bədən tərbiyəsi ilə əlaqəli həyata keçirilməsidir ki,  bunun da son 
məqsədi tərbiyəli-təhsilli şəxs yetişdirilməsidir (P.F.Lesqaft) 
Fiziki təhsilə – fiziki inkişafı yaxşılaşdırmaq və fiziki  
keyfiyyətləri təkmilləşdirmək üçün xüsusi olaraq mütəşəkkil surətdə təşkil edilmiş orqanizmin forma və 
funksiyalarına təsir göstərmək, bunun müvəffəqiyyətlə həyata keçirilməsi məqsədilə yaxşı hazırlıqlı 
pedaqoqun fəaliyyəti ilə əlaqələndirmək, nəticə etibarı ilə isə iradə və xarakterin möhkəmləndirilməsidir 
(V.V.Qorinevski). 
Fiziki təhsil- hərəkət koordinasiyasının təkmilləşdirilməsi, ümumi fiziki hazırlığın qazanılması, 
fiziki inkişafın düzgün getməsi, fizioloji cəhətdən orqanizm üçün daha faydalı olması, xüsusən insan 
psixikasına – əqli inkişafa, iradi keyfiyyətlərə və emosiyanın yaranmasına müsbət təsir göstərməkdir 
(A.D.Butovski). 
Fiziki təhsil – fiziki tərbiyə prosesində hərəki bacarıq və vərdişlərin aşılanmasının müəyyən 
işlənmə məcmui, qazanılmış «bədən keyfiyyətləri»nin şüurlu və məqsədəuyğun prosesi, habelə ondan 
intensiv istifadə edilməsidir (Q.Dyuperron). 
Fiziki təhsil – bu tədris-pedaqoji proses kimi bir qayda olaraq mütəxəssis müəllimlər tərəfindən, 
əsasən məktəb dərs formasında həyata keçirilməsidir (Q.N.Satirov). 
 Bütün bunlardan aydın olur ki, P.F.Lesqaft və b. fiziki təhsil  
fikrinə sözün geniş mənasında fiziki tərbiyə prosesinin bütöv bir sistemi kimi baxılarsa, Q.Dyuperron və 
b. isə fiziki təhsili həmin sistemin bir hissəsi kimi qəbul edirlər. 
                    
IV. Fiziki inkişaf anlayışı 
             Fiziki inkişaf – bu proses həyat şəraitinin və tərbiyənin təsiri altında insan orqanizminin bioloji 
baxımdan forma və funksiyasının qurulması və dəyişdirilməsi, orqanizmin artması və təkmilləşdirilməsi, 
eləcə də fiziki keyfiyyətlərin və qabiliyyətlərin formalaşması prosesidir (N.V.Savin, İ.A.Kryaçko, 
B.A.Əhmədov). 
 
                    V. İdman anlayışı 
         İdman hərəki fəaliyyətin elə bir növüdür ki, insanın həmin fəaliyyət sahəsində yüksək göstəricilər 
(rekord göstəriciləri) əldə etməsinə xidmət göstərir. İdman fiziki mədəniyyətin tərkibinə daxildir, fiziki 
tərbiyənin isə ən mühüm vasitələrindən biridir (B.A.Əhmədov, Y.R.Talıbov, H.H.Qurbanov). 
 
                      VI. Fiziki kamillik anlayışı 
              Fiziki kamillik – şəxsiyyətin fəaliyyətə (əməyə, təlimə və  
s.) fiziki cəhətdən hazır olması zəruriliyi ilə şərtləndirilən fiziki inkişaf səviyyəsini əks etdirir, fiziki 
mədəniyyətlə şəxsiyyətin bu mədəniyyətə optimal yiyələnməsi arasındakı nisbəti ifadə edir 
(B.A.Əhmədov, F.İ.İsmayılov, M.Quliyeva, A.Şükürov və b.). 
 44
         Bundan əlavə, fiziki tərbiyə ilə bədən tərbiyəsini eyniləşdirənlər də vardır (A.A.Ziqmund). 
           Tarixə bir daha nəzər salmış olsaq məlum olur ki, XIX əsrdə  
və XX əsrin 20-ci illərinədək fiziki tərbiyə və fiziki təhsil diqqəti nə qədər özünə cəlb etmiş olsa da 20-ci 
illərdən başlayaraq ölkəmizdə  əhali arasında bədən tərbiyəsi termini və hərəkatı daha geniş vüsət 
tapmışdır. Məsələyə tarixi nöqteyi-nəzərdən yanaşmış olsaq, aydın olur ki, bədən tərbiyəsinin kökü daha 
dərinliklərə gedib çıxmış və mahiyyət və məzmun etibarı ilə xüsusi əhəmiyyət kəsb etmiş, dövlətçilik 
baxımından isə onun ən zəruri və əvəzedilməz atributlarından biri olmuşdur. 
              Bədən tərbiyəsinin dövlətçiliyin qorunub saxlanılmasında vacib atributlardan olduğunu, insanın 
sağlamlığının möhkəmləndirilməsində, fiziki cəhətdən normal və ahəngdar inkişafında mühüm rolunu, 
eləcə də onunla sıx əlaqəli olan spesifik anlayışların hər birinin ayrı-ayrılıqda mahiyyət və məzmununun 
dəyərliliyini, həmçinin pedaqoji-metodiki         baxımdan onları bir-birindən fərqləndirən cəhətlərin 
müasir tələblər nöqteyi-nəzərindən şərh etməyin zəruriliyini nəzərə alıb, nəticə olaraq yekun 
ümumiləşdirməni veririk. Ümumiləşdirmə spesifik məfhumlar üzrə görkəmli pedaqoq-alimlərin 
fikirlərinə, habelə tədqiqatçının bu sahədə gəlmiş olduğu qənaətə əsaslanır. 
Bədən tərbiyəsi – cəmiyyətin məqsəd və vəzifələrinin həyata keçirilməsinə uyğun olan insan 
mədəniyyətinin tərkib hissəsi kimi ən geniş anlayışdır. Çünki o, insanların fiziki kamilliyi üçün 
tarix boyu hərəki sahəsində qazanmış olduğu bilik, bacarıq və vərdişlər üzrə bütün nəzəri və 
təcrübi nailiyyətləri özündə cəmləşdirir.  Mədəniyyət sözün geniş mənasında insan əməyi ilə 
yaradılan hər nə varsa, hamısını özündə birləşdirir. Bu mənada fiziki mədəniyyət, fiziki tərbiyə, 
fiziki təhsil, hərtərəfli fiziki inkişaf, əməyə və müdafiə fəaliyyətinə hazırlıq, idman və s. üzrə uzun 
illərdən bəri bəşəriyyətin əldə etmiş nailiyyətləri də özündə əks etdirən insanların fiziki 
kamilliyində istifadə olunan fiziki vasitələrin məcmusudur. Fiziki mədəniyyət eləcə də, mühüm 
hərəki vasitə və metodlar sahəsində toplanmış təcrübəni adamların fiziki tərbiyə, fiziki inkişaf, 
fiziki təhsil və fiziki kamillik yönəmində tətbiq etməklə onların inkişafına və şəxsiyyət kimi 
hərtərəfli və ahəngdar təkmilləşməsinə və formalaşmasına müsbət təsir göstərir. O, eyni zamanda 
cəmiyyət üzvlərinin mürəkkəb və bütöv bir fiziki mədəniyyət sistemi olmuş və olmaqda davam edir. 
Fiziki tərbiyə – tərbiyənin tərkib hissəsi olmaqla, fiziki hərəkətlərin, təbii amillərin və 
gigiyena tədbirlərinin köməyi ilə fiziki inkişafı, fiziki hazırlığı və s. təlimini idarəetmə prosesidir. O, 
tədris-pedaqoji anlayışlar     sırasına daxil olub, mütəşəkkil pedaqoji proses kimi müəllim-tərbiyəçi 
və valideynlərin rəhbərliyi və nəzarəti altında uşaqların bilavasitə iştirakı ilə cəmiyyətin tələbatına 
müvafiq dərs -məşğələ formasında həyata keçirilir. Fiziki tərbiyə şagirdlərin (tələbələrin) və 
uşaqların hərtərəfli və ahəngdar inkişafına müsbət təsir göstərməklə, onların fiziki cəhətdən 
normal inkişafına, fiziki təhsilinə, onun düzgün idarə edilməsinə yönəldilir. Fiziki tərbiyə bundan 
əlavə, cəmiyyətin bədən tərbiyəsi və idman sahəsində toplanmış bilik, bacarıq və vərdişlər üzrə 
təcrübəsini gənc nəslə öyrətməklə, onların sağlamlığını möhkəmləndirir, insan orqanizminin 
morfoloji və funksional inkişafına və təkmilləşməsinə istiqamətləndirilir, əmək və hərbi – müdafiə 
fəaliyyətinə hazırlanması məqsədini daşıyır.  
Fiziki təhsil – mütəşəkkil təşkili prosesi olub, fiziki  
tərbiyənin tərkib hissəsi kimi geniş mənada başa düşülür və məşğul olanların fiziki bacarıq və 
vərdişləri üzrə xüsusi biliklərə yiyələnməsinə yönəldilmişdir. Həmin biliklər isə insanların fiziki 
inkişafına və hərəki keyfiyyətlərinin təkmilləşməsinə səbəb olur. Bunlar isə orqanizmin forma və 
funksiyalarına müsbət təsir göstərməklə, xüsusi hazırlıqlı mütəxəssislərin fəaliyyəti nəticəsində 
həyata keçirilir. Eyni zamanda, hərtərəfli inkişafın əsas şərtləri olan əqli, əxlaqi keyfiyyətlərin 
formalaşmasına və bədən tərbiyəsinə xidmət edir, son məqsədi isə tərbiyəli, təhsilli şəxsiyyət 
yetirməkdən ibarətdir. 
              Fiziki inkişaf – həyat şəraiti və tərbiyənin təsiri altında insan orqanizminin forma və 
funksiyalarının keyfiyyət və kəmiyyətcə dəyişməsi, fiziki qabiliyyət və keyfiyyətlərin inkişaf 
prosesidir.  
              Bütün bunlar antropometrik göstəricilərlə müəyyən olunur. Bura boy, çəki, döş qəfəsinin 
həcmi, əzələ toplusu və s. daxildir. 
 45
              Fiziki hazırlıq – fiziki bacarıq, vərdiş və fiziki keyfiyyətlərin inkişaf  səviyyəsi ilə təyin 
edilir. Fiziki hazırlıq «Vətənin müdafiəsinə hazıram» bədən tərbiyəsi kompleksinin normativləri 
əsasında müəyyən edilir. 
              Fiziki təkmilləşmə – insanların müasir cəmiyyətdə əməyə, ölkənin müdafiəsinə və həyata 
fiziki hazırlığı, fiziki inkişafı ilə səciyyələnir. 
              İdman – fiziki tərbiyənin başlıca vasitəsi olub, fiziki mədəniyyətin ayrılmaz hissəsi kimi 
hərəki fəaliyyətin elə bir növüdür ki, insan bu fəaliyyət üzrə şəxsi və ictimai quruluşun mənayefinə 
uyğun yüksək idman göstəriciləri qazanır. 
              Fiziki kamillik – dərin psixoloji, fizioloji və fiziki proses kimi sağlamlığın 
möhkəmləndirilməsinə, bədən münasibliyinə, üzvlər və sistemlərin ahəngdar inkişafına, təbii 
amillər və fiziki vasitələrlə nail olma kimi başa düşülür. Bu mənəvi, əxlaqi və yüksək estetik zövq 
ehtiyacı şüurlu surətdə dərk etməklə həmin komponentləri vəhdət halında götürmək yolu ilə 
şəxsiyyətin hərəki qabiliyyət və keyfiyyətlərinin əməyə, təlimə, müdafiəyə və intellektual səviyyədə 
fiziki cəhətdən hazırlanması ilə şərtlənir. Fiziki kamilləşmə şəxsiyyətin ümumi mədəniyyətində 
özünü onun ayrılmaz tərkib hissəsi kimi göstərən fiziki mədəniyyətin nə dərəcədə mənimsənilməsi 
səviyyəsini əks etdirir. 
Bədən tərbiyəsi və idman haqqında qanunda da əsas anlayışlar şərh olunur. Həmin qanunda 
göstərilənlər mahiyyət və məzmun etibarı ilə apardığımız elmi-tədqiqatın nəticələrinə uyğun gəlir. Lakin 
fərq qanununda anlayışların Daha konkret verilməsidirsə, bu yazıda isə bədən tərbiyəsi və idman 
anlayışlarının anatomik-fizioloji, pedaqoji-psixoloji və s. baxımdan geniş şəkildə açıqlanmasındadır. 
Bədən tərbiyəsi və idman haqqında Azərbaycan Respublikasının Qanunda bədən tərbiyəsi üzrə əsas 
anlayışlardan biri «fiziki inkişaf» anlayışının öz əksini tapmaması da müşahidə edilir. (Bədən tərbiyəsi və 
idman haqqında Azərbaycan Respublikasının qanununu Olimpiya dünyası qəzeti: 1-3 sentyabr.2009-cu 
il). 
İlk baxışdan biz bunu ciddi nöqsan kimi qəbul edə bilərdik. Lakin uzun illərdən bəri apardığımız 
tədqiqatlar, pedaqoji müşahidələr, yanaşmalar, toplanmış faktların təhlili, ümumiləşdirilməsi və bütün 
bunların nəticəsi olaraq əldə edilmiş materialların nəşr olunması prosesində bəzən qüsurların meydana 
çıxması hallarını qaçılmaz hesab edirik. Əlbəttə qanunda «Fiziki inkişaf» anlayışının öz əksini 
tapmamasını nəzərdən qaçmış qüsurlar siyahısına daxil etmək düzgün olardı. Bədən tərbiyəsi və idman 
haqqında qanunun növbəti nəşrlərində həmin qüsurun aradan qaldırılmasına şübhə yeri qalmır.  
 46
Yoxlama test sualları 
 
1.Pedaqoq alimlərin təhsilin mahiyyəti, məzmunu və vəzifələri haqqında düşüncələrini şərh edin. 
2.Təhsil haqqında yeni qanunda təhsilin mahiyyəti necə səciyyələndirilir? 
3.Tərbiyə anlayışının mahiyyəti nədən ibarətdir? 
4.Təlimin məzmunu və mahiyyətini səciyyələndirin. 
5.Fiziki tərbiyə anlayışlarına dair Azərbaycan pedaqoqlarının fikirlərini söyləyin. 
6.Fiziki tərbiyə anlayışının əsas mahiyyəti nədən ibarətdir? 
7.Bədən tərbiyəsi anlayışının əsas mahiyyəti nədən ibarətdir? 
8.Fiziki tərbiyə və bədən tərbiyəsi anlayışlarının fərqli cəhətləri hansılardır? 
9.İdman anlayışının əsas mahiyyəti nədir? 
10.Fiziki hazırlıq və fiziki inkişaf anlayışlarının mühüm cəhətlərini izah edin. 
11.Fiziki təhsilin əsas mahiyyəti nədən ibarətdir? 
12. Fiziki təkmilləşmənin başlıca cəhətlərini söyləyin. 
                     
 
 
Yaradıcı iş üçün təxmini mövzular 
 
1.Azərbaycan pedaqoqlarının əsərlərində fiziki tərbiyə məsələləri; 
2.Görkəmli alim-pedaqoqlar fiziki tərbiyə anlayışı haqqında; 
3.Görkəmli alim-pedaqoqların bədən tərbiyəsi anlayışları barədə fikirləri. 
 
 
 
 
 
 47
II FƏSİL. İBTİDAİ MƏKTƏBDƏ ŞAGİRDLƏRİN 
FİZİKİ TƏRBİYƏSİNİN ƏSASLARI 
 
P L A N 
 
              1. İbtidai məktəblərdə şagirdlərin fiziki tərbiyəsinin mahiyyəti, məqsədi, vəzifələri və vasitələri. 
2. «Fiziki tərbiyə və onun tədrisi metodikası» fənninin mahiyyəti, vəzifələri o, tədris və elmi 
fənn kimi. 
              3. Kiçik məktəbyaşlı uşaqların yaş xüsusiyyətləri. 
              4. Fiziki tərbiyə təliminin elmi-nəzəri əsasları. 
              5. Fiziki tərbiyənin təlim prinsipləri. 
              6. Fiziki tərbiyənin təlim metodları. 
                                       
      
 
ƏDƏBİYYAT 
 
1.N.Kazımov. Məktəb pedaqogikası. Bakı, «Çaşıoğlu» nəşriyyatı,2002. Ci-il. 
2.H.Qurbanov. Fiziki tərbiyə nəzəriyyəsi və metodikası. Bakı, «Adiloğlu» nəşriyyatı, 2001. 
ci-il. 
3.B.Quliyev. İbtidai siniflərdə bədən tərbiyəsi. Bakı, «Maarif»nəşriyyatı, 1974. ci-il. 
4.B.Quliyev. İbtidai siniflərdə bədən bərbiyəsi dərsləri. Bakı, «Maarif» nəşriyyatı, 1977. ci-il. 
5.Fiziçeskaya kulğtura v şkole. Metodika urokov v I-III klassax.(Q.P.Boqdanovanın redaktəsi 
ilə).M., «Prosveşenie», 1971. ci-il. 
6.V.Kaçaşkin. Fiziçeskoe vospitanie v naçalnoy şkole. M, izd-vo «Prosveşenie», 1977. ci-il. 
 
 
 48
II FƏSİL. İBTİDAİ MƏKTƏBDƏ ŞAGİRDLƏRİN 
FİZİKİ TƏRBİYƏSİNİN ƏSASLARI 
 
II. 1. İbtidai məktəbdə şagirdlərin fiziki tərbiyəsinin 
mahiyyəti, məqsədi, vəzifələri və vasitələri 
 
              Hazırda məktəblilərin hərtərəfli inkişaf etdirilməsi və fiziki cəhətdən kamilləşməsi mühüm bir 
vəzifə kimi qarşıya qoyulmuşdur. 
              H.Ə.Əliyev bədən tərbiyəsi və idmanın inkişafına çox böyük diqqət yetirmiş və bu münasibətlə 
vaxtı ilə demişdir: «İdmanın, bədən tərbiyəsinin inkişafı üçün görülən işlər və gələcəkdə də görəcəyimiz 
işlər dövlət, hökumət siyasətinin əsas üstünlüklərindən biridir»79. 
              Şəxsiyyətin fiziki cəhətdən kamilləşməsi dedikdə, möhkəm cansağlığının, yaşauyğun fiziki 
inkişaf, habelə həyat üçün vacib olan hərəkət vərdişlərinin qazanılması nəzərdə tutulur. Şəxsiyyətin 
hərtərəfli inkişafında fiziki və əqli inkişafın bir – biri ilə sıx əlaqədə olması, ahəngdar inkişaf etməsi əsas 
şərtlərdən biri sayılır. Bütün bunlar uşağın psixoloji inkişafına müsbət təsir göstərir. Onun daxili 
üzvlərində və sistemlərində, o cümlədən beynin quruluşunda və funksional vəziyyətində əhəmiyyətli 
dəyişikliklər meydana çıxmasına səbəb olur.  Bu hal kiçik məktəb yaşlarında daha qabarıq şəkildə özünü 
büruzə verir. Qeyd etmək lazımdır ki, ilk dəfə məktəb həyatına qədəm qoyan uşaq, ağır təlim – tərbiyə ilə 
qarşılaşmağa başlayır. O, dərs zamanı sakit oturmalı, nizam-intizamı gözləməli, müəllimi axıra kimi 
diqqətlə dinləməli, bir sözlə, məktəb rejiminə ciddi riayət etməlidir. Bundan ötrü uşaq, fiziki cəhətdən 
normal inkişaf etməli, həmçinin dözümlü, iradəli, səbrli və təmkinli olmalıdır. Bu keyfiyyətlərin əldə 
edilməsində əməyə və Vətənin müdafiəsinə hazırlıqda fiziki tərbiyə məşğələlərinin böyük rolu vardır. 
Təhsilin təməli ibtidai siniflərdə qoyulduğu kimi, məktəblilərin hərtərəfli, ahəngdar inkişafı, əməyə və 
Vətənin müdafiəsinə hazırlıq işlərinin əsas bünövrəsi də  
həmin dövrdən başlayır. Buna görə də bu məsələlərin fiziki tərbiyə ilə əlaqəliliyinin elmi və əməli 
cəhətlərini nəzərdən keçirmək olduqca zəruridir. Çünki bu, ibtidai sinif müəllimlərinin elmi- nəzəri 
səviyyəsinin yüksədilməsində böyük əhəmiyyətə malikdir. 
 
                     1.1. Fiziki tərbiyənin mahiyyəti və məqsədi 
Məktəblilərin  ictimai-faydalı əməyə hazırlığında fiziki tərbiyənin rolu. 
Məktəbdə şagirdlərin əməyə hazırlanmasında fiziki hərəkətlərin öyrədilməsinin böyük əhəmiyyəti vardır. 
Yeriş, qaçış, tullanma, qaməti düzgün inkişaf etdirən və s. hərəkətlərin təlimi şagirdlərdə sürət, çeviklik, 
dözümlülük kimi fiziki və psixoloji keyfiyyətlərin tərbiyə olunmasına kömək edir, bu da onları dolayı 
yolla əməyə hazırlayır. Başqa sözlə desək, şagirdlərin gələcək istehsalat təliminə mənəvi, fiziki, əxlaqi 
cəhətdən hazırlığı artır, onlar bədən tərbiyəsi və idmana yaxşı  münasibət bəsləyirlər. Fiziki  hərəkətlərlə 
müntəzəm məşğul olan şagirdlər bədəncə möhkəm və sağlam olur, ağır tərpənən, bədəncə zəif olan 
uşaqlara nisbətən onlar yorulmur, müəyyən bir işi daha tez və keyfiyyətlə yerinə yetirirlər. 
              Əzələnin gücünü və uşağın çevikliyini artıran fiziki hərəkətlər və bunların bir-biri ilə düzgün 
əlaqələndirilməsi əməyə hazırlıq üçün böyük zəmin yaradır. Belə hərəkətlərin şagirdlərə öyrədilməsi, 
onların bədən tərbiyəsi dərslərinə olan marağını artırır və hərəkətlərin icraedilmə keyfiyyətini xeyli 
yaxşılaşdırır.  Respublikanın şəhər və kənd məktəblərində apardığımız müşahidələr göstərmişdir ki, təbii 
hərəkət keyfiyyətlərinə yiyələnmiş şagirdlər iş görərkən əzələ gücü enerjisinə qənaət edir, dəqiq olmağa, 
habelə artıq hərəkətlərə yol verməməyə çalışırlar. Onlar hər hansı fiziki işi başqalarından fərqli olaraq az 
enerji sərf etməklə, qısa bir vaxt ərzində yerinə yetirirlər. 
              Fiziki tərbiyə məşğələlərində ritmililiyin gözlənilməsi, bilik, bacarıq və vərdişlərin aşılanması, 
müvazinət hərəkətlərinin mənimsədilməsi şagirdlərin əməyə hazırlanmasında mühüm rol oynayır. 
Məsələn, müntəzəm olaraq müvazinət hərəkətləri ilə məşq etmiş və bu sahədə lazımi hərəkət vərdişlərinə 
yiyələnmiş şagirdlər müxtəlif növ əmək işlərinə ( şəkil çəkmək, yazmaq, toxumaq və s.) daha yaxşı hazır 
olur və iş prosesində gec yorulurlar. Bundan əlavə bədən tərbiyəsi üzrə nəzəri məlumatların şagirdlərə 
                                                 
79 И.Ялийев. ХВЫЫ йай олимпийа ойунлары щаггында. «Олимп»оскор.Б, 
2003-ъц ил, Олимпийа журналы, 14 ийул, 1999-ъу ил. 
 49
çatdırılması da həmin hərəkətlərin icrasının effektini artırır, bacarıq və vərdişlərin aşılanmasına kömək 
edir. 
              Fizioloji və psixoloji tədqiqatlardan aydın olur ki, fiziki hərəkətlər şagirdlərin iş qabiliyyətini 
artırır, sağlamlığını möhkəmləndirir, fiziki inkişafına müsbət təsir göstərir. Eyni zamanda bu hərəkətlər 
üzrə nəzəri məlumatların mənimsədilməsi şagirdlərin hərəkətləri şüurlu icra etməsinə kömək edir. 
Nəticədə şagirdlər həmin hərəkətlərlə ardıcıl məşğul olmağa, onları düzgün və dəqiq yerinə yetirməyə 
çalışırlar. Bu həm də ürək fəaliyyətinin yaxşılaşmasına, maddələr mübadiləsinin tədricən sürətlənməsinə, 
əmək prosesi ilə əlaqədar keyfiyyətlərin yüksədilməsinə, habelə müvafiq hisslərin inkişafına müsbət təsir 
göstərir. İdman əşyalarının və avadanlıqlarının təmiz saxlanılması,  hərəkətin icrası zamanı təhlükəsizlik 
qaydalarına riayət olunması öz sağlamlığını qorumaqda onlara kömək edir. Bu da əməyə hazırlığın əsas 
amillərindəndir. 
              Şagirdlər ayrı-ayrı hərəkətlərin icrasına xeyli əmək sərf edirlər. Şagirdlərin əmək qabiliyyətini 
artıran şərtlərdən biri əmək elementlərinə malik fiziki hərəkətlərin tənəffüslə uyğunlaşdırılmasıdır. 
Hərəkətlərin tənəffüslə əlaqələndirilməsi şagirdləri əməyə hazırlamağa zəmin yaradır. Nəhayət, təbii 
amillərin (hava, günəş, su) vasitəsilə bədənin möhkəmləndirilməsi də şagirdlərdə əmək qabiliyyətinin 
artırılmasına müsbət təsir göstərir. 
              Şagirdlərin şəxsi həyatında və fiziki inkişafında mütəhərrik oyunların rolu böyük olub, onları 
əməyə hazırlayır, əmək prosesində lazım olan şərtləri (intizam, qayda-qanun, çeviklik, dəyanətlilik və s.) 
yerinə yetirməyə alışdırır. 
              Oyunlar təşəbbüskarlıq, müstəqillik, mətanət, işgüzarlıq, yenilməzlik və s. kimi yüksək  
keyfiyyətlərin mənbəyi olmaqla, uşaqları yaşadıqları cəmiyyətə bağlayır, kollektivin şərəfini üstün tutur 
və bunu yerinə yetirməyə cəhd edir. Oyun uşaqları əmək fəaliyyətində iştirak etməyə hazırlayır, uşaqda 
əməyə hörmət, məhəbbət hissi tərbiyə edir, tüfeylilərə, tənbəllərə, əməyə xor baxanlara qarşı isə nifrət 
hissi oyadır. 
              Elə mütəhərrik oyunlar vardır ki, onlar uşaqları bilavasitə əmək işlərinə cəlb edir. Məsələn, 
«Qalalarla oyun» və «Evcik-evcik» oyunları buna misal ola bilər. «Qalalarla oyun»da uşaqlar kollektiv 
surətdə qalanı sökmək, hasarları (daşları) səliqə ilə bir yerə yığmaq, sonra sökülmüş daşları divarda öz 
yerinə qoymaq kimi bir çox işlər görürlər;  bu zaman uşaqlardan kollektiv işləmələri, diqqətli olmaları, 
intizama riayət etmələri tələb olunur.  Bu haqda verilən məlumat uşaqları birgə ictimai-faydalı əməyə 
hazırlayır. Onlarda dostluq, yoldaşlıq hissləri tərbiyə edir, hətta uşaqlara hasarların gözəyarı ölçülməsi, 
müqayisə edilməsi, qalanın yaraşıqlı, davamlı, yüksək estetik zövqdə tikilməsi kimi anlayış verir. Bu 
oyun hər bir uşağa müəyyən vəzifə və tapşırıq verməklə yanaşı, bir sıra nəzəri bilik əldə etməyə 
hazırlayır, onların yaradıcı təxəyyülünün inkişafına səbəb olur. Beləliklə, şagirdlər qalanın yenidənqurma 
işlərini müvəffəqiyyətlə başa çatdırırlar. 
              Uşaq əməklə əlaqəli oyunda öz əlləri ilə müstəqil yaratdığı işlərə tamaşa etdikdə ondan xüsusi 
zövq alır, sevinir, gülür, şənlənir və özünü gümrah hiss edir. Əməklə əlaqəli oyunlar haqqında uşaqların 
aldıqları nəzəri məlumatlar uşaq xəyalının və təxəyyülünün yaranıb inkişaf etməsinə, hərəkətlərin  şüurlu 
icrasına təsir göstərir. Deməli, uşaq nəinki ictimai əməyə qoşulmalı və onunla tanış olmalıdır, eyni 
zamanda keçirilən oyunun əməklə bağlılığına dair nəzəri məlumatları ətraflı öyrənməlidir. 
A.S.Makarenkonun dediyi kimi: «Yaxşı oyun, yaxşı işə bənzəyir. Bu bənzəyiş çox böyükdür»80. Buradan 
belə bir nəticə çıxarmaq olar ki, uşaq oyunda necədirsə,  böyüyəndən sonra işdə də bir çox cəhətdən elə 
olacaqdır. 
 
 
 
               «Vətəni sevməyən insan olmaz, 
              Olsa da, o  şəxsdə vicdan olmaz» 
                                             (A.Səhhət) 
 
 
                                                 
80 А.С.Макаренко. Сечилмиш педагожи ясярляри, Бакы, Азярняшр, 1950, сящ.378. 
 50
Məktəblilərin vətənin müdafiəsinə hazırlığında fiziki tərbiyənin əhəmiyyəti. 
 
              XX əsrin sonlarında Azərbaycan öz müstəqilliyini təmin etdi. Müstəqil Azərbaycan Respublikası 
yarandı. Qeyd etməliyik ki, ölkəmizdə müstəqillik yarandığı gündən etibarən bir sıra problemlərlə 
qarşılaşdıq. Həmin problemlər ölkənin iqtisadiyyatı və mədəniyyəti ilə sıx  əlaqədardır. Son vaxtlar 
iqtisadiyyat, mədəniyyət, xüsusi ilə də əhalinin sosial vəziyyətinin yaxşılaşdırılması istiqamətində müsbət 
nəticələr əldə edilmişdir. 
              Azərbaycan müstəqillik aldığı gündən etibarən daha bir ciddi problemlə qarşılaşdı. Bu 
ermənistanın Azərbaycana təcavüzü ilə sıx əlaqədardır. Vəhşi ermənistan ordusu torpaqlarımızın 20 
faizini işğal etmişdir. İndinin özündə də 7 rayonumuz və Yuxarı Qarabağ ermənistanın dəstəyi ilə 
seperativ rejimin işğalı altındadır. 
          Bunlar göstərir ki, torpaqlarımızın işğaldan təmizlənməsi üçün bir sıra tədbirlərin həyata 
keçirilməsinə çox böyük ehtiyac  vardır. 
              Hazırda atəşgah dövründə digər təşkilatlarla yanaşı, orta və ali təhsil müəssisələrinin qarşısında 
da vacib vəzifələr qoyulmuşdur. Həmin məqsəd və vəzifələrə böyüməkdə olan nəslə hərtərəfli bilik 
verməklə bərabər, təhsil alan yeniyetmə və gənclərin fiziki tərbiyəsinə, idmanına diqqət yetirilməsi 
mühüm məqsəd və vəzifə kimi qarşıya qoyulmuşdur. Bu baxımdan ümumtəhsil və ali məktəblərdə və 
digər təhsil müəssisələrində, müxtəlif idman cəmiyyətlərində yeniyetmə və gənclərin bədən tərbiyəsi və 
idmanını inkişaf etdirmək lazımdır 
              Ümummilli liderimiz sabiq ölkə prezidenti H.Ə.Əliyev əhalinin, ümumiyyətlə, bütün yaşlardan 
olan adamların, xüsusi ilə uşaqların, yeniyetmə və gənclərin bədən tərbiyəsi və kütləvi idmanın, həmçinin 
turizmin, ekskursiyaların, yürüşlərin inkişafını təhsil müəssisələrindən bu sahədə səmərəli işlər görməsini 
ciddi surətdə tələb etmiş,  bədən tərbiyəsi və idmanı gündəlik həyatımıza daxil etməyi məsləhət 
görmüşdür. Çünki həmin yolla həyatda gözümlülük, yüksək keyfiyyətlilik, mövkəm iradə, mərdlik və 
mətanətlik kimi vacib keyfiyyətlər tərbiyə etməklə vətəndaşların can sağlığına, əməyə hazırlığa,  gəncləri 
hərbi xidmətə hazırlamağa müvəffəq olmaq mümkündür. H.Ə.Əliyev bədən tərbiyəsi və idmanın 
Azərbaycanda ən qədim tarixə malik olduğunu, vətənin müdafiəsi işində çox böyük əhəmiyyətini 
dəfələrlə qeyd etmişdir. H.Ə.Əliyev ölkəmizdə bədən tərbiyəsi və idmana ən qədim zamanlardan belə 
həmişə böyük diqqət yetirildiyini də vurğulamışdır. 
              İstər Böyük Vətən Müharibəsində və istərsə də Qarabağ uğrunda gedən döyüşlərdə sağlam 
insanlar, bədən tərbiyəsi və idmanla müntəzəm məşğul olub öz sağlamlığını möhkəmləndirmiş 
vətəndaşlar vətənin müdafiəsi və onun faşizmdən azad olunmasında daha böyük qələbələr qazanmışlar. 
Onlar suda, quruda və hava döyüşlərində cəldlik, çeviklik və möhkəm iradə göstərərək düşmənlərə ağır 
zərbələr endirmişlər. 
              Torpaqlarımızın erməni faşizmindən təmizlənməsi üçün məktəblərimizdə idman məşğələlərində 
şagirdlərə müxtəlif yeriş və qaçışlar, kroslar, maneələrin dəf edilməsi ilə uzununa, hündürlüyə 
tullanmalar, qumbara atma, sərbəst və düzgün olaraq hədəfi nişan almaq, çay və göllərdən üzüb keçmək 
öyrədilir. Fiziki cəhətdən hazırlıqlı gənclər Vətənin müdafiəsində yaxşı bir döyüşçü kimi nümunə 
göstərirlər. 
              Böyük Vətən müharibəsi başlandıqda milliyyətindən asılı olmayaraq on minlərlə idmançılar 
könüllü müharibəyə gedərək Vətənimizi qəhrəmancasına müdafiəyə başladılar. Sovet İttifaqı qəhrəmanı 
O.Borzenkonun bədən tərbiyəsi və idmanın vətənin müdafiəsindəki rolunu və onu öz təcrübəsində 
sınaqdan necə keçirməsini qeyd etsək kifayətdir. O, bu haqda deyir: « Fiziki möhkəmlik müharibədə 
mənə çox lazım oldu. Mübaliğə etmədən deyə bilərəm ki, uşaqlıq dövründə mən öz bədənimə və iradəmə 
təlim verməsə idim, məni azı 20 dəfə öldürə bilərdilər. Lakin hər dəfə döyüşdə mən düşməndən daha 
güclü və çevik çıxırdım. Alman ölür, mən isə sağ qalırdım. Krım sahilinə çıxardığımız sonuncu desant 
əməliyyatında ən qəti dəqiqədə gülləm qurtardı. Lakin mən fürsətdən istifadə edərək, təpiklə alman 
zabitini vurub öldürdüm. Başqa bir vaxt mənim gətirdiyim katerə mərmi düşüb onu batırdı. Buz kimi 
soyuq suda silah və paltarla mən 2 km üzərək sahilə çıxdım və hətta zökəm belə olmadım. 
              Bütün bunlar məhz ona görədir ki, bizim məktəbin idman müəllimi bizdə fiziki məşğələyə qarşı 
böyük həvəs oyatmışdır. Dnepr sahilində yaşayan, lakin üzməyi öyrənməmiş bir gənc, güclü bir kiyevli 
 51
gördüm. Döyüş şəraitində suya düşən bu adam batmağa başladı. Belə adamlar orduda tam qiymətli 
əsgərlər olmurlar»81. 
              Özlərini odların-alovların altına atan azərbaycanlı Sovet İttifaqı qəhrəmanları: H.Aslanov (2 
dəfə), İsrafil Məmmədov,  Hüseynbala Əliyev, Gəray Əsədov, Mehdi Hüseynzadə və onlarla azərbaycan 
oğullarının möhkəmliyinə , şücaətinə, mərdliyinə, cəsurluğuna gündəlik bədən tərbiyəsi ilə məşğul 
olmalarının çox böyük əhəmiyyəti olmuşdur. 
              Müharibənin ilk günlərində Azərbaycan Dövlət Bədən Tərbiyəsi və İdman Akademiyasının şəxsi 
heyətindən 314 nəfər könüllü olaraq döyüşə getdilər. Həmin akademiyanın məzunu İ.İslamov kəşfiyyatda 
olarkən əlindən ağır yaralanmasına baxmayaraq verilən tapşırığı yerinə yetirməmiş geri qayıtmadı. Üç 
gündən sonra sol əlini itirsə də, lazım olan məlumatları əldə etdikdən sonra geri qayıtdı. Həmin 
akademiyanın məzunu H.M.Əsgərov da böyük şücaət qazanmışdı.  
İkinci Pribaltika cəbhəsinin 116-cı tank briqadasının tank tağımının komandiri olmuş, Oryol 
çıxıntısındakı döyüşlərdə vuruşmuş yoldaşlarının azad edilməsində iştirak etmişdir»82. 
  Dəfələrlə akrobatika üzrə Azərbaycan çempionu,  pedaqoji elmlər namizədi dosent H.H.Ağayev 
müharibədə özünü qorxmaz bir kəşfiyyatçı kimi aparmış, basketbol üzrə əməkdar məşqçi, professor Tofiq 
Abbasov ağır döyüşdə özünün idmanda qazandığı qüvvə və cəsarəti sayəsində yaralı komandirini döyüş 
meydanından çıxara bilmiş, respublikanın əməkdar bədən tərbiyəsi və idman xadimi, təcrübəli və hamının 
sevimlisi Həsən Qarayev Böyük Vətən müharibəsində əsl azərbaycanlı, mərd, cəsur və cəsarətli bir 
şəxsiyyət kimi özünü göstərmiş, ömrünün axırına qədər gənclərin fiziki tərbiyəsi ilə məşğul olmuş, 
onlarla çempionlar və vətənin layiqli müdafiəçiləri hazırlamışdır. Həsən müəllim deyirdi: «Biz heç 
kəsdən əksik deyilik. Bütün cəhətlərdə millətimizin adını yüksəklərə qaldırmalıyıq.  Biz buna qadirik. 
Belə də etməliyik. Bunu bizdən ata-babalarımızın ruhu tələb edir. Bunun üçün də əliəyri, töhmətgətirici, 
millətə xas olmayan əməllərdən uzaq olmalı, siqaret çəkməməli, təhsilə xüsusi diqqət yetirməli, bədən 
tərbiyəsi və idmanla müntəzəm məşğul olmalı və sağlamlığımızın qayğısına qalmalıyıq. Bu sənin ictimai 
və vətəndaşlıq borcundur».          
              Məkrli ermənilərlə Qarabağ savaşında da bədən tərbiyəçi  və idmançılarımız vətən uğrunda 
canlarından keçmiş, mərdlik və cəsurluq göstərərək, torpaqlarımızın müdafiəsinə qalxmış, Vətən, doğma 
torpaq, haqq-ədalət, qeyrət və ismət naminə şəhid olmuş, Vətənə, torpağa, xalqa, ata və anaya məhəbbət 
hissinin ecaskar mənasını daha da zənginləşdirmiş və bundan qürur duymuşlar. 
              Yuxarı Qarabağ və onun ətrafında gedən vuruşlarda  da igidlik və şücaət göstərdiklərinə görə 
Azərbaycan Dövlət Bədən Tərbiyəsi və İdman Akademiyasını bitirmiş 2 məzun:  Əliyar Yusif oğlu 
Əliyev, İlqar Sədi oğlu İsmayılov,   
Azərbaycan Dövlət Pedaqoji Universitetinin hərbi və fiziki hazırlıq fakültəsini bitirmiş Mirələkbər 
İbrahimov və Mətləb Quliyev Azərbaycan Respublikasının milli qəhrəmanı adına layiq görülmüş, 
yüzlərlə məzun və tələbələrimiz vətən uğrunda şəhid olmuş, yaralanmış və İtkin düşmüşlər.  Onların 
xatirələri ürəklərdə yaşayır. Onlar qədirbilən xalqımız tərəfindən daim yad edilir, unudulmur. Milli 
qəhrəmanlarımızın adları əbədiləşdirilmiş, oxuduqları məktəblərə, yaşadığı küçələrə onların adları 
verilmişdir. Qəhrəmanların büstləri, heykəlləri məktəblərdə, küçə və meydançalarda qoyulmuş,  keçdiyi 
döyüş yoluna həsr edilmiş muzeylər, küçələr yaradılmışdır. 
              Torpaq uğrunda şəhid olmuş igidlərin keçdiyi döyüş yolunun əyaniləşdirilməsi, məktəblilərin 
gözü önündə bir daha canlandırılması, onlarda vətənə, anaya məhəbbət hissi oyadır, bədən tərbiyəsi və 
idmana marağı qat – qat artırır. Şagirdlərdə Vətənin müdafiəsi üçün ilk hərbi hisslər və hərəkət vərdişləri 
kiçik məktəb yaşlarından təşəkkül tapmağa başlayır. Onlar hərbi mövzularla əlaqədar yazılmış kitabları 
oxumağa, kinofilmlərə tamaşa etməyə böyük maraq göstərir və  öz hərəkətlərində Həzi Aslanov, Mehdi 
Hüseynzadə, Əli Dadaşov, Aleksandr Matrosov və b. qəhrəmanlar kimi cəsur döyüşçü, çevik və möhkəm 
iradəli adamlar olmağa çalışırlar. Bütün bu keyfiyyətlərin uşaqlara aşılanmasında fiziki tərbiyə 
məşğələləri mühüm rol oynayır. Bütün bunlar ölkənin müdafiəsi və işğal olunmuş  Yuxarı Qarabağın və 7 
rayonun (Ağdam, Füzuli, Cəbrayıl, Qubadlı, Zəngilan, Kəlbəcər, Laçın) azad olunmasına hazırlıq işinin 
daha da gücləndirilməsinə zəmin yaradır. 
                                                 
81 Б.П.Йесинов, Н.К.Гончаров. Педагоэика. Бакы, Азярняшр, 1950-ъи ил, сящ 128. 
82 Е.Ф.Аъалов. Азярбайъанда бядян тярбийяси вя идманын инкишафы тарихи.1985-ъи ил, сящ.59-60. 
 
 52
              Tam əminik ki, Azərbaycan xalqı və onun milli iftixarı olan Silahlı Qüvvələrin bütün heyəti 
bütövlükdə torpaqlarımızın geri qaytarılmasına, milli himnimizin mahiyyəti və ruhunda başlayaraq, 
böyük şərəf və şücaətlə zəfərlər qazanacaqdır. 
              Xalqımızın iradəsi və milli ruhu himnimizdə aşağıdakı kimi öz əksini tapmışdır: 
           
   Azərbaycan! Azərbaycan! 
              Ey qəhrəman övladın şanlı Vətəni! 
              Səndən ötrü can verməyə cümlə hazırız! 
              Səndən ötrü qan tökməyə cümlə qadiriz! 
              Üçrəngli bayrağınla məsud yaşa! 
              
  Minlərlə can qurban oldu! 
              Sinən hərbə meydan oldu! 
              Hüququndan keçən əsgər,  
              Hərə bir qəhrəman oldu! 
 
Sən olasan gülüstan, 
Sənə hər an can qurban! 
Sənə min bir məhəbbət 
Sinəmdə tutmuş məkan! 
 
              Namusunu hifz etməyə, 
              Bayrağını yüksəltməyə 
              Cümlə gənclər müştaqdır! 
              Şanlı Vətən! Şanlı Vətən! 
              Azərbaycan! Azərbaycan! 
               
Fiziki tərbiyə məktəblilərin zehnini inkişaf 
etdirən vasitədir. 
Şagirdlərin zehni inkişafına kömək edən mühüm vasitələrdən biri də bədən tərbiyəsidir. P.F.Lesqaft 
demişdir: «… Zehni və fiziki inkişaf arasında sıx əlaqə vardır»83, yəni uşaq orqanizminin fiziki inkişafı 
onun müvafiq olaraq əqli və s. psixi funksiyalarının formalaşmasını tələb edir. 
              Şagirdlər hərəkətləri yerinə yetirərkən düşünməli, yaranmış vəziyyəti tez duymalı və hiss 
etməlidirlər.  Həm də onlar çevik, sürətli, dəqiq olmalı, təşəbbüskarlıq və fəallıq göstərməlidirlər.      
              Böyük rus alimi V.V.Qorinevski göstərirdi ki, bədən tərbiyəsinin vəzifələrindən biri 
gimnastikanın köməyi ilə mərkəzi sinir aparatının funksional inkişafına nail olmaqdan ibarətdir ki,  bütün 
sümük-əzələ sistemi beynin əmrlərini icra edərək, sadə və mürəkkəb hərəkətləri böyük dəqiqliklə, tələb 
olunan qüvvə və sürətlə, ümumiyyətlə, arzu edilən mükəmməlliklə yerinə yetirsin. 
              Göründüyü kimi, bədən tərbiyəsi görmə, eşitmə kimi duyğu üzvlərinə, qavrayışa, diqqətə, 
iradəyə və eləcə də təfəkkürə müsbət təsir göstərir, bilik, bacarıq və vərdişləri inkişaf etdirir. Hərəkətlərin 
icrası şagirdlərin duyğu hissələrinin inkişafına səbə olur. Həm də, bu vaxt beyin tərəfindən qəbul olunmuş 
müxtəlif hisslər onun fəallığının artmasına və iş qabiliyyətlərinin yaxşılaşmasına kömək edir. 
 Fizioloji və psixoloji tədqiqatlar göstərir ki, xarici mühüt qıcıqlandırıcıları hissi-sinir uclarına nə 
qədər qüvvətli təsir göstərirsə, beyin mərkəzlərində ona qarşı oyanmalar da bir o qədər güclü olur. 
 Bədən tərbiyəsi hərəkətləri də belə qıcıqlandırıcılardandır. Onunla müntəzəm məşğul olduqda 
beyin qabığı mərkəzlərində həmişə oyanma baş verir. Bu da fikir fəallığına səbəb olur və xarici mühitdən 
gələn müxtəlif təsirlərə uyğun cavab verə bilir. Məsələn, II sinifdə «Tək sıradan dairə düzəltmək» 
mövzusunun tədrisinə əvvəlcə şagirdlər müəllimlə birlikdə, sonra isə müəllimin rəhbərliyi altında 
müstəqil olaraq dairə düzəldirlər. Dairəni əmələ gətirmək 
                                                 
83 П.Ф.Лесгафт. Сечилмиш педагожи ясярляри, ъилд 1, 1951, сящ.287 (русъа) 
 53
üçün hər bir şagird müəllimin «Ardımca …marş!...», «Sinif, dur!», «Sinif, dairə təşkil et!» və s. 
komandalarının mənasını dərk etməli, verilən komandanı vaxtında eşitməli, düşünməli və yerinə 
yetirməlidir. Bundan əlavə, şagirdlər dairənin düzgün olub-olmadığını, özünün və yoldaşlarının dairədə 
necə durduqlarını görməlidirlər. 
              Deməli, bu hərəkətlərin öyrədilməsində görmə, eşitmə hissləri ilə yanaşı, qavrama, diqqət və 
təsəvvür kimi əqli keyfiyyətlər də iştirak edir.  Bu da şagirdlərin dairə haqqında yeni biliyə 
yiyələnmələrinə səbəb olur və təfəkkürün inkişafına təsir edir. «Bir, iki saymaq», «Sıra nömrəsi ilə 
saymaq», «Tək cərgədən iki cərgə olmaq», «Seyrəlmə» və s. hərəkətlərin də icra olunması uşaqların 
təfəkkürünün inkişafına müsbət təsir edir. 
              Şagirdlərin zehni inkişafına müsbət təsir göstərən mühüm vasitələrdən biri də oyunlardır. 
Oyunlar uşaqların həyatı dərk etmələrinə kömək edir. M.Qorkinin təbiri ilə desək, uşaq on yaşına qədər 
əyləncələr tələb edir və onun tələbi bioloji cəhətdən qanunidir. O, oynamaq istəyir, bütün şeylərlə 
oynayır, onu əhatə edən dünyanı, hər şeydən əvvəl və hər şeydən asan oyunda, oyunla dərk edir. 
              Bəzi oyunlar  heyvan və quşların adlarını, onların fayda və zərərini şagirdlərə öyrədir. Onları 
təbiətin nemətlərini sevmək və qoruyub saxlamaq ruhunda tərbiyə edir. Didaktik oyunların nəinki köhnə 
biliklərin möhkəmləndirilməsində, hətta yeni biliklərin qazanılmasında da böyük rolu vardır. Hazırkı 
məktəb proqramına müasir oyunlar daxil edilmişdir ki, bunlar da cisim və hadisələrlə, elm və texnikanın 
yeni nailiyyətləri ilə məktəbliləri tanış edir,  kainatın sirlərini açan, kosmik fəzanı fəth edən iradəli,  
möhkəm və səbatlı adamları onlara sevdirir. Bu oyunlar müxtəlif  biliklər verməklə bərabər, uşaqları 
qəhrəmanlıq ruhunda tərbiyə edir. 
              I sinifdə keçilən «Kosmonavtlar» oyunu məhz belə məqsəd daşıyır. 
              Uşaqlar bu oyunda xəyalən planetlərə uçur, onlarda elm və texnikanın, habelə təbiətin sirrlərini 
öyrənməyə maraq yaranır. Bundan başqa, kiçikyaşlı uşaqlar texniki adlar və göy cisimləri haqqında 
müəyyən biliklərə yiyələnirlər. Bu da onların təfəkkür və təxəyyülünün inkişafına müsbət təsir göstərir. 
              Oyunların bir qismi mahnılarla müşayiət edilir, müsahibə xarakteri daşıyır, uşaqlar şer 
əzbərləyir, mahnı oxuyurlar. Bu cür oyunlar uşaqlarda  şən əhval-ruhiyyə yaradır, onları zehni 
gərginlikdən azad edir. Bu da zehni fəaliyyət tələb edən dərs üçün zəmin yaradır. Müsahibə xarakterli 
bəzi oyunlar uşaqlara ilin fəsillərinə dair sadə, elmi məlumatlar verməklə, onları həm də əməyə və əməli 
həyata hazırlayır. Belə oyunlardan biri də «İki şaxta» oyunudur. Uşaqlar bu oyunda qışın şaxtalı, sərt və 
soyuq olmasını, bədənə mənfi təsir göstərməsinə, xüsusən burnun qızarmasını və göyərməsini öyrənirlər. 
Eyni zamanda, uşaqlara üzün səthindəki kiçik damarlarda qanın hərəkətinin çətinləşməsinə və ya 
donmasına soyuğun təsir etməsi səbəbi və onunla mübarizə yolları da öyrədilir. 
              Uşaqlara bədən quruluşu, daxili üzvlərin vəzifəsi, onların iş qabiliyyətlərinin artırılması və 
sağlamlığının möhkəmləndirilməsinə dair bəzi biliklər də mənimsədilir. Şagird təfəkkürünün inkişafına 
və onların fiziki hazırlığının artmasına nişanalma, atıcılıq və məsafənin gözəyarı təyin edilməsi ilə 
əlaqədar hərəkət və oyunların öyrədilməsi də müsbət təsir göstərir.  Elə oyunlar da vardır ki, bunlar 
uşaqların nitqini inkişaf etdirir, onlara say və hesab öyrədir, hazırcavablığa hazırlaşdırır. 
              Azərbaycan xalq oyunları haqqında məlumatların verilməsi bu baxımdan böyük  əhəmiyyətə 
malikdir.  
              Xalq oyunları uşaqların təfəkkürünü inkişaf etdirib onları düşündürür. Məsələn, «Darı-darı», 
«Tapmaca» və s. oyunları göstərmək olar. 
              «Tapmaca» oyununda uşaqlara bu cür sual-tapmaca verirlər: 
                                     
                                            Əzizinəm baş aşağı, 
                                            Bir yol gedir baş aşağı. 
                                            Bu gün bir meşə gördüm,  
                                            Kök yuxarı, baş aşağı. 
                                                                              (Saqqal) 
              İştirakçılar düşünüb tapmacanı tapırlar və oyun bu cür davam edir. İştirakçılar ədəbiyyat, 
incəsənət, elm və müxtəlif hadisələr haqqında düşünür, yeni bilik və məlumatlar əldə edirlər. 
 54
              Xalq oyunları  nitq mədəniyyətini də inkişaf etdirir. Əksər xalq oyunları danışıq, şer xarakterli, 
şer ahəngli, hətta bəziləri də mahnılardan ibarət olur. Məsələn, Azərbaysanda geniş yayılmış «Bənövşə» 
belə oyunlardandır. 
              Bəzi xalq yanıltmaclarından da oyun kimi istifadə edilir: 
             «Bir talada yeddi ala səkil,  təpəl, təkə çəpiş otlayır. O. hansı yeddi ala səkil, təpəl, təkə çəpiş idi 
ki, bizim yeddi ala səkil, təpəl, təkə çəpişin yerini otlayırdı».  
              «Ocağı qığılcımlandırsam da qığılcımlanacaq, qığılcımlan-dırmasam da qığılcımlandıracaq». 
              «Axşama aş asmışam, bilməmişəm, qazanı boş asmışam» və s. kimi yanıltmacları nitq 
qüsurunun düzəldilməsinə kömək edir. 
              Elə oyunlar da vardır ki, onlar müalicə əhəmiyyətinə malikdir. Belə oyunlar baş ağrısının, ürək 
döyünməsinin qarşısını alır, müvazinət saxlamağı nizama salır. Məsələn, «Düz irəli», «Düz hədəfə» və s. 
belə oyunlardandır. 
 
 
              Fiziki tərbiyənin mənəvi keyfiyyətlərə təsiri.  
 Mənəvi keyfiyyətlərə təsir edən mühüm vasitələrdən biri də bədən tərbiyəsi və idmandır. Bədən tərbiyəsi 
şagirdlərdə vətənpərvərlik hissinin yaranmasına xidmət edərək, Vətənə və ictimai əməyə şüurlu məhəbbət 
yaradır. 
              Əsası məktəbyaşından qoyulmuş vətənpərvərlik hisslərinə malik gənclərimizin beynəlxalq 
yarışlarda ölkəmizin idman şərəfi və ləyaqəti uğrunda apardığı mübarizə buna canlı sübütdür. Məhşur 
güləşçi İ.Kotkas dünya çempionatlarının birində görüşün ilk dəqiqələrindən çox ciddi zədə almışdı. O, 
bədəninin ağrılarına baxmayaraq güləşməni inadla davam etdirir. Axırıncı dörd görüşdə rəqibinə lazımi 
müqavimət göstərib qalib gəlir və dünya çempionu kimi şərəfli ada layiq görülür. İ.Kotkasın 
qabırğalarının əzildiyini komanda yoldaşları yalnız o, soyunma otağına yaxınlaşıb huşunu itirdikdən 
sonra bildilər. İ.Kotkas ciddi zədələndiyinə görə yarışı davam etdirməyə də bilərdi. Lakin vətənpərvərlik 
hissi qalib gəldi. O, görüşü davam etdirib komandasına mühüm xal qazandırdı. Deyildiyi kimi, idmanla 
yalnız idman xatirinə maraqlanmaq olmaz,  idmanı tərbiyənin ümumi vəzifələrinə tabe etmək lazımdır. 
Biz idmanla məşğul olan adamlar deyil, cəmiyyətin mövcud ictimai quruculuğunda çalışmalı olan sağlam 
vətəndaşlar hazırlayırıq ki, bunların yalnız möhkəm qolu deyil, habelə birinci növbədə geniş siyasi görüş 
dairəsi və təşkilatçılıq qabiliyyəti də olmalıdır. 
              Bədən tərbiyəsi və idman uşaqlarda vətənpərvərliklə bərabər, beynəlmiləlçilik hissləri də tərbiyə 
edir. Məktəbdaxili,  şəhər və rayonlararası keçirilən idman yarışlarında müxtəlif millətlərdən olan uşaqlar 
iştirak edirlər. Belə yarışlarda hər bir komanda öz komandasının  qalib gəlməsinə çalışır. Bunun üçün də 
məktəb, rayon, şəhər yığma komanda üzvləri illərlə birgə məşq edir və dostlaşırlar. Yarış vaxtı isə bir-biri 
ilə daha mehriban olur, qalib adı uğrunda qətiyyətlə mübarizə aparırlar. Demək, məqsəd birdir. O da 
birləşmək, hamılıqla səy göstərmək və qalib gəlmək, dəstə-dəstə oynamaq vacibdir. Kollektiv oyunlarda 
inadla məqsədə can ata bilən, başqalarını öz arxasınca apara bilən təşkilatçı uşaqlar yetişir. Kollektiv, 
mütəşəkkil hərəkət etmək bacarığını xüsusi inkişaf etdirən və i.a. oyunlar hazırlanmalıdır. Ədalət naminə 
qeyd edək ki, vaxtı ilə deyilmiş bu tövsiyələr indinin özündə belə yerinə düşmüşdür. Oyunlar məhz bu 
nöqteyi-nəzərdən şagirdləri möhkəm bir kollektivdə birləşdirir. Komandalı oyunlarda uşaqlar kollektivini 
qələbə çalması üçün öz şəxsi marağını ümumi mənafeyə qurban verir.  Belə oyunlar zamanı şagirdlərdə 
yoldaşlıq, dostluq hissi yaranır və möhkəmlənir. Onlarda belə bir əqidə yaranır ki, çətin vaxtda bir-birinin 
köməyinə gəlməlidirlər. Belə hisslər aşılayan oyunlara «Topu qonşuya ötür», «Topu kapitana ver», 
«Komanda, irəli!», «Ovçular və ördəklər», «Topu ortadakına» və s. daxildir. Sadəcə icraçılıq, kollektiv iş 
zamanı get-gedə şüurlu və könüllü intizamlılığa çevrilir. Kollektiv yalnız şüurlu intizam əsasında ciddi 
fəaliyyət göstərə bilir. Yeni cəmiyyət üçün insan yetişdirmək vəzifəsi bununla sıx bağlıdır. 
              Müstəqil Azərbaycan dövlətinin qorunub saxlanılmasında, onun daha da 
möhkəmləndirilməsində, hüquqi və demokratik ölkə yaradılmasında, iqtisadi inkişaf və atəşgah dövründə 
milli şüurlu, yüksək elmli və Vətənini sevən tərbiyəli gənclər yetişdirməyə çox böyük ehtiyac vardır. 
Xüsusən, dövlətçiliyin möhkəmləndirilməsi üçün zehni əməyə qabil olan, mənəvi, əxlaqi cəhətdən 
zəngin, fiziki baxımdan kamil olan insanlar yetişdirmək çox vacibdir. 
 55
              Bədən tərbiyəsi şagirdlərdə şüurlu intizam tərbiyəsinin yaranmasında da az rol oynamır. 
Gimnastika, yüngül atletika, habelə oyunların icrası, məşq, rejim və yarışların qaydasına əməl etmək 
şüurlu intizamın başlıca şərtlərindəndir. A.S.Makarenko oyunu intizamı möhkəmlədən mühüm vasitə 
hesab edərək yazırdı: «İntizamı möhkəmlətmək üçün müxtəlif üsullar vardır…Mən oyunu ən mühüm 
tərbiyə yollarından biri hesab edirəm. Uşaq kollektivinin həyatında ciddi, məsul və işgüzar oyun böyük 
yer tutmalıdır»84 . 
1. Oyun uşaqları iradəli, ədalətli və doğruçu olmağa alışdırır. Təcrübə göstərir ki, düzgün təşkil 
olunmuş oyunda uşaqlar oyunun bütün qayda və şərtlərinə ciddi əməl etdiyindən şüurlu intizama 
yiyələnmək imkanları daha da genişlənir. Həm də müəllim şagirdlərə öyrədəcəyi oyunun məzmunu və 
məqsədini düzgün və ətraflı başa sala bilərsə, uşaqlar da oyun prosesində onun bütün qayda və şərtlərinə 
ciddi riayət edirlər. Oyunun gedişinə mane olan şagird isə öz komanda yoldaşları tərəfindən 
töhmətləndirilir və ona tapşırılır ki, qaydanı pozmasın. Əgər o, deyilənlərə əməl etmirsə,  
işə müəllim qarışaraq onu intizama dəvət edir, həmin şagird təkrar intizamsızlıq etdikdə mütləq 
«cəzalandırılır». Bəzən müvəqqəti olaraq oyundan kənar edilir və müəyyən tapşırıqlar alır. Oyunun ən 
fəal intizamlı  iştirakçıları isə kollektiv tərəfindən rəğbətləndirilir və hamının ondan nümunə götürməsi 
məsləhət görülür. Bu da şagirdlərdə mənəvi keyfiyyətlərin yaranmasına müsbət təsir göstərir. Dərsin bu 
şəkildə təşkil edilməsi şagirdlərdə şüurlu intizamın yaranmasına səbəb olur.  
 
              Məktəblilərin estetik hisslərinə fiziki tərbiyənin təsiri.  
Bədən tərbiyəsi ilə məşğul olduqda şagirdlərin əhval-ruhiyyəsi yaxşılaşır, özlərini yüngül və çevik hiss 
edirlər. Bu da uşaqlara sevinc və şənlik gətirməklə, onların gümrah və qüvvətli olmasına imkan yaradır. 
P.F.Lesqaft bədən tərbiyəsi məşğələlərinin estetik cəhətdən zövqlə qurulmasını və məşğələnin, adətən, 
əhval-ruhiyyəni yüksəldən həzz-alma hissi ilə əlaqədar olduğunu dəfələrlə göstərmişdir. O, yazır: «Bədən 
gövdəsinin (əndamın) bütün hərəkətlərinin inkişafı orqanizmin (bədənin) bütün hərəkətlərinin daha incə 
və çevik, adətən, deyilən kimi, daha qratsiyalı edir»85. «Düzgün qaçış insan bədəninin fövqəladə dərəcədə 
səmərəli və gözəl hərəkəti, yerdəyişməsidir»86. 
  Gözəl yeriş, düzgün qaçış, uzağa cisim atmaq, hündürlüyə və uzununa tullanmalar şagirdlərdə estetik 
hisslərin inkişafına kömək edir. Top uğrunda mübarizə, gimnastika hərəkətlərinin icrası, buz üzərində 
hərəkət, idman nümayişləri uşaqlar üçün bir tamaşa, zövq, gözəllik, incəlik mənbəyidir. Bu hərəkətlər onu 
icra edəni tamaşaçılara sevdirir. Bu hərəkətlər əzələ fəaliyyəti nəticəsində yaranır və yerinə yetirilir. 
Bununla da şagirdlər bədən tərbiyəsi və  idman hərəkətlərindən zövq-gözəllik mənbəyi kimi istifadə 
edirlər. Böyük rus inqilabçı – demokratı V.Q.Belinski deyirdi: «Bədən trbiyəsi hərəkətləri başdan-başa 
gözəllikdir! Təmizkarlıqla bərabər, sadəlik, nəciblik, ləyaqət, yaxşı zövq və rəftar ilə  birləşir.     Bu hər 
bir şeydə özünü göstərir: həm geyimdə, həm də hərəkət və rəftarda»87. 
      Yeriş, gimnastika, buz üzərində rəqs, idman nümayişləri və milli xalq oyunlarının musiqinin 
müşayiəti ilə keçirilməsi, yaxud poetik xarakterli oyunların şer deməklə, mahnı oxumaqla və çalğı ilə 
yerinə yetirilməsi, uşaqların hissiyatına və zövqünə dərin təsir edir, təsəvvürlərini daha da dərinləşdirir. 
Odur ki, yarışda qalib gəlmək üçün uşaqlar öz qüvvəsini toplamağı bacarır, daha çevik, təmkinli, dəqiq, 
intizamlı olmağa cəhd edirlər. 
       Deyişmə, xor, tapmaca xarakterli «Kosmonavtlar», «İki şaxta» kimi oyunların avazla oxunması, 
musiqi təranələri ilə yerinə yetirilməsi uşaqlarda yorğunluq və əzələ passivliyini aradan qaldırır. 
Müşahidə göstərir ki, bədən tərbiyəsi dərslərinin və bəzi idman yarışlarının musiqi ilə aparılması onun 
lazımi səviyyədə yaxşı təşkilinə və keçirilməsinə səbəb olur. Musiqinin xüsusilə bədənin 
qızışdırılmasında və fiziki hərəkətlərin cəld, inamla icra edilməsində əhəmiyyəti böyükdür. Musiqi adamı 
qələbəyə ruhlandırır, xalqının ənənələrini yada salır və onu sevdirir. 
        Ölkəmizdə idmanın kütləviliyi, onun zəhmətkeşlərin estetik zövq mənbələrindən biri olması 
haqqında professor F.Qasımzadə yazmışdır: «İdman mənim üçün əsil gözəllik və həzz mənbəyi, əvəzsiz 
və yaraşıqlı tamaşa, tükənməz zövq vasitəsidir. Mən isə tək deyiləm, 
                                                 
84 А.С.Макаренко. Сечилмиш ясярляри. Бакы, Азярняшр, 1950, сящ.166-167 
85 Бах: П.Ф.Лесгафт. Педагожи ясярляри кцллиййаты, Ы ъилд, Москва,1951, сящ. 343       (русъа). 
86 Йеня орада, сящ. 373 
87 В.Г.Белински. Сечилмиш мягаляляр, Бакы, Ушагэянъняшр, 1948, сящ. 119-120 
 56
 mənim kimi idmandan həzz və zövq alan, onu estetik amil və gözəllik aləmi sayanlar minlərlə, 
milyonlarladır. İdman zəmanəmizdə kütləvi xarakter aldığı kimi, kütləvi də zövq verən gözəllikdir, 
tamaşadır»88. 
          Şagirdlərlə həyatdan, əməkdən yaranan estetikanı başa salmaq üçün bütün imkanlardan, o 
cümlədən bədən tərbiyəsinin bütün vasitələrindən istifadə etmək lazımdır. Bədən tərbiyəsi məşğələlərinin 
estetik cəhətdən düzgün qurulması şagirdlərin idman geyimlərinin münasibliyindən,  məşğələ yerinin,   
geyinib-soyunma  
otaqlarının səliqəli olmasından, bədənin təmiz saxlanılmasından asılıdır. Məktəblilərin idman geyimi eyni 
rəngdə olmalı, bədəni sıxmamalı, vaxtlı-vaxtında yuyulmalı, ütülənməli və dərsdən başqa heç yerdə 
geyinməməlidir. Geyim şagirdlərin zahiri görkəmini gözəlləşdirir və zövqünü inkişaf etdirir. İdman 
salonu və meydançasının geniş və səliqəli olması, alət və qurğuların şagirdlərin yaşına uyğun seçilib 
yerləşdirilməsi də onların estetik hisslərinin inkişaf etməsinə səbəb olur. 
 
Sağlamlığın möhkəmləndirilməsində  
fiziki tərbiyənin rolu. 
Atalar məsəlində deyilir:  
«Uca-uca dağlar başı qarlı da ola bilər, qarsız da. İgidin canı sağ olsun: varlı da olar, varsız da». 
        Görünlüyü kimi, möhkəm can sağlığı olmadan insan xoşbəxt ola bilməz. 
          Hazırda sağlam nəslin yetişməsində bədən tərbiyəsi xüsusi əhəmiyyət kəsb edir. Ədalət naminə 
qeyd etmək lazımdır ki,  
Azərbaycan rəhbərliyi istər sovet hakimiyyəti illərində və istərsə də müstəqillik dövründə uşaqların 
fiziki inkişafına bədəncə möhkəm və sağlam olmasına daim qayğı və kömək göstərmişdir.   
            H.Ə.Əliyev hakimiyyətdə olduğu bütün zamanlarda böyüməkdə olan nəslin sağlamlığına qayğı 
göstərilməsini tələb etmişdir 
O, Azərbaycan müəllimlərinin VI qurultayındakı nitqində bu barədə demişdir: « Böyüməkdə olan nəslin 
fiziki inkişafına daha çox diqqət verilməli, bədən tərbiyəsinin tədrisini yaxşılaşdırmalı, hər bir məktəbdə 
səmərəli idman məşğələləri üçün şərait yaradılmalı, uşaqlar fiziki cəhətdən hər vasitə ilə 
möhkəmləndirilməli, onların sağlamlığına qayğı göstərilməlidir». Ümummilli liderimiz H.Ə.Əliyev  
gələcək nəslin sağlamlığının qorunmasını müstəqillik dövründə də ən ümdə vəzifələrdən saymaqla, onun 
borc olmasını da xüsusən vurğulamışdır.   
  O, bu münasibətlə demişdir: «Biz respublikamızda əhalimizin, millətimizin sağlamlığın haqqında 
düşünürük,  xalqımızın gələcəyi üçün də düşünməliyik. 
 Bu bizim vəzifələrimizin içərisində ən böyük, ən əhəmiyyətli vəzifədir»89. 
              Bədən tərbiyəsi və idman sağlamlığı uzun müddət saxlayan, ömrü uzadan faydalı vasitədir. Həm 
də o, daxili üzvləri məşq etdirərək fəallaşdırır. İdman adamda sevinc hissi oyadır, əzələləri 
möhkəmləndirir, enerjini artırır, adama gümrahlıq və şənlik gətirir. Vaxtı ilə çox gözəl söylənilmiş 
kəlamlardan birini yada salaq: «Əgər insan sağlamdırsa və bədənin bütün əzələləri düzgün işləyirsə, o, 
həyatın bütün məşəqqətlərinə daha asanlıqla dözə bilər. Buna görə də sağlam olmaq və həyatdan daha çox 
ləzzət ala bilmək üçün siz bədən tərbiyəsi ilə məşğul olmalısınız». 
              Bədən tərbiyəsinin müalicə əhəmiyyəti də böyükdür. Onun vasitəsi ilə bəzi xəstəliklərin qarşısı 
alınır. Məsələn, bronxial astma, quru plevrit, qrip, habelə baş gicəllənməsinin «dərmanı» bədən tərbiyəsi 
ilə məşğul olmaqdır. Hər hansı fiziki hərəkətlərin icrasında əzələlərin gözə görünməyən hərəkət 
mexanizmi fəaliyyət 
göstərir. Bu da əzələlərin vəziyyətinə, hərəkət fəallığına, hərəkət sürətinə və iş qüvvəsinə müsbət təsir 
edir. Məsələn, partadan qalxıb, sıra ilə idman meydançasına getdikdə əzələ sadəcə olaraq iş qüvvəsi sərf 
edir.    
Lakin orada qaçdıqda, tullandıqda, cisim atdıqda isə əzələ mürəkkəb və müxtəlif iş görür. Bu zaman 
əzələlər tez-tez yığılıb-açılmaqla hərəkətə gəlir, fəallaşır. Bədən tərbiyəsi kiçikyaşlı uşaqlarda baş verən 
                                                 
88 Ф.Гасымзадя. Идман, эюзяллик вя естетика. Бакы, «Эянълик»няшриййаты, 1970, сящ.4. 
 
89 Бах: Щ.Ялийев вя Азярбайъанда олимпийа щярякаты. лайищянин рящбяри: Илщам Ялийев. Мцяллифляр-
Ч.Щцсейнзадя, Ъ.Рящманов 
 57
onurğa əyriliyi, yaxındangörmə və s. qarşısını almağa da qadirdir. Keçən əsrdə adamların ağlına belə 
gəlməzdi ki, indiki nəsil 2 m 28 sm hündürlüyə tullanacaq, 100m məsafəni 9,9 saniyəyə qət edəcək, 600 
kq ağırlıq (ştanqla) qaldıracaqdır. Bütün bunlar əzələ hərəkəti ilə əzələnin bir vəhdət təşkil etməsi 
nəticəsində əmələ gəlir. A.N.Radişşevin ifadəsinə görə «Güc işlətdikcə bədən möhkəmlənir, bu isə insanı 
ruhən saflaşdırır və ya bədən hərəkətləri insanı möhkəmləndirdiyi kimi, düşünməyi və insan ağlını 
itiləşdirir». 
              Böyük Azərbaycan şairi Nizami Gəncəvi isə bədən tərbiyəsinə dərin fəlsəfi və fizioloji məna 
verərək yazmışdır: 
 
               «Bədən sağlam olsa, saf olar söz də, 
               Süst adam süst olar, bədəndə, sözdə. 
                                  və yaxud 
              Varkən sağlıq əldə, cavanlıq əldə, 
              Sənindir hər murad, hər xoş əməl də»90. 
              Şagirdlərin fiziki inkişafı gigiyena qaydalarına düzgün əməl edilməsindən də asılıdır. Dırnaqların 
təmizlənməsi, saçların vaxtında vurulması, yuyulması və paltarın təmiz saxlanması sağlamlıq üçün əsas 
şərtlərdəndir. Dırnaqların uzadılması və çirkli saxlanılması yoluxucu xəstəliklərin əmələ gəlməsinə səbəb 
olur. Saç uzandıqda isə başın dərisi işıq şüasını lazımınca qəbul etmir, şüanın ona müsbət təsiri az olur. 
        Orqanizmin normal inkişafında gün rejimi, düzgün qidalanma, normal yuxu böyük rol oynayır. 
Onlara əməl etdikdə şagirdlərin iş qabiliyyəti, xəstəliklərə qarşı orqanizmin müqaviməti artır. Haqlı 
olaraq qidaya üzv və sistemlər üçün enerji mənbəyi, inkişafda olan orqanizmin «tikinti materialı» 
demişdir. 
              Şagirdlərin zehni yorğunluğunun aradan qaldırılmasında bədən tərbiyəsi dəqiqəsi və fasilələrdə 
keçirilən hərəkət və mütəhərrik oyunların çox böyük əhəmiyyəti vardır. Orqanizmin 
möhkəmləndirilməsində bədən tərbiyəsi ilə yanaşı, təbii amillər də (hava, su, günəş) çox böyük 
əhəmiyyətə malikdir. Bunların köməyi  ilə orqanizm xarici mühitin dəyişikliklərinə uyğunlaşır. Xalq 
arasında deyildiyi kimi, «Günəş girməyən evə həkim tez-tez gələr». Orqanizm hava ilə də 
möhkəmləndirilir. Odur ki, açıq və təmiz havada  olmaq, çılpaq bədəni təmiz havaya vermək, mənzil və 
sinif otaqlarında havanın tez-tez dəyişdirilməsi vacibdir. Bütün bunlar bədəni aşağı temperaturlu havaya 
tədricən alışdırır. 
              Azərbaycanın görkəmli maarifpərvər və təbiətşünas alimi H.B.Zərdabi «Gigiyena» əsərində 
havanın təmizliyi haqqında yazırdı:   «Hava gərək təmiz olsun,   onun pak olması həyat,  xarab  
olması ölümdür»91. Demək, müxtəlif idman hərəkətləri ilə təmiz havada məşğul olmaq lazımdır. 
  
                        1.2. Fiziki tərbiyənin vəzifələri    
                        Fiziki tərbiyə böyüməkdə olan gənc nəslin ümumi tərbiyəsinin tərkib hissəsi sayılır. 
Hazırda gənc nəslin ümumi tərbiyəsinin qarşısında duran mühüm vəzifələrdən biri onların hərtərəfli 
inkişafına nail olmaqdan ibarətdir. Fiziki cəhətdən ahəngdar inkişaf etmiş, bədəncə sağlam, gözəl qamətli, 
möhkəm, qüvvətli və gümrah bir adam olduqda, bu hərtərəfli inkişaf etmiş insan sayılır. 
       Fiziki tərbiyə həmin keyfiyyətlərin məktəblilərdə yaranmasında mühüm əhəmiyyət kəsb edir. Fiziki 
tərbiyə ilə müntəzəm və ardıcıl məşğul olanlar qamətli, şən, gümrah, bədəncə sağlam böyüyürlər. Onlar 
zehni cəhətdən daha yaxşı inkişaf etmiş olur. Əməyə və vətənin müdafiə edilməsinə daim hazır olurlar.  
Bunun üçün də şəhər və rayonlarımızda həmin baxımdan ölkəmizdə uşaqların, gənclərin 
sağlamlığı məsələsinə diqqət artmışdır. Yeni meydança və stadionlar tikilir, onlar alət və avadanlıqla 
təmin olunub gənc nəslin istifadəsinə verilir. 
              Qeyd etmək lazımdır ki, fiziki tərbiyə prosesi səmərəli təşkil olunan məktəblərdə uşaqlar 
bədəncə sağlam və qüvvətli, qıvraq, iradəcə möhkəm böyüyürlər. Bunların isə iş qabiliyyətinin artmasına 
müsbət təsiri vardır. Sağlam adamlar isə gələcəkdə cəmiyyət üçün daha yararlı olurlar. 
                                                 
90 Низаминин щикмят вя нясищятляри ( топлайаны вя тяртиб едяни С.Вящдят), Бакы, Азярбайъан ЕА няшриййаты, 
1966, сящ. 122. 
91 М.Я.Ахундов. Щясянбяй Зярдабинин тябиййата аид ясярляри щаггында. Азярняшр, 1958, сящ. 24 
 58
              Fiziki və mənəvi cəhətdən inkişaf etmiş şəxslər ictimai həyatda, təsərrüfat quruculuğunda 
başqalarından fərqlənir. Onlar daha yaxşı işləyir, işə olan fərəhi, işə olan həvəsi daha güclü olur, 
işləmək qabiliyyəti, yaradıcılıq və çalışqanlıq hissi yüksəlir, beləliklə, həm də onların əmək məhsuldarlığı 
lazımi səviyyəyə qalxır. Fiziki tərbiyə vasitəsi ilə sağlamlığını möhkəmləndirən məktəblilər şən və fərəhli 
olur, zehni işdən bezikmir, müstəqil surətdə öz üzərində daha çox və səmərəli mütaliə edirlər. Onlar 
həyatda mübariz olurlar. 
              Fiziki və zehni işlə məşğul olan məktəblilər müvafiq enerji və qüvvə sərf edirlər. Onlar bədən 
tərbiyəsi ilə məşğul olmaqla, təmiz havada gəzmək və istirahət etməklə qüvvə və enerjisini bərpa edirlər. 
              Uşaqlar fiziki tərbiyə ilə müntəzəm məşğul olduqda, müvafiq, həyat üçün zəruri olan hərəki 
keyfiyyətlər də qazanırlar (sürət, qüvvə, güc, iradə möhkəmliyi və i.a.). 
              Fiziki keyfiyyətlərə malik olan uşaqlar gələcəkdə vətənin müdafiəsində, əsgəri xidmətdə, hərbi-
vətənpərvərlik nümunələri də göstərirlər, düşmənə qarşı mübariz və amansız olur, öz vəzifələrini 
layiqincə yerinə yetirirlər. 
              Fiziki tərbiyə prosesində, idman, turizm ilə məşğul olduqda bu məktəblilərin əxlaqi hisslərinin 
inkişafına, beynəlmiləlçilik ruhunda böyüməsinə, estetik baxımdan inkişafına da müsbət təsir göstərir. 
              İbtidai məktəbin fiziki tərbiyəsinin qarşısında müasir şəraitdə müvafiq vəzifələr qoyulmuşdur ki, 
bunlar da əqli, estetik və əmək tərbiyəsi ilə , xüsusən əxlaq tərbiyəsi ilə sıx əlaqədə həyata keçirilir. 
Həmin vəzifələr bunlardır: 
 
Şagirdlərin sağlamlığının möhkəmləndirilməsi və fiziki inkişafının təmini. 
Şagirdlərin sağlamlığının möhkəmləndirilməsi və fiziki inkişafının təminini əsasən bədən tərbiyəsi 
dərslərində, dərsəqədər səhər gimnastikasında, bədən tərbiyəsi dəqiqələrində, böyük tənəffüslərdə, 
sinifdən və məktəbdənkənar məşğələlərdə, turist yürüşlərində həyata keçirilir. Bu o zaman faydalı ola 
bilər ki, əvvala, həmin məşğələlərin təşkili üçün müvafiq şərait yaradılsın, məşğələlər lazımi ləvazimat və 
avadanlıqlarla təmin olunsun, ikinci bu iş pedaqoji kollektiv, müəllimlər, valideynlər həmin bədən 
tərbiyəsi tədbirlərinin həyata keçirilməsində birgə fəaliyyət göstərsinlər. 
              Bir cəhətə də xüsusi diqqət yetirmək lazımdır ki, şagirdlərin sağlamlığının möhkəmləndirilməsi, 
fiziki inişafı onların təmiz və açıq havada gəzməsi, təbii amillərdən müntəzəm və düzgün olaraq istifadə 
etməsi də mühüm şərtdir. 
 
Şagirdlərin fiziki bacarıq və vərdişlərinin təkmilləşdirilməsi. 
İbtidai məktəbdə şagirdlərə aşılanan fiziki bacarıq və vərdişlər aşağıdakılardır: düzgün yerimək, atmaq, 
tullanmaq və düzgün hoppanmaq, dırmanmaq və s. Bundan əlavə, fiziki bacarıq və vərdişlərin 
təkmilləşdirilməsində təbii şəraitdə uşaqlara müxtəlif növ hərəkətlərin, oyunların, əyləncələrin 
öyrədilməsi vacib əhəmiyyət kəsb edir. 
              Göstərilən bacarıq və vərdişlər uşaqların sağlamlığına, fiziki inkişafına xidmət edir. Onların 
həyat və fəaliyyətinə kömək göstərir. 
              Fiziki keyfiyyətlərin inkişafına kömək göstərmək.   
Fiziki keyfiyyətlər əslində fiziki bacarıq və vərdişlərin formalaşmasında mühüm rol oynayır və onlar bir-
birini tamamlayır. Fiziki keyfiyyətlər hər bir insan üçün çox vacibdir. 
    
1.3.Fiziki keyfiyyətlərin inkişafı 
              Məktəb yaş dövründə uşaqların hərtərəfli inkişafına nail olmaqdan ötrü ilk olaraq onların hərəki 
keyfiyyətlərini inkişaf etdirmək çox vacibdir. Bu bir sıra cəhətdən xüsusi əhəmiyyətə malikdir. 
Məktəbyaşlı uşaqlarda fiziki keyfiyyətlərin inkişaf etdirilməsi, əvvala, onların hərtərəfli fiziki inkişafına 
kömək edir, ikincisi, şəxsiyyət kimi formalaşmasına zəmin yaradır, üçüncüsü, fiziki bacarıq və vərdişləri 
daha da təkmilləşdirir, dördüncüsü, sağlamlığı möhkəmləndirir, yoluxucu və digər xəstəliklərin 
yayılmasının qarşısını alır, beşincisi, tərbiyənin tərkib hissəsini bir-biri ilə əlaqələndirir, onların 
fəaliyyətini gücləndirir və tamamlayır (Zehni, əxlaqi, əmək, estetik, vətənpərvərlik və i.a.). Bir sözlə 
fiziki keyfiyyətlər yaşından asılı olmayaraq insan həyatı üçün onun inadla mübarizə aparmasından ötrü 
olduqca əhəmiyyətlidir. İnsan həyatı onsuz keçinə bilməz. Ən zəruri fiziki keyfiyyətlər bunlardır: sürət, 
cəldlik, dözümlülük, çeviklik, güc və s. Həmin keyfiyyətləri bədən tərbiyəsi məşğələlərində, gəzinti, 
 59
yürüş və ekskursiyalarda, müxtəlif cür əyləncələr təşkil etməklə, həmçinin müxtəlif şəraitdə müxtəlif 
hərəkətlərin, oyunların icra olunması, eləcə də çətinləşdirilmiş maneələrin qət edilməsi yolu ilə inkişaf 
etdirmək mümkündür. Bu şərtlə ki, hərəkət və oyunlar düzgün təşkil olunsun və lazımi səviyyədə 
keçirilsin. Bu zaman uşaqlarla təşkil olunan fiziki hərəkət məşğələlərinin sıxlığına, fiziki yükün yaşa, 
fiziki hazırlığa və inkişafa uyğun olması əsas şərtdir. 
              Sürət – hər hansı işi və ya hərəkəti daha tez yerinə yetirmək qabiliyyətidir. Eyni məsafəni 
hamıdan tez başa vurmaq, müxtəlif maneələri sürətlə qaçmaq, velosiped və xizək sürməklə sürətə nail 
olmaq olar. Qəflətən verilən siqnallar vasitəsilə, hərəkətin müxtəlif tempdə və ritmdə icrası və startdan 
çıxmaqla irəliləmələr yolu ilə də sürəti artırmaq olar. 
              Sürəti inkişaf etdirməkdən ötrü sürət hərəkətlərindən əlavə, müxtəlif növ dəyişkən 
situasiyalardan ibarət məzmun kəsb edən müxtəlif oyunlardan da istifadə olunur. Fiziki hərəkətlərin 
yerinə yetirilməsi zamanı onların düzgün dozalaşdırılması,  həmçinin onların dəyişən tempdə və ritmdə 
icrası da sürətin tərbiyə olunmasında vacib əhəmiyyət kəsb edir. 
              Cəldlik – hər hansı bir işi, habelə fiziki hərəkətləri, oyunları ani olaraq düzgün, cəldliklə icra 
etmək qabiliyyətinə deyilir. Cəldlik həm də mürəkkəb koordinasiya hərəkətlərini tez bir zamanda 
mənimsəmək, müvafiq şəraitin tələbinə uyğun fiziki hərəkətlərin yerinə yetirilməsi kimi başa düşülür. 
Cəldlik ən çox yeni hərəkətlərin öyrənilməsi prosesi, həmçinin öyrənilmiş hərəkətlərin təkrarı və onun 
yeni hərəkətlərlə koordinasiyası zamanı inkişaf edir. Çünki əvvəllər öyrənilmiş hərəkətlərlə yeni 
hərəkətlərin əlaqələndirilməsi sinir sisteminin hərtərəfli işgörmə qabiliyyətini yüksəldir. Bütün bunlar isə 
hərəkətin koordinasiyasını yaxşılaşdırır, yeni hərəkət növlərini mənimsəmək qabiliyyətini təkmilləşdirir. 
Bundan əlavə, cəldlik şəraitin dəyişməsi tələbindən asılı olaraq bir hərəkətdən o birinə tezliklə keçmək 
bacarığını və fəaliyyətini təmin edir. Gimnastika hərəkətləri, oyunların, tullanmaların, atmaların icrası 
zamanı cəldliyi daha da genişləndirmək olar. Bir cəhəti də qeyd etmək lazımdır ki, ibtidai yaşlı uşaqların 
sinir sistemi plastik olduğu üçün bu yaşda cəldlik daha sürətlə inkişaf edir. 
              G ü c– böyük əzələ gərginliyi hesabına xarici müqavimətin və yaxud maneələrin aradan 
qaldırılması kimi başa düşülür. 
              Hər hansı bir fiziki hərəkət icra olunarkən, yük apararkən, güləşərkən və i. a. zamanı az və ya 
çox güc sərf etmək lazım gəlir.  Gücü inkişaf etdirmək müxtəlif çəkili əşyalardan (doldurulmuş toplardan, 
daşlardan), sallanma hərəkətlərindən, dayaq hərəkətlərindən, atmalardan, yadronun itələnməsindən, 
tullanmalardan, dartınma oyunlarından, kəndirə dırmanmadan və s. hərəkətlərdən istifadə olunur. 
              Demək, qüvvə və sürət-güc hərəkətlərindən səmərəli istifadə etmək vasitəsilə gücü daha da 
inkişaf etdirmək olar. Həmin yaşlarda gücü inkişaf etdirmək üçün statik xarakterli hərəkətlərdən,  xüsusi 
güc hərəkətlərindən istifadə məsləhət görülmür. Statik hərəkətlərdən istifadə tənəffüsün normal 
edilməsinə mane olur. Bu da nəticə etibarı ilə ürək-qan-damar və sinir sisteminin normal fəaliyyət 
göstərməsinə əngəl törədir. Öz gücündən istifadə edərək güc sərf etmək isə daha çox əzələ qüvvəsi 
işlətməyə səbəb olur, bu isə onların həddən artıq gərginləşməsi ilə nəticələnir. 
              İbtidai məktəbyaşlı uşaqların gücünü artırmaq məqsədilə ən çox dinamik mahiyyətli fiziki 
hərəkətlərdən istifadə tövsiyə edilir. Bura müxtəlif növ tullanma və atma (tullama) hərəkətləri daxildir. 
Həmin hərəkətlərin idman əşyaları – vasitələri ilə icrası daha faydalı olur. 
              Dözümlülük- uzun müddət tələb edən fəaliyyətə orqanizmin davam gətirməsidir. Dözümlülük 
dinamik şəraitdə və statik mühitdə özünü büruzə verə bilər, yəni hərəkət zamanı və həm də yerində – 
hərəkət etmədən dözümlülüyü nümayiş etdirmək olar. Suyun altında müəyyən müddət nəfəs almadan tab 
gətirmək, uzaq və ya qısa məsafəyə sürətlə qaçmağa dözmək dözümlülüyü inkişaf etdirir. 
              Dözümlülük iki cürdür: ümumi və xüsusi. Ümumi dözümlülük – uzun müddətə, həm də ardı-
arası kəsilmədən şərtlənir (üzün müddət yeriş, qaçış və s.). Xüsusi dözümlülük isə müəyyən bir fəaliyyət 
üçündür. Bu idmanla daha sıx bağlıdır. Qısa məsafəyə qaçış üçün sürət dözümlülüklə bir-birini 
tamamlayır. Həmin hərəkətlər icra olunarkən fiziki yükün tədricən artırılması (məsələn, yeriş və qaçış 
məsafəsinin artırılması), məşğələ üçün vaxtın uzadılması, eləcə də uşaqların xüsusiyyətlərinin nəzərə 
alınması da dözümlülüyün inkişafına kömək edir. 
              Çeviklik – Orqanizmin üzvlərini istənilən anda istənilən tərəfə yönəltməkdir. Çeviklik dayaq 
hərəkət aparatının müəyyən bir hissəsinin mütəhərrik olması ilə xarakterizə olunur. O, hərəkətin müəyyən 
amplitudada icrasına xidmət edir. Bu isə sürət, cəldlik və i.a. keyfiyyətlərin qənaətlə sərf edilməsini və 
 60
onların fəaliyyətini tam sürətlə təmin edir. Qaçış, hoppanmaların müxtəlif növlərinin icrası vaxtı çeviklik 
tərbiyə olunur, hərəki bacarıq və vərdişlərin müasir təkmil formalarını mənimsəmək mümkün olur. 
              Elastiklik– bədənə istənilən vaxtda istənilən formanı verməkdir. Bədənə yuvarlaq forma vermək, 
ensiz bir yerdən keçmək, müxtəlif növ akrobatika hərəkətlərini yerinə yetirmək nəticəsində bədənin 
elastikliyini təmin edir. 
 
Statik vəziyyətdə və hərəkət zamanı düzgün qamət 
vərdişlərinin formalaşdırılması 
              Dinamik hərəkətlər əzələlərin bu və ya digər qruplarına təsir edir. Bu zaman bir əzələ qrupu 
işlədikdə, digəri istirahət edir və əksinə. 
              Statik hərəkətlərdə isə eyni əzələ qrupları uzun müddət gərginlikdə qalır. Yəni onlar fəaliyyət 
göstərirlər. Bu da uşaqların orqanizminə mənfi təsir göstərə bilir. Qan dövranını çətinləşdirir, hərəkət 
aparatının işinə mane olur. Məktəbyaşlı uşaqların iş qabiliyyəti aşağı olduğu üçün onlara statik hərəkətləri 
həddən artıq tətbiq etmək lazım deyil.  
              Qamətin düzgün inkişafını təmin etmək mürəkkəb və çətin işdir. Uşaqlar oturarkən, ayaqüstü 
vəziyyətində, yeriyərkən onlara düzgün qamət hərəkətləri verilməlidir. Bunu bədən tərbiyəsi dərslərində 
və şagirdlərin hərəkət gün rejimində etmək lazımdır. 
              Gözəyarıölçmə.  Bu elə bir keyfiyyətdir ki,  gözün və əzələnin (duyma) köməyi ilə insana hər 
hansı bir məsafəni təxmini də olsa müəyyənləşdirmək qabiliyyətidir. Gözəyarıölçmə bütün fiziki 
hərəkətlərin və müxtəlif növ oyunların keçirilməsi zamanı inkişaf edə bilər. Bu şərtlə ki, uşaqların diqqəti 
bu hərəkətin yerinə yetirilməsinə yönəldilsin. Yeriş vaxtı uşaqlar düzgün addım atmalı, istiqaməti 
gözləməlidirlər. Tullanmada təkan ayağını taxta üzərinə dəqiq qoymalıdırlar ki, düzgün və güclü təkan 
verərək, müvafiq istiqamətə «uçuş» edə bilsinlər.  Sonra isə münasib yerə düşsünlər. 
              Gözəyarı ölçmə düzülmələrdə, xüsusən cərgə və sıraya düzülmələrdə daha yaxşı inkişaf edir (Bir 
cərgədən, sıradan, iki və ya daha çox cərgəyə, sıraya düzülmədə və əksinə). 
              Bir sıradan və yaxud cərgədən dairə təşkil etməkdə də gözəyarı ölçmə inkişaf edir. Çünki bu 
zaman uşaqlar bir-biri ilə müvafiq məsafə saxlamalı və düzgün dayanmalıdırlar.  Onlar bu işi gözün 
köməyi ilə görürlər. Cismin uzağa və istənilən nöqtəyə atılması da gözəyarı ölçmənin inkişafına zəmin 
yaradır. Uşaq bütün gücünü toplamaqla bərabər, atmanın dəqiq olması məqsədilə üzv və sistemlərini 
cəmləşdirir. Uşaqların bir-birinin ardınca yeriməsi və qaçmasının özü də gözəyarı ölçməyə kömək edir. 
 Yuxarıda göstərilənlərlə bərabər, ibtidai məktəbin fiziki tərbiyəsinin qarşısında aşağıdakı vəzifələr 
də qoyulur: 
              «Vətənin müdafiəsinə hazıram» hərəkət kompleksi üzrə bilik, bacarıq və vərdişlərə yiyələnmək, 
fiziki tərbiyə, idman və gigiyena üzrə biliklərə sahib olmaq, mənəvi-iradi keyfiyyətlərə, yüksək 
mədəniyyətə yiyələnmək. 
 
 
1.4. Fiziki tərbiyənin vasitələri 
              İbtidai məktəb şagirdlərinin fiziki tərbiyə vasitələri bunlardır:  fiziki hərəkətlər (gimnastika, 
oyunlar, yüngül atletika, turizm və s.), təbii (hava, su, günəş) və gigiyenik amillər. Həmin vasitələr təcrid 
olunmuş vəziyyətdə deyil, birlikdə tətbiq olunduqda daha səmərəli olur. 
              Fiziki hərəkətlər.  
İnsanın konkret vəzifəsinin həlli ilə bağlı məqsədyönlü hərəki fəaliyyəti hərəkət adlanır. Hər bir hərəki 
fəaliyyət ayrı-ayrı hərəkətlərdən ibarətdir. İnsanın fiziki təkmilləşməsi üçün tətbiq olunan hərəkətlər fiziki 
hərəkət adlanır. Fiziki hərəkətlər fiziki tərbiyə qanunauyğunluqlarına uyğun təşkil olunmuş fəaliyyətdir. 
              Məktəbdə əsas fiziki tərbiyə vasitəsi fiziki hərəkətlərdir. Fiziki hərəkətlər hərəki bacarıq və 
vərdişləri formalaşdırır, hərəkət aparatını inkişaf etdirir. Qan dövranını və maddələr mübadiləsini 
yaxşılaşdırır, tənəffüsə müsbət təsir göstərir. Fiziki hərəkətlər surəti, cəldliyi, gücü, dözümlülüyü artırır, 
insan həyatı üçün vacib olan yeriş, qaçış, hoppanma, müvazinət və atmalar kimi təbii hərəkətlər üzrə 
vərdişləri təkmilləşdirir. Burada başlıca əhəmiyyəti hərəkətlərin seçilməsinə və keçirilməsi metodikasına 
yönəltmək lazımdır. Hərəkət və oyunlar seçilərkən uşaqların anatomik-fizioloji və psixoloji xüsusiyyətləri 
nəzərə alınmalıdır.  Uşaq orqanizminin xüsusiyyətlərinə görə onlara uzun müddət statik vəziyyətdə 
 61
dayanmalarına yol verməməli, eyni hərəkətlər çox təkrarlanmamalı, eyni təsir göstərən yüklərə 
məhdudiyyət qoyulmalıdır. Hərəkətlər növbələşdirilməli və müxtəlif növ əzələ qruplarına təsir 
göstərilməlidir. 
              Kiçik məktəbyaşlı uşaqların ürək-qan-damar sistemi tələb edir ki,  ağır yük qaldırmağa, maneəni 
müqavimətlə keçməyə və gərginliklə icra olunan hərəkətlərə məhdudiyyət qoyulmalıdır. 
              İbtidai məktəbdə qamət hərəkətlərinə geniş yer ayrılmalıdır. Çünki qamət hərəkətləri orqanizmin 
normal həyat sürməsinə, sklet və sklet əzələlərinin inkişafına da kömək göstərir. 
              Uşaqların hərəkət etməyə böyük ehtiyacları vardır. Bu şərtlə ki, hərəkətlər müxtəlif olsun, kiçik 
fasilələrlə icra olunsun. Fasilə etmədən uzun müddət hərəkətlərin yerinə yetirilməsi ürək əzələlərinə 
mənfi təsir göstərə bilər. 
              Kiçik məktəbyaşlarında oğlan və qızların fiziki inkişafında fərqlər mövcuddur. Lakin I-II sinif 
şagirdlərinin fiziki inkişaf xüsusiyyətləri imkan verir ki, bunlar üçün eyni hərəkətlərdən istifadə edilsin. 
III sinifdən başlayaraq isə oğlanların hərəkətləri qızlara nisbətən çətinləşdirilir. Onlara müqaviməti 
dəfetmə, yükün qaldırılması və aparılması, qaçış müddətinin artırılması, hündürlüyün yüksədilməsi, atma 
məsafəsinin uzadılması verilməlidir. Qızlara rəqs, ritmik, qamət üçün hərəkətlər daha çox verilir. 
              Təbii amillər.  
Uşaqların fiziki tərbiyəsində təbiətin təbii qüvvələri mühüm yer tutur. Sudan, havadan və günəş 
şüalarından düzgün istifadə uşaqların sağlamlığında xüsusi rol oynayır, fiziki inkişafını, dözümlülüyünü 
artırır. Vaxtlı-vaxtında  çimmək, səhərlər bədəni yaş dəsmalla silmək, təmiz və açıq havada gəzintilərə və 
səyahətə çıxmaq sağlamlıq üçün vacibdir. Su, hava və günəş amilləri fiziki hərəkətlər və milli oyunlarla 
müşahidə olunduqda bu sağlamlığı möhkəmləndirməklə, fiziki hazırlığı artırır, estetik zövqü inkişaf 
etdirir. Buna görə də yay aylarında meşədə gəzmək, çay və dəniz sahillərində olmaq, günəş vannası qəbul 
etmək olduqca faydalıdır. Günəş şüası olmayan yerlərdə xəstəliklər də artır. Bir atalar sözündə deyildiyi 
kimi «Günəş girməyən evə tez-tez həkim girər». Həmin baxımdan sinif otaqlarına günəş şüaları düşməli, 
otaqların havası təmiz olmalıdır. 
              Gün rejimi/ 
 qida, yuxu, iş (təhsil), istirahət, idman və gigiyena rejiminin birliyindən əmələ gəlir. Söylənilənlərin hər 
gün eyni vaxtda icrası məktəblinin gün rejimi kimi qəbul olunur. Belə ki, məktəblinin fəaliyyət növlərinin 
hər gün eyni vaxtda, eyni ardıcıllıqla təkrarlanması gün rejimidir. 
              Şagirdlərin hərəkət gün rejiminə isə səhər gimnastikası, tənəffüslərdə təşkil olunan oyunlar, 
idman bölmə məşğələlərinin təşkili daxildir. 
              Gigiyenik amillərə - şəxsi və ictimai gigiyena daxildir. Bədənin təmiz saxlanılması, bədənə 
qulluq edilməsi, geyimin, yataq otağının,  dərs ləvazimatlarının səliqəli və təmiz saxlanılması və s. şəxsi 
gigiyenaya aiddir. 
              İctimai gigiyena isə sinif otaqlarının, məktəb partalarının, idman ləvazimatlarının, qurğularının 
münasib və təmiz olması və i.a. daxildir. Bunların təhsil prosesində nəzərə alınması uşaqların sağlam, 
gümrah böyüməsində mühüm şərtdir. 
 
 
 62
II. 2.  «Fiziki tərbiyə və onun tədrisi metodikası» fənninin səciyyəvi xüsusiyyətləri 
 
2.1«Fiziki tərbiyə və onun tədrisi metodikası 
 fənninin mahiyyəti 
              Ölkəmizdə fiziki mədəniyyətin və idmanın inkişaf etdirilməsində bu sahədə hazırlanan pedaqoji 
kadrlardan çox asılıdır. İbtidai sinif müəllimi hazırlayan pedaqoji fakültələrdə bədən tərbiyəsi və idmana 
xüsusi  diqqət yetirilməli, onların bu sahədəki bilik, bacarıq və vərdişləri yüksək səviyyədə olmalıdır. 
Çünki gələcək nəslin fiziki mədəniyyətinin yüksədilməsi məhz kiçik məktəbyaşlılardan başlayır. 
              Sinif müəllimləri şəraitdən asılı olaraq şagirdlərlə sinif formasında və yaxud fərdi olaraq bədən 
tərbiyəsi məşğələlərini təşkil etməyi və kompleks hərəkətlər verməyi bacarmalı, kütləvi idman tədbirləri, 
müxtəlif oyunlar təşkil edib keçirməyi bacarmalıdırlar. Gələcəyin sinif müəllimləri – hazırkı pedaqoji 
fakültənin tələbələri bədən tərbiyəsi və  idman üzrə zəruri bilik, bacarıq və vərdişləri praktik 
məşğələlərdə, mühazirə və seminarlarda, müstəqil olaraq idmanla məşğul olmaqla, habelə bu sahədə 
mövcud ədəbiyyatları öyrənməklə qazanmalıdırlar. 
              «Fiziki tərbiyə və onun tədrisi metodikası» fənni vasitəsi ilə fiziki tərbiyənin tarixinə  dair qısa 
məlumat verilir, onun əhəmiyyəti izah olunur, fiziki tərbiyənin metodikası öyrənilir. 
              Pedaqoji fakültənin məzunları gimnastika, mütəhərrik oyunlar, yüngül atletika və kros hazırlığı, 
habelə idman oyunları üzrə bilik, bacarıq və vərdişlərə yiyələnməli, ibtidai siniflərdə fiziki tərbiyə 
məşğələlərini, eləcə də sinifdən və məktəbdənxaric işləri təşkil etməyi bacarmalıdırlar. Sinif müəllimi 
həm də məşğələyəqədər səhər gimnastikasını, böyük tənəffüslərdə və bayramlarda məktəblilərlə əyləncə 
və müxtəlif növ oyunlar təşkil etməlidirlər. 
 
                      
                       2.2. «Fiziki tərbiyə və onun tədrisi metodikası» fənninin vəzifələri 
              «Fiziki tərbiyə və onun tədrisi metodikası» fənninin tədrisinin mühüm vəzifələrinə ölkənin 
müstəqilliyini qorumaq, vətəni sevmək, vətən yolunda canından keçmək, türk dünyasının bütövlüyünü 
təmin etməyə kömək göstərmək, islam dəyərlərini qoruyub saxlamaq və s. üzrə mövcud bilik, bacarıq və 
vərdişlərlə silahlandırmaq. Qeyd etməliyik ki, bu keyfiyyətlərin aşılanması təkcə fiziki mədəniyyətin 
tədrisi metodikası fənninin deyil, həm də orta və ali məktəblərimizdə təlim olunan bütün fənlərin başlıca 
vəzifələridir. 
              «Fiziki tərbiyə və onun tədrisi metodikası» fənninin əsas üstün cəhətlərindən və spesifik 
vəzifələrindən biri tədris-elmi və təcrübi fənn olmasıdır. 
              Gələcəyin sinif müəllimləri bilməlidirlər ki, göstərilən metodiki fənn cəmiyyətimizdə yaşayan 
insanların sosial şəraitinin yaxşılaşdırılmasında, əhval-ruhiyyəsinin yüksədilməsində, cəmiyyətin ictimai-
siyasi həyatında mühüm rol oynayır. Deyilənlər isə həmin fənnin metodoloji əsaslarını təşkil etməklə 
bərabər, Azərbaycan xalqının milli adət-ənənələrindən, milli oyunlardan bəhs edir. 
              «Fiziki tərbiyə və onun tədrisi metodikası» fənni qısa da olsa insan orqanizminin vahid olmasını, 
fiziki hərəkət və oyunlarda, təbii amillər və gigiyenik tədbirlərlə orqanizmə müsbət təsir etməyin 
mümkünlüyünü öyrədir. Bu fənn bundan əlavə, bir çox milli fiziki tərbiyə sisteminin olmasını (alman, 
fransız, isveç və i.a.) nəzərə çatdırmaqla yanaşı, bu sistemlərin də hər birinin özünəməxsus ictimai-siyasi, 
pedaqoji-psixoloji, tibbi-bioloji əsaslarının mövcudluğunu izah edir. Ən başlıcası isə bu fənnin idman-
təcrübi bir fənn kimi spesifik xarakteri təsdiq olunur.  
              «Fiziki tərbiyə və onun tədrisi metodikası» fənni tələbələrə pedaqoji bilik, bacarıq və vərdişlər 
aşılayır ki, bütün bunlar da gələcək müəllimlərin şagirdlərlə təlim-tərbiyəvi iş aparmalarına, şagirdlər 
arasında ünsiyyət yaratmağın forma və metodlarını mənimsəməyə, təbliğatı işlər görməyə zəmin yaradır. 
              Pedaqoji fakültələrin tələbələri sıra təlimi, akrobatika, müvazinət saxlamaq, cisim atmaq, yeriş, 
qaçış, toplarla hərəkətlər, həmçinin qamət üçün hərəkətlərin metodikasını və icrasını bilməlidirlər. 
              Həmin fənnin başlıca vəzifələrindən biri də təlim metod və prinsiplərini, komanda verməyi, onu 
yerinə yetirməyi, hərəkəti icra edənlərə kömək etməyi, zədələnmələrin qarşısını almağı, ilk tibbi yardım 
göstərmək qaydasını gələcək sinif müəllimlərinə öyrətməkdir. 
 
 
 63
2.3. «Fəziki tərbiyə və onun tədrisi metodikası»fənni 
tədris və elmi fənn kimi 
              Fiziki tərbiyə tədris olunan fənn kimi respublikanın Təhsil Nazirliyinin orta ümumtəhsil 
məktəblərində, peşə-texniki məktəblərində, texnikumlarda, institut və universitetlərdə praktik olaraq 
təşkil olunur və keçirilir. Bu fənnin proqramına daxil olan ayrı-ayrı hərəkətlər və idman növlərinin 
düzgün təlimi – şagirdləri «Vətənin müdafiəsinə hazıram» kompleksinin normativlərini yerinə yetirməyə 
kömək göstərir. 
              «Fiziki tərbiyə və onun tədrisi metodikası» fənni tədris fənni kimi onun özünəməxsus vasitələri, 
metodları və təşkili formaları vardır. Bundan əlavə, bu fənn pedaqoji fakültələrdə tədris fənni olmaqla, 
əsasən pedaqoji istiqamətə və sinif müəllimi hazırlığına yönəldilmişdir. 
              Göstərilən fənn  həm də tərbiyənin tərkib hissəsi kimi məktəblilərin kütləvi-sağlamlıq 
tədbirlərində əsas vasitələrdən sayılır. 
              «Fiziki tərbiyə və onun tədrisi metodikası» fənni elmi fənn kimi fiziki inkişaf 
qanunauyğunluqlarını, insanın təkmilləşməsini öyrənir. Məlum olduğu kimi, bu sahədə elmi-tədqiqat 
işləri də aparılır ki, bu da fiziki tərbiyə məşğələlərinin səmərəli təşkilinə təsir göstərir. Həmin fənn üzrə 
tədqiqat aparılarkən müşahidə, müsahibə, sorğu, eksperiment və s. tədqiqat metodlarından istifadə olunur.  
              Yuxarıda söylənilənlər bir daha sübut edir ki, «Fiziki tərbiyə və onun tədrisi metodikası» fənni 
tədris, həm də elmi fənndir. 
 
 
 
II. 3. Kiçik məktəbyaşlı uşaqların 
yaş xüsusiyyətləri 
 
Kiçik məktəbyaşlı uşaqların anatomik- 
fizioloji xüsusiyyətləri 
              Bədən tərbiyəsi dərslərinin səmərəli keçməsi üçün şagirdlərin yaş xüsusiyyətlərini bilmək 
vacibdir. P.F.Lesqaft yazırdı: «Bizim hərəkət və təsirlərimiz cavan bədənə yalnız o zaman şüurlu və 
düşüncəli ola bilər ki, biz bədəndə olan dəyişikliyi bilək, onu başa düşək. Yalnız bundan sonra uşaqların 
fiziki və əqli inkişafına şüurlu və ciddi təsir edə bilərik. Əks halda bizim təsirlərimiz etibarsız, bəzən də 
zərərli ola bilər» 92. 
   Böyümə və orqanizmin inkişafı hər yaş mərhələsində müxtəlif şəkildə təzahür edir. Məsələn, bir yaş 
dövründə orqanizmin kəmiyyət və keyfiyyətcə inkişafı daha sürətlə getdiyi halda, digər yaş dövründə bu 
proses nisbətən yavaş gedir. 
              Kiçik məktəbyaşlı uşaqların mərkəzi sinir sistemi zəif inkişaf etdiyindən orada, oyanma 
ləngiməyə nisbətən daha qüvvətli olur. Çünki bu yaşda uşaqlar olduqca oynaq və mütəhərrik olur, dinc 
dayana bilmirlər. Onların ağ ciyərlərində qazlar mübadiləsinin ləng getməsi, ürək- damar sisteminin 
həmişə həyəcanlı olması, sümük-bağ aparatının həddindən artıq elastikliyi və bədən qamətinin sakit 
olmadığı müşahidə olunur. 
              7-8 yaşlı uşaqlarda orqanizmin ayrı-ayrı üzvləri əsasən sürətlə inkişaf edir. Lakin bununla belə 
həmin yaşlı uşaqlarda orqanizmin bir sıra üzvləri hələ lazımi qədər formalaşmadığından  
xarici təsirə çox tez məruz qalır. Buna görə də sinif müəllimləri uşaqlarda olan aşağıdakı bəzi anatomik-
fizioloji çatışmamazlıqları təlim zamanı nəzərə almalı, onları aradan qaldırmağa çalışmalıdır. 
 Fizioloji tədqiqatlar nəticəsində müəyyən edilmişdir ki, kiçik məktəbyaşlı şagirdlər üçün səciyyəvi-fiziki 
xüsusiyyətlərdən biri onlarda baş beynin həm çəki, həm də quruluş etibarı ilə sürətlə inkişaf etməsidir. 
Bununla bərabər, həmin yaş dövründə beynin ffunksional fəaliyyəti lazımi qədər formalaşa bilmir. 
         Kiçikyaşlı şagirdlər üçün fiziki hərəkətlərin təliminə qısa məsafəyə qaçış, tullanma, cisim atmaq, 
dırmaşmaq, yeriş və s.dən başlanmalıdır. Çünki uşaqlar məktəbəqədərki yaş dövründə bu hərəkətləri icra 
etməyə müəyyən qədər alışmış olurlar. Məhz bu zəmin əsasında uşaqlarda fiziki hərəkət keyfiyyətləri və 
vərdişləri yaratmaq mümkündür.  
                                                 
92 П.Ф. Лесгафт. Сечилмиш педагожи ясярляри. РСФСР ЕА няшриййаты, 1951, сящ.273-274 (рус дилиндя) 
 64
         Skletin sümükləşməsi nəinki uşaqlıqda, yeniyetmə dövründə də gedir. Həmin yaşlarda skletin 
sümükləşməsi qurtarmadığından, sklet sümükləri elastik şəkildə olur. Qığırdaq toxumasında isə böyük 
təbəqələşmə gedir.  Bu da həmin halda çevikliyin yaranmasına səbəb olur. Buna görə də uşaqlar həmin 
yaşda həm mütəhərrik olur, həm də tez yorulurlar. Təcrübə göstərir ki, hərəkətlərin eyni tipli mümarisələr 
şəklində olması yavaş, yaxud sürətlə icra edilməsi və bu zaman daha dəqiqliyin tələb olunması uşaqlara 
mənfi təsir göstərir. Deməliyik ki, orqanizm 9-10 yaşlarda tədricən möhkəmlənir və bərkiyir. Lakin 
orqanizmdə bu proses xeyli ləng gedir. Müşahidə göstərir ki, bütün bunlar həmin yaşlı uşaqlarda çəkinin 
artım sürətinin nisbətən azalması ilə izah olunur. Kiçikyaşlı şagirdlərin sümüyünün tərkibində üzvü 
maddələr bir qədər çox, mineral duzlar isə azlıq təşkil edir. Həmdə bu yaşda sümüyün bərkiməsi prosesi 
hələ başa çatmadığından uşağın sümüyü çox elastik olması ilə fərqlənir. Bir tərəfdən sümüyün elastik 
olması, digər tərəfdən isə sümük-bağ aparatının mühitin müxtəlif pis təsirlərinə uyğunlaşmaqda həssas 
olması, sümüyün tez əyilməsi ilə nəticələnir. Bütün bunlar isə uşaqda qeyri-normal onurğa əyriliklərinin 
əmələ gəlməsinə səbəb ola bilər. Həmçinin bu yaşdakı uşaqların uzun müddət ayaqüstə durması və əyri 
vəziyyətdə dayanması onların onurğa sümüyünün əyilməsinə şərait yaradır. Buna görə də kiçikyaşlı 
şagirdlərə normal oturuş və duruş qaydası, qamətin düzgün tutulması və s. kimi vərdişlər aşılanması 
onların sağlam inkişafı üçün zəruri sayılan amillərdən hesab olunur. 
        Əzələ sistemi. Kiçikyaşlı məktəblilərin əzələ sistemi zəif inkişaf etdiyindən əzələ lifləri olduqca 
nazik və qısa olur. Çünki həmin yaşda uüşaq əzələləri gərginliyə davamsız olur və tez yorulur. Məlumdur 
ki, əzələ qüvvəsi onun qalınlığı, tərkibində olan liflərin miqdarı və uzunluğundan asılıdır. Əzələnin 
qalınlığı və liflərin miqdarı nə qədər çox olarsa, bu əzələ bir o qədər çox iş görə bilər. Əzələ lifləri nə 
qədər uzun olsa, yığıldıqda bir o qədər qısa olur. Bu da onun, bilavasitə yaxşı iş görməsinə kömək edir. 
Həmin əzələlər mərkəzi sinir sistemindən gələn impulsların təsiri ilə yığılır. Əzələ gərginliyinə isə 
orqanizmdə və onu əhatə edən mühitdə baş verən dəyişikliklər müəyyən təsir göstərir. Bu yaşda müvafiq 
bədən tərbiyəsi hərəkətlərinin köməyi ilə uşaqda əzələ qüvvəsini artırmaq və möhkəmləndirmək 
mümkündür. Çünki bu prosesdə əzələlər müntəzəm olaraq hərəkətdə olur. Lakin əzələlər işlərkən ona 
verilən fiziki yükü müəyyən hədd daxilində tədricən artırmaq lazım gəlir. Bu isə işin həcmini getdikcə 
artırmaqla nəticələnəcəkdir. Fiziki yükü əzələnin son həddinə çatıdrmaq məsləhət görülmür. Demək, 
bədən tərbiyəsi üzrə verilən hərəkətlər şagirdlərin əzələ gücünə uyğun olması, tədricən verilməklə 
müvafiq sürət və templə də icra olunması təmin edilməlidir. Əks halda, əzələlər tez yorulur, görülən işin 
keyfiyyəti azalır. 
              Yaxşı təşkil edilmiş bədən tərbiyəsi dərsi zamanı əzələlərin iş görməsi bütün orqanizmə və ayrı-
ayrı üzvlərə müsbət təsir göstərir. Əzələ nə qədər çox iş görərsə onun həcmi böyüyür və genişlənir. Həm 
də o, qüvvətli və daha möhkəm olur. Kiçik məktəbyaşlı uşaqlarda əzələnin müvafiq iş görməsi zəif 
inkişaf etmiş tənəffüc, qan dövranı və həzm üzvlərindən də lazımi iş görməyi tələb edir. Onların 
fəaliyyətini artırır. Bu da orqanizmi tənəffüc və qida maddəsi ilə yaxşı təmin etmiş olur. 
              Ürək-damar sistemi. Kiçik məktəbyaşlı şagirdlərinin ürək-damar sistemi kifayət qədər möhkəm 
olmur, xüsusi inkişaf qüvvəsi, dözümlülüyü və çevikliyi aşağı səviyyədə olur. Fiziki inkişaf və sağlamlıq 
üçün vacib olan sürətlilik, cəldlik, zirəklik və davamlılığın inkişaf etdirilməsi və yaş səviyyəsi üçün 
olduqca xarakterikdir. Bunları aşılamaq üçün müxtəlif hərəkət növləri və oyunlar ən yaxşı vasitə hesab 
olunur. Bu hərəkətlər elə tərtib edilməlidir ki, uşaq orqanizminin təbii inkişafına yaxşı təsir göstərsin, 
onun ahəngdar inkişafını təmin etməklə, orqanizmi xarici mühitin zərərli təsirlərindən qorusun, habelə 
əmək qabiliyyətini artırmaqla orqanizmin funksional fəaliyyətinin inkişafını sürətləndirsin. 
              Bu yaşda olan uşaqların ürəyi çox sürətlə inkişaf etdiyi üçün onların həddindən artıq fiziki 
hərəkətlərlə yüklənməsi və eyni hərəkətlərlə çox məşğul olması, ürəyin üzvü cəhətdən xəstələnməsinə 
səbəb ola bilər.  Uşaqlar qaçış, yeriş, tullanmalar, cisim atmaq, dırmaşmaq, akrobatika və s. kimi  bədən 
tərbiyəsi hərəkətləri ilə məşq etdikdə ürək öz işini artırır, yəni tez-tez yığılıb-açılmağa başlayır. Ürək hər 
dəfə yığılıb-açıldıqda aortaya və ağ ciyər arteriyasına vurulan qanın miqdarını daha da artırır. Kiçik 
məktəblilər bədən tərbiyəsi ilə məşğul olduqda, onun ürək fəaliyyəti, mədəciklər yığıldıqda damarlara 
vurulan qanın miqdarının çoxalması hesabına artır. Nəticədə orqanizm qanla vaxtlı-vaxtında təmin 
olunur. Bədən tərbiyəsi ilə məşğul olmayan şagirdlərdə ürəyin yığılıb-açılması nisbəti azalır, o, 
mədəciklərdəki qanın hamısını damarlara vaxtında vura bilmir. Ürək aramsız işləyir və istirahət edə 
bilmir. Bu zaman, ürək əzələləri tədricən zəifləməyə başlayır ki, bunun da nəticəsində o, üzərinə düşən 
 65
işin öhdəsindən lazımınca gələ bilmir. Beləliklə, bir tərəfdən bu yaşda uşaqların ürək-damar sisteminin 
zəif olması, digər tərəfdən belə qüsurların yaranması ürəyin sağlamlığını pozur və orqanizmin oksigena 
olan ehtiyiacını ödəyə bilmir. Buna görə də kiçikyaşlı şagirdlərin ürək əzələsini həmişə məşq etdirməli, 
onların təmiz havada gəzməsi və bədən tərbiyəsi ilə müntəzəm olaraq lazımi qaydada məşğul olması 
təmin olunmalıdır. 
              Tənəffüs üzvləri. Kiçikyaşlı şagirdlərin tənəffüc üzvləri də (burun boşluğu, nəfəs borusu, 
bronxlar, ağ ciyərlər və s.) kifayət qədər inkişaf etmiş olmur. Proqramdakı hərəkətlərin və səhər  
gimnastikasının icrası tənəffüsün və bütün üzvlərin hərtərəfli inkişafı və döş qəfəsi həcminin 
genişlənməsi ilə nəticələnir. Normal tənəffüs sağlamlıq üçün xüsusi əhəmiyyət kəsb edir. Adətən, burunla 
tənəffüc etmək orqanizm üçün çox faydalıdır. Çünki havada həmişə mikrob və tozlar olur. Tənəffüc 
burunla edildikdə mikrob və tozlar burnun selikli qişasına ilişib qalır, digər tərəfdən soyuq havanı burunla 
aldıqda o, burunda istiləşir və bədənin daxili temperaturuna uyğunlaşır. Bu da daxili üzvlərin soyuqlaması 
və xəstələnməsinin qarşısını alır. Bundan başqa müəyyən həpəkətlərin icrası zamanı tənəffüsün ritmlə 
edilməsinin orqanizm üçün mühüm əhəmiyyəti vardır.  Bütün bunlara əməl olunması, yəni hərəkətlərlə 
əlaqədar düzgün və normal tənəffüs edilməsi uşaqların sağlamlığını və iş qabiliyyətini təmin edən əsas 
şərtlərdəndir. 
              Kiçik məktəbyaşlı şagirdlərinin normal və sağlam inkişafı, boy və çəkisinin süürətlə artması 
düzgün qidalanmadan asılıdır. Uşaqlar üçün bədən tərbiyəsi hərəkətləri həzm aparatının 
möhkəmləndirilməsi və maddələr mübadiləsinin sürətlənməsinə müsbət təsir göstərir. 
              Dərinin möhkəmləndirilməsi orqanizm üçün böyük əhəmiyyətə malikdir. Kiçik məktəbyaşlı 
uşaqların dərisi çoxlu miqdarda nazik damarlardan ibarətdir. Uşaqlarda dərinin həddindən artıq zərif və 
nazik damarlardan ibarət olması onun xarici mühit qıcıqlandırıcılarına qarşı hissiyatını daha da 
qüvvətləndirir. Buna görə də bu yaşda böyüklərə nisbətən dərinin tənəffüs funksiyası daha da artır. Dəri 
zərif toxumalardan əmələ gəldiyi üçün o yaxşı mühafizə olunmazsa, şagirdin tez bir zamanda müxtəlif 
xəstəliklərə tutulması qorxusu vardır. Məhz bu cəhətləri nəzərə alıb, kiçikyaşlı şagirdlərin dəri örtüyünü 
möhkəmləndirmək lazımdır. Bədən tərbiyəsi vasitələrindən olan təbii amillər ilə (hava, günəş, su) dəriyə 
təsir etməklə onu möhkəmləndirmək mümkündür. Bu məqsədlə suda çimmək, bədəni yaş dəsmalla 
silmək, hava və günəş vannalarını qəbul etmək ən faydalı üsullardan sayılır. Reflektor rolu oynayan bu 
təbii qıcıqlandırıcılar dərinin hissi sinirlərinin uclarını qıcıqlandırır, bədənin müxtəlif üzvlərini və 
sinirlərini fəaliyyətə gətirir. Hava, günəş və su vasitəsilə dərinin möhkəmləndirilməsi qaydalarına düzgün 
riayət edilməsi vacibdir. Əks təqdirdə dəri öz funksiyasını itirər, sinir sistemi və başqa üzvlər xəstələnə 
bilər. 
              Hiss üzvləri. Kiçikyaşlı məktəblilərin hiss üzvlərinin inkişafına ayrı-ayrı hərəkətlərin müxtəlif 
vəziyyətlərdə icra edilməsinin də müsbət təsiri vardır. Uşaq yeridikdə, qaçdıqda, tullandıqda ayağın 
köməyi ilə yerin bərkliyini, boşluğunu, səthinin hamarlığını hiss edir və bu sahə haqqında müəyyən 
məlumatlara yiyələnir. Əllərlə idman alətlərindən tutduqda və yaxud ona istinad etdikdə şagird əşyanın 
soyuq və istiliyini , möhkəmliyini, münasibliyini toxunma və təzyiq hissi ilə (lamisə) duyur. Bu da 
müəyyən dərəcədə onların hissetmə qabiliyətinin inkişafına kömək edir. 
       Aparılmış tədqiqatlardan aydın olur ki, 7-10 yaşlı oğlan uşaqlarının normal boyu orta hesabla 117 
sm-dən 131 sm-ə qədər, çəkisi isə 21 kq-dan 28 kq-a qədər, döş qəfəsinin həcmi 59 sm-dən 64 sm-dəkdir; 
qızlard isə boy 117 sm-dən 130 sm-ə qədər, çəki 21 kq-dan 27 kq-dək, döş qəfəsinin həcmi 58 sm-dən 62 
sm-ə qədərdir. 
         Alınmış nəticənin təhlili və müqayisəsi göstərir ki, hazırkı şagirdlərin fiziki inkişaf xüsusiyyətləri 
1927-1928-ci (B.M.Daşevski)  göstəricilərinə nisbətən üstünlük təşkil edir. Yəni bütün yaş qruplarında 
boy 4,0- 7,0 faiz, çəki 7,0-18,0 faiz, döş qəfəsinin həcmi isə 2,0-9,5 faiz artmışdır. Demək, ölkəmizdə 
həyat şəraitinin yaxşılaşması şagirdlərin fiziki inkişaf səviyyəsini artırır, onların sağlam və gümrah 
böyüməsinə kömək edir. 
          Onu da qeyd etməliyik ki, 7, 8, 9 yaşlı azərbaycanlı oğlanlarının boyu qızlarınkından xeyli böyük 
olduğu halda, 10 yaşda hər iki cins üçün ölçülər bərabərləşir. 11, 12 və 13 yaşlı qızlarda boy oğlanlara 
nisbətən artır, 14 yaşda yenə də oğlanlar üstün olurlar. Nəhayət, 15 yaşda bu fərqlər 5,6 sm-ə çatır. 
        Kiçik məktəbyaşlı məktəblilərin səciyyəvi fiziki xüsusiyyətlərindən biri də baş beynin çəki və 
quruluş etibarı ilə sürətlə inkişaf etməsidir. 
 66
           Demək, bədən tərbiyəsi məşğələlərində şagirdlərin fiziki inkişaf və onların cinsi xüsusiyyətlərinin 
nəzərə alınması, onların bədən tərbiyəsi ilə müntəzəm məşğul olmasında,  təlim-tərbiyənin səmərəli 
olmasında xüsusən əhəmiyyətlidir. 
 
                3.2.  Kiçik məktəbyaşlı uşaqların psixoloji  xüsusiyyətləri  
        Müəllim dərs dediyi uşaqların psixoloji xüsusiyyətlərini yaxşı bildikdə və bu xüsusiyyətləri nəzərə 
aldıqda təlim-tərbiyə işində böyük nailiyyətlər qazanacaqdır. Biz uşaqların yaş xüsüsiyyətlərini, onların 
hansı yaş dövründə nə ilə maraqlanmasını, habelə onları əhatə edən mühiti necə dərk etməsini bilməsək, o 
zaman işdə müvəffəqiyyət əldə edə bilmərik. 
         Hiss üzvlərinin rəngə, səsə, lamisəyə, hərəkətə və müvazinətə qarşı həssaslığı təlim prosesində öz 
inkişafını davam etdirir. Bəzi xarici təsir, qeyri –münasib olan şərait uşağın ayrı-ayrı hiss üzvlərinə pis 
təsir göstərir və onların fəaliyyətini zəiflədə bilir. Buna görə də fasiləsiz olaraq uzun müddət kitab 
oxumaq, «Farağat!» komandasında durmaq, ev tapşırıqlarını yerinə yetirərkən stol arxasında düzgün 
oturmamaq, fiziki hərəkətləri düzgün icra etməmək (baş, ayaq, qol, gövdənin və i.a. düz tutulmaması) və 
s. gözün daxili təzyiqini artırır. 
        Eşitmə duyğuları da, görmə duyğuları kimi uşaqlarda çox erkən inkişaf etmiş olur. Bu hisslərin 
inkişaf etməsinə kömək göstərən mühüm amillərdən biri də bədən tərbiyəsidir. Məsələn, qaçış və yeriş 
zamanı bütün uşaqların addımlarının birlikdə və ahənglə atılması yaxşı bir səs əmələ gətirir ki, bu, bir 
tərəfdən hərəkətlərin düzgün icra olunmasına kömək edir, digər tərəfdən isə uşaqların əhvali-ruhiyyəsinin 
yaxşılaşmasına və eşitmə hissinin inkişafına səbəb olur. Təlim prosesində müəllimin hərəkətləri xüsusi 
tona malik səslə sayması (bir, iki, üç və s.) və ya bu hərəkətlərin gözəl və oynaq musiqi sədaları altında 
edilməsi, uşaqlarda hərəkətin icrasına və musiqiyə olan marağı artırmaqla yanaşı, eşitmə hisslərinin də 
inkişafına müsbət təsir edir. Lakin  bədən tərbiyəsi dərslərində həddindən artıq səs-küy eşitmə 
orqanlarının fəaliyyətinə mənfi təsir göstərir. 
          Müşahidə göstərir ki, aşağı sinif şagirdlərinin diqqəti davamsızdır, onlar uzun müddət diqqətini 
eyni bir hərəkətin icrasına yönəldə bilmirlər. 
              Məlum olduğu kimi, təlimin səmərəli təşkili nəticəsində uşaqlarda yeni-yeni diqqəti cəlb edən 
keyfiyyətlər  yaranır. Xüsusilə, qeyri-iradi diqqət, tədricən, möhkəm iradi diqqətə çevrilir. 
        Professor M.Həmzəyev qeyd edir ki, uşaqların diqqəti asanlıqla yayına bilər. Yalnız onu 
maraqlandıran, yeni keyfiyyətlərə malik olan, uşağın tələbatı ilə bağlı olan cisim və hadicələr onun 
diqqətini uzun müddət öz üzərində saxlaya bilər. O, yazır: «Kiçik məktəbyaşlı uşaqlarda diqqətin zəifliyi, 
onların öz diqqətlərini uzun müddət cəmləşdirməkdə çətinlik çəkmələrindən irəli gəlir. Ona görə də kiçik 
məktəbyaşlı uşaqlara tapşırılan iş maraqlı olmaqla yanaşı, arabir dəyişilməlidir. Bununla yanaşı olaraq, 
uşağın görəcəyi işin mahiyyəti onun üçün aydın olmalıdır»93. 
         Müəllim bəzən uşağın bu xüsusiyyətini nəzərə almır, hətta yuxarı sinif uşaqları kimi onlara da 
müstəqillik verir və belə zənn edir ki, onlar bu hərəkətləri müstəqil olaraq yerinə yetirəcəklər.  
Nəticədə, qarşıya qoyulmuş vəzifəni yerinə yetirmir, başqa bir məqsədli oyun və hərəkətlərlə məşğul 
olurlar. Buna əsas səbəb 
müəllimin dərsi uşaqların marağına uyğun qurmaması, uşaqların dərsin mahiyyəti və məqsədini başa 
düşməməsindən irəli gəlir. Bu yaşda şagirdlərin diqqətini ancaq maraqlar əsasında saxlamaq kifayət deyil, 
onları tərbiyə etmək vəzifəsi də qarşıya qoyulmalıdır. K.D.Uşinski qeyd edirdi ki, ilk təlim günlərindən 
etibarən uşağı öz təlim vəzifəsini sevməyə və bu vəzifənin icrasından həzz almağa öyrətmək mümkündür 
və lazımdır. Kiçikyaşlı şagirdlər bədən tərbiyəsi hərəkətlərini tez mənimsəyir, tez də unudurlar. Eyni 
zamanda yaxşı icra etdiyi hərəkətin izahını verə bilmir. Yəni hərəkəti necə yerinə yetirdiyini ardıcıl 
danışmaqda çətinlik çəkirlər. Bunun üçün uşaqlarda fiziki hərəkətlərin icra edilməsi və onun terminlərinə 
dair çoxlu söz ehtiyatı yaratmağa, həm də məntiq yadda saxlamanın inkişaf etdirilməsinə böyük ehtiyac 
vardır. Kiçik məktəbyaşlı şagirdlərin təlim prosesində əldə etdikləri biliklər, təsəvvürlər genişləndikcə, 
onların hafizələri də inkişaf edir və möhkəmlənir. 
                                                 
93 М.Щямзяйев. Кичик мяктябйашлы ушагларын психоложи хцсусиййятляри. Бакы, «Маариф», 1968, сящ. 15. 
 
 67
           İbtidai sinif şagirdlərinin təsəvvürləri konkret olur. Buna görə də müəllim, dərsdə öz fikrini uzun-
uzadı danışmaqla deyil, konkret və aydın misallarla izah etməlidir. 
              Bəzən çətin olan, lakin musiqinin müşayiəti ilə icra edilən hərəkətlərə dair uşaqlarda müəyyən 
təsəvvürlər yaranır və onlar buna heyran olurlar. 
     Təfəkkür uşaqlarda konkret və emosional xarakter daşıyır. Lakin kiçikyaşlı iəktəblilərdə təfəkkürün ən 
yüksək səviyyədə inkişaf etdiyini söyləmək çətindir. Bundan əlavə, onlarda qeyri-iradi diqqət, mexaniki 
hafizə daha yüksək səviyyədə inkişaf edir və məntiqi təfəkkürün elementləri yaranmağa başlayır. Habelə, 
bu yaşda da emosional vəziyyətlərin tez-tez dəyişilməsi, xəyalpərəstlik və s. hallar müşahidə olunur. 
              Məktəbdə ardıcıl aparılan bədən tərbiyəsi məşğələləri şagirdlərdə psixi və zehni proseslərin 
inkişafını sürətləndirir. Baş beynin qabığında şərti reflekslər sürətlə yaranır və mürəkkəbləşir. 
              Müəllim təfəkkürün əmələ gəlməsi, anlayış və  mühakimələrin yaranması yollarını və onun 
qanunlarını öyrənib tədris işində bunu tətbiq etməklə, uşaqların təfəkkürünü inkişaf etdirə bilir və bu 
zaman təlimin səviyyəsi də yüksəlir. 
 
II.4. Fiziki tərbiyə təliminin elmi-nəzəri əsasları 
 
4.1. Fiziki tərbiyənin təliminə təsir göstərən amillərin elmi nəzəri mahiyyətini öyrənməyin əhəmiyyəti 
              Orta ümumtəhsil məktəblərinin ibtidai siniflərində fiziki tərbiyə prosesinin daha da 
təkmilləşdirilməsində, kiçikyaşlı məktəblilərin  fiziki tərbiyəsinin pedaqoji-psixoloji və anatomik-fizioloji 
əsaslarını sinif müəllimlərinin dərindən bilməsi çox vacibdir. Fiziki tərbiyənin tədrisi prosesinin əsaslarını 
bilmədən və  riayət etmədən bu sahədə təlimin səmərəliliyindən söhbət etməyə dəyməz. 
              Mütəfəkkir pedaqoqlar uşaqların fiziki tərbiyəsinə, fiziki və mənəvi sağlamlığına böyük 
əhəmiyyət vermişlər. Dahi çex pedaqoqu Y.A.Komenski «Yaxşı təşkil olunmuş məktəbin qanunları» adlı 
əsərində göstərir ki, məktəbin həqiqi məktəb, humanistlik emalatxanası olması və can sıxıntısından xilas 
olması üçün orada elmi biliklərin yaxşı öyrədilməsi ilə bərabər, şagirdlərin fiziki tərbiyəsinin yüksək 
səviyyədə, maraqlı və məzmunlu təşkili zəruridir. O, göstərirdi ki, məktəblilərin zehni işdən, təlim 
fəaliyyətindən və eləcə də    nahardan-yeməkdən sonra hərəkətli həyat tərzi keçirməsi, fəal istirahət 
etməsi, gəzintiyə çıxması və hərəkətli oyunlarla məşğul olması, əylənməsi lazımdır və çox vacibdir. O, 
şagirdlərə deyirdi: «Nahardan sonra yatmaqdan çəkin, … qida həzm olunan kimi gəzinti, ədəbli söhbətlər 
və oyunla özünə istirahət ver». 
              Qeyd etməliyik ki,  hərəkət və oyunlar elə təşkil olunmalıdır ki, o, uşağın həm fiziki inkişafına və 
həm də onun mənəvi tərbiyəsinə və elmi bilikləri, gerçək aləmi, füsünkar təbiəti müvəffəqiyyətlə 
öyrənməsinə kömək etməlidir. Elə oynamaq lazımdır ki, oyun həyat, sağlamlıq, ədəb üçün təhlükə 
yaratmasın. 
              Azərbaycan xalqının böyük maarifpərvər oğlu, görkəmli təbiətşünas alim H.B.Zərdabi insanın 
həyatda xoşbəxt və şən yaşaması üçün var-dövlətə deyil, möhkəm bədən sağlamlığına malik olmasını 
zəruri şərt hesab etmiş, «Dünyada bədən sağlamlığından artıq dövlət yoxdur» - demişdir. 
              Görkəmli rus anatom-pedaqoqu P.F.Lesqaft müəyyən etmişdir ki, məktəblilərin cismani və 
mənəvi sağlamlığı üçün onların yaş və güclərinə müvafiq fiziki təhsil və tərbiyə almaları zəruridir. 
P.F.Lesqaft deyirdi ki, fiziki təhsil zamanı uşağın icra edəcəyi hər bir hərəkətin (məsələn, oyun, gəzinti, 
çimmək və s.) əhəmiyyəti, qayda və üsulları şagirdlərə müəllim tərəfindən  aydın izah edilməlidir. Belə 
olduqda, fiziki təhsilin mahiyyəti şüurlu dərk edilir, bu əsasda onda zehni, əxlaqi sifətlər, estetik zövq və 
s. təşəkkül tapır. A.S.Makarenko, N.K.Krupskaya və b. fiziki təlimin düzgün təşkilinə xüsusi diqqət 
yetirmişdir. 
              Yuxarıda göstərilənlərdən aydın olur ki, fiziki tərbiyə sahəsində nailiyyətlər əldə etmək üçün 
təlim prosesində uşaqların yaş xüsusiyyətlərini (anatomik-fizioloji, psixoloji), habelə hansı hərəkətin, 
oyunun keçirilməsində hansı təlim üsulundan və yaxud prinsipindən istifadə olunması qabaqcadan 
müəllim tərəfindən müəyyənləşdirilməlidir. Bu zaman fiziki tərbiyənin məzmunu da nəzərə alınmalıdır. 
              Müəllimlərin qarşısında duran çox mühüm vəzifələrdən biri də təlim prosesinin 
optimallaşdırılması, yəni şagirdlərdə hərəki və yaradıcı təfəkkür vərdişlərini inkişaf etdirməkdən, 
müstəqil hərəkət etməyi bacarmağı öyrənməkdən ibarətdir. Bunun üçün də müxtəlif və səmərə verən 
təlim metodları və priyomlarına, eləcə də milli fiziki tərbiyə vasitələrinə geniş yer vermək lazımdır. Bu 
 68
şərtlə ki, həmin prosesdə yerli iqlim şəraiti, məktəbin idman bazası, onların alət, avadanlıqlarla və 
ləvazimatlarla təchiz olunması nəzərə alınmış olsun. Bunlar təlimə şüurlu münasibəti, marağı təmin edir. 
Məşğul olanların hərəki fəallığını, dərketmə qabiliyyətini, idman fəallığını yüksəldir. 
              Konkret desək, nəticə etibarı ilə təlimin intensiv təşkili və keçirilməsinə zəmin yaradır. Təlimin 
intensiv təşkilinin əsasları probleminin qoyuluşuna pedaqoji-psixoloji ədəbiyyatda müəyyən qədər yer 
verilmişdir. Bu barədə pedaqoji aspektdə yazılmış bəzi tədqiqatların, dərslik və dərs vəsaitlərinin mövzu 
baxımından təhlilləri aparılmışdır. Məlum olmuşdur ki, ümumtəhsil məktəblərində tətbiq olunan təlim 
metodları və prinsiplərinin elmi əsaslarına aid didaktika mütəxəssisləri, həmçinin metodist-alim  və 
müəllimlər eyni fikirdə deyildir. Pedaqoq və psixoloqların və metodistlərin təlim-tərbiyə və onların 
prinsipləri haqqında vahid rəydə olmaları o qədər də vacib deyildir. Bütün fikirlər bu və ya digər formada 
və məzmunda təlim prosesinin səmərəliliyinin yüksədilməsinə yönəldilmişdir. Başlıca məsələ onda deyil 
ki, kim məsələyə necə və nə cür, hansı mövqedən yanaşır. Əsas məsələ ondadır ki, ayrı-ayrı tədris 
fənlərinin elmi-nəzəri əsasları barədə deyilən ümumi fikir təlimin konkret problemlərindən bəhs etsə də, 
müxtəlif təlim,  metod  və prinsiplərinin şərhi zamanı lazımınca öz  
əksini tapmır. Söylənilənlərin «Fiziki tərbiyə və onun tədrisi metodikası» təliminə daha çox aidiyyəti 
vardır. 
 Fiziki tərbiyə sahəsində rus dilində xeyli ədəbiyyat olsa da, bütün bunlar fiziki tərbiyənin 
bilavasitə ümumi problemlərini əhatə etmiş, yaxud da onun müəyyən bir pedaqoji-psixoloji məsələlərinin 
həll edilməsinə istiqamətləndirilmişdir.     Çap olunmuş metodik işlərdə94 isə fiziki təlimin məsələləri 
elmi cəhətdən qənaətləndirici  
səviyyədə işıqlandırılmamış, yalnız ümumi didaktik fikirlər söylənilməklə kifayətləndirilmişdir. 
        Azərbaycan dilində isə şagirdlərin fiziki tərbiyəsinə həsr olunmuş metodik işlər  çox az miqdarda 
nəşr edilmişdir. Burada fiziki tərbiyənin nəinki ümumi metodik baxımdan, hətta ayrı-ayrı məsələləri də 
kifayət qədər konkretləşdirilməmişdir. 
              Fiziki tərbiyə prosesində tətbiq olunan təlim metodları və prinsiplərinin Azərbaycan dilində 
ümumi pedaqoji – psixoloji və metodiki ədəbiyyatda elmi əsasları istənilən səviyyədə şərh edilməməsi 
səbəbindən bədən tərbiyəsi müəllimləri və metodistlərinin təlim   işini optimal təşkil etmələrinə öz mənfi 
təsirini göstərmişdir. 
              N.M.Kazımov bu və ya digər təlim üsulu, yaxud priyomunun nə dərəcədə səmərəli olub-
olmadığını nəzəri cəhətdən söyləməyə əsas verən nədir? Sualını belə izah edir: Belə bir əsas həmin üsul 
və ya priyomun maddi aləmin başlıca qanunauyğunluqlarına, fizioloji və psixoloji qanunauyğunluqlara, 
məntiq hadisələrinə uyğun gəlib-gəlmədiyidir. Deməli, hər hansı təlim üsulu və priyomunun nə dərəcədə 
səmərəli olduğunu nəzəri cəhətdən söyləmək üçün həmin üsul və priyomun obyektiv varlığın 
qanunauyğunluqlarına, ali sinir sistemi fəaliyyətinin, eləcə də düzgün məntiqi təfəkkür 
qanunauyğunluqlarına uyğun gəlib-gəlmədiyini, fəlsəfə, fiziologiya, psixologiya və məntiq nöqteyi-
nəzərindən təhlil etmək lazımdır. Belə bir təhlil nəticəsində alınan biliklər, yəni müvafiq fəlsəfi, fizioloji, 
psixoloji və məntiqi biliklər    təlim üsulları və priyomlarının elmi-nəzəri əsaslarına daxil olur. 
              Qeyd etməliyik ki, təlim üsulları və priyomları barədə deyilənləri fiziki tərbiyəyə də aid etmək 
olar. Çünki fiziki tərbiyə prosesinin cisim və hadisələrlə, ali sinir sistemi fəaliyyəti, habelə psixologiyası 
ilə və s. ilə nə qədər  sıx əlaqədə olduğu inkar edilməzjir. Buna görə də fiziki tərbiyənin məzmununu, 
eləcə də həmin prosesi təşkil edən bədən tərbiyəsi müəllimi təbiətin və cəmiyyətin cisim və hadisələrinin 
müvafiq şəkildə şagirdlər tərəfindən dərk olunmasını təşkil etməsi lazımdır. Həmin cisim və hadisələrin 
qanunauyğunluqları ilə bərabər, həm də xüsusi - yəni bioloji, ictimai, psixoloji, fiziki və kimyəvi 
qanunauyğunluqları da mövcuddur. 
                                                 
94 В.Артишевски вя М.Черевков. Физическайа культура в школе. «Учпедиз» Наркомпроса РСФСР, М., 1939 г  
.Физическайа культура в Ы-ЫВ классах восьмилетних школ. Под об.ред.З.И.Кузнетсова. «Учпедгиз», Л.1961 г 
.Физическайа культура в школе.В-ВЫЫЫ классах. Изд-во «Просвешение», М., 1967 г.А.А.Гугин. Уроки физической 
культуры в начальной школе. Изд. «Просвешение», М., 1970 г.  
Физическайа культура в школе. Методика уроков в ЫВ-ВЫЫЫ классах. Под ред.З.И.Кузнетсова. «Просвешение», 
1972 г. 
Физическайа культура в школе. Методика  уроков в ЫХ-Х классах. Под ред З.И.Кузнетсова, М., «Просвешение», 1973. 
 
 
 69
           İnsan bioloji, ictimai varlıq kimi xarici mühitlə daimi əlaqədə olub, onun fəaliyyətini psixi prosesin 
qanunauyğunluqlarından ayrılıqda təssəvvür etmək qeyri-mümkündür. Məsələyə bu baxımdan yanaşmış 
olsaq, deməli, bioloji, psixoloji, ictimai və s. qanunauyğunluqlara aid ümumi biliklər fiziki tərbiyənin 
düzgün təşkilinin mühüm amili kimi, eyni zamanda onun elmi – nəzəri əsaslarına daxildir. 
              Fiziki tərbiyə prosesi bu prosesdə iştirak edən şagirdin baş beyin yarımkürələri qabığı ilə, ali 
sinir sisteminin qanunauyğunluqları ilə, həmçinin müvafiq psixi proseslərlə qarşılıqlı sıx bağlı olur. 
Həmin sahədə qazanılmış konkret biliklər də ( fizioloji, psixoloji və ictimai hadisələr üzrə) fiziki 
tərbiyənin səmərəli təşkilinin tərkib hissəsidir. Bundan əlavə, xarici mühitin qanunauyğunluqları üzrə 
biliklər, fiziki tərbiyə prosesində qarşıya çıxan didaktik qanunauyğunluqlarla fiziki hərəkətlərin yerinə 
yetirilməsini təmin edən müvafiq fizioloji, psixoloji biliklər də fiziki tərbiyə təliminin lazımi səviyyədə 
təşkilinin əsaslarına aiddir. 
              Fiziki tərbiyənin düzgün təşkilində vacib şərt olan elmi-nəzəri əsaslar haqqında söylədiklərimizi 
konkretləşdirmək məqsədi ilə onun fizioloji əsaslarına istinad etməklə nümunələr göstərək. Həmin 
nümunələrdən biri fiziki hərəkətlərin fəal istirahətlə sıx əlaqədar olmasıdır. İ.M.Seçenov fəal istirahətin 
hərəkətlərlə bağlı olması ideyasını ilk dəfə olaraq elmi cəhətdən işləmiş və bunun nəzəri əsaslarını tədqiq 
etmişdir. O, müəyyənləşdirmişdir ki, orqanizmin işdən sonra sakit vəziyyətdə saxlanması iş qabiliyyətini 
tam mənası ilə bərpa etmək mümkün deyildir. İşdən sonra orqanizmi yalnız sakit vəziyyətdə saxlamaq 
yox, əksinə xüsusi hərəkətlərlə onun iş qabiliyyətini bərpa etmək vacibdir. İ.M.Seçenovun fikrincə 
yorulmuş üzvə müvəqqəti olaraq istirahət verdikdən sonra, yorulmamış üzvün işləməməsi, bu üzvdə 
qıcıqların əmələ gəlməsinə və bu qıcıqların mərkəzi sinir sisteminə verilərək yorulmuş üzv mərkəzinin 
tam istirahət etməsinə və beləliklə, həmin üzvün iş qabiliyyətinin daha tez bərpa edilməsinə səbəb olur. 
O, təcrübə də sübut etmişdir ki, fizioloji nöqteyi-nəzərdən istirahəti mütləq sakitlik kimi başa düşmək 
olmaz. Bir işin başqa işlə əvəz edilməsinə itirahət forması kimi baxmaq lazımdır. 
              Müşahidə olunduğu kimi, məktəblərdə, idarə və müəssisələrdə təşkil olunan  bədən tərbiyəsi 
fasilələri də fəal istirahətin formalarından biri olmaqla, məhz fiziki hərəkətlərin elmi-nəzəri əsası olan 
fizioloji əsaslarda həyata keçirilir. 
              A.A.Uxtomski sübut etmişdir ki, işdən qabaq hərəkətlər etdikdə, əmək qabiliyyəti artır, orqanizm 
normal iş ritminə daxil olur. İşin ritmini və sürətini birdən-birə müəyyən bir qaydaya salmaq mümkün 
deyildir. Bunun üçün əvvəlcədən fəal tədbirlər həyata keçirilməlidir. İşdən əvvəl gimnastikanın həyata 
keçirilməsi də həmin fizioloji fikrə əsaslanmışdır. 
              İ.P.Pavlov iş qabiliyyətini  yüksəltmək, yorğunluğun və fəal istirahətin əsas səbəblərini öz 
əsərlərində belə şərh etmişdir: «… əmək qabiliyyətini uzun müddət saxlamaq üçün iş ilə istirahət vaxtının 
düzgün növbələşdirilməsi böyük əhəmiyyətə malikdir». O, daha sonra göstərir ki,   beyin qabığının 
müəyyən nayihəsinin uzun müddət qıcıqlandırılması, bu nahiyyənin işgörmə qabiliyyətini azaldır, lakin 
bu zamani işin xarakteri dəyişdirilərsə, yəni beyin qabığının başqa hüceyrələri işləməyə məcbur edilsə, bu 
zaman əvvəlki nayihənin qabiliyyəti tez bərpa olunar.              Göstərilənlərdən aydın olur ki, hər hansı bir 
əmək fəaliyyətinin (fizioloji) başqa bir əmək fəaliyyəti ilə əvəz olunması (zehni) uzun müddət işləyən 
beyin qabığı nahiyyəsinin istirahətini təmin edir. Bütün bunlar şagirdlər üçün nəzərdə tutulmuş gün 
ərzində görəcəyi hərəkət rejiminə də aid edilir.  Burada ailə şəraitində təşkil olunan səhər gimnastikası, 
dərsəqədər gimnastika, ayrı-ayrı fənlərin tədrisi zamanı təşkil olunan bədən tərbiyəsi dəqiqələri (2-3 
dəqiqə), fasilə vaxtı (böyük tənəffüsdə) keçirilən müxtəlif növ oyunlar, əyləncələr, yuxudan qabaq gəzinti 
və s. daxildir. 
        Fiziki tərbiyə proqram materiallarının seçilməsi, onun siniflər üzrə bölünməsi, fiziki tərbiyə 
dərslərinin, sinifdənxaric və məktəbdənkənar tədbirlərin və s. təşkili və keçirilməsi tam olmasa da, hər 
halda həmin fizioloji prinsiplər üzərində qurulmuşdur. Fiziki tərbiyə dərslərinin 3 hissədən ibarət 
qurulması (hazırlıq, əsas və tamamlayıcı) onun elmi-nəzəri cəhətdən düzgün və səmərəli qurulmasına 
əyani sübutdur. Çünki fiziki tərbiyə dərsinin hazırlıq hissəsinin başlıca vəzifəsi şagirdlərin orqanizminin 
anotomik və funksional fəaliyyətinin işdən qabaq əsas işə (hissəyə) – yəni hərəkətləri və yaxud müxtəlif 
idman növləri üzrə fəndlərin  texnikasına yiyələnməyə hazırlamaqdan, taktiki  variantların 
mənimsənilməsinə yönəltməkdən, bu sahədə iş qabiliyyətini yüksəltməkdən ibarətdir. Əsas hissədə isə 
hərəkətlərin texnika və taktikası təlim olunur. Dərsin tamamlayıcı hissəsində mühüm vəzifə kimi 
orqanizmin funksional fəaliyyətinin gərginliyini azaltmaq, təxminən əvvəlki vəziyyətə gətirməkdir. Bu 
 70
isə orqanizmi nisbətən sakitləşdirmək, fiziki iş görmə qabiliyyətini sadə və rəngarəng oyunlarla, diqqəti 
cəlb edən təmrinlərlə və tənəffüs hərəkətləri vasitəsilə azaltmaq, başqa sözlə desək, beyin qabığının 
müvafiq nahiyyəsinin uzun müddət qıcıqlanmasının (yanmanın) qarşısını almaq, digər hüceyrələri 
işləməyə məcbur etmək, beləliklə, əvvəlki nahiyyənin iş qabiliyyətini bərpa etmək, onları növbəti iş 
növünə hazırlamaq – zehni əmək tələb edən fənlərin (riyaziyyat, fizika, tarix və s.) tədrisinə, xüsusən də 
bu fənlərin yüksək səviyyədə qavranılmasına əvvəlcədən hazırlamaqdan ibarətdir.    
 Fiziki tərbiyə təliminin elmi və təcrübi əsaslarının digər cəhətlərinin tədqiqatın müvafiq fəsillərində şərh 
ediləcəyini nəzərə alıb, bu barədə fikirlərimizi deyilənlərlə məhdudlaşdırmağı lazım bilirik. Fiziki tərbiyə 
proqramının, ədəbiyyatın və dərslərin müşahidəsinin təhlilindən, müəllimlərlə söhbətdən məlum olur ki, 
milli fiziki tərbiyə vasitələri və təlim metodlarından səmərəli  istifadə, fiziki tərbiyə prosesində özünə 
layiqli yer tutmamış, eləcə də müəllimlər bu sahədə çox az biliyə malikdirlər. Həmin məsələyə dair 
qarşıya bir sıra suallar çıxır: 
        - Fiziki tərbiyə üzrə proqramlar üçün materiallar seçərkən baş beyin yarımkürələri qabığının 
fəaliyyətini nəzərə almaq olarmı?               - Fiziki tərbiyə üzrə təlim işlərinin effektivliyinin 
artırılmasında uşaq orqanizminin böyümə və inkişafının qanunauyğunluqlarını öyrənməyin əhəmiyyəti 
vardırmı? 
              - Fiziki tərbiyə sisteminin təkmilləşdirilməsi məqsədi ilə ali sinir fəaliyyətinin müvafiq 
qanunauyğunluqlarına istinad mümkündürmü? 
             - Nəhayət, həmin qanunauyğunluqlar hansılardır? 
              Qoyulmuş suallar fiziki tərbiyənin səmərəli təşkilinin fizioloji əsasları ilə bağlıdır və istər-
istəməz onları tədqiq etmək zərurəti meydana çıxır. 
            Fiziki tərbiyə prosesinin səmərəli təşkili yalnız fizioloji cəhətdən deyil, eyni zamanda şagirdlərin 
psixoloji məsələləri ilə əlaqədardır.  
Buna görə də tərbiyənin təlimində psixi proseslərə diqqət yetirmək olduqca əhəmiyyətlidir. Bunun təlim 
sistemində həm nəzəri və həm də böyük təcrübi faydası vardır. Bunları nəzərə alıb, biz fiziki hərəkətlərin 
təliminin psixoloji xüsusiyyətlərinə də diqqət yetirməli, xüsusilə həmin işin ayrı-ayrı psixoloji proseslə 
əlaqəsini öyrənməli, təlim dövründə səmərəli istifadə etməlidir. Duyğu, eşitmə, görmə, təvəvvür, 
qavrama, diqqət, təfəkkür və i.a. psixoloji proseslərin fiziki tərbiyə prosesinin optimal təşkilinə müsbət 
təsirini nəzərə alıb, bunların funksional fəaliyyətini həmin işə cəlb etməlidir. Bundan əlavə, fiziki tərbiyə 
vasitələrinin, o, cümlədən milli fiziki hərəkətlərin şagirdlərin psixologiyasına təsirini öyrənməli, təlimə 
müsbət təsir göstərən  psixoloji şərtləri aşkara çıxarmalıdır.  
        Söylənilənlər fiziki tərbiyə prosesinin səmərəliliyinin artırılmasında xüsusi əhəmiyyət kəsb etməklə 
bərabər, onun psixoloji əsaslarının mühüm tərkib hissəsidir. 
        Bunlardan belə bir qənaətə gəlmək olur ki,  fiziki tərbiyə işlərinin səmərəli surətdə həyata 
keçirilməsinin elmi-nəzəri əsaslarını tədqiqatlar aparmaq yolu ilə aşkara çıxarmaq və təcrübi məşğələlərin 
təşkilində ondan müvəffəqiyyətlə istifadə etmək lazımdır.  
      Bunu nəzərə alsaq, tədqiqatın bu fəslində fiziki tərbiyənin məzmununun yeniləşdirilməsində və təlim 
metodlarından istifadədə mühüm amil olan uşaq orqanizminin böyümə və inkişafının 
qanunauyğunluqlarını, fizioloji və psixoloji əsaslarını araşdırmağa səy göstərəcəyik.  
     A.A.Uxtomski bir sıra sinir mərkəzlərinin bu cür uyğunlaşma fəaliyyətinin müəyyən işlərin icrasını 
təmin etməsini öyrənmiş və onu dominat adlandırmışdır. Bütün bunlar göstərir ki, insanın istər mürəkkəb 
və istərsə də  sadə olsun, hər cür əmək fəaliyyəti mərkəzi sinir sisteminin ali hisslərində müvafiq 
istiqamət alması, sinir mərkəzlərinin işində sistemliliyin işçi quruluşunun (işçi dominat) olması 
nəticəsində təşkil edilir. 
     Sual olunur: Bəs əmək fəaliyyətinin yüngülləşməsinə səbəb nədir? Həyat təcrübəsindən məlum olur ki, 
əmək növündən heç də asılı olmayaraq, ona müsbət təsir göstərən işin təkrar-təkrar, yəni dəfələrlə yerinə 
yetirilməsi konkret desək, hərəkətlər təkrar edildikcə, həmin sistem daha da möhkəmlənir, bir növ adət 
halına keçir. Başqa sözlə desək, eyni qıcıqların eyni şəraitdə, eyni mühitdə dönə-dönə təkrarlanması 
nəticəsində yüngülləşməsinə səbəb olur. Doğrudan da, hər bir şəxs öz üzərində və ya başqalarının 
üzərində müşahidələr aparmış olsa, o, çox asanca hiss edə bilər ki, hər bir əmək fəaliyyəti təkrar 
edildikcə, onda əmək vəziyyəti asan yaranmaqla, həm də daha da yüngülləşir. Heç şübhəsiz ki, bütün 
bunlar əmək fəaliyyətini yüksəldir və iş qabiliyyətini artırır. 
 71
      Müşahidə olunur ki, istər zehni və istərsə də fiziki iş olsun, həmin işin başlanğıcı səmərəli olmur, 
əmək məhsuldarlığı aşağı düşür və i.a. Lakin iş vaxtından müəyyən müddət keçdikdən sonra işgörmə 
qabiliyyəti başlanğıca nisbətən daha yüksək olur. 
     Normal iş şəraitinin yaranması üçün nə etməli? Burada birinci şərt insanın iş vəziyyəti   sinir 
mərkəzlərinin uyğunlaşması ilə sıx əlaqədardır. Belə ki, işin başlanğıcında əmək məhsuldarlığının mühüm 
şərtləri bacarıq və əməyin düzgün təşkili ilə yanaşı, mərkəzi sinir sisteminin vəziyyətinin də qaydasında 
olmasını tələb edir. 
              
4.2. Fiziki tərbiyənin təliminə fizioloji amillərin təsiri 
              Fizioloji tədqiqatlardan məlum olur ki, insan orqanizmi əmək prosesi və hər bir iş zamanı tam 
vəhdətdə fəaliyyət göstərir. Sinir sistemi isə orqanizmin birləşərək vəhdətdə fəaliyyət göstərməsini   
təmin edir. Sinir mərkəzlərində oyanmanın ləngimə ilə (tormozlanma) əvəz edilməsi sinir sisteminin 
başlıca xüsusiyyəti hesab olunur. Müxtəlif növ nəinki mürəkkəb fiziki və yaxud digər hərəkətlərin, 
həmçinin hər hansı ən sadə hərəkətlərin, əyləncə və oyunların yerinə yetirilməsi dövründə müəyyən sinir 
mərkəzində oyanma yaradır. Həmin oyanma sinir lifləri vasitəsilə müvafiq əzələlərə nəql olunur və 
nəticədə bu əzələlər hərəkətə gəlirlər. Buna aid belə bir misal göstərmək olar. Əgər biz  qolu bükmək 
istəyiriksə, onda mütləq qolun bükülməsi üçün qolu bükən əzələləri tənzim edən başqa sinir 
mərkəzlərində oyanma əmələ gəlir, qolu açan mərkəzlərdə isə oyanma ləngiməni əvəz edir. Burada belə 
bir fizioloji qanunauyğunluğu da yaddan çıxarmax olmaz. Bu da ondan ibarətdir ki, hər hansı bir hərəkət 
nə qədər çətin olarsa, bundan asılı olaraq tək-tək deyil, bir çox sinir mərkəzlərində oyanma ilə ləngimənin 
bir-biri ilə əvəz olunmasında bir o qədər bir-biri ilə uyğunlaşdırılmalıdır. 
              Göstərmək lazımdır ki, uşaq doğularkən  onun bir sıra mərkəzi müəyyən sistemdə bir-biri ilə 
əlaqədə olur.  Ə.A.Babayev görkəmli rus fizioloqlarının tədqiqatlarına əsaslanaraq həmin məsələni belə 
izah edir: … amma bir çox hərəkət vərdişləri, xüsusən bütün əmək fəaliyyəti ilə əlaqədar olan hərəkətlər, 
insanın şəxsi həyatında adət etmək və təkrar etmək nəticəsində əldə edilir. Bu hərəkət vərdişlərinin əsasını 
hərəkət və daxili üzvlərin fəaliyyətini tənzim edən sinir mərkəzlərində oyanma ilə ləngimənin bir-biri ilə 
əvəz edilməsinin mürəkkəb formasıdır.  
              Sinir sisteminin oyanmasının təşkili, orqanizmin ümumi tonusunun artmasına da zəmin yaradır. 
Bunlar isə ürək- qan – damar,  tənəffüs sistemlərinin fəaliyyətini yüksəldir, maddələr mübadiləsini 
gücləndirir. 
           Fiziki hərəkətlər isə orqanizmin tonusunun yüksədilməsində, sinir sisteminin oyanmasında təsirli 
vasitələrdən sayılır. Ə.A.Babayev bu sahədə tədqiqat aparan digər gigiyena alimləri kimi şəxsi 
müşahidələrin nəticəsində belə qənaətə gəlir ki, əmək vəziyyətinin yaranması üçün bir-biri ilə əlaqədə 
olan sinir mərkəzlərinin mürəkkəb sisteminin fəaliyyətə başlaması və əmək fəaliyyətinin tam təşkili üçün 
istehsalata gəlib dəzgah qarşısında durmaqdan əlavə, mərkəzi sinir sistemi də optimal halda olmalıdır. 
Əmək fəaliyyətinə rəhbərlik edən mərkəzlər ləngimə (tormozlanma) halında olmalıdır, əzələlər, tənəffüs 
sistemi, ürək. Qan-damar və başqa sistemləri işə hazırlanmış olmalıdır.  
              Söylənilənlərdən aydın olur ki, yuxarıda göstərilən  proses heç də bizdən asılı olmayaraq həmin 
fəaliyyətdən qabaq orqanizmin şərti reflektor düzəlişi nəticəsində meydana çıxır. Demək, orqanizmi hər 
hansı bir işə qabaqcadan hazırlayan qıcıqlar-siqnallar mütləq olmalıdır. 
              İşə hazırlıq fəaliyyəti dedikdə, əsasən biz nəyi nəzərdə tuturuq? Bunun mahiyyəti nədən 
ibarətdir? Buna sadəcə olaraq belə cavab vermək olar. İşə hazırlıq müəyyən iş şəraitinin bu işə uyğun 
xüsusi geyimin olması və s. Orqanizmi həmin işə hazırlamaqla qarşıya qoyulmuş bu və ya digər 
vəzifələrin müvəffəqiyyətlə yerinə yetirilməsinə imkan verir.  Bu səbəbdən də mərkəzi sinir sisteminin 
oyanma qabiliyyəti, ürək, qan-damar və tənəffüs sistemlərinin fəaliyyəti yüksəlir, maddələr mübadiləsi 
artır. İşin düzgün təşkilindən asılı olaraq iş şəraiti də asanlaşır, işə hazır olma və onu yerinə yetirmə bir o 
qədər də asan və yüngül olur. 
              İnsan orqanizmi işə xüsusi hazırlıq və yaxud şərait yaradılmadan  da fəaliyyət göstərirlər. Belə 
ki, bu vaxt fəaliyyətdə olan üzv və sistemlər işə hazırlanmadan və şərait olmadan da öz funksiyasını icra 
edirlər. Mərkəzi sinir sistemi, tənəffus üzvləri və ürək, qan-damar sistemi müvafiq fəaliyyətdə olurlar. 
Lakin əsas məsələ bundadır ki, işə hazırlamaq istisna olduqda və lazımi iş şəraiti yaratmadıqda həmin 
orqanizmin işgörmə qabiliyyəti   aşağı düşür, nəbz tez-tez döyünür, daha çox oksigen sərf olunur. Bu o 
 72
deməkdir ki, orqanizmin işə daxil olması üçün lazım olan şərti reflektorun işdən qabaq düzəlişi 
qənaətləndirici deyildir. 
              Reflektorun işdən əvvəl düzəlişinin əmələ gəlməsi üçün nə etmək vacibdir? Bu işə köməkçi 
vasitə kimi  hansı amilləri daxil etmək təxirəsalınmazdır? Bunun bir sadə cavabı vardır, hər şeydən əvvəl, 
orqanizmi işə təbiətin təbii amilləri, eləcə də müxtəlif növ fiziki hərəkətlərdən, oyunlardan məqsədəuyğun 
surətdə istifadə etmək lazımdır. Çünki iş şəraiti orqanizmin müvəqqəti və işin xarakterindən asılı olaraq 
məqsədə müvafiq maraqlı və rəngarəng ayrı-ayrı fiziki hərəkətlərin, tərtib olunmuş kompleks hərəkətlərin 
işə hazırlıq məqsədilə işdən əvvəl tətbiqi işə tez daxil olmağı təmin edir. Beləliklə də, mərkəzi sinir 
sisteminin oyanmasını artırar, orqanizmin bütün fəaliyyətini həmin işi görməyə səfərbər edir. Məsələ 
təkcə bununla bitmir, eyni zamanda daimi fəaliyyətdə olan tənəffüs və ürək, qan-damar sistemindən, 
həmçinin əzələlərdən və digər üzvlərdən mərkəzi sinir sisteminə müxtəlif növ, özü də çoxlu qıcıqlar 
gedir. Müntəzəm olaraq iş və iş şəraitinə müvafiq, habelə işə girənlərin  orqanizminin səviyyə və 
xüsusiyyətlərinin nəzərə alınması şərti ilə icra olunan fiziki hərəkətlər kompleksinin müsbət təsir 
göstərmə fəaliyyəti  yalnız yuxarıda deyilənlərlə kifayətlənmir, o, bundan əlavə, daha faydalı iş 
qabiliyyətinə malikdir. Hərəkətlərin təsiri ilə daxili üzvlərində fəaliyyəti səfərbər olunur. Beləliklə də, 
qana böyrəküstü vəzlərin   hormonu olan adrenalinin daha geniş şəkildə daxil olmasına şərait yaranır ki, 
bu da nəticə etibarı ilə simptamik sinir sistemi ilə birlikdə bütün sistemlərin və üzvlərin    sinir sisteminin 
funksional vəziyyətini daha da yüksəldir. 
              Demək, insan orqanizminin iş fəaliyyətini artırmaq vacibdir və bunun üçün də işdən əvvəl işə 
hazırlaşmaq məqsədi ilə fiziki hərəkətlərdən, təbii amillərdən (hava, günəş, su) mütləq istifadə 
edilməlidir. Ona görə də, göstərilənlər bütün əmək növlərinə  aid olmaqla  əmək  vəziyyətinin optimal 
olmasından ötrü ona optimal şərait yaradır. Bu isə az vaxt içərisində aha çox keyfiyyətlə həmin işin yerinə 
yetirilməsinə zəmin yaradır. Buna məktəblinin hərəkət rejiminə daxil olan səhər gimnastikası kompleks 
hərəkətlərinin icrasını nümunə göstərmək olar. Məlumdur ki, yuxu zamanı mərkəzi sinir sisteminin baş 
beyin yarımkürələri qabığını əhatə edən ləngimənin aradan qaldırılmasına kömək göstərmək məqsədilə 
məktəbdə dərsəqədər səhər gimnastikası hərəkət kompleksləri icra olunur. Bunlar da məktəb dərs cədvəli 
üzrə olan zehni (riyaziyyat, fizika, cəbr və s.) fənlər üzrə mövcud tədris materiallarının daha tez 
qavranılmasına səbəb olur. Çünki artıq həmin fənn materiallarının  mənimsənilməsi üçün müəyyən şərait 
yaradılmış və xarici  mühitin, yəni kompleks gimnastika hərəkətlərinin təsiri ilə qıcıqlar əmələ gəlmiş, 
bunlar da öz növbəsində mərkəzi sinir sisteminin ali hissələrinin nahiyələrinə sirayət etmiş, ləngimənin 
aradan götürülməsinə səbəb olmuş, baş beynin ali şöbələrində yeni oyanma əmələ gətirmiş və beləliklə, 
tədris olunan hər hansı bir fənn ilə əlaqədə olmayan, lakin fəaliyyət göstərən mərkəzlərin işləmə fəaliyyəti 
bir o qədər azaldılmış və ləngidilmişdir.  Zehni  iş tələb edən hər hansı bir ümumtəhsil fənnindən sonra və 
yaxud fənlərarası     fiziki tərbiyə  dərslərinin keçirilməsi, fənlərin tədrisi vaxtı fiziki tərbiyə 
dəqiqələrinin, böyük tənəffüslərdə maraqlı oyunların təşkili də baş beynin yarımkürələri qabığında yeni 
oyanmalar mənbəyi yaratmaqla, həddindən artıq oyanmanın qarşısını alarsa, yorulmuş mərkəzlərin fəal 
istirahət etməsinə şərait yaradır. Lakin burada bir cəhətə diqqəti artırmalıdır. Yəni hərəkət gün rejiminə 
daxil edilən oyun və hərəkətlər, əyləncəli tədbirlər məktəblinin funksional imkanlarına, idman bazası və 
iqlim şəraitinə, milli xüsusiyyətlərinə uyğunlaşdırılmalıdır. Əks halda görülmüş işlər lazımi effekt verə 
bilməz. 
              İ.M.Seçenov əməyin yorğunsuz keçirilməsi ideyasını ilk dəfə olaraq irəli sürmüş və onu elmi 
cəhətdən əsaslandırmışdır. O, «İnsanın iş hərəkətləri oçerki» əsərində qeyd etmişdir ki, hər bir fiziki işin 
başqa fiziki işlə, yəni ürək və tənəffüs  əzələlərinin işi ilə müqayisə edilməsi çox maraqlıdır və praktiki 
əhəmiyyəti vardır. 
              İ.M.Seçenov öz təcrübələrinə əsaslanaraq insanın iş görməsinə baxmayaraq, onun yorulmasının 
qarşısını almışdır. Onun bu sahədə gördüyü iş bir  əllə yüngül yükü təxminən tənəffüs tempində yuxarı 
qaldırmaqdan ibarət olmuşdur. O, burada insanın bütün həyatı boyu yorulmadan tənəffüs əzələlərinin 
oxşarlığını nəzərə almışdır. Müəyyən zaman təlim keçdikdən sonra insan bu işi ardıkəsilmədən 4 saat 
içərisində yorğunluq hiss etmədən və yükün hündürlüyünü və tezliyini azaltmadan davam etdirmişdir. 
İkinci bir təcrübədə isə əllər işdən azad edilərək müvəqqəti, tamamilə sakit halda olduqda tam dincəlir, 
amma bir əl işlədikdə, o biri əl isə sakit halda olduqda o zaman əl daha yaxşı dincəlir və tez yorğunluğu 
 73
çıxır. Birinci «passiv istirahət»,  ikinci hal isə «fəal istirahət» adlandırılmışdır. Burada bir əlin əlavə işi 
yorulmuş sinir mərkəzlərini oyandırır. 
              «Passiv istirahət» və «fəal istirahət» deyilən hallar fizioloji qiymətini İ.P.Pavlovun tədqiqatlarına 
əsaslanaraq almışdır. Pavlovun təliminə görə baş beyin qabığının fəaliyyəti əsasında iki proses durur. 
Bunlardan biri oyanma, digəri isə ləngiməlidir. Oyanma və ləngimə proseslərinin normal  surətdə 
növbələşməsinə səbəb hiss üzvlərindən mərkəzi sinir sisteminə gələn müxtəlif növ impulslardır. Baş 
beyin qabığına qıcıq gəlirsə,  onun müəyyən nahiyyəsində oyanma mənbəyi yaranırsa, bu mənbənin 
ətrafında olan digər sinir hüceyrələrində də ləngimə əmələ gəlir. Pavlovun  təliminə görə yorğunluğun 
aradan qaldırılmasını xarici mühit qıcıqlandırıcılarının təsiri ilə bədən hissələrindən mərkəzi sinir 
sisteminə gedən qıcıqlarla izah edirlər. Buna aid nümunə də gətirirlər. Boksçu rinqdə rəqibi ilə kəskin 
mübarizə aparır. Onun gərgin əzələlərində, bağ və vətərlərində yerləşən əzələ hissi reseptorlarından beynə 
sinirlər vasitəsilə küllü miqdarda siqnallar gedir. Mübarizənin əvvəllərində boksçu nəinki yorğunluq hiss 
etmir, hətta hərəkətlərin koordinasiyası da yaxşılaşır. Lakin mübarizə davam etdikcə boksçunun əzələ 
hissi reseptorlarının uzun müddət qıcıqlanması və mübadilə prosesində əmələ gələn kimyəvi maddələrin 
qana daxil olaraq təsir göstərməsi, habelə başqa amillər idmançının yorğunluğuna səbəb olur. Deməli, 
boksçunun yorğunluğunda reseptor vasitəsi ilə qəbul edilib, mərkəzi sinir sisteminə nəql olunan qıcıqlar 
başlıca əhəmiyyət kəsb edir. 
              Sinir sisteminin əmək qabiliyyətinin saxlanılmasında mühüm rol oynayır. A.Q.Gnesinski və 
Q.A.Orbeli təcrübə yolu ilə sübut etmişlər ki, əgər son dərəcədə yorulmuş  əzələnin simpatik sinirini 
qıcıqlandırsaq, o zaman həmin əzələnin iş qabiliyyəti bərpa olunur. Çünki simpatik siniri qıcıqlandırdıqda 
biz əzələdə gedən  mübadilə prosesinin həmin əzələnin qidalanmasını yaxşılaşdırırıq ki, bu da 
yorğunluğun yaranmasına səbəb olur. Belə ki, sinir sistemi əzələlərinin iş qabiliyyətini bərpa etməyə 
qadirdir.   
              İ.M.Seçenov xüsusi erqoqrafda öz əli ilə və ayağının iş qabiliyyətini və bu iş qabiliyyətinə fəal 
istirahətin təsirini öyrənmişdir. O, təcrübəsini aşağıdakı qaydada da aparmışdır. Blokdan keçirilmiş 
qaytandan asılmış 3,5 kq ağırlığında yükü, şəhadət barmağını büküb-açmaqla dəqiqədə 20 dəfə müəyyən 
hündürlüyə qaldırmışdır. Hərəkətin amplitudası  erqoqramda qeyd olunurdu. Bəlli işdir ki, barmaq 
yorulduqda  erqoqram aşağı enməyə başlayacaqdır. Barmaq tam yorulduqdan sonra o, 10 dəqiqə istirahət 
etmiş və yenə də həmin barmağı ilə işləmişdir. Belə qeyri-fəal istirahətdən sonra iş yenə də həmin əllə 
yorulana qədər davam etdirilmişdir. 
              İ.M.Seçenov ikinci təcrübəsində işləyən barmağa istirahət verən zaman o biri əlin barmağını 
işlətmişdir. O, göstərmişdir ki, barmaq əzələsinin iş qabiliyyəti sınaqdan keçirilən barmağın istirahəti 
zamanı deyil, həmin əl istirahət edərkən, o biri əlin barmağı işlədiyi ehtimalda daha tez bərpa olunur. 
              Yorğunluqla mübarizədə iştirak etməyən əzələ qruplarının hərəkətlərlə deyil, massaj vasitəsilə 
beyin mərkəzlərinin funksional vəziyyəti və mərkəzi sinir sisteminin oyanıcılığı nisbətən daha yüksək 
olur. Təcrübələrdə müəyyənləşdirilmişdir ki, orqanizmin ayrı-ayrı hissələrinin yorğunluğu ilə 
mübarizədə, yorğunluq prosesində bilavasitə iştirak edən əzələ qruplarını deyil, fiziki işdə iştirak etməyən 
əzələləri maasaj etmək daha məqsədəuyğundur. Gərgin məşqlərdən, yarış və görüşlərdən sonra mərkəzi 
sinir sisteminin yorulmuş hüceyrələrində induksiya sayəsində mühafizəedici ləngiməni dərinləşdirən yeni 
oyanma mərkəzləri yaratmaqda və iş qabiliyyətinin bərpasında idman massaj fəndlərinin əhəmiyyəti 
böyükdür. 
              Göstərilən prosesi İ.P.Pavlov aşağıdakı kimi səciyyələndirmişdir: Baş beynin qabığında bütün 
üzvlərin halını əks etdirən bir qrup hüceyrə vardır. Beləliklə, əgər iş prosesində başqa  növ fəaliyyətə 
keçirilirsə, məsələn, başqa hərəkətləri icra etmək (əgər iş fiziki isə), o zaman oyanma mənbələri yeni 
mərkəzlərdə əmələ gələcəkdir. Bu vaxt əvvəl işləyən mənbələrdə onlara qıcıq gəldiyi üçün fəaliyyət 
sadəcə olaraq kəsiləcəkdir. Onlarda daha dərin induksiyalı ləngimə əmələ gələcəkdir. Bu halda bərpa 
prosesi – istirahət daha tez və yaxşı olur. 
              Məktəb təcrübəsindən məlumdur ki, eyni tədris işini (yazmağı, eyni  mətni oxumağı, danışmağı, 
eyni tipli məsələ  və misalların həllini    çoxlu təkrar etdikdə) dəfələrlə təkrar etmək nəticəsində 
yorğunluq yaranırsa, başqa işə keçirilirsə, bu zaman isə hər hansı bir idman və ya gimnastika hərəkəti icra 
olunursa, onda yorğunluq keçir, diqqət artır və iş qabiliyyəti yüksəlir. 
 74
              Ümumtəhsil fənlərinin tədrisi prosesində fiziki tərbiyə dəqiqələrinin təşkili, gərgin zehni 
əməliyyatdan (dərsdən) sonra fiziki tərbiyə dərslərinin keçirilməsi və sinifdənxaric tədbirlərin təşkilini 
buna misal göstərmək olar.  
              İnsan öz həyat təcrübəsində sınaqdan keçirmişdir ki, hərəkətsiz, oturmuş-uzanmış vəziyyətində 
istirahət etməkdən, zehni gərginlikdən sonra masa arxasından qalxıb bir az söhbət edib – gəzməsi, ev 
şəraitində, təmiz havada bir neçə sadə tənəffüs hərəkətləri, əyilib-qalxma, belin, oynaqların yüngülcə 
dairəvi hərəkətlərini icra etməsi, əl barmaqlarını, ayağın pəncələrini daban hissəsindən azacıq hərəkətə 
gətirməsi istirahət üçün daha faydalı olur. Ona görə də yeni mənbələrdə oyanma yaradan sadə hərəkətləri 
yerinə yetirmək işini tamam  dayandırmaqdan daha məqsədəyğundur. Bu, indiyə qədər işləyən 
mərkəzlərin fəal istirahət etməsini təmin edir. Yeni qıcıqlarla zəngin olan fəal fasilələrin səmərəli və 
şüurlu həyata keçirilməsinin, heç şübhəsiz ki, effekti daha çox olur. 
              Lakin yadda saxlamalıdır ki, bir işdən başqa bir işə keçərkən fəal istirahəti təmin edən bu və ya 
digər hərəkətlər mürəkkəb, yerinə yetirilməsi çətin və cansıxıcı olmamalıdır. Həddindən artıq gərgin, 
müəyyən fiziki qüvvə və dlözümlülük tələb edən hərəkətlər nəinki fəal istirahətə kömək edə bilər, hətta 
orqanizmi daha da qıcıqlandırar və beləliklə mərkəzi sinir sisteminin oyanacağını arzuedilməz dərəcəyə 
çatdıra bilər, iş qabiliyəti artmaq əvəzinə aşağı düşər. Fizioloji tədqiqat əsərlərində göstərildiyi kimi, 
hərəkətlərin qədərini həddindən artıq təyin etdikdə yeni qüvvəli qıcıqlar – sinir mərkəzlərini, bütün üzv və 
sistemlərin uyğunlaşmış fəaliyyətini azaldaraq, insanın işə olan marağını aşağı salır. Təbiidir ki, bu daha 
yüksək iş qabiliyyətinə və əmək məhsuldarlığına mənfi təsir göstərir. Bundan əlavə, deyilənlər sinir 
mərkəzlərinə mənfi təsir etməklə, yorğunluğun yaranmasına gətirib çıxarır. Beləliklə, əzələ və bütün 
üzvlərdən mərkəzi sinir sisteminə daimi impulslar gəlir, ürək, qan-damar, tənəffüs sistemində, əzələlərdə 
dəyişiklik əmələ gəlir. 
              Həmin dəyişikliklər hissi sinirlərin uclarını qıcıqlandırır, mərkəzi sinir sisteminə yeni impulslar 
daxil olur. Bütün bunlar da oksigenlə hüceyrələrin təchiz edilməsi, maddələr mübadiləsi qalıqlarının 
vaxtında xaric edilməsi, əzələlərin qan təmininin tənzimi üçün sinir mərkəzlərinin qarşısında yeni-yeni 
tələblər qoyulur. Dəyişikliklər çox olduqca, sinir mərkəzləri üçün də bir o qədər çətinlik yaradır. Sinir 
mərkəzləri isə öz növbəsində işləyən əzələlərə kifayət qədər impulslar verə bilmir. 
              Göstərməliyik ki, yorğunluq nəticəsində pozulmuş qan dövranının tezliklə bərpa olunmasında 
fəal istirahət mühüm əhəmiyyət kəsb edir. Üzv və sistemlərdə qeyri-normal hal yarananda və ya onlardan 
hər hansı biri funksional fəaliyyətini tarazlaya bilməyəndə həmin xəstəliyə münasib – yəni bu 
çatışmamazlığın aradan qaldırılmasına kömək edə biləcək xüsusi fiziki hərəkətlər və oyunlar tətbiq 
edilməlidir. Yüorğunluq zamanı baş vermiş qan dövranının pozulmasının aradan qaldırılması prosesinə 
boşalma hərəkətləri münasibdir. Tənəffüs, yüngül və sadə hərəkətlərdən və oyunlardan ibarət olan 
boşalma hərəkətləri qan damarlarını nisbətən genişləndirir, qan dövranını yaxşılaşdırır və əzələlərin 
gərginliyini aşağı salaraq, onun boşalmasına şərait yaradır. Həmin hərəkət yığımına kompleks səhər 
gimnastikası, fiziki tərbiyə dəqiqələri, böyük tənəffüslərdə tətbiq olunan hərəkətlər, həmçinin yaxın 
yerlərə, meşə, su və çay kənarlarına, çəmənliklərə edilən gəzinti və yürüşlər və s. daxildir. 
              Bütün bunlardan belə bir nəticəyə gəlmək olar ki, şagirdlərin fiziki tərbiyəsi üzrə aparılan bu və 
ya digər tədbirlər orqanizmin yorğunluğunun qarşısını alır, bəzən də yorulmanın tezliklə aradan 
qaldırılmasını, bərpasını tənzimləməklə yanaşı, tədris gün ərzində onların  zehni və fiziki iş 
qabiliyyətlərini yüksəldir, tədrisin ilk başlanğıcından etibarən mənimsənilməsinin optimallığını təmin 
edir. Bütün bunlar üçün də müəyyən şərait yaradılmalı, fiziki təlimin pedaqoji-psixoloji imkanları aşkara 
çıxarılmalı, xüsusən təlim-tərbiyənin prinsipləri, üsulları, priyomları və vasitələri optimallaşdırılmalı, bu 
yol ilə şagirdlərin fiziki hazırlığına və inkişafına, sağlamlıq vəziyyətinə müsbət təsir göstərməsidir. 
 
4.3. Fiziki tərbiyənin təliminə psixoloji amillərin təsiri 
              Fiziki tərbiyənin qarşısında duran başlıca vəzifələrin optimal həlli üçün kiçik məktəbyaşlı  
uşaqların psixoloji inkişaf qanunauyğunluqlarını bilmək olduqca vacibdir. Bu yaşda olan uşaqların fiziki 
tərbiyəsinin psixoloji  əsaslarını bilmək, həm müvafiq sahədə bilik, bacarıq və vərdişlərə yiyələnməklə 
bərabər, həm də diqqət, təfəkkür, yaddaş, qavrama və s. kimi şəxsiyyətin ən yaxşı psixoloji 
keyfiyyətlərinin inkişafına öz müsbət təsirini göstərmək məqsədilə zəruridir. 
 75
              Kiçik məktəbyaşlı uşaqların orqanizmində müsbət dəyişikliklərlə yanaşı, müəyyən 
çatışmamazlıqlar da mövcuddur. Həmin yaş dövründə əzələ qüvvəsinin zəif inkişafı, hərəkətlərin qeyri-
dəqiqliyi və zəif koordinasiyası müşahidə olunur. Bu yaşda eyni hərəkətlərin uzun müddət icrası 
çətinləşir. 
              7-10 yaşlı uşaqlarda hərəkət koordinasiyası sürətlə inkişaf etsə də, dəqiqlik kifayət qədər olmur. 
Uşaqlar hərəkət və oyunların əksiriyyətini düzgün və tam icra edə bilmir, bir çox hallarda isə hərəkət və 
oyunları çətinliklə yerinə yetirir, bəzən də artıq hərəkətlər edirlər. Bu, onların hərəkətləri ilk baxışda tam 
şəkildə və bütövlükdə necə var elə qavramaları ilə sıx əlaqədardır. 
              Kiçik məktəbyaşlı uşaqlar hərəkətləri və müxtəlif növ oyunları mütəşəkkil surətdə tamlıqla 
qavraya bilmədikləri üçün əyani vasitələrdən və imitasiya hərəkətlərindən istifadə etmək vacibdir. 
Bundan əlavə, iradi diqqətin inkişafına çalışmalı, oyanma və ləngiməni tənzim edən prosesə müsbət təsir 
göstərməlidir. Uşaqlar bu yaş dövründə diqqətlərini toplaya bilmir, qeyri-iradi hərəkətlər iradi hərəkətlər 
üzərində üstünlük təşkil edir. Bu yaşda iradə kifayət qədər inkişaf etməmiş olur, ikinci siqnal sisteminin 
birinci siqnal sistemini tənzimləyici fəaliyyəti   zəifdir. Hərəkətlərin əsas növlərini diqqətlə və dərindən 
öyrənmək diqqətin cəmlənməsinə kömək edir. Onun müvafiq istiqamətlərə yönəlməsinə, şagirdlərin dərsə 
şüurlu münasibətini təmin edir. Oyunların və fiziki hərəkətlərin şüurlu idarə olunması yaddaşın və 
təfəkkürün inkişafını tələb edir. 7 yaşdan 11 – 12 yaşadək uşaqlar hərəkətləri daha yaxşı yadda saxlayır. 
Onlarda bu yaşda yaddaş tez və sürətlə inkişaf   etsə də, növbəti yaş dövrlərində isə o bir qədər zəif 
inkişaf edir. Buna görə də həmin uşaqların bir neçə hərəkəti eyni vaxtda yerinə yetirməyi bacarmaq 
imkanlarını nəzərə almaq zəruridir. 
              Kiçik məktəbyaşlı uşaqlarda hərəki vərdişlərin formalaşdırılmasında müşahidə olunur ki, onlar 
hərəkətləri qavramadıqları  və öz hərəkətlərinə kifayət qədər nəzarət etməyi bacarmadıqları səbəbdən 
müəllim hərəkətləri və oyunları izah etdikdən və göstərdikdən sonra, onlara belə gəlir ki, artıq hərəkətləri 
düzgün yerinə yetirmiş, oyunların qayda-qanunlarına tam əməl etmişdir. Əslində isə uşaqlar həmin oyun 
və hərəkətləri olduğu kimi, yəni konkret deyil, ümumi nöqteyi-nəzərdən qavramışlar. Hərəkət və 
oyunların ayrı-ayrı hissələrini necə olursa-olsun icra etmiş, bir növ öz hərəkətlərini müəllimin 
hərəkətlərinə oxşatmağa çalışmışdır. Belə ki, uşaqlar hərəkətləri necə var,  elə olduğu kimi deyil, bir 
təhər, tələm-tələsik icra etmişlər. Əslində isə onlardan hərəkət və oyunları tələm-tələsik formal deyil, 
dəqiq və düzgün yerinə yetirilməsi mühüm vəzifə kimi tələb olunur. Bunlar nəzərə alınaraq, əsas hərəkət 
elementlərinin, oyunların mahiyyəti və qaydaları təkrar-təkrar uşaqların nəzərlərinə çatdırmalı, diqqətləri 
başlıca vəzifələrə istiqamətləndirilməlidir. Hər bir hərəkət və oyun qaydaları hissə-hissə, mükəmməl 
öyrədildikdən sonra onlar müəyyən ardıcıllıqla yerinə yetirilməlidir. 
              Uşaqların hərəki fəaliyyətinin optimallaşdırılmasında zaman və məkan anlayışlarının inkişaf 
etdirilməsi mühüm əhəmiyyətə malikdir. II-III siniflərdə artıq hərəkətlərin istiqamətini başqa əşyaların 
köməyi ilə və öz bədənləri üzərində qavraya bilirlər.  
              Kiçik məktəbyaşlı uşaqların baş beyin yarımkürələri qabığında müvafiq şöbələrin olmadığından, 
yəni beyin nahiyyələrində müəyyən mərkəzlərin olmadığından, bu və ya digər mərkəzlərin 
təkmilləşməməsi nəticəsində onlar xarici mühit qıcıqlandırıcılarına lazımi cavabları verə bilmirlər. Bu 
səbəbdən də həmin yaşda olan uşaqlar bəzi hərəki bacarıq və vərdişlərə asanlıqla yiyələnə bilmirlər. 
Həmin sahədə ciddi çətinliklərlə qarşılaşırlar. Xüsusən hərəkətləri eyni vaxtda düzgün və surətlə icra edə 
bilmirlər. Əgər onlar hər hansı bir müvazinət hərəkətlərini sürətlə yerinə yetirirsə, təəssüf ki, onu dəqiq 
icra edə bilmirlər. Və yaxud əksinə, həmin hərəkəti düzgün icra edirlərsə, onda hərəkətin yerinə 
yetirilməsi tempi yavaş olur. Buna görə də kiçik məktəbyaşlılarda oyunların və müxtəlif növ idman 
hərəkətlərinin təlimi zamanı, oyun qaydalarını və hərəkətləri düzgün yerinə yetirməyi öyrətməli, sonra isə 
işin sürətlə görülməsinə diqqəti artırmalıdır. Əks halda təlimdə kəmiyyət göstəriciləri üzrə nailiyyətlər 
olsa da, keyfiyyət göstəricilərinin səviyyəsi minimum dərəcədə olacaqdır. 
              Müşahidələrdən aydın olur ki, ibtidai məktəbin aşağı siniflərində uşaqlar hər hansı bir hərəkətin 
hərəkət istiqamətini asanca hiss edirlər. Lakin onlar həmin istiqamətə bədənlərini yönəltməkdə çətinlik 
çəkirlər. Yəni əşyanın hərəkət istiqamətini kifayət qədər qavraya bilmirlər. İbtidai məktəbin yuxarı 
siniflərində isə vəziyyət xeyli dəyişir, nisbətən yaxşılaşmağa başlayır. 
              İbtidai məktəbin I-II siniflərində mütəhərrik oyunlar və sadə gimnastika hərəkətlərindən olan 
düzlənmələr, sağa, sola dönmələr, akrobatika elementləri, hoppanmalar öyrədilir. Bu hərəkətlərin icrası o 
 76
qədər də çətinlik törətmir. Lakin III-IV siniflərdə isə hərəkətlər və oyunlar müəyyən qədər mürəkkəb 
xarakter alır, onların təlimi nisbətən çətinləşir. Məsələn, müvazinəti saxlamaq, kəndirə dırmanmaq, 
skamya və gimnastika divarında edilən hərəkətlər, xüsusilə uzununa və hündürlüyə tullanmaq (IV 
sinifdən başlayaraq idmanın yüngül atletika növü təlim olunur), qaçış və s. göstərmək olar. Belə 
mürəkkəb koordinasiyalı hərəkətlərin öyrədilməsi uşaqlarda diqqət kimi psixoloji proseslərin inkişafından 
mühüm dərəcədə asılıdır. Buna görə də həmin yaşlarda hərəki bacarıq və vərdişlərin aşılanması məqsədilə 
diqqətin inkişaf etdirilməsi, nəticə etibarı ilə, hərəkət və oyunların qavranılmasını təmin edir. Nəticə 
olaraq, hərəkət və oyunlar düzgün yerinə yetirilir. Hərəkət koordinasiyasının təkmilləşməsinə səbəb olur, 
bu da kiçik məktəbyaşlı uşaqların fiziki tərbiyəsinin optimallaşdırılmasına zəmin yaradır. 
 
                      4.4. Fiziki hərəkətlərin təliminin mahiyyəti    
              Fiziki tərbiyə təlimi prosesi məktəbyaşlı uşaqların fiziki bacarıq və vərdişlərə yiyələnməsinə, 
bədən tərbiyəsi, idman, gigiyena və s. sahəsində vacib bilikləri mənimsəməsinə istiqamətləndirilməlidir. 
Bundan əlavə, uşaqlarda düzgün qamətin formalaşdırılması, şəxsi və ictimai gigiyena üzrə vərdişlər 
aşılamaqda fiziki təlimin başlıca vəzifələrindəndir. 
              Fiziki təlimin mühüm vəzifələrindən biri də qısa bir müddətdə, tədricən və ardıcıl olaraq düzgün 
hərəki bacarıq və vərdişlər aşılamaqdır. Fiziki təlim məktəbyaşlı uşaqlarda bir sıra həyati keyfiyyətlərdə 
aşılayır ki, bütün bunlar da şagirdlərin məktəbdə yaxşı oxumalarına zəmin yaradır. Həmin keyfiyyətlər 
bunlardır: öz kollektivində məşğul olmağı və baş çıxarmağı bacarmaq, həmişə böyüyə hörmət etmək,  
müəllimi axıra kimi diqqətlə dinləmək, tənqidi nəzərə alıb ondan düzgün nəticəyə gəlmək, tapşırığı 
vaxtında və dəqiq surətdə yerinə yetirmək, məktəb və ictimai yerlərdə davranış qaydalarına ciddi riayət 
etmək və i.a. 
              Məktəbyaşlı uşaqların fiziki təlimi, eləcə də uşaq- gənclər idman məktəblərində aparılır. Bu 
təlimlər tədricən çətinləşdirilərək aparılmalı, bu zaman yerli iqlim şəraiti, idman ləvazimatları, alət və 
avadanlıqlar, idman zalı və meydançaları, məktəblilərin fiziki hazırlığı və inkişafı mütləq nəzərə 
alınmalıdır. 
              Fiziki tərbiyənin təlimi prosesində   təlim və tərbiyəvi işlər eyni vaxtda aparılır. Belə ki, fiziki 
təlimdə fiziki bilik, bacarıq və vərdişlərlə yanaşı, uşaqlarda əxlaqi, mənəvi keyfiyyətlər aşılanır, estetik 
zövq inkişaf etdirilir, həm də onlar əməyə və Vətənin müdafiəsinə hazırlaşırlar. Təlim-tərbiyə işlərinin 
uzlaşdırılması isə uşaqların tədris materiallarını düşüncəli olaraq yerinə yetirilməsinə səbəb olur. Bütün 
bunlar fiziki tərbiyə təliminin səmərəliliyini xeyli artırır. 
                4.5. Fiziki hərəkətlərin təliminin mərhələləri    
              Fiziki hərəkətlərin təlimi prosesi 3 mərhələdə həyata keçirilir: 1) ilk təlim prosesi; 2) təlimin 
dərinləşdirilərək öyrətmə mərhələsi; 3) fiziki hərəkətlərin möhkəmləndirilməsi və təkmilləşdirilməsi 
mərhələsi. 
              Fiziki hərəkətlərin ilk təlim mərhələsi. Bu mərhələdə fiziki hərəkətlərin icrası ümumi xarakter 
daşıyır. Hərəkətlərin  yerinə yetirilməsi barədə düzgün və ümumi təsəvvür yaranır.  
              İlk təlim mərhələsində diqqəti: 
              a) hərəkət və oyunların, fəndlərin əlamət və qanunauyğunluqları və icra metodikası üzrə izahat 
aparmaqla onların düzgün təsəvvürünü verməyə; 
              b) hərəkət texnikası üzrə şəkilləri nümayiş etdirmək, onun təlimi metodikasını əyaniləşdirməyə 
yönəltmək. 
              İlk təlim mərhələsinin əsas məqsədi fiziki hərəkətlərin icrası üzrə ümumi və düzgün təsəvvür 
yaratmaq olsa da, öyrətmə mərhələsi bəzi nöqsanlarla müşahidə olunur. Yəni məkan və zaman etibarı ilə 
hərəkətlərin icra texnikasının dəqiq olmaması, əzələ qüvvəsinin zəifliyi, orqanizmin mövcud fiziki yükə 
davam gətirməməsi, artıq hərəkətlərin icrası (lazım olmayan) və s. Buna görə də uşaqlarda ilk öyrətmə 
mərhələsində hərəkətin icrası üzrə ümumi təsəvvür yaradılmalı, hərəkətin tamlıqla icra olunması 
vəzifəsinin isə növbəti təlim mərhələsində həyata keçirilməsi qarşıya qoyulmalıdır. 
              Təlimin dərinləşdirilərək öyrətmə mərhələsi.   Bu mərhələdə fiziki hərəkətin əsas hissəsinin 
texnikasına, onun detallarına, həmçinin fəndlərin və hərəkətlərin bütövlükdə texnikasına dəqiq bir şəkildə 
yiyələnmək nəzərdə tutulur. Təlimin dərinləşdirilməsi mərhələsində əsas diqqəti: 
 77
              a) hərəkəti sadələşdirilmiş formada  xüsusi hazırlıq hərəkətləri vasitəsi ilə əsas məqsəd və 
vəzifələrin yerinə yetirilməsinə istiqamətləndirməyə; 
              b) hərəkət və oyunların, fəndlərin vacib detalları və cəhətlərinin metodiki baxımdan icraolunma 
texnikasına yönəltmək. 
              Həmin mərhələdə birinci mərhələdə mövcud nöqsanların aradan qaldırılması məqsədi güdür. 
Xüsusən, hərəkətləri ümumiyyətlə icra etmək deyil, onu detalları üzrə öyrətmə, hərəkətləri hissələrə 
bölməklə mənimsətmək, onun texnikasını dəqiq icra etmək mahiyyəti daşıyır. Bunun üçün də hər bir 
hərəkət ayrı-ayrılıqda təhlil olunmalı, onun düzgün icraolunma mexanizmi işlənilməlidir.  Bunlar 
hərəkətlərin məktəbyaşlı uşaqlar tərəfindən dərindən və hərtərəfli öyrənilməsinə kömək göstərən zəruri 
amillərdən sayılır. 
              Hərəkətlərin möhkəmləndirilməsi və təkmilləşdirilməsi mərhələsi.  Bu mərhələ şagirdlərdə 
hərəki vərdişlər yaratmaq və həmin vərdişləri müxtəlif şəraitdə tətbiq etmək bacarığı və vərdişi aşılamaq 
həyata keçirilir. Möhkəmləndirmə və təkmilləşdirmə mərhələsində aşağıdakı vasitə və vərdişlər  müəyyən 
olunur: 
              a) şagirdlərin yaş xüsusiyyətinə uyğun olaraq müxtəlif növ oyunlar, hərəkətlər, fəndlər, habelə 
təlim metodları müəyyənləşdirmək.  Onların, ümumilikdə götürdükdə, təlim fəaliyyətini, konkret desək, 
hərəkətlərin, fəndlərin, rəngarəng oyunları düzgün icra edib-etməməsini təhlil edib qiymətləndirmək. 
Təlim müvəffəqiyyəti qiymətləndirilərkən hərəkətin, oyunların az vaxt sərf  etməktlə qısa müdətdə, eləcə 
də səhvsiz olaraq mükəmməl murətdə yerinə yetirmək də nəzərdə tutulur. 
              v) test-normativlər hazırlayıb sınaqdan keçirmək, nəticələri aşkara çıxarmaq və müvafiq idman 
göstəriciləri ilə tutuşdurmaq. Nəticələri idman təsnifatındakı normativlərlə müqayisə etmək, 
məqsədəmüvafiq qənaətə gəlmək. 
              Bu mərhələdə hərəki vərdişlər 2 istiqamətdə inkişaf etdirilməlidir:  
1. Qazanılmış hərəki və oyun vərdişlərinin möhkəmləndirilməsi və təkmilləşdirilməsi; 
2. Təlim prosesinə əlavə vasitələr, hərəkətlər, oyunlar və fəndlər daxil etmək yolu ilə vacarıq 
və vərdişləri formalaşdırmaq. Hər iki variantda hərəkət texnikası düzgün mənimsənilir, daha da 
möhkəmləndirilir və təkmilləşdirilir. 
 
                 4.6. Təlim prosesində səhvlərin düzəldilməsi 
 Fiziki hərəkətlərin, oyunların və fəndlərin texnikasının təlimi prosesində müəllimlər müəyyən 
çətinliklərlə qarşılaşırlar. Həmin çətinliklərdən biri də dərs zamanı şagirdlərin hərəkətləri düzgün icra edə 
bilməməsi və onun aradan qaldırılması ilə sıx əlaqədardır. Bunun üçün də ilk növbədə, müəllim texnikanın 
icrası zamanı şagirdlərin səhvə yol verməməsinə çalışmalı, ikinci növbədə isə mövcud nöqsanları müxtəlif 
pedaqoji – psixoloji və metodiki üsullarla ləğv etməyi bacarmalıdır. Bu müəllimdən məsələyə ciddi 
yanaşmağı tələb edir. Müəllimin təlim prosesinə yanaşması bir neçə yönəmdə olmalıdır. Yəni səhvlərin 
meydana çıxması mənbələrini araşdırmalı, onu doğuran səbəbləri özü üçün müəyyənləşdirməlidir. Uzun 
illərin təcrübəsinə və müvafiq ədəbiyyata istinad etsək səhvləri doğuran səbəbləri aşağıdakı kimi şərh 
etmək olar: 
1. Təlim olunacaq hərəkətlərdə başlıca məqsəd və vəzifələrin nəzərə alınmaması, başlıca 
səhvlərin əsas diqqət mərkəzində saxlanılmaması; 
2. Başlıca məqsəd və vəzifələrin təlimi zamanı əsas səhvlərə lazımi diqqət verilməməsi 
nəticəsində yaranmış ikinci dərəcəli səhvlər; 
3. Müxtəlif yaş dövründə məşğul olanlardan asılı olmayaraq onların yaş xüsusiyyətlərinə 
uyğun olaraq gözlənilə biləcək səhvlərin vaxtlı-vaxtında (yerindəcə) düzgün, hərtərəfli və aydın şəkildə 
izah olunmaması, əyaniləşdirilməməsi səbəbindən; 
4. Məşğul olanların hər birinin ayrı-ayrılıqda xüsusiyyətlərinin (fiziki hazırlığı, fiziki 
cəhətdən zəif inkişafı, həmin idman növünə və ya hərəkətə uyğun olmaması, hərəki keyfiyyətlərin lazımi 
səviyyədə inkişaf etməməsi və s.) nəzərə alınmaması səbəbindən fərdi səhvlərin meydana çıxması. 
Burada fərdə uyğun məzmunun, təlim üsul və priyomlarının, psixoloji amillərin tətbiqi nəticəsində 
yaranacaq texniki və taktiki qüsurların qarşısının alınması tövsiyyə olunur; 
5. Hərəkətlərin ayrı-ayrı tərkib hissəsinin, detallarının icrası zamanı baş verə biləcək səhvlər; 
 78
6. Fiziki hərəkətlərin, oyunların və fəndlərin təlimində ayrı-ayrı hissələrinin  vəziyyətlərində 
və məzmununda bir-birinə uyğun olmayan qüsurların mövcudluğu. 
7. Nəhayət, hərəkət və oyunların, fəndlərin  təlimi üçün lazımi idman maddi-texniki bazasının 
çatışmaması. 
 Göründüyü kimi, yuxarıda göstərilən səhvlərin baş verməməsi məqsədi ilə məşğul olanların 
yaş xüsusiyyətlərini, hərəkətin, oyunun həmin yaşa münasib olub - olmamasını onların tədricəni və 
ardıcıllıqla həyata keçirilməsini, dərs – idman bazasını və s. diqqətdən yayındırmamalıdır. 
              Fiziki  təlim dövründə şagirdlər  texniki səhvlərə yol veriblərsə onu aradan qaldırmağa səy 
göstərməlidir.  
              Birinci olaraq: 
              a) başlıca məqsəd və vəzifələrdə yaranmış səhvlərin düzəldilməsi. Çünki əsas səhvlərin 
düzəldilməsi eyni vaxtda onun yaranmasına səbəb olduğu və metodiki qüsurların aradan qaldırılmasına 
zəmin yaradacaqdır. 
              b) səhvlərin bir neçə dərsdən sonra deyil, həmin dərsdə yerindəcə düzəltmək, onun ləğvi üçün 
konkret və aydın izahatlar vermək, nəticəsinə nəzarət etmək, yoxlamaq lazımdır. 
              v) mövcud texniki, taktiki və metodiki səhvlərin aradan qaldırılmasına təmkinlə və ciddi 
yanaşmalı, götür-qoy etməli, sərfəli əlavə vasitələrdən istifadə etməlidir. Bu mənada yarış, oyun və 
tapşırıq səciyyəli idman tədbirlərinin təşkili və keçirilməsi faydalı olardı. 
              d) səhvlər aşkarlandıqdan sonra onları məzmununa görə qruplaşdırmalı, təhlil etməli, düşünməli, 
əlavə vasitə və vəsaitlərdən, müasir texniki vasitələrdən istifadə etməlidir. Həmin səhvləri məzmununa 
görə tədricən və ardıcıl olaraq düzəltməlidir. Çalışmalıdır ki, bütün səhvləri eyni vaxtda deyil, əvvəlcə 
onların asanlarını, sonra isə çətinlərini aradan qaldırmalıdır. Çünki bu dərsdə bir çox səhvləri paralel 
şəkildə düzəltmək yaxşı nəticə vermir, şagirdlərdə mənfi psixoloji hisslər yaranır. Bütün bunlarda 
buraxılmış səhvlərin qısa bir müddətdə düzəldilməsinə mane olur: 
              e) səhvlərin düzəldilməsi ilə bağlı aparılan izahat işləri düzgün, ardıcıl olmalı, hərəkətin düzgün 
yerinə yetirilməsi, canlı olaraq (natural), habelə şəkillər, sxemlər, diaqramlar, kinofilmlər, ümumiyyətlə, 
texniki vasitələrlə nümayiş etdirilməlidir. 
              Bütün bunlarla bərabər, fiziki təlim zamanı yaranmış texniki, taktiki və metodiki səhvlərin 
düzəldilməsi məqsədi ilə bunları da nəzərə almaq faydalı olardı: 
              a) təlimə marağı artırmalı; 
              b) optimal təlim metodları tətbiq etməli; 
              v) təlimin məzmunu xüsusi və maraqlı hərəkətlərdən, oyunlardan ibarət olmalı;               
              q) səhvlər musiqinin müşayəti ilə aradan qaldırmalı; 
              d) sadə və həvəsləndirici hərəkətlərdən istifadə etməli; 
              e) hərəkət icra olunarkən siqnallardan, ruhlandırıcı sözlərdən, kəlamlardan istifadə etməli; 
              j) yeri gəldikcə məqsədəuyğun şəkildə, ustalıqla rəğbətləndirmə və cəzalandırma  tərbiyə 
metodları da tətbiq edilməlidir. 
 
                             4.7. Hərəki bacarıq və vərdişlər  
              Hərəki bacarıq fiziki hərəkətin avtomatik idarə olunmaması qabiliyyətinə deyilir. Fiziki tərbiyə 
prosesində hərəki bacarıqların iki növü mövcuddur. Bura ilk növbədə müxtəlif növ ayrı-ayrı mürəkkəb 
hərəkətləri icra etmək bacarığı ilə yanaşı hərəki fəaliyyətləri bütövlükdə yerinə yetirməyi bacarmaq da 
nəzərdə tutulur.  
              Ayrı-ayrı mürəkkəb hərəkətlərin tədricən təkrar etdirilməsi onun vərdiş halına çevrilməsinə 
səbəb olur. Həmin fəaliyyətin bütövlükdə yerinə yetirilməsini həyata keçirmək prosesi o zaman başa çatır 
ki, şəraiti dəyişməklə gözlənilmədən mürəkkəb hərəki vəzifələr icra olunsun. Bu yalnız müxtəlif səciyyəli 
oyunların təşkili və keçirilməsi situasiyalarında baş verir. Belə hərəki fəaliyyət həyatda daimi mövcuddur, 
standart olmur və dəyişkəndir. Bu bacarıqlar vərdişə çevrilmir. Həmin qazanılmış bacarıqlardan ayrı-ayrı  
yaradıcı fəaliyyətlərdə istifadə olunur. 
              Hərəki vərdişlər hərəkətlərin avtomatik surətdə yerinə yetirilməsi qabiliyyətinə deyilir. Müxtəlif 
fiziki hərəkətlərin  dönə-dönə təkrar olunmaqla müntəzəm şəkildə icrası zamanı bu hərəkət avtomatik 
olaraq yerinə yetirilir, uzun müddət yaddan çıxmır və get-gedə vərdişə çevrilir. Bu o zaman baş verir ki,  
 79
əvvəla həmin hərəkətlərin strukturunda dəyişiklik olmasın və bu fiziki hərəkətlər eyni şəraitdə icra 
olunsun. Eyni şəraitdə və eyni məzmunda fiziki hərəkətlərin təkrar-təkrar yerinə yetirilməsi vərdiş halına 
keçir. Bu da hər hansı bir hərəkəti çox da düşünmədən eyni səviyyədə icra olunmsı deməkdir. Bütün 
bunlar hərəkətlərin tədricən avtomatlaşdırılmasına səbəb olur.  
              Avtomatlaşdırma – bu vərdişin mühüm xarakteridir. Vərdişin yaranmasında, hərəkətin hansı 
şəraitdə və hansı situasiyada icrası xüsusi diqqət mərkəzində olmalıdır. Mütəhərrik oyunların təlimində 
bütün bunlar  özlərini daha qabarıq şəkildə biruzə verir. Hərəkətlərin avtomatlaşdırılması onları daha 
geniş tətbiqi imkanlarını da artırır.  
              Hərəkətlərin avtomatlaşdırılması vərdişin möhkəmliyini və sabitliyini də təmin edir. Vərdişin 
stabilləşməsində öyrənilmiş hərəkətlərin dəfələrlə təkrarı və keyfiyyətlə yerinə yetirilməsi ilə sıx 
əlaqədardır. Hərəkətlərin vərdiş halına düşməsi onun dəqiq, keyfiyyətlə və az vaxt ərzində icra 
olunmasına səbəb olur. Bundan əlavə, xoşagəlməz şəraitdə, hətta pis hava şəraitində, yorğunluq və 
psixoloji gərginlik dövründə belə hərəkətlər düzgün və səhvsiz yerinə yetirilir, maneələr aradan qaldırılır.   
        
 
II.5. Fiziki tərbiyənin təlim prinsipləri 
 
              Fiziki tərbiyə – tərbiyənin tərkib hissələrindən biri olmaqla, həm də pedaqoji prosesdir. Buna 
görə də, fiziki tərbiyə prosesinin optimal təşkili pedaqoji prinsiplərlə sıx əlaqədardır. Bu prinsiplər 
çoxdur. Alimlər həmin prinsipləri təsnif etmişlər. Lakin bu məsələdə onlarda müxtəlif fikir ayrılığı olmuş 
və hazırda da vardır. Hətta mövcud cəmiyyətin inkişafı ilə əlaqədar, yəni ona xidmət edən pedaqoji 
prinsiplər də olduğunu iddia edən alimlərə də rast gəlmək mümkündür. Fiziki tərbiyə məşğələlərində 
istifadə olunan prinsiplər bunlardır. 
 
 
                          5.1. Ümumpedaqoji təlim prinsipləri 
              Şüurluluq və fəallıq prinsipləri. Həmin prinsiplərdə başlıca məqsəd tələb olunan bilik, bacarıq 
və vərdişləri şüurlu və fəal şəkildə dərk etmək, təhsil və mühakimə yolu ilə öz hərəkətlərini 
qiymətləndirmək, nöqsanları aradan qaldırmaqdır. Eyni zamanda, məqsədi və vəzifələri başa düşməklə 
yanaşı, bütövlükdə hərəkətləri, oyunları və kütləvi-idman, bədən tərbiyəsi tədbirlərini anlamaq və işin 
nəticəsini dərk etməkdir. Başqa sözlə desək, göstərilən prinsiplərə düzgün riayət etməklə fiziki tərbiyə ilə 
məşğul olanlar bu təlimin məqsəd və vəzifələrini, onun hərtərəfli inkişafa təsirini çox aydın surətdə dərk 
edirlər. Məşğələlərin həmin prinsiplərə uyğun olaraq təşkili fiziki tərbiyə zamanı qazanılmış bilik, bacarıq 
və vərdişlərin, habelə hərəki keyfiyyətlərin (güc, cəldlik, dözümlülük, möhkəm iradə və s.) insan həyatı 
üçün mahiyyətini şüurlu olaraq anlayırlar. Bütün bunlar isə fiziki hərəkətlərin, idman oyunları və güləşin 
texniki fəndlərinin, bu sahədəki taktiki elementlərin uşaqlar tərəfindən şüurlu mənimsəməsindən ötrü 
zəmin yaradılmasına kömək edir. Uşaqlar məşğələyə ciddi yanaşır, özlrində məsuliyyət  hiss edirlər. 
Bundan əlavə, uşaqlar həm də bu sahədəki səhvlərini düzəltməyə və daha yüksək nailiyyətlər əldə etməyə 
səy göstərirlər. 
              Fiziki tərbiyə məşğələləri zamanı şagirdlərin fəallıq göstərməsinin özü də təlimin səmərəliliyinə 
müsbət təsirini göstərir. Fiziki tərbiyə məşğələlərində lazımi fəallıq göstərmək onun mahiyyət və 
məzmununun düzgün dərk olunmasından mühüm dərəcədə asılıdır. Məşğələnin məzmunu və 
mahiyyətinin düzgün başa düşülməsi, anlaşılması uşaqları müntəzəm məşğul olmağa, ona ciddi 
yanaşmağa sövq edir. 
              Bütün bunlara görə də müəllim qarşıya qoyulmuş vəzifənin şagirdlər tərəfindən başa düşülüb-
düşülmədiyi, nəticəni anlanılmağını və ya əksinə anlanılmadığı ilə maraqlanmalı, kor-koranə deyil, 
səmimi, obyektiv, tənqidi münasibət göstərməklə nöqsanları düzəltməlidir. 
              Hərtərəfli inkişaf prinsipi. Müstəqillik dövründə təlim-tərbiyə işləri vaxtı bu prinsipin tətbiqinə 
çox böyük ehtiyac vardır. Çünki, müstəqillik digər cəhətlərlə bərabər, həm də əhalinin, xüsusən yetişən 
gənc nəslin normal, sağlam, gümrah, Vətənin müdafiəsinə hazır olmasını tələb edir.  
              Söylənilənlər fiziki kamilliklə sıx əlaqədardır. Fiziki kamillik dedikdə, müxtəlif növ fiziki 
hərəkətlər və oyunlar vasitəsilə insanların mədəni və mənəvi səviyyəsini yüksəltməyə, zehni, əxlaqi və 
 80
estetik tərbiyəsini formalaşdırmağa, hərəki bacarıqlarını, vərdişlərini və keyfiyyətlərini inkişaf etdirməyə 
nail olmaq deməkdir. 
              Bədən tərbiyəsi və ya sinif müəllimi fiziki tərbiyə məşğələlərində apardığı təlim-tərbiyə işləri 
kiçik məktəbyaşlı uşaqların hərtərəfli inkişafına səbəb olmalıdır. Bu vaxt təlim – məşğələlərdə 2 cəhətə 
diqqət yetirilməlidir: birincisi, aparılan təlim-tərbiyə işləri digər fənlərdə göstərilən tədbirlərlə, həmçinin 
tərbiyənin digər tərkib hissələri ilə sıx əlaqədar olmalıdır. Bu prosesdə əmək, estetik, əxlaq, zehni, mənəvi 
və s. tərbiyəyə fikir verilməli və inkişaf etdirilməlidir. İkincisi, hərtərəfli fiziki inkişaf və fiziki hazırlıq 
məşğələdə mühüm yer tutmalıdır. Yəni uşaqların ümumi və xüsusi fiziki hazırlığı artırılmalı, həmçinin 
orqanizmin forma və funksiyalarında müsbət dəyişikliklər olmalı, fiziki keyfiyyətlər, bilik, bacarıq və 
vərdişlər daha da formalaşmalıdır. 
              Ardıcıllıq prinsipi. Fiziki tərbiyə məşğələlərinin ardıcıllıq prinsipi əsasında qurulması fiziki 
hərəkətlərin və oyunların texniki cəhətdən düzgün yerinə yetirilməsində həlledici əhəmiyyətə malikdir. 
Buna görə də fiziki mədəniyyət proqramının tədris materialları ardıcıl olaraq öyrədilməlidir. Həmin 
prinsipə görə yeni öyrədilən fiziki hərəkətlər əvvəllər öyrənilmiş hərəkətlərə və oyunlara istinad 
olunmaqla öyrədilməli, bir növ yeni təlim edilənlər əvvəllər öyrədilmişlərin davamı olmalıdır. Burada 
əvvəllər asan, sonralar isə mürəkkəb hərəkətlərin, fəndlərin öyrədilməsini unutmaq olmaz. 
              Tədricilik prinsipi. Bu prinsipdə dərsdə fiziki yükün tədricən yüklənməsini, işin həcminin və 
sıxlığının tədricən artmasını,  məqsəd və qarşıya qoyulmuş vəzifələrin, hərəkət və oyunların, fəndlərin 
tədricən mürəkkəbləşdirilməsini tələb edir. Təlim prosesində sadədən mürəkkəbə, asandan çətinə, 
məlumdan məchula prinsipinə əməl etmək nəzərdə tutulur. 
              Əyanilik prinsipi. Əyanilik prinsipi göstərilən hərəkət və fəndlər üzrə uşaqlarda daha konkret, 
daha düzgün təsəvvür  anlayışı yaradır. Fiziki hərəkətlərin və oyunların daha yaxşı öyrədilməsində 
əyaniliyin əhəmiyyəti əvəzedilməzdir. Hərəkət və fəndləri göstərməzdən əvvəl, göstərilən zaman və 
göstəriləndən sonra onun yerinə  yetirilməsinə  dair izahatlar vermək olar. 
              Fiziki hərəkətləri canlı (natural) surətdə göstərilməsi (əyani olaraq) daha məqsədəuyğundur. 
Uşaqlar bu zaman praktik şəkildə hərəkətlərin və fəndlərin necə icra olunmasını müşahidə edirlər. 
Hərəkətlərin yerinə yetirilməsinin lazımi səviyyədə qavranılmasında, anlanılmasında şəkillərdən, sxemlər, 
diaqramlar, rəsmlər, fotoşəkillər, afilmlər və s. istifadə təlim üçün xüsusi əhəmiyyət kəsb edir. 
Hərəkətlərin öyrənilməsində əyanilik prinsiplərindən birgə istifadənin özü də tədrisin səviyyəsinin 
yüksədilməsinə xidmət edir. 
              Bilik və bacarıqların möhkəmləndirilməsi prinsipi. Həmin prinsip əsasında dərsin təşkilinə, 
onun təkrarlanmasına və daha da dərinləşdirilməsinə imkan verir. Nəticədə bütün bunlar fiziki tərbiyə 
məşğələlərində qazanılmış bacarıq və vərdişlərin möhkəmləndirilməsinə səbəb olur. Təkrar başlıca olaraq 
məşğələnin əsas hissəsində aparılır. Bilik və bacarıqların möhkəmləndirilməsi prinsiplərinə riayət edərkən 
bir cəhətə xüsusi diqqət yetirilməlidir. Bu hər  hansı bir hərəkəti və ya fəndi düzgün icra etmədikdə, 
lazımi səviyyədə öyrənmədikdə digər bir hərəkətin, fəndin təliminə keçməməlidir. Bunun üçün də 
hərəkətlərin və ya fəndlərin məktəblilər tərəfindən icraetmə qabiliyyəti tədris normativləri və ya testlər 
vasitəsilə yoxlanılmalıdır. 
              Fərdi yanaşma prinsipi. Fiziki tərbiyə məşğələlərində ibtidai məktəb şagirdlərinin fərdi 
xüsusiyyətləri nəzərə alınmalı, məşğələlər onların fiziki hazırlığına, yaş xüsusiyyətlərinə və idman 
oyunları fəndlərinin yerinə yetirilməsi texnikasının səviyyəsinə uyğun aparılmalıdır. Bu prinsipin başlıca 
tərəflərindən biri məktəblilərin güclü və zəif cəhətləri nəzərə alınaraq fiziki yük verməklə sıx bağlıdır. 
Çünki orqanizmin dinamikasının quruluşu, onun fiziki yükə reaksiya vermə qabiliyyəti müxtəlifdir. 
Orqanizmin funksional imkanları, prisixoloji keyfiyyətlərin müxtəlif olması da məşğələlərdə fərdi işin 
aparılmasını tələb edir. Deyilənlərin nəzərə alınması orqanizmin daha da inkişafına şərait yaratmaqla 
yanaşı, hərəkət və oyunlar üzrə bacarıq və vərdişlərin formalaşması prosesinə də müsbət təsir göstərir. 
               
                         5.2. Fiziki tərbiyənin spesifik təlim prinsipləri 
              Fiziki tərbiyənin əmək təcrübəsi ilə əlaqəsi prinsipi. Qeyd etmək lazımdır ki, insan həyatının 
bütün dövrlərini əməksiz təsəvvür etmək qeyri-mümkündür. İnsanla əməklə yaşayır, inkişaf edir, 
təkmilləşir və şəxsiyyət kimi formalaşır. Buna görə də kiçik məktəbyaşlıların əməyə məhəbbət və sevgi, 
bu sahədə müvafiq keyfiyyətlər, bacarıq və vərdişlər uşaqlıq dövründən başlayaraq aşılanmalı, inkişaf 
 81
etdirilməlidir. Uşaqlarda əmək üzrə bacarıq və vərdişlər əsasən həyatda qazanılır və təkmilləşir. Lakin 
həmin bacarıq və vərdişləri daha da məhsuldar etmək üçün fiziki tərbiyə ən vacib vasitələrdən sayılır. 
Uşaqlar müntəzəm olaraq fiziki tərbiyə və idmanla məşğul olursa, onun əmək qabiliyyəti (zehni, fiziki) 
daha da artır, eləcə də peşəsinə müvafiq işgörmə imkanları xeyli yüksəlir. Bunun əsas səbəbi fiziki tərbiyə 
və idmanla məşğul olduqda, məşğul olanlar fiziki cəhətdən inkişaf edir, üzv və sistemlərin fiziki cəhətdən 
və funksional imkanları xeyli genişlənir. Yəni ürəyin fəaliyyəti,  ağciyərlərin həyat tutumu yüksəlir, 
maddələr mübadiləsi yaxşılaşır. Üzv və sistemlər lazımi qida və oksigen qəbul edə bilir. FIiziki tərbiyə və 
ayrı-ayrı idman növləri ilə məşğul olduqda əmək üçün zəruri olan hərəki keyfiyyətlər də inkişaf edir. 
Adımın hərəkətləri daha sürətli, çevik və cəld olur, iradəsi möhkəmlənir. Hər bir çətin işə qarşı 
dözümlülüyü yüksəlir. Bu baxımdan fiziki tərbiyə məşğələlərində qüvvənin, cəldlik və çevikliyin, 
dözümlülüyün və iradənin möhkəmləndirilməsinə xidmət edə biləcək hərəkətlərə xüsusi diqqət yetirmək 
vacibdir. Bütün bunlar peşə yönümündə aparılan işin keyfiyyətli  və az vaxt sərf etməklə, qısa müddət 
içərisində icrasına zəmin yaradır. 
              Fiziki tərbiyənin müdafiə təcrübəsi ilə əlaqəsi prinsipi. Məlumdur ki, Vətəni qorumaq, yadelli 
işğalçılara qarşı amansız olmaq hər bir Azərbaycan vətəndaşında xüsusi keyfiyyətlərin olması ilə sıx 
əlaqədardır. Həmin keyfiyyətlər arasında müdafiə işinə fiziki cəhətdən hazır olmaq mühüm yerlərdən 
birini tutur. Bura ilk növbədə, sağlam və möhkəm iradəyə malik olmaq, cəldliyi, çevikliyi və gücü inkişaf 
etdirmək daxildir. Həmin keyfiyyətlərin kiçik məktəbyaşı dövründən başlayaraq fiziki tərbiyə və idman 
məşğələlərində inkişaf etdirilməsi hərbi peşəyə yiyələnməkdə, ölkənin müdafiə qabiliyyətinin 
yüksədilməsində həlledici əhəmiyyətə malikdir.  
              Təkrarlanma prinsipi. Fiziki hərəkətlər, oyun və fəndlər dəfələrlə təkrarlanmadan hərəki 
keyfiyyətləri inkişaf etdirmək, hərəki bacarıq və vərdişləri formalaşdırmaq, təkmilləşdirmək mümkün 
deyildir. Hərəkətlərin təkrarı idman sahəsində qazanılmış vərdişlərin daha da möhkəmləndirilməsinə 
səbəb olur. Təkrarlanmanın düzgün aparılması bu işdə az əhəmiyyət kəsb etmir. Əvvəlcə keçilmişlərin 
təkrar olunması, sonra isə yeni hərəkətləri öyrədib, onların təkrarına başlamalıdır. Təkrarlanma apararkən 
fiziki yükün həcmi, sıxlığı, çətinliyi nəzərə alınaraq dozalaşdırılmalı, yəni asandan çətinə doğru 
mənimsənilməlidir. Yarış dövründə fəndlərin, ayrı-ayrı hərəkətlərin icraolunma texnikası və taktikası 
daha da mükəmməlləşir. Göstərilən təlim-metod və prinsiplərinin müvəfəqiyyətlə nəticələnməsi yeni 
təhsil islahatının tələblərinin nəzərə alınmasından mühüm dərəcədə asılıdır. Yeni təhsil sisteminin 
yaradılması, islahatın yeni məqsəd və vəzifələrinin, prinsiplərinin həyata keçirilməsi xüsusən vacibdir 
(demokratikləşmə, humanistləşdirmə, differensiallaşdırma, fərdiləşdirmə, inteqrasiya, humanitarlaşdırma 
və i.a). 
                 
 
II. 6. Fiziki tərbiyənin təlim metodları 
                         
6.1. Fiziki tərbiyə prosesində ümumpedaqoji təlim 
metodlarından istifadə 
              Bədən tərbiyəsi tədrisinin səmərəliliyinin yüksədilməsi qarşıya qoyulmuş təlim-tərbiyəvi 
vəzifələrdən, öyrədilən materialların xüsusiyyəti, şagirdlərin fiziki hazırlığı və yaş xüsusiyyətlərindən, 
idman bazası və şəraitindən, həmçinin bunlara uyğun təlim metodlarının seçilib tətbiq olunmasından çox 
asılıdır. 
              Bədən tərbiyəsinin tədrisi prosesində tətbiq olunan təlim metodları, hər şeydən əvvəl, şagirdlərin 
bilik və bacarıqlarının artmasına, vərdişlərin aşılanmasına, müstəqilliyinin və yaradıcılığının inkişafına, 
dərketmə qabiliyyətinin yüksədilməsinə yönəldilməlidir. Müşahidələr göstərir ki, bədən tərbiyəsi 
müəllimlərinin bəziləri həmin fənnin tədrisində proqram materialının xüsusiyyətinə, şagirdlərin fiziki 
hazırlığına, idrak qabiliyyətlərinin inkişafına lazımi əhəmiyyət vermir, təlim metodlarından necə gəldi 
istifadə edirlər. Halbuki təlim metodlarını düzgün seçib tətbiq etməyi bacarmaq dərsə verilən müasir 
tələblər baxımından xüsusi əhəmiyyət kəsb edir. Bütün bunları nəzərə alaraq bədən tərbiyəsinin tədrisində 
şərh və göstərmə (nümayiş etdirmə) metodlarının tətbiqi imkanlarını nəzərdən keçirək.          
              Bədən tərbiyəsi fənni gərgin zehni fəaliyyət tələb etməyən fənlər sırasına daxildir. Bu fənnin 
qarşısında başlıca olaraq təbii hərəkət keyfiyyətlərini inkişaf etdirmək (qüvvə, sürət, cəldlik, dözümlülük 
 82
və s.) hərəkət fəaliyyətini (idman, əmək, vətənin müdafiəsinə hazırlıq işləri və s.) və b. praktik vərdişlər 
aşılamaq,qazanılmış bilik, bacarıq və vərdişləri formalaşdırmaq kimi vacib məsələlər qoyulur. Fənnin 
tədrisinə müasir tələblər baxımından yanaşdıqda bu sahədə mövcud olan nəzəri və praktik materialların 
şərhinə çox böyük ehtiyac duyulur. Bütün bunlarsız bədən təbiyəsinin təlim-tərbiyəvi əhəmiyyətinə, 
sağlamlaşdırıcı mahiyyətinə, fiziki inkişaf və idman göstəricilərinə nail olmaq mümkün deyildir. Buna 
görə də şərh metodu nisbətən geniş tətbiq edilən metodlardandır. 
              Şərh metodu materialın məzmununa uyğun olaraq iki istiqamətdə tətbiq olunur:  
1. Bu metodla müəllim bədən tərbiyəsi və idman məşğələlərinin mahiyyətini, müxtəlif növ 
fiziki hərəkətlərin, oyunların nə məqsədlə yerinə yetirilməsini, bunların bütün yaşlardan olan adamların 
mənəvi zənginliyi, əxlaqi saflığı və fiziki kamilliyini ahəngdar surətdə inkişaf etdirilməsini şagirdlərə   
sistemlə və ardıcıl şəkildə çatdırır. 
2. Müəllim hərəkətlərin yerinə yetirilməsi texnikasını, qanun və qanunauyğunluqlarını, 
habelə oyun qaydalarını şifahi şərh vasitəsilə şagirdlərə öyrədir. 
              Tədqiqat göstərir ki, nəzəri və praktik materialların öyrədilməsi prosesində şagirdlər müəyyən 
əqli nəticə çıxara bilirlər. Ona görə ki, müəllimin sözü, canlı danışığı şagirdlərə ən güclü təsir göstərən 
qıcıqdır. Bədən tərbiyəsi üzrə bu və ya digər nəzəri məsələni, yaxud hərəkətin yerinə yetirilmə 
texnikasını, oyunların keçirilmə qaydalarını aydınlaşdırmadan, şagirdlərin yaradıcılıq və müstəqilliyini 
inkişaf etdirmədən onların praktik fəaliyyətini də kifayət qədər istiqamətləndirmək olmaz. 
              Hərəkətlərin öyrədilməsində müvafiq təlim metodlarından istifadə etmənin əhəmiyyəti böyükdür. 
Bədən tərbiyəsi dərslərində şifahi, əyani və təcrübi metodlardan geniş istifadə edilir. Dərslərin səmərəli 
təşkili, şagirdlərin dərketmə qabiliyyətlərinin artırılmasına təsir edən amillərdən biri də təlim metodlarının 
əlaqəli tətbiq olunmasıdır. Buna görə də müəllim müvafiq hərəkəti göstərərkən onu izah etməyə, digər 
hərəkətlərlə oxşar və fərqli cəhətlərini şagirdlərə öyrətməyə ciddi səy göstərməlidir. 
              Şifahi şərh metoduna söhbət, nəqletmə və izahetmə daxildir. Təlim prosesində bu metoddan 
istifadə olunarkən şagirdlərin diqqətini cəlb etmək, fəallığını artırmaq çox vacibdir. Bunun üçün də 
müəllimin söhbəti, nəqil və izahı  qısa, aydın və ardıcıl olmalıdır. 
              Nəqletmə yeni hərəkətlər və oyunlar keçirilərkən tətbiq olunur. Nəqletmə aydın və konkret 
olmalı, mövzunun mətni ardıcıllıqla nəql edilməlidir. Məsələn, əgər müəllim qısa məsafəyə  qaçışı 
öyrədirsə, əvvəlcə o, qaçışın bədənin möhkəmləndirilməsindəki əhəmiyyətini, sonra isə onun əməyə 
hazırlıqda rolunu, ölkənin müdafiəsində tutduğu yerini  nəql etməlidir. Sonra isə müəllim qısa məsafəyə 
qaçışın icra olunma texnikasını şərh etməlidir. Bu üsulla hərəkət növünün məzmunu, ayrı-ayrı fəndləri, 
əməli və nəzəri tərəfləri   şagirdlərə nəql olunur. 
              İzahetmə şagirdlərə əsasən yeni hərəkət növünün və oyunların öyrədilməsindən qabaq aparılır. 
Mövzunun əsas məzmunu, hərəkətin icraolunma mexanizmi şagirdlərə izah olunur. Şagirdlər izahetmə 
yolu ilə fiziki hərəkətlər haqqında məlumatları və bəzi anlayışları mənimsəyirlər. Bütün bunlar da 
şagirdlərə müxtəlif fiziki hərəkətlər və oyunlara aid dəqiq təsəvvür yaradır. İzahetmə şagirdlərin dərketmə 
səviyyəsinə uyğun olmaqla yanaşı, eyni zamanda konkret və aydın aparılmalıdır. İzahetmə bəzən 
hərəkətləri yerinə yetirərkən, bəzən də hərəkətlərin icrasından sonra aparıla bilər. 
              Söhbət-müsahibə.  Hər bir şagirdin hərəkəti necə mənimsədiyini, onların bilik səviyyəsini və 
fərdi bacarıqlarını müəyyənləşdirməkdən ötrü müəllim sual-cavab aparır. Belə söhbətlər uzun-uzadı deyil, 
konkret və aydın olmalıdır. 
              Göstərmə bədən tərbiyəsinin tədrisində ən çox tətbiq olunan metodlardandır. Bu metodla 
şagirdlərə bədən tərbiyəsinin məzmununu sistem və ardıcıllıqla əyaniləşdirərək öyrətmək olur. Ona görə 
ki, hərəkətin göstərilməklə öyrədilməsində insanın zehni fəaliyyətinin oyadıcısı olan hiss orqanlarının 
fəaliyyətinin təsir qüvvəsi daha da artır. P.F.Lesqaftın dediyi kimi, hiss orqanları xarici aləmdə baş verən 
hadisələri, yaxud cisimləri qavramaqda nə qədər çox iştirak edirsə, insanda bu cisim və hadisə haqqında 
bir o qədər aydın təsəvvür yaranır və onlar yaxşı yadda qalır. Y.Y.Qolant bu münasibətlə yazır: «Dərsdə 
əyani vasitələrdən istifadə etmək nəticəsində xarici hiss orqanlarının köməyi ilə şagirdlər  konkret əşyanı, 
hadisə və prosesləri natural və ya təsvirlərin köməyi ilə dərk etsinlər»95.  
                                                 
95 Й.Й.Голант. Методы обученийа в советской школе. М.1957,сящ. 75. 
 
 83
              Bütün bunlarla yanaşı, təlim prosesində göstərmə metodundan həddindən artıq geniş istifadə, 
tədrisdə ona tam üstünlük vermək məqsədəuyğun deyildir. Bu işə iki cəhətdən mənfi təsir edir. Əvvəla, 
şagirdlər əyaniləşdirmə prosesində dərinvə hərtərəfli biliyə yiyələnə bilmirlər. Dərs zamanı göstərməyə 
tam üstünlük vermək, həm də şagirdlərin bir şəxsiyyət kimi yetişməsinə bu və ya digər dərəcədə mənfi 
təsir göstərir. Çünki hərəkətin birbaşa tam şəkildə nümayiş etdirilməsi onun şagirdlər tərəfindən 
mexaniki, zahirən qavranılmasına səbəb olur. Bu isə onların zehni fəallığını ləngidir, təşəbbüskarlığını 
nisbətən zəiflədir, hərəkət  keyfiyyətinin inkişafına yüksək səviyyədə müvafiq şərait yaratmır. Əgər 
müəllim qaçaraq hündürlüyə tullanmanın texnikasını tədris edərkən hərəkəti göstərməklə kifayətlənirsə, 
şagirdlər onu ancaq zahirən müşahidə edirlər. Onlar qaçaraq hündürlüyə tullanmanın daxili mexanizminin 
yerinə yetirilməsi texnikasının dərinliyinə (qaçış məsafəsinin dərk edilməsi, təkan vermə, havada olma 
annı, yerə düşmə vəziyyəti) nüfuz edə bilmirlər. 
  Hərəkətlərin intensiv yerinə yetirilməsi üçün onun hər bir elementinin necə icra olunmasını şərh 
etmək olduqca vacibdir. Şagirdlər bilməlidirlər ki, qaçaraq uzununa tullanmada yaxşı nəticə göstərmək 
üçün sürətlə qaçmaq qaçışda addımların  bərabər olması, təkanın pəncələr üstə edilməsi, yerə düşdükdə 
bədənin və qolların irəli aparılması və s. əsas şərtdir. Hər bir hərəkət əvvəlcə əyani göstərilmirsə,  onun 
yerinə yetirilmə texnikası göstərilməli və dəqiq izah olunmalıdır. Bunsuz hərəkətlər nə qədər göstərilsə 
də, şagirdlər səhvlərə yol verəcəklər. Odur ki, hərəkətlər göstərmə metodu ilə icra olunsa da, yerinə 
yetirilmə texnikası şərh metodu ilə təsvir edilməli və şagirdlərə başa salınmalıdır. Yeri gəldikcə 
şagirdlərin idrak fəaliyyətini, yaradıcılıq və təşəbbüskarlığını artırmaq, fənlərarası əlaqə yaratmaq 
məqsədilə suallar əsasında  
yarışların təşkili də mümkündür. 
  Kim hərəkəti daha dəqiq yerinə yetirə bilər? Hərəkətin icra olunma texnikasını kim təsvir edə 
bilər? Kim hərəkəti düzgün və sürətlə yerinə yetirə bilər? Hərəkətin icrasında yoldaşınız nə kimi səhvlərə 
yol verdi? Buraxılan səhvləri düzəldə bilərsənmi? və s. Bütün bunlar hərəkətlərin yerinə yetirilməsinə 
şairdlərin marağını artırır və onları əqli əməyə sövq edir.  
              Əyani metod. İbtilai siniflərdə tətbiq olunan ən səmərəli metodlardandır. Bu zaman müəllim 
hərəkətləri yalnız nəql və izahetmə metodu ilə deyil, həm də hərəkətlərin yerinə yetirilməsini əyani 
metodla başa çalır. Bu məqsədlə o, müəyyən hərəkətlərin icrasına aid diafilmlərdən və mümkün olduqda 
idman kinofilmlərindən, habelə hərəkətlərin yerinə yetirilməsi texnikasının təsviri verilmiş şəkillərdən 
istifadə edir. 
              Müəllim yeni hərəkətləri izah etdikdən sonra bu hərəkətləri özü göstərir. Bəzən belə olur ki, 
hərəkət nümayiş etdirilərkən və bəzən də     sonra izah olunur. Məsələn, müəllim «qaçaraq uzununa, 
yaxud hündürlüyə tullanma»nın texnikasını şagirdlərə öyrədirsə, hərəkəti icra etməzdən əvvəl, yaxud icra 
edə-edə qaçış, təkan, uçuş və yerə düşməyə dair izahat verir. Bundan sonra hərəkəti əyani olaraq özü 
göstərir. Hərəkətlər göstərilərkən müəllim  elə yer seçməlidir ki, bütün uşaqlar onu görməklə yanaşı, həm 
də onun icra etdiyi hərəkətləri izləyə bilsinlər. Göstərmənin effektli olması üçün alçaqboylu şagirdlər 
qabaqda dayanmalıdırlar. 
              Əyani vəsait. Şagirdlərin hərəkətləri daha yaxşı dərk etməsində tablo, fotoşəkillər və müxtəlif 
texniki fəndlər üzrə nümayiş etdirilən kinofilmlərin böyük əhəmiyyəti vardır. Bu ayrı-ayrı hərəkətlərin 
texnikasının yaxşı qavranılmasına səbəb olur. Məsələn, qaçış məsafəsini, havada olma və yerə düşmə 
anlarını yavaş nümayiş etdirən kinofilmlər vasitəsilə göstərilməsi dərsin təlim keyfiyyətini yüksəldir. 
            
6.2. Fiziki tərbiyənin spesifik təlim metodları 
              Təcrübi metod. Bu metodla proqram materialını təkrar etdirməklə şagirdlərə lazımi bilik, 
bacarıq və vərdişlərin aşılanması nəzərdə tutulur. Buna görə də, müəllim keçilən hərəkətlər üzərində 
dayanmalı olur, onu dönə-dönə təkrar etdirir, bununla da şagirdləri hərəkəti düzgün yerinə yetirməyə 
alışdırır. Belə çalışmalar hərəkətin tam və tərkib hissələrə bölünüb öyrənilməsi ilə aparılır. Yəni 
hərəkətlər hissə-hissə, sonra isə tam şəkildə mənimsədilir. Bu vaxt şagirdlərin bilik, bacarıq və vərdişlərə 
düzgün yiyələnməsinə xüsusi səy göstərilir, onların buraxdığı nöqsanlar yerindəcə düzəldilir. Uşaqların 
hərəkəti öyrənməsini səmərələşdirmək məqsədilə yarış  və oyun metodlarından istifadə etmək faydalıdır. 
              Oyun metodu. Məlum olduğu kimi, oyun fiziki tərbiyənin başlıca vasitələrindən biri kimi, 
ondan şagirdlərin təlim və tərbiyəsində, hərtərəfli inkişaf etdirilməsində geniş istifadə olunur. Oyun təlim-
 84
tərbiyə və inkişafetdirmə mahiyyəti ilə bərabər, həm ondan öyrətmə prosesində istifadə olunur. Bu şərtlə 
ki, oyunun məzmununa idman və ya mütəhərrik oyunlar daxil edilməsin. 
              Oyun metodunun mahiyyəti müxtəlif növ hərəkətlər (maneələrin qət edilməsi, qaçış, yeriş 
hoppanmalar , atmalar- dəqiqliyə yönəltmə, uzağa dəqiq atmalar və s.) tətbiq etməklə yüksək gərginlik və 
qarşıdurma yaratmaq (münasibətləri nizamlayan qaydalar qoyulmaqla və bu qaydalara əməl etmək şərti 
ilə və s.) düzlük, doğruçuluq, vətənpərvərlik, möhkəm iradə tərbiyə etməkdən, həmçinin uşaqların fiziki-
hərbi hazırlığı və fiziki inkişafını artırmaqdan və s. ibarətdir. Bunun üçün də tez-tez məzmun, mahiyyət 
dəyişikliyi etməli, sürət, çeviklik, güc və möhkəm iradə, müsbət emosional hissləri aşılayan və tələb edən 
və s. hərəkətlərdən istifadə olunmalıdır. 
              Oyun metodu üçün insanın hərtərəfli hazırlığına, sağlamlığına, humanistliyinə təsir edən hərəkət 
kompleksləri seçməli, fiziki yükə daim diqqət yetirməli, onu tənzimləməlidir. 
              Yarış metodu. Yarış metodundan istifadə dərs zamanı bu xarakterli aparılan tədbirlərə o qədər 
də bənzəmir. Dərs zamanı keçirilən yarışlarda məsələyə istənilən səviyyədə  dəqiq yanaşmaq ehtimalı bir 
qədər az olur. Yarış metodu tədbiq olunanda isə əksinə hərəkətlərin, ayrı-ayrı oyun fəndlərinin, 
priyomların düzgün və dəqiq icrası daha diqqət mərkəzində olmaqla, həm də bu zaman yüksək texniki 
ustalıq, nəticə göstərmək və gərgin mübarizə aparıb qalib gəlmək tələb olunur. Bu da oyun metodu 
prosesində olduğu kimi deyil, yəni fiziki yük, şagirdlərin  imkanları nəzərə alınmır – məhdud olmur. 
Yarış metodunda fiziki yük, yarışın keçirilmə müddəti məhdudiyyət kəsb etmir, yarışda qalib gəlmək 
məqsədilə bütün fiziki yükdən, enerjidən, psixoloji imkanlardan tam şəkildə istifadə edilir, heç nəyə 
məhdudiyyət qoyulmadan yarışda qalib gəlmə anına kimi davam edir. Məhdudiyyət yalnız əsasnaməyə 
əməl etmək və oyun qaydalarına ciddi riayət etmək üçün qoyulur. 
               Yarış metodunun əhəmiyyəti yarış iştirakçılarının hərtərəfli  fiziki  keyfiyyətlərini,  psixoloji və 
texniki  hazırlığını  
  yoxlamaq və məktəbin yığma komandasının tərkibini müəyyənləşdirməkdən ibarətdir. 
 
                        6.3. Təlim metodlarının qarşılıqlı tətbiqi 
              Müəllimin şərhi nəqletmə və izahetmə növlərinə malikdir. Bədən tərbiyəsi materiallarının 
tədrisində müəllimin nəql və izahından ayrılıqda, həm də qarşılıqlı istifadə etməyə geniş imkanlar vardır. 
Təcrübədən aydın olur ki, bədən tərbiyəsinin tədrisində bunlardan qarşılıqlı, əlaqəli şəkildə istifadə etmək 
iki cəhətdən zəruridir. Əvvəla, tədris materialları müntəzəm və ardıcıl olmaqla nəql edilir, ikincisi 
izahetmə nəticəsində şəgirdlərin fikri fəallığı xeyli yüksəlir. Hər hansı xal mütəhərrik oyununun 
məzmunu müəllimin nəqlinin köməyi ilə əvvəldən axıra kimi müəyyən bir ardıcıllıqla, sistemlə şagirdlərə 
çatdırılırsa, izahetmə zamanı isə oyun qaydaları, oyuna verilən tələblər, xalların hesablanması, qaliblərin 
müəyyənləşdirilməsi və oyunun yekunlaşdırılması başa salınır. Məsələn, əgər müəllim qolların, ayaqların, 
gövdənin və başın əsas vəziyyətlərini şagirdələrə öyrətmək istəyirsə o, əvvəlcə həmin əsas duruş 
vəziyyətlərini aydın və səlis bir dildə onlara aşağıdakı kimi nəql etməlidir: 
              - Uşaqlar,  əsas duruş vəziyyətində bədən düz tutulur, həddindən artıq gərginləşdirilmir. Bu 
zaman dabanlar bir yerdə, pəncələr aralı olur, diz bükülmür. Əsas duruş vəziyyətlərini düzgün yerinə 
yetirmək üçün baş düz, çiyinlər bir qədər sərbəst saxlanılır, qollar gövdəyə sıxılır. Əl barmaqları isə yarım 
bükülür. 
              Şərh nə qədər aydın, konkret, inandırıcı və düzgün olarsa da, bəzən bədən tərbiyəsinin  
tədrisində, xüsusən ayrı-ayrı hərəkətlərin yerinə yetirilməsində, mütəhərrik və idman oyunlarının 
keçirilməsində lazımi effekt vermir. Buna görə də bədən tərbiyəsi hərəkətlərinin tədrisində cürbəcür 
oyunların təşkili və keçirilməsində şərhin əyanilikdən təcrid olunmuş halda tətbiqi mümkün deyildir. Şərh 
daim əyaniliklə vəhdətdə aparılmalıdır. Bununla əlaqədar bədən tərbiyəsinin tədrisində aşağıdakıları 
nəzərə almaq lazım gəlir: 
1. Mövzu şərh olunur, sonra isə əyaniliyin köməyi ilə daha da aydınlaşdırılır. Başqa 
sözlə, hər hansı bir hərəkətin yerinə yetirilmə texnikası təsvir edilib qurtardıqdan sonra şagirdlərin onu 
daha yaxşı başa düşmələri üçün müəllim həmin hərəkətləri mütləq göstərir. Bunun üçün şagirdlər cərgə 
və ya sıraya düzülməli, bütün əsas vəziyyətlər əyaniləşdirilməlidir. Dərsdə belə bir metoddan istifadənin 
özünün də müəyyən qüsuru vardır. Bu zaman görmə, eşitmə, duyğu üzvləri eyni vaxtda fəaliyyət 
 85
göstərmir, dərsdə diqqətin əsas məqsədə yönəldilməsi çətinləşir. Bu isə şagirdlərin fəallığının artmasına 
nisbətən mane olur. 
2. Müəllim materialı hissə-hissə şərh edə-edə hərəkəti də nümayiş etdirir.  
Bu metodun üstün cəhəti ondadır ki, bu vaxt materialın daha yaxşı qavranılmasına kömək edən 
analizatorların həmin prosesdə fəaliyyəti artır. Tədris materialının mənimsədilməsinə daha çox analizator 
qoşulur: məsələn, əllərə dayaq verib, irəliyə mayallaq aşmaq öyrədilirsə, müəllim ilk növbədə şagirdlərə 
dayaqlı oturuş vəziyyətini və bu vəziyyətdən qıçları düzəldib bədənin bütün ağırlığını qollar üzərinə necə 
salmağı şərh edir. Sonra həmin elementlər şagirdlər tərəfindən icra olunur, buraxılmış nöqsanlar yerində 
düzəldilir. Daha sonra müəllim qolları bükərək başı irəliyə əymək və ayaqlarla təkan verməklə başın 
üzərindən qabağa mayallaq aşmaq və cəld aayağa qalxmağın texnikasını öyrədir. Hərəkət müəllimin 
komandası ilə icra olunur. Bu vaxt hərəkətlər müşahidə edilir, nöqsanlar aşkara çıxarılır və yerindəcə 
düzəldilir. Daha sonra təkan vermək qaydaları, xüsusilə onun yuxarıya deyil, irəliyə doğru edilməsi, 
aşarkən başın döşəməyə toxunmaması və s. şərh olunur. Bütün bunlardan sonra hərəkət bütövlükdə asta-
asta, fasilə verilmədən, ritmik yerinə yetirilir.    Bu prosesdə də hərəkətlərin yerinə yetirilmə vəziyyətləri 
təhlil olunur. qüsurlar meydana çıxarılır, onun aradan qaldırılması üçün düzəliş və göstərişlər verir. 
                 Başqa bir xarakterik fakta mürəciət edək.  Müəllim cisim atmağı (kiçik tennis topu) 
öyrətməzdən qabaq sağlamlığın möhkəmləndirilməsində, əməyə və Vətənin müdafiəsinə hazırlıq 
işlərində bunun mühüm rol oynadığını şagirdlərin nəzərinə çatdırır. Cismin ağırlığı, çəkisi, forması, onun 
atılacağı sahə haqqında şagirdlərə nəzəri məlumatlar verilir. Bundan sonra uşaqların nəzərinə çatdırılır ki, 
kiçik tennis topunu atarkən üz onun atılma istiqamətində olmalı, sol ayaq arxada olmalı, pəncələr 
üzərində dayanmalı, qollar dirsəkdən bükülməli, Bilək və top üz səviyyəsində saxlanılmalıdır. Arxaya çox 
əyilməmək, ağırlığı sağ ayağın üzərinə salmaq, topu bir an gecikdirmədən cəlb boyun arxasına aparmaq 
lazımdır. Uşaqlar, deyilənlərlə yanaşı, kiçik tennis topunu atarkən sağ ayağı bir qədər bükməli, sol ayağı 
düz saxlamalı, təzyiq (ağırlıq) isə dabana düşməlidir. Atma dövründə sağ qıç diz oynağından açılmalı, 
ağırlıq sol ayaq üzərinə düşməlidir. Müəllim hərəkətin icrası texnikasını şərh etməklə əyanilikdən də 
istifadə edir. 
              - Uşaqlar, həmin vəziyyətdə (burada əl, gövdə və ayaqların və s. vəziyyəti nəzərdə tutulur) əl 
sürətlə qabağa getməli, topu qüvvətlə atmalıdır. Top atıldıqda qol və çiyinlər irəli getməlidir. 
              Bütün bunlar hərəkətin texnikasının daha y axşı qavranılmasına kömək edən bir çox 
analizatorların, o cümlədən görmə, eşitmə, duyğu üzvlərinin iştirakına səbəb olur. Bu isə şagirdlərin 
hərəkət fəallığının yüksəlməsinə zəmin yaradır. 
              Müşahidələrdən məlum olur ki, hər iki halda hərəkətlərin yerinə yetirilməsi texnikasının 
şərhindən sonra birbaşa əyaniləşdirməyə keçmək o qədər də səmərəli olmur. Bunu həm də dərsin 
əyaniləşdirilməsi və bu zaman qarşıya çıxan çətinliklərin şərh vasitəsilə aydınlaşdırılması prosesinə də aid 
etmək olar. Çünki təlim metodlarının bir-biri ilə, eləcə də şərhin əyaniliklə cəld əlaqələndirilməsi 
şagirdlərin yaradıcılıq və dərketmə qabiliyyətlərini istənilən səviyyədə inkişaf etdirmir. Onlar hərəkətin 
texnikasını, demək olar ki,  mexaniki  öyrənirlər. Əgər şərh metodu kifayət qədər başa düşülürsə, daha 
doğrusu, hərəkətlər çətinlik olmadan icra edilirsə, həmin hərəkətin yerinə yetirilmə texnikasını 
göstərməyə ehtiyac yoxdur. Yaxud oyunun məzmunu və keçirilməsi asanlıqla dərk edilirsə, onun tələb və 
qaydalarının nümayiş etdirilməsinə ehtiyac qalmır. Əksinə, öyrədilən hərəkət və oyunların məzmununu 
və onların icra olunma qaydalarını yalnız bir qrup şagird dərk edə bilibsə, onda keçilən hərəkət və 
oyunların məzmunu şərh olunmalı, eləcə də şagirdlərin gözləri önündə nümayiş etdirilməlidir. Hərəkət 
göstərilərkən şagirdlərin diqqəti hərəkətin texnikasının  ayrı-ayrı elementlərinə yönəldilməli, onun düzgün 
yerinə yetirilməsinin əhəmiyyəti izah olunmalı, qüvvə, temp, amplituda, sürət və s. haqqında şagirdlərə 
nəzəri məlumatlar mənimsədilməlidir. Eyni zamanda müəllim şagirdlərə öz hərəkətlərini dəqiq, incə və 
çevik yerinə yetirməyi öyrətməlidir. Bunun üçün I sinifdən başlayaraq bütün siniflərdə şagirdləri manqa-
dəstə və ya qruplara bölüb, hərəkətlərin dəqiqliyi, incəliyi və çeviklik üzrə yarışlar keçirmək zəruridir. 
Belə yarışlar, nəinki dərs prosesində, həmçinin dərsdənkənar vaxtlarda da aparıla bilər. Bu, şagirdlərin 
dərsə marağının artırılmasında, hərəkətlərin az enerji sərf etməklə vaxtında yerinə yetirilməsində mühüm 
əhəmiyyət kəsb edir. 
              Şərh uzun çəkməməli, qısa və konkret olmalıdır. Tədris materialı  şərh olunduqdan sonra fasilə 
şagirdlərin qoyulmuş məsələ üzərində düşünmələrinə istiqamətləndirilməlidir. 
 86
              Bədən tərbiyəsi dərsinin spesifik xüsusiyyətlərindən biri praktik işlərə daha geniş yer 
ayrılmasındadır. Təcrübə göstərir ki, bunu şagirdlərin bioloji inkişafı, psixoloji xüsusiyyəti və dərsin 
spesifik məqsədyönlüyü tələb edir. Uzun şərh və fasilə şagirdlərin diqqətini yayındırır. Ona görə də şərh 
qısa müddətdə aparılmalı, sonra hərəkətin icra edilmə texnikası əyaniləşdirilməlidir. 
              Şərh metodu tətbiq edildikdə şagirdlərin fəallığının müəyyən dərəcədə zəifliyi müşahidə olunur. 
Tədqiqat və məktəb təcrübəsi göstərir ki, bədən tərbiyəsi üzrə yeni nəzəri və həm də praktik materialların 
müəllimin nəql və müsahibə metodlarından istifadə etməklə tədrisi şagirdləri düşündürür və fəallığını 
yüksəldir. Yeni hərəkət texnikası izah və nəql vasitəsilə öyrədilərkən müəllim tərəfindən problem 
xarakterli suallar qoyulur, bununla da şagirdlər fikirləşmək imkanı əldə edirlər. Şagirdlər həmin 
hərəkətləri nə məqsədlə icra etdikləri barədə düşünürlər. Hərəkəti yerinə yetirmək üçün bu sahədə indiyə 
qədər qazandıqları bilikləri əldə etdikləri bacarıq və vərdişləri fikir süzgəcindən keçirirlər. Onlar həm də 
var qüvvəsini toplayıb diqqətini hərəkətin icrasına yönəldirlər: məsələn, gimnastika skamyası üzərində 
əllərin və ayaqların köməyilə dırmanmaq hərəkətini öyrədərkən müəllim şagirdlərə bəzi nəzəri 
məlumatları çatdırdıqdan sonra onlara sual verir: 
              - Dırmanma hərəkətinin həyat üçün nə kimi əhəmiyyəti var?   Sualın cavabı aydınlaşarkən, 
şagirdlər bu hərəkətin qol-qıç və qarın əzələ qüvvəsinin artırılmasında, sağlamlığın 
möhkəmləndirilməsində, əməyə və vətənimizin müdafiəsinə hazırlıq işində xüsusi əhəmiyyətə malik 
olduğunu daha dərindən dərk edirlər, sonra isə müəllim dırmanma zamanı gimnastika skamyasından 
düzgün tutmağın əhəmiyyətindən, onun təhlükəsizlik üçün zəruriliyindən danışır. O, dırmanmanı 
öyrətməzdən əvvəl skamyadan düzgün tutmaq qaydasını göstərir. Şagirdlər gimnastika divarına bir qədər 
də yaxınlaşdırılır və skamya üzərinə çıxmaq qaydasını öyrənirlər. Sonra isə baş barmaqlar yuxarıda 
(skamyanın üstündə), qalan barmaqlar isə aşağıda olmaqla hər iki əllə skamyanın kənarından tutmaq 
qaydası göstərilir. Hərəkət müəllimin işarəsi ilə (komandası ilə) şagirdlər tərəfindən bir neçə dəfə 
kollektiv şəkildə icra olunur. Daha sonra müəllim gimnastika skamyasında diz üzərində çöməlmə 
vəziyyətində ağırlığı qollar və dizlər üzərinə salmağın vacibliyini izah edir. Şagirdlərin həmin hərəkəti 
yerinə yetirməyə marağını, həvəsini daha da artırmaq, fikri fəallığını daha da yüksəltmək məqsədilə 
onlara müraciət edir: 
              - Gimnastika skamyası üzərində dırmaşarkən qol və əllərin vəziyyəti necə olmalıdır? 
Dırmanma zamanı hara baxmaq lazımdır? Bu vaxt başın, gövdənin vəziyyəti necə olmalıdır? 
Dırmanma zamanı ayaq və dizlərin vəziyyətini kim göstərə bilər? 
              Mövzu üzrə belə sualların verilməsi şagirdləri bəzi çətinliklər qarşısında qoyur və fikirləşməyə 
məcbur edir. Belə suallar şagirdlərə əvvəlki dərslərdə öyrəndikləri hərəkətləri xatırladır, tədris materialı 
təkrar yolu ilə bir daha möhkəmləndirilir. Şagirdlərin yeni bilik, bacarıq və vərdişlər öyrənməyə ciddi səy 
göstərirlər. Beləliklə, bir tərəfdən müəllimin verdiyi suallara şagirdlərin düzgün cavab tapmaları, digər 
tərəfdən də hərəkətlərin yerinə yetirilməsi sahəsində nəticə çıxarmaları onları yeni-yeni çətinlikləri aradan 
qaldırmağa, dözümlülüyə, davamlılığa, iradəliliyə sövq edir. 
              Bədən tərbiyəsinin tədrisində həmişə problemli şərait yaratmağa ehtiyac yoxdur. Çünki: 1) bədən 
tərbiyəsi dərsi, əsasən praktik xarakter daşımaqla daha çox hərəkətlərin icrasına yer verməyi tələb edir; 2) 
dərsdə tez-tez problem-şəraiti yaratmağa səy göstərmək vaxtın boş keçməsi, dərsin sıxlığının aşağı 
düşməsi deməkdir; 3) problemli şərait yaratmaq şagirdləri, xüsusən kiçik məktəbyaşlı uşaqları daim çətin 
vəziyyətdə qoyur və onlarda zehni gərginliyi artırır. Bədən tərbiyəsi fənninin başlıca vəzifələrindən biri 
isə, əksinə, şagirdlərin zehni gərginliyini aradan qaldırmaqdan, bu prosesdə uşaqların fəal istirahətini 
təmin etməkdən ibarətdir. Bütün bunlara baxmayaraq, bədən tərbiyəsinin tədrisində problemli təlimlə 
əlaqədar söylənilən çatışmamazlıqlar heç də onun ümumi qiymətini azaltmır. 
 87
          Yoxlama – test sualları 
 
1.Fiziki tərbiyənin mahiyyəti və məqsədi nədən ibarətdir? 
2.Fiziki tərbiyənin əsas vəzifələri hansılardır? 
3.İbtidai məktəbdə fiziki tərbiyənin vasitələri hansılardır? 
4.«Fiziki tərbiyə və onun tədrisi metodikası» fənninin mahiyyəti və başlıca vəzifələri nədən ibarətdir? 
5.«Fiziki tərbiyə və onun tədrisi metodikası» fənninin tədris fənni olmasını səciyyələndirən 
xüsusiyyətlər hansılardır? 
6.«Fiziki tərbiyə və onun tədrisi metodikası» fənninin elmi fənn olmasını səciyyələndirən xüsusiyyətlər 
hansılardır? 
7.Fiziki tərbiyənin tədrisi prosesində uşaqların hansı anatomik - fizioloji xüsusiyyətlərini nəzərə almaq 
lazımdır? 
8.Fiziki tərbiyənin tədrisi prosesində nəzərə alınmalı hansı psixoloji xüsusiyyətlər vardır? 
9.Fiziki tərbiyənin təlimində hansı elmi-nəzəri şərtləri nəzərə almaq vacibdir? 
10. Fiziki tərbiyə təlimində istifadə olunan təlim metodları hansılardır və onların tətbiqi mexanizmi 
necədir? 
11. Fiziki tərbiyə təlimində tətbiq olunan pedaqoji prinsiplər hansılardır və bunlardan istifadə olunma 
mexanizmi necədir? 
12.Müasir təlim prinsiplərinin mahiyyəti 
 
 
 
Yaradıcılıq işi üçün təxmini mövzular: 
 
1.Fiziki tərbiyə prosesində müasir təlim metodlarından istifadə. 
2.Fiziki tərbiyənin digər fənlər ilə əlaqəsi. 
3.Fiziki tərbiyənin ümumtərbiyə sistemində yeri. 
 
 
 
 
 
 88
III  FƏSİL. FİZİKİ TƏRBİYƏ ÜZRƏ PROQRAMLAR 
VƏ TƏDRİS PLANLARI 
 
P   L   A   N 
 
1.Çar Rusiyasında məktəb tədris planlarında fiziki tərbiyənin qoyuluşu. 
2.Sovet hakimiyyəti illərində məktəb bədən tərbiyəsi proqramları və tədris planları (1920-
1991). 
3.Müstəqillik dövründə bədən tərbiyəsi proqram və tədris planları (1992-ci ildən başlayaraq). 
4.Xarici ölkə məktəblərində fiziki tərbiyə üzrə proqram və tədris planları. 
 
                      Ə D Ə B İ Y Y A T 
 
1. H.Əhmədov. XIX əsr Azərbaycan məktəbi. Bakı, «Maarif» nəşriyyatı, 1985-ci il. 
2. B.Quliyev, H.Məmmədov. Bədən tərbiyəsi proqramları 60 ildə. «Məktəbdə bədən 
tərbiyəsi» məcmuəsi, 1979-cu il, № 6. 
3. Səkkizillik və orta məktəb proqramları. Bədən tərbiyəsi (I-XI siniflər üçün), Bakı, 1981-ci 
il. 
4. İbtidai sinif müəlliminin stolüstü kibatı. Buraxılışa məsul professor Y.Kərimov. Bakı, 
2001-ci il. 
5. Orta ümumtəhsil məktəblərinin V-XI sinifləri üçün bədən tərbiyəsi proqramları, Bakı, 
1996-cı il. 
 
                               
 
 89
III FƏSİL.   FİZİKİ TƏRBİYƏ ÜZRƏ PROQRAMLAR VƏ TƏDRİS 
PLANLARI 
 
3.1. Müxtəlif dövrlərdə tətbiq olunan proqram və tədris 
planlarının mahiyyəti, vəzifələri və vasitələri 
              Ümumtəhsil məktəblərində fiziki tərbiyə sahəsində qarşıda duran müasir tələbləri lazımi 
səviyyədə həyata keçirmək üçün ilk növbədə onun keçmiş olduğu tarixi yola nəzər salıb müsbət 
cəhətlərindən istifadə mühüm əhəmiyyətə malikdir. Xüsusn fiziki tərbiyənin məzmunu, təşkili forma və 
üsullarını, burada milli fiziki tərbiyə vasitələrinin tutduğu yeri araşdırmaq olduqca vacibdir. Həmin 
məqsədlə qabaqcıl məktəb təcrübəsini öyrənib ümumiləşdirmək, proqram və tədris planlarının tarixi 
inkişafını izləyib təhlil etməklə onları daha da təkmilləşdirməyin imkan və yollarını müəyyənləşdirmək 
zəruridir. Bu bir çox cəhətdən, o cümlədən yeni ictimai şəraitin tələbləri, həbelə proqramda Azərbaycan 
milli xüsusiyyətlərinin, coğrafi şəraitin nə dərəcədə nəzərə alınmasını öyrənmək, təhlil etmək, nəticə 
etibarı ilə şagirdlərin fiziki tərbiyəsinin milli zəmində təkmilləşdirilməsi və s. baxımdan xüsusi əhəmiyyət 
kəsb edir. Bunları nəzərə alıb, Azərbaycan  və əldə etmiş olduğumuz bəzi xarici ölkə məktəblərinin tədris 
planları və proqramlarının təhlilini aparırıq. 
              70-ci illərdə mərhum H.N.Məmmədov və müəllifin namizədlik dissertasiyasının mövzusu 
baxımından proqram və tədris planlarının təhlili tədqiqat obyektinə çevrildiyini, hər iki müəllifin 
tədqiqatının nəticəsi kimi birgə yazmış olduqları məqalədə96 bu məsələ müəyyən dərəcədə öz əksini 
tapmasına baxmayaraq, yeni mövzu və müasir tələblər baxımından onun təhlilini vacib sayırıq.  Son 30 il 
ərzində mövcud  proqram və  tədris planlarının  tədqiqat  
obyektinə çevrilmədiyi də nəzərə alınsa, həqiqətən bu sahədə təhlil (tədqiqat) və ümumiləşdirmələr 
aparılmasına nəticə olaraq konkret qənaətə gəlinməsinə çox böyük ehtiyac duyulur.  
    Bədən tərbiyəsi proqramlarının tarixini 3 mərhələyə bölmək olar: 1. Sovet hakimiyyətinə qədər; 2.  
Sovet hakimiyyəti illərində; 3. Müstəqillik dövründə. 
   Əvvəlcə  XIX əsr Azərbaycan məktəbində problemlə əlaqədar bəzi məqamlara istinad edək. 
 
1.1. Çar Rusiyasında məktəb tədris planlarında 
fiziki tərbiyənin qoyuluşu 
              Tarixi keçmişimizin qara səhifələrindən biri olan 1813-cü il oktyabr ayının 13-də İranla Rusiya 
arasında bağlanmış Gülüstan müqaviləsinə əsasən vahid Azərbaycan parçalanmış, ikiyə bölünmüşdür.  
Şimali Azərbaycan Rusiyanın, Cənubi Azərbaycan isə İranın tərkibinə daxil edilmişdir. 
          Şimali Azərbaycan həmin vaxtdan çar Rusiyasının əyalətlərindən birinə çevrilmiş və müstəmləkəsi 
olmuşdur. Həmin illərdə Azərbaycan bir sıra iztirablarla qarşılaşmış, onun mədəniyyəti, inkişafı 
dözülməz vəziyyətə düşmüşdür. 
        Çar Rusiyası XVIII-XIX  əsrlərdə və XX əsrin əvvəllərində ölkəsinin mənafeyinə uyğun 
Azərbaycanın Bakı, Gəncə, Qazax, Şuşa və başqa bu kimi iri şəhərlərində ibtidai təhsil verən məktəblər 
açmışdır. 
         Moskvadan göndərilmiq tədris planları və s. materialları nəzərdən keçirdikdə məlum olur ki, bədən 
tərbiyəsi fənn kimi ora daxil edilməmiş, sadəcə olaraq gimnastika, oyunlar, əyləncələr  adı altında tədris 
planında öz əksini tapmışdır. Bu sahədə işlər dərs formasında deyil, gəzinti, fəal istirahət, sağlamlıq 
nöqteyi-nəzərindən həyata keçirilmişdir. Həmin dövrlərdə məktəblilər üçün bədən tərbiyəsi proqramı 
olmamışdır. XIX əsrə aid  aparılmış tədqiqatlardan 97  məlum olur ki, 1886-cı il məktəb nizamna- 
 
                                                 
96 .Б.С.Гулийев вя Щ.Н.Мяммядов. Бядян тярбийяси програмлары 60 илдя. «Мяктябдя бядян тярбийяси» мяъмуяси, 
1979, №6. 
 
97 Щ.Ящмядов. ХЫХ яср Азярбайъан мяктяби. Бакы, «Маариф»няшриййаты, 1985. 
 
 90
məsindən sonra bütün təhsil müəssisələri və pansionatlar daha da genişləndi. Pansionatlarda tərbiyə 
xüsusən yeniyetmələrə əqli əməkdən sonra bir növ istirahət verməklə bərabər, onların əxlaqına təsir 
göstərmək, yeni istedadlar meydana çıxarmaq məqsədilə… gimnastika ...  oyun və musiqi təşkil olundu. 
 1871-ci ildə yaranan Bakı iki sinifli şəhər ibtidai məktəbin tədris planına gimnastika da daxil oldu. 
Sonralar yaranmış müxtəlif sinifli şəhər məktəblərinin hamısında  gimnastika fənn kimi təsdiq edildi. 
Bunun və başqa görülmüş tədbirlər nəticəsində şəhər məktəblərində şagirdlərin sağlamlığının möhkəm 
olması müşahidə olunmuşdur. 
              Qori seminariyasında da gimnastika fənn kimi tədris edilirdi. Rusiya XMN 1 və 2 sinifli normal 
kənd məktəbləri proqramları əsasında işləyən xalq məktəblərində ümumtəhsil fənlərindən başqa, 
məktəblərin bəzilərində müəllim istək və arzu etdiyi, həmçinin bacarmasından asılı olaraq gimnastika da 
keçirilirdi.  1895-ci ilin məlumatına görə Gəncə quberniyasındakı kənd məktəblərindən 46-da gimnastika 
təşkil olundu. 
              XIX əsrin 80-ci illərindən başlayaraq Azərbaycan ərazisində dəmir yolu məktəbləri açılmağa 
başlandı. Bu məktəblərin tədris planında vəsait imkanı olarsa, oğlanlar üçün gimnastika və s. məşğələlər 
keçmək tövsiyə edilirdi. 
              Həmin illərdə qadın təhsili nə qədər mərhumətlər içərisində olsa da, onların sağlamlığına 
müəyyən diqqət vardı. Bakı «Müqəddəs Nina» məktəbi əsasında 1874cü ildə yaradılmış qızlar 
gimnaziyasının tədris planına bədən tərbiyəsi və oyun daxil edilməsə də, o, sinifdənkənar məşğələ 
formasında təşkil olunmuşdur. 1875-ci ildə yaranmış Şuşa qızlar məktəbinin tədris planına gimnastika bir 
fənn kimi daxil edilməsə də, valideynlərin arzusundan asılı olaraq pulsuz keçirilirdi. 
              Göründüyü kimi, XIX əsrdə, habelə XX əsrin əvvəllərində tədris müəssisələrinin tədris planına 
gimnastika tədris fənni kimi daxil olmuşdur. Ondan şagirdlərin tərbiyəsində bir vasitə kimi istifadə edilir, 
zehni işdən sonra isə istirahət növü kimi həyata keçirilirdi. Lakin bu illərdə Azərbaycan məktəblərində 
şagirdlərin fiziki tərbiyəsinə aid xüsusi proqramlar yaranmamış, bəzi məktəblərin tədris planına daxil 
edilməmiş və yaxud da sinifdənkənar məşğələ formasında müəllimlərin bacarığı nəzərə alınmaq və 
valideynlərin arzusu ilə təşkil edilmişdir. Buna görə də fiziki tərbiyə həmin dövrdə məzmunu, təşkili 
forma və təlimi üzrə öz inkişaf səviyyəsini tapa bilməmişdi. 
 
1.2. Sovet hakimiyyəti illərində məktəb bədən tərbiyəsi  proqramları və tədris planları (1920-1991) 
              1920-ci ildən başlayaraq Azərbaycan sovet məktəblərində bədən tərbiyəsi və idman üzrə müsbət 
dəyişikliklər baş vermiş ölkənin müdafiəsi, əməyə hazırlıq və əmək məhsuldarlığının yüksədilməsi üçün 
diqqət mərkəzində olmuşdur. Bu sahədə xüsusi proqramlar tərtib etmək məqsədilə elmi Şura təşkil 
olunmuş və s. tədbirlər həyata keçirilmişdir. Azərbaycanda sovet hakimiyyəti qurulduğu ilk tədris ilində 
(1920-1921-ci tədris ili) I dərəcəli məktəbin qruplarının hər birində  həftədə 2 saat bədən tərbiyəsi dərsi 
keçirilməsi nəzərdə tutulurdusa, sonralar axırıncı II qrupda (IV-V)  1 saat azaldıldı. II dərəcəli 
məktəblərdə tədris yükü isə 1 saat planlaşdırıldı. I-II qruplarda (II dərəcəli məktəb) isə sonralar dərslər 
həftədə 1 saatdan 3 saata qədər çatdırılsa da, qalan qruplarda saatların miqdarı əvvəlki qədər saxlanıldı. 
              1923-cü ildə ilk dəfə olaraq bədən tərbiyəsi proqramları  çap olmuş, təcrübi materiallarla yanaşı, 
müəllimlərə müəyyən istiqamət və göstərişlər verilmişdir. Həmin proqram sabit deyil, müvəqqəti qəbul 
edilmiş, yeri  gəldikdə müəllimə proqram materiallarında bəzi dəyişikliklər etmək tövsiyə olunmuşdu. 
Mərkəzi İcra Komitəsinin yanında  yaradılmış Ali Bədən Tərbiyəsi Komissarlığı gimnastika və oyun 
dərslərinin geniş yayılması üçün yerli sovetlərə bütün məktəblərin hər bir sinfində belə dərslərin tədris 
cədvəlinə daxil olunmasını məsləhət görmüşdü. Həmin vaxtda «Məktəbdə fiziki tərbiyənin metodikasının 
əsasnaməsi» təsdiq edildi ki, burada da uşaqların müvafiq yaş xüsusiyyətləri nisbətən nəzərə alınmaqla 
tədris məşğələsi üçün vəzifələr və vasitələr müəyyənləşdirilmişdir. Bunlar 7-9 yaşlı məktəblilər üçün 
mütəhərrik oyunlar, gimnastika, 9-12 yaşlılar üçün isə qaçış, hopanma və atmalardan ibarət idi. 
              Proqrama gimnastika, yüngül atletika, futbol, basketbol üzrə təcrübi materiallar, habelə «İki 
kor», «Şəhərcik», «Quldurlar», «Bondar» və s. mütəhərrik oyunlar daxil edildi. Bu illərdə kompleks 
məktəb proqramları hazırlanıb nəşr edilsə də, digər fənlərlə fiziki tərbiyə arasında əlaqə yaradılmadı. 
              1923-1924-cü illərdə müxtəlif tədris fənlərinin məzmununu əhatə etməklə kompleks təlim 
məktəb proqramları hazırlanmışdır. Lakin vahid təlim kompleksinə digər fənlərlə fiziki tərbiyənin 
arasında əlaqə yaradılmamışdır. 1924-1925-ci illərdə I vəII dərəcəli məktəblərdə fiziki tərbiyə 
 91
məsələlərini həll etmək məqsədi ilə fiziki tərbiyə üzrə komissiya yaradıldı. Komissiya fiziki tərbiyənin 
bioloji əsaslarını, gigiyenaya dair təhsil məsələsi və onların gün ərzində rejimi, təbiətin təbii 
qüvvələrindən istifadə etməklə gigiyenik vərdişlərə alışma, oyun və gimnastikanın yeri, istiqaməti və əsas 
məzmunu müəyyən olundu. Bundan əlavə, ibtidai sinif şagirdləri üçün idman əyləncələrinin ritmik 
hərəkətlərin məzmunu və s. aydınlaşdırıldı. Bütün bunların əsasında 1927-ci ildə I dərəcəli98, 1928-ci ildə 
isə II dərəcəli99 məktəblərin Ümumittifaq üzrə ilk vahid bədən təbiyəsi proqramı qəbul edildi. I dərəcəli 
məktəblərdə bədən tərbiyəsi dərslərinin 6 mərhələdə, II dərəcəli məktəblərdə isə 8 mərhələdə aparılması 
tövsiyə edilmişdir. Həmin proqramlarda nöqsanlar da vardır: məütəhərrik oyunlar yaşa görə seçilməmişdi, 
qruplarda keçiriləcək hərəkətlər göstərilməmiş, müəllimə istədiyi hərəkəti keçmək ixtiyarı verilmiş, 
ritmik hərəkətlər, mahnı, rəqs və s. plansız tərtib olunmuşdu. II dərəcəli məktəbin proqramında təxmini 
dərs sxemi verilmişdi. Təəssüf ki, dərslərin sxeminin  standart olmasını bu proqramların  qüsuru hesab 
etmək olar.  
Onun regional xarakter daşımaması və Azərbaycan SSR ümumtəhsil məktəblərində eyni ilə tətbiqi də 
çatışmaz cəhətlərdəndir. Bu illərdə məktəblilərin fiziki tərbiyəsi dərs, sinifdənxaric və məktəbdənkənar 
məşğələlər, ekskursiya, gəzinti, yürüşlər və s. formalarda təşkil olunurdu. 
 İkinci dərəcəli proqramın I dərəcəli proqrama nisbətən üstün  
cəhətləri çoxdur. Təəssüf ki, hər iki proqramda fiziki tərbiyənin ümumi təhsil vəzifəsi 
qiymətləndirilməmiş, Lesqaftın fiziki təhsil irsinə laqeyd münasibət göstərilmişdir. 
        1933/34-cü dərs ilində əvvəlcə I-VII siniflər100, 1934-cü ilin mart ayında isə VIII-X siniflər 
üçün yeni bədən tərbiyəsi proqramı tərtib edilmişdir. Yeni proqram əvvəlki (1927-1928-ci illərdəki) 
proqramdan çox az fərqlənirdi. Proqramda hər sinif üçün ayrıca tədris materialı verilmişdir ki, bu 
məktəbliləri «Əməyə və SSRİ-nin müdafiəsinə hazıram» nişanı normalarını ödəməyə hazırlayırdı. 
Proqramda ilk dəfə bütün siniflər üçün tədris normaları müəyyənləşdirilmişdir. Tədris normaları «ƏMO» 
və «ƏMH» kompleksi normativlərinə uyğun tərtib edilmiş, normalar siniflər  üzrə, lakin oğlan və qızlar 
üçün ayrıca verilmişdir. Təəssüf ki, onların yerinə yetirilməsi üçün vahid prinsip göstərilmir. I-IV 
siniflərdə tərbiyəedici hərəkətlər və mütəhərrik oyunlara az yer verilməsi də  proqramın qüsurlarındandır. 
Proqramda gigiyena ilə yanaşı, təhsil vəzifələri də qarşıya qoyulmuşdur. Nəzəri məlumatlar ilk dəfə 
olaraq, həmin proqrama daxil edilməklə, fiziki tərbiyənin mühüm vəzifələrindən birinə çevrildi. Lakin 
məlumatların hərəkətin hansı növləri üzrə veriləcəyi, onun vəzifələri, məzmunu konkretləşdirilməmişdir.  
1935-ci ildə bədən tərbiyəsi proqramı101 tərtib edildi. Proqramda fiziki hərəkət  bölmə materialları 
ilə bərabər, oyun və «ƏMHO» nişanı kompleksi normaları verilmiş və bu hər bir sinif üçün 
konkretləşdirilmişdir.  
 
 
Lakin 1934-cü ildə azad hərəkətlər və əleyhiqazdan istifadə etmək normaları əlavə edilmişdir və s. 
Mütəhərrik oyunlar ibtidai siniflərdə əsas yer tutsa da, bu oyunlar haqqında metodiki göstərişlər, alətlərdə 
hərəkət etmək məqsədilə və hərəkətin yerinə yetirilməsi qaydası haqqında məlumat verilməmişdir.Həmin 
proqrama fiziki tərbiyə üzrə nəzəri məlumatlar daxil edilmişdir.  
 Lakin məlumatlar siniflər üzrə bölünməmiş, mövzuların seçilməsinə və keçirilməsinə ayrılan 
vaxta görə müəyyən nöqsanlara yol verilmişdir. Məsələn, 4 sinifdə nəzəri məlumata cəmi hər rübdə 2 
dəfə 5 dəqiqəlik vaxt ayrılmışdır ki, bu da il ərzində 40 dəqiqə edir. 
        Bədən tərbiyəsi proqramları102 1937-ci ildə yenidən dəyişilmişdir. 1935-ci ildəki tədris normaları 
dəyişmədən saxlanılmışdır. Nəzəri  məlumatlar siniflər üzrə bölünməmiş, bu sahədə təlimatı-göstəriş 
verilməmişdir. Onun ancaq ikinci və üçüncü rübdə dərslərin    birində verilməsi məsləhət görülmüşdür. 
                                                 
98 Программы и методические записки единой трудовой школы. Гос.издателство, 1927 г. 
99 Программы и схемы уроков физ.воспитанийа в школах. 1-П ст.Азгиз-Баку,1928. 
 
100 Программы началной школы. Азернешр, Баку, 1933. 
101 Ибтидаи вя орта мяктябляр програмлары. Азярняшр.Бакы,1935 
 
102   Программы средней школы. Изд-во НКП-проса РСФСР,1937. «Физической культуры». 
 92
       IV sinifdə əlavə material kimi yalnız yerindən hündürlüyə tullanma verilmişdir. Dartınma vərdişi 
yaradan materiallara (dartınma və cisim atmaq) az vaxt ayrılmış, mütəhərrik oyunlar sistemsiz 
verilmişdir. 
        Orta məktəb proqramında gimnastikanın əsas rolu göstərilmiş – lakin metodiki hissədə dəyişiklik 
olmamış, ardıcıllıq prinsipinə əməl olunmayıbdır.  
         Nəzəri hissəyə bir saat vaxt ayrılmışdır ki, bunu müəllim istədiyi vaxt keçə bilərdi. Akrobatika, 
turnikdə və halqalarda hərəkətlər yaş səviyyəsinə uyğun tərtib edilməmişdi. 
          1938-1939-cu illərdə çapdan çıxmış ibtidai məktəblərin bədən tərbiyəsi proqramları103 da bir-
birinin eyni olub, əvvəlki proqramları təkrarlayır və heç bir əsasılı irəliləyiş nəzərə çapmır. 
    
 
Tədris planlarında müsbət irəliləyiş yalnız Böyük Vətən müharibəsi illərində oldu (1941- 45). Həmin 
dövrdə şagirdlərin bədən tərbiyəsinə verilən saatlar artmışdı. VIII-IX siniflərdə həftə-   
də 4 saat, X sinifdə isə 5 saat olmuşdur. Buna görə də tədris planı məktəblilərin vətənpərvərlik hissini 
yüksəltmək və fiziki hazırlığını  
artırmaq zəruriyyətindən, o, 4 dəfə dəyişdirildi. III-IV, V-VII siniflərdə bədən tərbiyəsi dərsləri müvafiq 
şəkildə həftədə           2,3 saata, VIII-IX siniflərdə isə daha çox 5 saata çatdırıldı. 1941-1942-ci  tədris 
ilində qalan siniflərdə tədris yükü 1 saat olmuşdur. 
       Azərbaycan SSR ümumtəhsil məktəblərində bədən tərbiyəsinin tədris planları üzrə həftəlik 
dərs saatları (1941-45-ci illər) 
                                                                                                     Cədvəl 1. 
T ə d r i s            i l l ə r i 
Siniflər 1941-42 1942-43 1943-44 1944-45 
1                      1                      1                           1               1 
II                        1                      1                           1               1 
III                       1      2                           2                2 
IV                      1                      2                           2                2 
V                       1                      3                           3                3 
VI                      1                      3                           3                3 
VII                     1                      3                           3                3 
VIII                    1                      4                           4                4 
IX                       1                      4                           4                4 
X                        1                      5                           5                5 
 
Proqramda hərbi vətənpərvərliyə, hərbi idman təliminə diqqət artırıldı. Bu proqram üçün əsgəri 
mükəlləfiyyət haqqındakı qanuna əsasən V-VIII siniflərdə ibtidai hərbi hazırlıq, VII-X siniflərdə isə 
çağırışaqədər hazırlıq təlimi keçməyə uyğun olaraq tərtib edilmişdir. Proqram şagirdləri «ƏMHO», 
«ƏMH» normalarını ödəməyə hazırlayan material üzərində qurulmuşdu. Proqram materialı gimnastika, 
yüngül atletika, mütəhərrik və idman oyunlarından ibarət idi. 
              1941-1942-ci il proqramlarında bədən tərbiyəsinin vəzifəsi xeyli dəqiqləşmiş, təhsil və tərbiyəvi 
işlərə xidmət etməyə yönəldilmişdir. Həmin proqramda III-IV sinif üçün nəzəri məlumatlar ayrıca 
verilmiş, III sinifdən başlayaraq qısa söhbətlərlə (5-7 dəqiqə) şagirdlərə minimum məlumatlar verilməsi 
tövsiyə olunmuşdu. 
              III sinif üzrə nəzəri məlumatlarda səhhəti möhkəmlətmək və özünü gələcək əməyə və müdafiə 
fəaliyyətinə hazırlamaq üçün necə məşğul olmaq üzrə qısa məlumatlar verilirdi. IV sinifdə məlumat 
yalnız əmək fəaliyyətinə hazırlıqla əlaqədar olaraq öyrədilir104. Proqramda III-V siniflər üçün sağlamlıq 
                                                 
103 Ибтидаи мяктяб програмлары. Азярняшр, Бакы, 1938-39-ъу илляр. 
 
104 а) Ибтидаи мяктяб програмлары. Азярняшр, Бакы, 1941-ъи ил; 
б) 1942-ъи ил програмы 1941-ъи ил програмынын тякрар няшридир 
 93
vasitələri və əməyə, müdafiəyə hazırlıq hərəkətlərinə aid məlumatlar sadalanır, məzmunu və öyrədilmə 
yolları göstərilmirdi. 
24 oktyabr 1942-ci il SSRİ Xalq Komitəsinin qərarı və SSRİ Xalq Müdafiə Komissarlığının 
təsdiqi ilə bütün ibtidai siniflərdə 1942-43-cü tədris ilindən başlayaraq hərbi –fiziki hazırlıq keçilməyə 
başlandı. Bu qərar Az.SSR XMK-nın 1946-cı ildə çap etdirdiyi «Məktəblərin I-IV sinif şagirdlərinin 
fiziki hazırlığı üçün proqramlar»ının tərtibinin əsası oldu105.  Həmin proqramlarda uşaqlara ilk hərbi 
biliklərin mənimsədilməsi də əsas vəzifə kimi qarşıya qoyoulmuşdu. Bu proqram hərbi-fiziki hazırlıq 
məqsədi güdsə də, öz əhəmiyyətini itirməyərək respublika məktəblərində uzun müddət müvəffəqiyyətlə 
tətbiq edildi. 
              Həmin proqram hərbi-fiziki hazırlıq mahiyyəti daşısa da, məktəblərimizdə uzun müddət 
müvəffəqiyyətlə fəaliyyət  
 
 
 
göstərmişdi. Bu illərdə fiziki tərbiyənin məlum təşkili formaları ilə bərabər, hərbi-idman, hərbiləşdirilmiş 
yürüşlər, gəzinti, hərbi-kütləvi idman yarışları (kütləvi gimnastika, yüngül atletika tədbirləri və s.), hərbi 
atıcılıq və hərbi müdafiə dərsləri də keçirilirdi. 
Müharibədən sonrakı illərdə məktəblilərin fiziki tərbiyəsini daha da inkişaf etdirmək məqsədi ilə 
yeni bədən tərbiyəsi proqramları106 qəbul olundu. 
Burada il ərzində idman növü üzrə saatların bölgüsü verilməmiş, X, VIII-X siniflərdə müvafiq surətdə 4,3 
saat, digər siniflərdə isə 1 saat azaldılmışdı. 1945-46 tədris ilinin planı 1955-56-cı  dərs ilinə qədər 
qüvvədə qalmışdı. 1955-58-ci illərdə tədris planlarında dərs yükü həftədə 2 saat olsa da, VII sinifdə 1 saat 
olmuşdu. 
          1954-cü il proqramında isə bəzi müsbət dəyişikliklər edilmişdi: oğlan və qızlar üçün proqramlar 
ayrıca verilmiş, hər bir idman növü üzrə dərs saatı nəzərdə tutulmuşdu, mütəhərrik oyunlara xüsusi saatlar 
müəyyənləşdirilmişdi. 
           1955-ci ildəki proqramlar107 sonrakı illərdə təkrarən nəşr olunmuş (1956-59-cu illər), orada 
məlumatlar yalnız bəzi şəxsi və ictimai gigiyena ilə məhdudlaşdırılmışdır. 
              Məktəb haqqında Qanun (1958) fiziki tərbiyənin məzmununda ciddi dəyişikliklər aparmağı tələb 
edirdi. Buna görə də yeni bədən tərbiyəsi proqramları qəbul olundu. Proqram 2 hissədən : I hissə 
məktəblər üçün ümumi material olan gimnastika, yüngül atletika, nəzəri məlumatlar, mütəhərrik və idman 
oyunları; II hissə məktəbin ümumi və yerli şəraiti nəzərə alınmaqla seçmə proqram bölməsindən ibarət 
idi. 
             
 
  Proqramlar108 1963 ildə yenidən dəyişildi. O, 1954-cü və digər illərdə nəşr olunmuş 
proqramlardan müsbət mənada fərqlənirdi: 1) dərs saatları rüblər üzrə bölünmüş (V-VIII siniflər); 2) 
fiziki hərəkətlərin gigiyenasına aid məlumatlar verilmiş (VI-XI siniflər). Lakin IX-X siniflərdə bölgü 
aparılmamışdır.  
 1958-66-cı illərdə yalnız 1958-59-cu tədris ilində XI sinif üçün dərs saatı nəzərdə tutulmamışdı. 
1961-64-cü tədris ilində XI sinifdə dərs yükü 1 saat, 1964-66-cı illərdə isə IX sinifdə bir o qədər saat 
olmuşdu. Qalan tədris illərində bütün siniflər üçün həftədə 2 saat planlaşdırılmışdı.  
Həmin illərdə məktəblərimizdə pioner oyunları, məktəblilərin beynəlxalq yarış və görüşlərindən, 
ümumdünya 
                                                 
105 Мяктяблярин Ы-ЫВ синиф шаэирдляринин физики щазырлыьы цчцн  програмлар, Азярняшр, Бакы, 1946. 
106 Физическое воспитание учашихсйа Ы-ЫВ классов.Программа и организационно-методические указанийа 
Уч.педгиз,1949:Йеддииллик вя орта мяктяблярин В-ВЫЫЫ синиф шаэирдляринин бядян тярбийяси.Програм вя 
тяшкилати-методик эюстяришляр.Азярняшр, Бакы,1950-ъи ил.  
 
107 Орта мяктяб програмлары. Бядян тярбийяси Ы-Х синифляр цчцн. Редактор:М.Мирзяйев, Бакы, Азярняшр, 1955. 
 
108 Сяккизиллик мяктяб програмлары. Бядян тярбийяси.Бакы, Азярняшр, 1963. 
 94
festivalından fiziki tərbiyənin təşkili formaları kimi istifadə edilmişdi.  
Səkkizillik məktəb proqramlarında109 I-IV siniflərdə bədən tərbiyəsinin məzmunu əhəmiyyətli 
dərəcədə dəyişilmişdir. Şagirdlərə bədən tərbiyəsindən orqanizmi möhkəmləndirmək, gün rejimi, dügün 
tənəffüs haqında zəruri nəzəri məlumatlar mənimsədilməsi müəllimlərə tapşırılmışdır. Bundan sonra 
məlumatlar haqqında heç bir yerdə bir daha danışılmamışdır. 
 1966-cı ildə ümumtəhsil məktəblərinin quruluşunda müəyyən dəyişikliklərin edilməsi, o 
cümlədən, onbirillik məktəblərin onillik məktəblərə çevrilməsi, həmçinin ibtidai məktəb 3 illik təlimə 
keçməsi ilə əlaqədar bədən tərbiyəsi proqramları yenidən işlənilmiş və 1971-72-ci illərdə nəşr 
edilmişdir110.  
 
 
 
I-III siniflərdə qarışıq sallanmalar, basketbol oyununun hərəkət qaydaları köhnə proqramdan 
çıxarılmışdır. Bu siniflərdə başlıca  diqqət dərs materiallarının əsas məzmununu təşkil edən hərəkətlərin 
təbii növlərinə, mütəhərrik oyunların öyrədilməsinə yönəldilmişdir.  
Həmin siniflərdə məktəblinin gün rejimi, bədəni möhkəmlətmək, səhər gimnastikası, düzgün və 
səmərəli tənəffüs haqqında məlumatların verilməsi də nəzərdə tutulmuşdur. 
Proqramda IV  sinifdə üzgüçülüyə xüsusi yer verilmiş və buna 26 saat vaxt ayrılmışdır. Oyunlar elə 
seçilmişdir ki, onları həm açıq, həm də idman salonunda keçmək mümkündür. 
Proqrama rəqs hərəkətlərinin ayrı-ayrı ünsürləri, rəqs addım-ları, həmçinin, ayaqların müvafiq rəqs 
vəziyyətləri ilə alışdırılması üzrə elementlər və s. daxil edilmişdir. 
         Basketbol oyunu priyomlarının öyrədilməsi V sinifdən  
başlanır. Proqramm üzrə təbii hərəkətlər və onların təkmilləşdirilməsi I-IV siniflərdə həyata keçirilir. Bu 
isə V-VIII siniflərdə basketbol oyununun şagirdlərə öyrədilməsinin asanlaşdırılmasına səbəb olur.  
              Yüngül atletikadan aşağı startın öyrədilməsi VI sinif materiallarına daxil edilmişdir. 
              VIII sinifdə tədris materialları ƏMHO kompleksinin tələbləri səviyyəsində, X sinifdə isə birinci 
dərəcəli ƏMH və Vətəni müdafiəyə hazırlıq kompleksi normalarının səviyyəsinə uyğun tərtib 
olunmuşdur. Bu siniflərin şagirdlərindən ƏMHO. ƏMH və VMH kompleksi normalarını ödəmələri tərtib 
edilirdi. Bundan əlavə, proqramda ev şəraitindən asılı olaraq yeməyin, istirahətin, idman məşğələlərinin 
məqsədəuyğun rejiminin də həyata keçirilməsi nəzərdə tutulur. Bu rejimdə yatmaq, yuxudan qalxmaq, ev 
tapşırıqlarını hazırlamaq, özünə xidmət və fiziki hərəkət üçün vaxt müəyyənləşdirilmişdir. 
              Yuxarıda deyilənləri həyata keçirmək məqsədi ilə yeni bədən tərbiyəsi proqramları111 tərtib 
olunmuş, 1975-ci ildən onunla  
 
işlənilməyə başlanılmışdır. Proqramda bu siniflər üzrə nəzəri və tətbiqi materiallar üzrə yeni konkret 
tələblər irəli sürülmüş, ora yeni fiziki hazırlıq bölməsi daxil edilmişdir. Bunlar ibtidai siniflərdə bədən 
tərbiyəsi proqramlarının təhsil, tərbiyə və sağlamlaşdırıcı təsir qüvvəsini artırmışdır.  
           Təkmilləşdirilmiş proqramların başlıca vəzifələri şagirdlərdə təbii hərəkət növləri üzrə bacarıq və 
vərdişləri yaratmaq, hərəkət keyfiyyətlərini inkişaf etdirmək, idman məşğələlərinə həvəs və maraq 
yaratmaqdan ibarət olmuşdur. Proqramlarda nəzəri məlumatlar, bacarıq və vərdişləri aşılamağa aid 
müxtəlif hərəkət növləri, şagirdlər üçün tələblər verilmişdir. Tələblər həm nəzəri, həm də hərəkət növləri, 
oyunlar və s. dair  
tədris materiallarına əsasən hazırlanmışdır. Proqramın əvvəlkilərdən fərqli cəhətlərindən biri də III 
sinifdən başlayaraq yüngül atletika  
fiziki hazırlıq bölməsinin proqrama daxil edilməsi ilə əlaqədardır.  
                                                 
109 сяккизиллик мяктяб програмлары. Бядян тярбийяси. Ы-ЫВсинифляр цчцн Бакы, Маариф няшриййаты, 1966-ъы ил. 
110    а) Орта мяктяб програмлары. Бядян тярбийяси, ЫВ-Х синифляр цчцн, 1971.ъи-ил 
б) сяккизиллик мяктяб програмлары. Ибтидаи синифляр цчцн. Бакы. 1972-ъи ил. 
 
111 сяккизиллик мяктяб програмлары ЫВ-ВЫЫЫ синифляр цчцн. Бядян тярбийяси, «Маариф» няшриййаты, 
Бакы.1976-ъы ил.. 
 
 95
Mövcud proqram materialları oğlan və qız qrupları üçün olmuşdur. 
         İbtidai siniflərdə şagirdlərə bədən tərbiyəsi və idman, hərəkət rejimi, düzgün  tənəffüs, bədənə 
qulluq edilməsi, qamət və idman geyimləri üzrə nəzəri məlumatlar mənimsədilməsi nəzərdə tutulur112. 
          Proqramın quruluşunda da dəyişikliklər aparılmışdır. Proqram 3 deyil, 2 hissədən ibarətdir (I-III, 
IV-X siniflər üçün). Proqramda şagirdlərin nəzəri məlumatlara yiyələnməsi yenə də diqqət mərkəzində 
durmuş, izahat vərəqəsində bilik, bacarıq və vərdişlərin, sinifdənkənar kütləvi idman işlərinin təşkili və 
həyata keçirilməsinə aid məsləhətlər verilmiş, təcrübi materialların məzmununda müəyyən dəyişiklik 
olmuşdur.  Gimnastika, əl topu, basketbol və güləş tədris materiallarında ixtisar aparılmış, bəzi təkrarların 
aradan qaldırılmasına, sadələşdirməyə səy göstərilmişdir. 
  Məktəb haqqında yeni qərara uyğun olaraq bədən tərbiyəsi proqramları Azərbaycan Elmi-Tədqiqat 
Pedaqoji Elmlər institutunun əməkdaşları B.Quliyev (proqram komissiyasının sədri), E.Acalov və 
M.Nəsrullayev tərəfindən yerli şərait və milli xüsusiyyətlər nəzərə alınaraq təkmilləşdirilmiş və 1981-ci 
ildə nəşr edilmişdi  
               Proqram aşağıdakı istiqamətlərdə təkmilləşdirilmişdir: 
 
 1.«Əməyə və SSRİ–nin müdafiəsinə hazıram» kompleksinin «Startlara hazıram» ilkin pilləsinin 
ibtidai siniflərdə tətbiqi ilə əlaqədar ƏMH kompleksinin başlıca vəzifələri dəyişdirilib, yeni proqramın 
tələblərinə uyğun qurulmuş; 
 2.Mülki müdafiə materiallarının öyrədilməsinə kömək məqsədilə «İzahat vərəqəsi» yazılmış; 
 3.Sinif müəllimləri üçün ümumi metodiki tövsiyələr yenidən işlənilmiş; 
 4.Nəzəri məlumatların mövzuları əsasən saxlanılsa da, orada bəzi ixtisar və sadələşdirmələr 
aparılmış, «Nəzəri məlumat» bölməsinə tərbiyəvi, gigiyenik xarakter daşıyan mövzular daxil edilmiş; 
    5. Təcrübi bölməyə sağlamlığın möhkəmləndirilməsi, əməyə və müdafiəyə hazırlıq, tədrisin 
təşkili və keçirilməsinə aid mövzular əlavə olunmuş; 
               6. İlk pillənin normalarını ödəmək məqsədi ilə «Kross hazırlığı» bölməsi də proqrama daxil 
edilmiş, ibtidai siniflərdə süni şəkildə təkrar olunan, icrası çətin hərəkət qrupları ixtisar olunmuş; 
                 7.«Uzun dərə», «Tovuz gəzişi», «Nuxa rəqsi»,« Azərbaycan», «Tərəkəmə» və s. oyun havası, 
rəqs elementləri : «Bənövşə», «Çağırış», «Durma qaç», «Bülbüllər qəfəsdə», «Qurmadaş», «Mən 
çobanam» və s. xalq mütəhərrik oyunları ilk dəfə olaraq proqrama daxil edilmiş; 
                 8. IV-X siniflərdə nəzəri mövzular sistemə salınmış, təkrarlar proqramdan çıxarılmış, dərsin 
xüsusiyyətlərinə uyğunlaşdırılmışdı.  
              Milli güləş və xalq mütəhərrik oyunlarının təşkili, keçirilməsi, gigiyenik və təhlükəsizlik 
qaydalarına aid nəzəri mövzular proqrama daxil olunmuşdu. Bundan əlavə, milli mütəhərrik oyunlar 
seçilərək ayrı-ayrı siniflər üzrə təcrübi bölmə materiallarına daxil edilmişdi. 
              Proqramlarda bəzi fənd və hərəkətlərin bir-birini tamamlamadığı, öyrədilən fəndlərin əvvəllər 
keçilmişlərə əsaslanmadığı, xüsusən Yunan-Roma və sərbəst güləşin fəndləri arasında əlaqə yaratmaq 
üçün Azərbaycan milli güləşin bir sıra fənd və güləş elementlərindən yeni proqramda istifadə olunmuşdu. 
              Lakin 1985-ci ildə əvvəlki proqramların müsbət cəhətlərindən istifadə olunmadan, məktəbdə 
eksperimentdən keçirilmədən, məzmununda milli və təbii xüsusiyyətlər nəzərə alınmadan texniki və 
tərcümə qüsurları ilə yeni bədən tərbiyəsi proqramları nəşr edilmişdi. Proqramlar şagirdlərin fiziki 
hazırlığına uyğun olmaması və formal xarakter daşıması, idman bazası, yeni şərait və müəllimlərin 
peşəyönümü hazırlığı nəzərə alınmadan tərtibi onun tədrisinin çətinləşməsinə səbəb olmuşdur. Mütəhərrik 
oyunlar «Ritmik gimnastika», «hərəkət keyfiyətləri» və s. bölmələrin verilməsi, lakin bura daxil olan 
oyun və hərəkətlərin adının göstərilməməsi, bölmələrdə saatların miqdarının mövzular üzrə düzgün 
bölüşdürülməməsi də bu proqramların çatışmaz cəhətlərindəndir. 
                
 
 
 
                                                 
112Программы восмилетней школы началных классов (1-3), М., «Просвешение», 1976. 
 
 96
1.3. Müstəqillik dövründə bədən tərbiyəsi proqramları və 
tədris planları 
 
a) Bədən tərbiyəsi proqramı məktəbdə fiziki tərbiyə üzrə əsas sənəddir. 
Orta ümumtəhsil məktəblərində fiziki  tərbiyə üzrə tədris işlərinin aparılması respublika Təhsil 
Nazirliyinin bu sahə üzrə metodiki komissiyasının qərarı ilə nəşr edilmiş və nazirlik tərəfindən təsdiq 
olunmuş bədən tərbiyə proqramlarına əsaslanır. Xüsusi zərurət kəsb edirsə, fiziki tərbiyə proqramı təhsil 
ocaqlarının şəraitinə, spesifikasına uyğunlaşdırılaraq, elmi- metodiki şuraların qərarı ilə nəşr oluna bilər 
və həmin təhsil müəssisələrinin fiziki tərbiyə işlərinin təşkilində bunu rəhbər sənəd kimi əsas götürürlər. 
Proqram dövlət sənədi kimi onun yerinə yetirilməsi məcburidir. Bundan əlavə, proqramın heç kəs, yəni nə 
müəllim, nə də ki məktəb rəhbəri onu özbaşına istədiyi kimi dəyişdirə bilməz. Proqramda o zaman 
dəyişiklik etmək olar ki, bu yalnız proqram materialını tədris etmək üçün iqlim və idman-baza şəraiti 
olmasın. Bunu isə əvvəlcədən rəhbər təşkilatların razılığını aldıqdan sonra etmək olar. 
              Şagirdlərin bədən tərbiyəsi proqramları «Vətənin müdafiəsinə hazıram» bədən tərbiyəsi 
kompleksinin normativlərinə uyğun olaraq tərtib olunur. Proqramın bütün bölmələri «Vətənin 
müdafiəsinə hazıram» kompleksinin hərəkətlərindən ibarətdir. 
              İbtidai sinif şagirdlərinin bədən tərbiyəsi proqramları bağça yaşlı uşaqların fiziki tərbiyə 
proqramının bir növ davamıdır. Eyni zamanda bu proqram şagirdləri yuxarı siniflərdə tədris olunan 
proqramların nəzəri  və həm də praktik tələblərinə hazırlayır. 
              Məlum olduğu kimi, şagirdlər ibtidai məktəbdə bədən tərbiyəsi və idman üzrə müvafiq biliklər 
mənimsəyir, həmçinin fiziki hərəkətlər və ayrı-ayrı idman növləri üzrə bacarıq və vərdişlər alırlar. Bütün 
bunlar gələcəkdə yuxarı siniflərdə daha da təkmilləşdirilir. 
              Fiziki tərbiyə proqramı müasir elmi məlumatlara və qabaqcıl müəllimlərin iş təcrübəsinə istinad 
olunmaqla hazırlanır. Bütün bunlar da məktəbli şagirdlərin fiziki tərbiyəsinin nəzəriyyə və təcrübəsini 
təmin edir. 
              b) Bədən tərbiyəsi proqramının quruluşu və vəzifələri. Proqram əsasən 2 hissədən ibarətdir. I 
hissədə proqram tədris işlərinin təşkili və keçirilməsinə aid izahat vərəqi, II hissədə tədris idman işlərinin 
məzmunu verilir113. 
              İzahat vərəqində fiziki tərbiyənin mahiyyəti şərh olunur. Proqram əsasında keçirilən fiziki 
tərbiyə məşğələlərinin qarşısında qoyulmuş vəzifələr göstərilir. Proqram materiallarının təlimi ilə 
əlaqədar metodiki töövsiyələr və istiqamətlər verilir. Hər bir şagirdin  ilk günlərdən öz fiziki kamilliyinin 
qayğısına qalmasına, gigiyena və tibbi yardım sahəsində müvafiq biliklərə yiyələnməsinə nail olmaq 
göstərilir. 
              İzahat vərəqində şagird şəxsiyyətinin tərbiyə olunmasında fiziki tərbiyənin təsirinə, fiziki 
hərəkətlərlə müstəqil məşğul olmağın qaydalarına, habelə fiziki hərəkətlərin texnikasına, şagirdlərin şəxsi 
gigiyenasına və ən vacib hərəkət keyfiyyətlərinin  
inkişafına dair nəzəri məlumatlar verilməsi nəzərə çatdırılır. Bundan əlavə, tədris prosesində milli 
oyunlardan geniş istifadə edilməsi, dərslərin açıq havada keçirilməsi, uşaqlara fiziki-fizioloji yükün 
düzgün tətbiq edilməsi, təhlükəsizlik qaydalarını gözləmək məsləhət görülür. İzahat vərəqində, həm də 
müvafiq idman bazası olan və ya olmayan məktəblərdə, havası soyuq və ya isti keçən regionlarda fiziki 
tərbiyə vasitələrindən necə istifadə etmək barədə tövsiyələr verilir. Mövsümə uyğun olaraq, şagirdlərin 
geyiminin necə olmasından, müvəqqəti dərsdən azad olan şagirdlərlə işləmək yollarından və s. izahat 
vərəqində  bəhs olunur. İzahat vərəqində proqramın bölmələri üzrə tədris saatlarının bölgüsü cədvəli də 
öz əksini tapmışdır. Həmin cədvəl aşağıda verilmişdir: 
       İbtidai siniflər üçün bədən tərbiyəsi proqramında aşağıdakı vəzifələrin yerinə yetirilməsi qarşıya 
qoyulur: 
1.Məktəbliləri gigiyena, tibb, bədən tərbiyəsi və idmana dair zəruri biliklə silahlandırmaq; 
2.Məktəblilərin öz sağlamlığını qorumalarını ictimai borc kimi başa düşmələrini təmin etmək; 
3.Onların öz qabiliyyətini artırmaq;  
                                                 
113 Ибтидаи синиф мцяллиминин столцстц китабы (бурахылыша мясул: Педагожи елмляр доктору, профессор 
Й.Кяримов), Бакы,2001. бядян тярбийяси програмыны профессор М.Нясруллайев ишлямишдир. 
 
 97
4.Onların hərəkət keyfiyyətlərini yüksəltmək və s. 
 
 
 
Tədris saatlarının proqramın bölmələri üzrə 
                                               bölgüsü  
 
                                                                                         Cədvəl № 2. 
Proqramın                    S     İ     N     İ     F     L     Ə     R 
bölmələri       I                 II                 III                  IV             Cəmi 
1 2 3 4 5 6 
Nəzəri bilik- 
lər                          4                     4                      4                     4                    16 
Gimnastika          18                   20                     20                  18                   76 
Yüngül at- 
letika                    16                   16                     16                   18                   66 
Mütəhərrik 
oyunlar                 18                   20                     20                   10                   68 
İdman oyun- 
ları:voleybol, 
basketbol, 
həndbol, 
futbol           -                      -                         -                  10                  10 
Kros ha- 
zırlığı və 
marş yürüşü         8                      8                       8                    8                    32 
C Ə M İ:  64                    68                    68                    68                 268 
 
 
 
 __________________ 
              QEYD: Üzgüçülüyün öyrədilməsinə şəraitin olduğu məktəblərdə IV sinifdə üzgüçülüyə 26 saat 
vaxtın ayrılması məsləhət görülür. Bunun üçün saatlar başqa hərəkət növlərindən götürülür. 
              
 
 
 Çox təəssüf ki, şagirdlərə fiziki hərəkətlər üzrə bacarıq və vərdişlərin aşılanması, qamətin düzgün inkişaf 
etdirilməsi, şagirdlərin müvəffəqiyyətinin qiymətləndirilməsi, şagirdlərin tibbi müayinəsinə nəzarət 
ibtidai siniflərdə başlıca vəzifələrdən sayılsa da, bunlar həmin proqramın izahat vərəqəsində öz əksini 
tapmamışdır. 
              v) Bədən tərbiyəsi tədris proqramının məzmunu. Proqramın tədris materialı uşaqların yaş 
xüsusiyyətinə uyğun olmaqla, tədricən sadədən mürəkkəbə doğru prinsipinə əsaslanır. İbtidai siniflərin 
tədris planında bədən tərbiyəsi dərslərinə həftədə 2 saat vaxt ayrılır. Tədris ili  müddətində isə I sinifdə 
cəmi 64 saat, II-III və IV siniflərdə  isə hər bir sinif üçün 68 saat bədən tərbiyəsi dərsləri keçirilir. Həmin 
tədris planlarında göstərilən tədris saatları və bunların əsasında tərtib olunan proqram materialları 
müntəzəm və düzgün təşkil olunan dərslər zamanı müvəffəqiyyətlə yerinə yetirilir. 
              Proqramın məzmununu təşkil edən müxtəlif növ fiziki hərəkətlər bir-birinə uyğun tərtib edilmiş, 
onların qarşısında şagirdlərin sağlamlığını möhkəmləndirmək, onları tərbiyələndirmək və fiziki tərbiyə 
üzrə təhsil vermək vəzifələri durur. Sağlamlıq və tərbiyə etmək vəzifələri orta ümumtəhsil məktəblərinin 
bütün fənləri üzrə dərslərdə və məşğələlərdə həyata keçirilir. 
 98
              Proqram tədris materialı hər bir sinif üçün ayrılıqda verilməklə əsas və hazırlıq drupuna daxil 
olan bütün şagirdlərdən ötrü minimumdur və məcburidir. Bu materialı bütün şagirdlər mənimsəməlidirlər. 
              Proqram materialı hər bir sinif üçün ayrılıqda verildiyi kimi, şagirdlərin bu sahədə yiyələnəcəyi 
bilik, bacarıq və vəzifələrdə hər bir sinif üçün nəzərdə tutulmuşdur. 
              Proqramın məzmununa əsas qrup hərəkətlər və oyunlar daxil edilmişdir. Sinif müəllimi isə 
nümunə kimi verilmiş, oyun və hərəkətlərə uyğun olaraq oyunlar və hərəkətlər seçilməli və dərs zamanı  
keçməlidir. 
              Fiziki tərbiyə proqram tədris materialının bəzi hissələri tədricən mürəkkəbləşdirilməklə ildən-ilə 
təkrar olunur. Proqram materialının konsentrik verilməsini müsbət hal kimi qiymətləndirmək yerinə 
düşərdi. Bu öyrədilən materialın yaxşı mənimsənilməsinə, hərəkətin texnikasının dəqiq surətdə yerinə 
yetirilməsinə, eləcə də təlim prosesində qazanılmış bacarıq və vərdişlərin təkmilləşməsinə səbəb olur. 
              Mövcud proqramda hər bir sinfin şagirləri üçün 5 və 9 bal sistemi üzrə tədris normativləri 
verilmişdir. Normativlər qız və oğlanlara ayrılıqda nəzərdə tutulmuşdur. I-III siniflərdə yoxlama sınaq 
hərəkətləri eyni olsa da, normativlər üzrə göstəricilər tədricən artır, yəni müxtəlifdir. Misal üçün, I sinifdə 
yuxarı startdan 30 m qaçış/san.-da 5 qiymət almaq üçün (5 bal üzrə) məsafəni 6,5 saniyəyə oğlanların, 6,8 
saniyəyə isə qızların qaçması tələb olunarsa, bu rəqəm müvafiq olaraq II siniflərdə 6,2 və 6,3 saniyədir və 
s. Lakin burada bir cəhətə də fikir vermək vacibdir. Əgər I-III  siniflərdə yoxlama sınaq hərəkətləri: 
yuxarı startdan 30 m qaçış/san., orta tempdə 1000 m qaçış/vaxt nəzərə alınmır); cüt ayaqla ardıcıl 8 
tullanış etmək (m), 6 m məsafədən hədəfə 5 dəfə top atmaq, hündür turnikdə dartınmaq (dəfə), alçaq 
turnikdə uzanmış vəziyyətdə sallanaraq dartınmaq (dəfə), 1000 m məsafəyə kross qaçışı (vaxt nazərə 
alınmadan) və s. ibarətdirsə, IV sinifdə isə 60 m və 2000 m məsafəyə qaçış, qaçaraq uzununa və 
hündürlüyə tullanmaq, üzmək (25 m), həmçinin 2000 m məsafəyə kross qaçışı tədris normativləridir. 
              Qeyd etməliyik ki, proqramda siniflər üzrə şagirdlərin bilik və bacarıqlarına verilən əsas tələblər 
də müəyyənləşdirilmişdir. Buna nümunə kimi I sinifdə verilən tələbləri misal göstərək: 
              Şagirdlər bilməlidirlər: 
              -  fiziki mədəniyyətin, fiziki tərbiyənin və idmanın nə olduğunu; 
             -  sıraya (cərgəyə) düzülməsinin qaydalarını. 
             Şagirdlər bacarmalıdırlar: 
             - sadə gimnastika tipli hazırlıq hərəkətlərini icra etməyi; 
              - topu çiləməyi və çiləyib atmağı; 
              - oyun qaydalarına əməl etməklə oynamağı; 
              - öz sinfinə aid tədris normativlərini praktik şəkildə yerinə yetirməyi. 
              Şagirdlərin müvəffəqiyyətinin qiymətləndirilməsi onların yoxlama sınaq hərəkətləri üzrə tədris 
normativlərini ödəmələri ilə yanaşı, hərəkətləri düzgün  icra etmələri və fiziki tərbiyə üzrə müvafiq 
bilikləri mənimsəmələrinə əsaslanır. 
              Nəzəri bölmə materiallarına məktəblilərə öyrədiləcək nəzəri biliklər üzrə mövzular verilir. Bütün 
siniflər üzrə nəzəri biliklər ayrı-ayrılıqda  müəyyənləşdirilmişdir. Nəzəri materiallarda hər bir sinfin  
şagirdlərinin bilik səviyyəsi  nəzərə alınmaqla, onların idman zalında, idman meydançasında davranış 
qaydalarına, fiziki hərəkətlərin insan orqanizminə təsiri, onun orqanizm üçün faydalılığına həsr 
edilmişdir. Bundan əlavə, proqramın nəzəri bölməsinə Azərbaycanın görkəmli idmançıları haqqında 
mövzular, hərəkətlər icra olunarkən gigiyenik qaydalar, şagirdlərin fiziki tərbiyə sahəsində görəcəyi işlər 
üzrə mövzular və s. daxil edilmişdir. 
              Fiziki tərbiyə proqramının praktik bölmə tədris materialları isə hərəki keyfiyyətlərin inkişafına 
xidmət edir. 
              Proqramın təcrübi bölməsinə əsasən gimnastika, yüngül atletika, mütəhərrik oyunlar, kross 
hazırlığı və idman oyunları elementləri daxildir. 
              Gimnastika bölməsinə – sıra təlimi, böyük və kiçik toplarla hərəkətlər, ümuminkişaf hərəkətləri, 
dırmanmaq və dırmanıb aşmaq, müvazinət hərəkətləri, akrobatika, sürüşmə, sallanma və dayaqlar, rəqs 
hərəkətləri verilmişdir. 
              Yüngül atletika bölməsində yeriş və qaçışların öyrədilməsi, tullanmalar, cisim atmaq və s. 
nəzərdə tutulmuşdur. 
 99
              Mütəhərrik oyunlar bölməsində ümumi inkişaf, qaçış, hoppanma və tullanmalar üçün, həmçinin 
milli oyunlar verilmişdir. 
              Proqramda müxtəlif relyefli (park, meşə, tarla və cığır) yerlərdə müxtəlif məsafələrə kros, yeriş 
və qaçışlar da öz əksini tapmışdır. Bundan əlavə, proqramda üzgüçülük qaydalarına aid tədris materialı, əl 
topu və basketbol idman oyunları üzrə ayrı-ayrı txniki fəndlərin elementlərinin öyrənilməsi məqsədilə 
müvafiq qaydalar və fəndlər verilmişdir. 
              Həmin tədris materialı o zaman istənilən effekti verir ki, o, fiziki tərbiyə üzrə sinifdən və 
məktəbdənkənar bədən tərbiyəsi işləri ilə tamamlanmış və dərinləşdirilmişdir. 
                       
1.4. Xarici ölkə məktəblərində fiziki tərbiyə üzrə tədris 
planı və proqramları 
              Hər bir ölkənin, eləcə də onun yaşadığı ictimai-siyasi sistemindən asılı olaraq bunların da hər 
birinin özünəməxsus təhsil, təlim və fiziki tərbiyə sistemi mövcuddur. Göstərilənləri öyrənib təhlil etmək, 
ümumiləşdirmək, bir tərəfdən tədqiqatın dəyərliliyini artırırsa, digər tərəfdən də ümumtəhsil 
məktəblərimizdə fiziki tərbiyənin təkmilləşməsinə, milli zəmində qurulmasına kömək edə biləcək 
materialların toplanmasına zəmin yaranır. Bu baxımdan xarici ölkə məktəblərinin fiziki tərbiyə 
sahəsindəki bizə məlum olan təcrübəsinə istinad edək. (cədvəl 3) 
              Macarıstan ümumtəhsil məktəblərinin fiziki tərbiyə üzrə proqram və tədris planlarının, 
sinifdənxaric və məktəbdənkənar işlərin təkmilləşdirilməsi istiqamətində böyük müvəffəqiyyətlər 
qazanılmışdır. I-III siniflərdə fiziki tərbiyə dərslərinin gündəlik həyata keçirilməsi, IV-XI siniflərdə isə 
həftədə 3 saata  çatdırılması buna canlı misaldır. 70-ci illərin axırlarında tətbiq olunan proqramlar 
məcburi və əlavə tədris materiallarından ibarət olmuşdur. Əsas material minimum olsa da, onu bütün 
şagirdlərin mənimsəməsi məcburidir. Bu təxminən proqramların 2/3 hissəsini təşkil edir. Əlavə 
materialdan əsas material keçildikdən sonra istifadə etmək olar. Proqramlarda hərəkətlərlə bərabər, 
onların nə məqsədlə yerinə yetirilməsi də göstərilir. Gimnastika, ümuminkişafetdirici hərəkətlər (20 s.), 
yüngül atletika və idman oyunlarına üstünlük verilir.  Tədris prosesində başlıca diqqət şagirdlərin hərəki 
fəallığının artırılması və düşüncə tərzinin inkişafına yönəldilmişdir. 
              Bu ölkənin məktəblərində fiziki tərbiyə maraqlı formalarda təşkil olunur. İdman sinifləri və 
dərnəklərdə məşğul olanlar arasında öyrədilmiş proqram materialı üzrə məktəbdaxili, məktəblər və 
şəhərlərarası (proqramın bir hərəkət növü daxil olmaqla) müxtəlif növ kütləvi yarışlar, görüşlər keçirilir. 
İdman cəmiyyətlərində məşğul olanlar arasında isə kubok yarışları və olimpiadalar təşkil olunur. 
              Yeni proqramlar 2 hissədən tərtib olunub. Proqramın I hissəsi adi bədən tərbiyəsi dərslərinə həsr 
edilib. Burada müəllimin qarşısında ayrı-ayrı idman növləri üzrə deyil, müxtəlif növ kütləvi fiziki 
hərəkətlər üzrə biliklər verilməsi konkret vəzifə kimi qoyulmuşdur. Proqramın II hissəsi üçüncü dərsə 
aiddir. Bura uşaqlara boş vaxtlarında müstəqil məşğul olmaları məqsədilə öyrədilən idman növləri 
daxildir. Buna görə də həmin fənn idman yönümü deyil, ümumi ənənəvi qaydada aparılır. 
              Qeyd etməliyik ki, Macarıstan məktəbliləri üçün  xüsusi fiziki hazırlıq göstəricisi sistemi 
yaradılmamış, lakin onun yerinə yaş, qruplarına uyğuğn hazırlanmış testlərdən istifadə edilir. 
              Keçmiş ADR IV-VI siniflərdə bədən tərbiyəsi dərslərinə həftədə 3 saat, qalan siniflərdə isə 2 saat 
vaxt ayrılmışdı. Fiziki tərbiyə dərslərinin və tədris idman işlərinin təkmilləşdirilməsi və səmərəli təşkili 
hesabına həmin ölkənin idman nailiyyətləri yüksək olmuşdur. Şagirdlərin hərəki keyfiyyətlərinin inkişafı 
üçün dərsdə əlavə hərəkətlərin tətbiqi, dairəvi məşq metodundan və fiziki hazırlıq testlərindən istifadə 
gələcək idmançıların idman peşə yönəminin təməlini qoymuşdu. Bundan əlavə hərəki-idman hazırlığı, 
habelə sinifdənxaric və məktəbdənkənar tədbirlər silsiləsində məcburi idman hazırlığı formalarından 
istifadə, bütün uşaqların idman bölmə məşğələlərinə məcburi cəlb olunması böyük idmana gedən yolda 
güclü təkan verdi. Eyni zamanda, müəllimlər qarşısında konkret vəzifələrin qoyulması, dərsin 3 hissədən 
təşkili və onların vəzifələrinin milli mənsubiyyətə uyğunlaşdırılması fiziki tərbiyənin inkişafına müsbət 
təsir göstərdi. II siniflərdən başlayaraq üzgüçülük dərslərinin təşkili, dərslərin açıq havada meydançada 
keçirilməsi, fiziki tərbiyənin ƏMH kompleksi əsasında qurulması, nəhayət bunların hər bir məktəblinin 
gündəlik həyatına daxil olması bu ölkənin böyük idmanından xəbər verirdi. Məktəb fiziki tərbiyəsinin 
əsasən «məşq», «idman» yönəmində təşkilinin müsbət tərəfləri olsa da, o, fiziki təhsilin təlim prosesində 
ön plana keçməsinə mane olmuşdu. 
 100
              Bolqarıstan ümumtəhsil məktəblərində I-III və VIII siniflərdə bədən tərbiyəsi dərsləri həftədə 3 
saat, qalan siniflərdə isə 2 dəfə keçirilir. Bədən tərbiyəsi dərsləri bu sahədəki işlərin əsas təşkili 
formasıdır. IV sinifdən etibarən paralel  siniflər birləşdirilir (bu şərtlə ki, hər sinifdə orta hesabla 35 şagird 
olsun) və burada dərsi 2 müəllim aparır, onlardan biri oğlan, digəri isə qız qrupları ilə məşğul olur. III 
sinifdən başlayaraq, 25 m məsafəyə üzmək öyrədilir (şərait vardırsa). Məşğələlər il ərzində və ya tətil 
günlərində təşkil oluna bilər. Turizmə, ekskursiya və yürüşlərə ildə 12 gün vaxt ayrılır. Həmin iş dərs 
vaxtı, istirahət və tətil günlərində keçirilir. 
              Bolqarıstan məktəblərində kütləvi idman məşğələ və tədbirləri, səhər gimnastikası (məcburi), 
bədən tərbiyəsi dəqiqələri, fasilələrdə oyun və əyləncələr təşkil edilir. 
              Kuba respublikasında məktəblilərin fiziki tərbiyəsinə qayğı daha böyükdür. Onillik, texnikum və 
peşə-texniki məktəblərində bədən tərbiyəsi dərslərinə həftədə 3 saat, günüuzadılmış qruplarda isə 5 saat 
ayrılmışdır. «Bədən tərbiyəsi» fənni politexnik təhsil, əmək və ümumi fənlər sistemində III yeri tutur. 
Müxtəlif təhsil müəssisələrinin cədvəlinə bədən tərbiyəsi dərsləri ilə yanaşı, tədris məşğələsinə qədər 
səhər gimnastikası, bədən tərbiyəsi dəqiqəsi, seçmə idman növü üzrə bölmə məşğələləri daxil olunur. 
Nazirlik, təşkilat və müəssisələrdə komissiyalar fəaliyyət göstərir ki,  bunlar da uşaqların fiziki 
tərbiyəsinin məktəblərdə, yerlərdə  təşkilinə nəzarət və yaxından kömək edirlər. I-III siniflərdə mütəhərrik 
oyunlar, III  siniflərdə isə gimnastikaya üstünlük verilir. Bundan əlavə, III sinfin proqramına voleybol  və 
basketbol, IV sinifdən isə futbol üzrə (oğlanlar) elementlər daxil edilir. VII-X siniflərdə komandalı 
oyunlara 51 saat, yüngül atletikaya 27 saat (hər bir sinifdə) verilir. Proqramda fiziki tərbiyənin tədrisi üzrə 
tövsiyələr verilir, şərait olduqda isə üzgüçülüyün şagirdlərə öyrədilməsi şərəf və borc sayılır. 
              Ölkənin əyalətlərində idman sinifləri, çoxbölməli idman məktəbləri yaradılmışdır. İdman 
məktəblərinin uşaq və gəncləri internatda yaşayır, pulsuz yeməklə, idman geyimi və s. təmin olunur. 
Həmin məktəblərin uşaqlardan seçdiyi idman növü üzrə yüksək idman nailiyyətləri ilə bərabər, yaxşı 
oxumaq da tələb olunur. Əks halda onlar yarışa buraxılmırlar. 
              Rumıniya məktəblərində proqram I-IV, V-VIII, IX-X və XI-XII siniflər üçün ayrıca tərtib 
edilmişdi. I-IV siniflərdə qamətin formalaşması, çevikliyin inkişafı, mütəhərrik oyunlar və estafetlər, 
yuxarı siniflərdə isə yüngül atletika hərəkətləri, gimnastika və akrobatika elementləri və idman oyunlarına 
əsas tədris materialları kimi üstünlük verilir. Məktəbdə sinifdənxaric kütləvi-idman tədbirləri tədris-
tərbiyə işlərinin tərkib hissəsi hesab olunur. Buna görə də məktəblilər istirahət günləri stadion və 
meydançalarda keçəirilən müxtəlif növ idman yarışları və müsabiqələrində iştirak edirlər. Uşaqlar yay və 
qış  tətillərini, adətən dağlarda və dəniz kənarında təşkil olunmuş sağlamlılq düşərgələrində keçirir və 
yerli iqlim şəraitinə müvafiq kütləvi-idman tədbirlərində iştirak edirlər. 
              Monqolustan məktəblərində bədən tərbiyəsi dərsləri həftədə 2 saat keçirilir. Monqol uşaqları 
dərsdə, adətən yüngül idman kostyumunda iştirak edirlər. Əksəriyyət məktəblərdə  hər bir sinfin özünün 
müvafiq rəngdə geyimi olur. Ayrı-ayrı məktəb, rayon və şəhərlərin də özünəməəxsus idman geyimləri 
vardır. Həmin geyimləri məktəbin əmək emalatxanasında əmək müəlliminin rəhbərliyi altında uşaqlar və 
valideynlər hazırlayırlar. 
              Vyetnam məktəblərində bədən tərbiyəsi dərslərinə həftədə 2 saat vaxt ayrılır. Yuxarı siniflərdə 
dərsləri ixtisaslı müəllimlər, ibtidai məktəbdə isə sinif müəllimi kçir. Fiziki tərbiyə proqramları II 
hissədən : «Fiziki tərbiyə üzrə nəzəri məlumatlar» və «Fiziki hərəkətlərin praktik məşğələləri» ndən 
ibarətdir. « Nəzəri məlumatlar» bölməsində fiziki tərbiyənin sağlamlıq, əməyə və Vətənin müdafiəsinə 
hazırlıq əhəmiyyəti, gün rejimində fiziki tərbiyə, hərəkət məşğələlərində özünə müstəqil nəzarət etməklə 
əlaqədardır. Praktik bölmədə isə əsas gimnastika, yüngül atletika, mütəhərrik oyunlar, üzgüçülük (IV 
sinif), IX sinifdən başlayaraq atıcılıq kiçikçaplı tüfəngdən proqram tədris materialı kimi verilir. 
              Tədris gün rejiminə daxil olan fiziki tərbiyə tədbirləri bütün şagirdlər üçün məcburidir. Şagirdlər 
öz fiziki tərbiyəsini təkmilləşdirmək məqsədilə V sinifdən başlayaraq, əlavə olaraq, hər hansı bir idman 
növü üzrə həftədə 2 dəfədən az olmayaraq mütləq məşğul olmalıdır. Kütləvi-sağlamlıq-idman tədbirləri 
ildə 3 dəfə tədris ilinin əvvəlində və sonunda, tətil günlərində təşkil olunur. 
              İtaliya məktəblərində bədən tərbiyəsi dərsləri keçirilməsə də, fiziki tərbiyənin zəruri olduğunu 
hamı dərk edir. Fiziki tərbiyə məşğələləri idman ittifaqlarının daima diqqət mərkəzində olub, onların 
gündəlik həyatına daxil olmuşdur. Əsas məqsəd uşaqların sağlamlığını qorumaq, onlarda insani 
keyfiyyətləri tərbiyə etməkdən ibarətdir. Xalq idman ittifaqları böyük nüfuza malik olsa da, İtaliya 
 101
höküməti yalnız İtaliya Milli Olimpiya Komitəsini tanıyır. Burada uşaqların kütləvi sağlamlıq-idman 
tədbirlərinə üstünlük verilir. Qalibləri başqa yarış iştirakçılarından fərqləndirməmək üçün 
mükafatlandırmır, lakin yarış iştirakçılarının hamısına mükafat verilir. İdman İttifaqları peşəkarlığa meyl 
göstərmir, uşaqların ümumi hərəkət mədəniyyətinə, qamətinə, yerişinə, eləcə də qeyri-normal onurğa 
əyrilikləri ilə mübarizəyə ciddi diqqət yetirirlər. 
              İtaliyanın bir çox məktəblərində fiziki tərbiyə ilə dərsdən sonra məşğul olurlar. Dərsdən sonra 
uşaqlar evə gedir, nahar etdikdən sonra, yenidən məktəbə qayıdır, idman, musiqi  və s. ilə məşğul olur, ev 
tapşırıqlarını isə oradaca yerinə yetirirlər. Şagirdlər dərsdə qiymətləndirilmir. Lakin müəllim 
yetişdirmələrinin bilik, bacarıq və vərdişlərə yiyələnmə səviyyəsini özü üçün müəyyənləşdirir. 
              Fransada bədən tərbiyəsi üçüncü pedaqoji fənn hesab olunur. Ölkədə uşaqların fiziki tərbiyəsinə  
heç də digər fənlərdən az diqqət yetirilmir, onun tədrisinə fiziki tərbiyə idman klublarının müəllim və 
nümayəndələri cəlb olunur. Əmək haqqının 4,4 %-i dövlət, qalan hisəsi isə valideynlər tərəfindən 
ödənilir. Sinifdənxaric tədbirlərin təşkili və keçirilməsinə böyük məbləğdə xərc sərf olunur ki, bunu da bir 
çox valideynlərin ödəmək imkanları yoxdur.      
              ÜPF həftədə 2,5 saatdan 3 saata qədər davam edir. Məşğələlər qaydaya görə dördüncü günü, 
ümumtəhsil fənləri olmayan boş vaxtlarda və şənbə günləri günün II yarısında təşkil olunur. Bu zaman 
onları gəzməyə çıxarır, göbələk yığır, rəqs edir, nəğmə oxuyur, şəkil çəkir və təbiətlə tanış olurlar. Sonra 
isə gördüklərini məktəbdə qeydə alırlar. Gətirdikləri yarpaqlardan, ağaclardan əmək dərslərində müxtəlif 
fiqurlar və əşyalar düzəldirlər. Ümumiyyətlə, fiziki tərbiyə məşğələlərinin çox hissəsi şagirdlərin 
sağlamlığına həsr olunur. Gəzintidə hərəkətlər yerinə yetirilir, kros yerişləri, estafet qaçışları, tullanma və 
atmalar, üzgüçülük öyrədilir. 
              ÜPF Fransa tədris sistemində yerli coğrafi şərait nəzərə alınır, fiziki tərbiyə kompleks surətdə 
həyata keçirilir. Məktəblilərin fiziki tərbiyəsi fakültətiv idman məşğələləri, mövsümvari mərkəzlər 
vasitəsi ilə də aparılır ki, bu zaman tədris prosesini, istirahəti və idman məşğələlərini normal təşkil etmək 
mümkün olur. Məşğələlərin kütləvi hal almaması həmin sistemin nöqsanlarından sayılmalıdır. 
              Yaponiyanın uşaqların fiziki tərbiyəsi üzrə təcrübəsini öyrənməyə dəyər. İbtidai məktəbin fiziki 
tərbiyəsinə tədris ilində 105 saat ((I-VI siniflər həftədə 3 saat) ayrılır və bunun 10 saatı gigiyena dərsinə 
verilir. Kiçik orta məktəbdə isə (VII-X siniflər) fiziki tərbiyəyə 125 saat verilir ki, bunun yalnız 105 saatı 
bədən tərbiyəsi, qalan saatlar isə gigiyena dərslərinə ayrılır. İbtidai məktəbin bədən tərbiyəsi proqramına 
gzyo-do, qılıncoynatma və milli güləşdən (sumo) hər hansı biri əlavə olunur. Məktəb bu növlərdən birini 
seçə bilər. Seçilmiş güləş növünə 20 saat nəzərdə tutulur (125 saatdan). Böyük orta məktəbin (X-XII 
siniflər) proqramına əlavə bədən tərbiyəsinin nəzəriyyəsi də  daxil olur. X sinifdən başlayaraq gigiyena 
sərbəst fənn kimi fəaliyyət göstərir. Burada bədən tərbiyəsinə 295 saat, gigiyena və güləşə hər birinə 70 
saat əlavə saat verilir. Ümumiyyətlə, fiziki tərbiyə üzrə bilik, bacarıq və vərdişlərə 435 saat ayrılır. Bu 
şagirdlərin sərbəst  məşğul olmaları üçün də zəmin yaradır. Lakin orada dərslər oxumlar üzrə, bəzən də 
sıra təlimi  keçmədən birbaşa hərəkətlərdən başlanır. 
              Yaponiya məktəblərində fiziki tərbiyədən fakultativ məşğələlər və idman dərnəkləri də təşkil 
olunur. Bədən tərbiyəsi müəllimləri həmin işləri əmək haqqı almadan gördükləri üçün, bu tədbirlər bəzən 
də pozulur. Lakin Yaponiya məktəblərində fiziki tərbiyə və idmana maraq çox böyük olmaqla, möhkəm 
intizam da vardır. 
              İsveçrənin özünəməxsus təhsil sistemi mövcuddur. Uşaqların təlimi  6-7 yaşlarından başlayaraq, 
daxili işlər departamentinin (nazirlər) səlahiyyətində olur. Onlar V-VII sinfi bitirdikdən sonra 
qabiliyyətlərinə, maraqlarına və imkanlarına görə öz  təhsillərini xalq məktəblərinin (2-4 illik) yuxarı 
siniflərində, məktəblərdə davam edə bilərlər. Uşaqlar həmin müddətdə ümumtəhsil almaqla            
paralel, müəyyən bir ixtisasa da sahib ola bilər ki, bu da məktəbi bitirdikdən sonra onlara işləmək imkanı 
verir. Ümumtəhsil başa çatdıqdan sonra hazırlıqlı və yaxşı təmin olunmuş gənclər təhsilini gimnaziyanın 
nəzdində, sonra isə gimnaziyada, digər gənclər isə peşə-texniki məktəblərində davam etdirə bilərlər. 
              Fiziki tərbiyə ixtisasçıları 1460-cı ildə bünövrəsi qoyulmuş ölkənin ən böyük və qədim 
universitetinin gimnastika və idman fakültəsini bitirdikləri üçün, onlara gimnastika və idman müəllimi də 
deyirlər. Bədən tərbiyəsi dərsləri imkan daxilində qız və oğlan qruplarına bölünməklə keçirilir. Dərslər 
həftədə 3 saat keçirilməklə, bunlardan biri qoşa (90 dəq.), digəri isə 45 dəq. Müddətində aparılır. 
 102
              Ölkədə bədən tərbiyəsi və idmanı inkişaf etdirmək haqqında qanun və məktəblər üzrə xüsusi 
ekspert komissiyası vardır. Bunlara baxmayaraq, bədən tərbiyəsi əsas fənn sayılmır, rəhbərlik bu işə 
nəzarət etmir və məsuliyyət də daşımır. Buna görə də bədən tərbiyəsi dərslərinə qətiyyən diqqət 
yetirilmir. Gimnastika və idman müəllimi bu işi sərbəst və müstəqil aparır. Ona nəzarət olunmur. 
              İsveçrədə tədris ili 39 həftədən ibarət olub, bu vaxt ərzində 117 saat bədən tərbiyəsi keçilməsi 
planlaşdırılır. Məcburi məşğələlərlə yanaşı, əlavə məşğələlər də təşkil olunur ki, buna da il boyu 20 saat 
həcmində vaxt sərf edilir. Fiziki tərbiyədə qiymətləndirmə ildə 2 dəfə: dərs ilinin ortasında və axırında 
aparılır. Kontrol hərəkətlər əsasında məktəblilərin fiziki hazırlığını yoxlamaq məqsədi ilə VIII sinifdə 
imtahan keçirilir. 
              Avstriyanın məktəb fiziki tərbiyə proqramlarında I-II siniflərdə bədən tərbiyəsinə həftədə 21 
saat, qalan siniflərdə isə bədən tərbiyəsi dərslərinə 3 saat verilir. Tədris tapşırıqları əsasən dərsdə icra 
olunur. Məktəbdə  III sinifdən etibarən üzgüçülük təlim edilir. Üzgüçülük hovuz olmadıqda qonşu 
məktəblərin hovuzundan istifadə olunur. Maraqlıdır ki, zəif nəticə göstərənlərə aşağı qiymət yazılmır ki, 
yüksək nəticə göstərənlər onların fiziki hazırlığının zəif olduğunu hiss etməsinlər. 
              1976-cı ildən bədən tərbiyəsi kompleksi təsis olunmuş və o, yaşa və cinsə uyğun 
differensiallaşdırılmışdır. I sinifdən başlayaraq kompleksin normalarını ödəyənlər bürünc, gümüş və qızıl 
nişanlarla təltif edilirlər. Həvəskar və hazırlıqlı məktəbli-idmançılar görkəmli məşqçilərin rəhbərliyi 
altında məşq  edir və idman ustalığını artırırlar. Keçirilən kütləvi idman tədbirlərində təcrübələrini 
zənginləşdirir və gələcək böyük yarışlara hazırlaşırlar. 
              İsveç məktəblərində həftəlik bədən tərbiyəsi dərsləri  I sinifdə -1, II sinifdə -2 saat, III sinifdən 
başlayaraq 3 saat keçirilir. Tədris ilinin sonunda şagirdlər «Gimnastika və idman fənni» üzrə 
qiymətləndirilir. Qiymət kamal attestatına yazılır. Qız və oğlanların yaşı və cinsi nəzərə alınmaqla dərsdə 
məşğulolma proqramı hazırlanır və departament tərəfindən təsdiq olunur. Məsələn, oğlanlar üçün 
proqramda gimnastikaya vaxtın 20-25%-i, topla oyuna 50-60 % və digər növlərə 20 % sərf olunur. 
Qızlarda isə əksinə: gimnastikaya 50 %, topla oyuna 30%  vaxt ayrılır. Məktəblilərin fiziki hazırlığında 
üzgüçülüyə də xüsusi diqqət yetirilir və bunun təlimi mütləqdir. Müvafiq şərait yoxdursa, onda 
komunanın, ya da cəmiyyətlərin üzgüçülük hovuzlarından istifadə edilir. Üzgüçülük 2 həftədə bir dəfə 
keçirilir. Şagirdlər ilin axırında isə üzgüçülükdən imtahan verirlər. Proqram tələblərini ödəməyənlər üçün 
yayda üzgüçülük məşğələləri təşkil olunur. Ölkə məktəblərində kütləvi sağlamlıq – bədən tərbiyəsinə də 
diqqət yetirilmir. Məktəbdə və klublarda az da olsa, idman növləri üzrə bölmələr fəaliyyət göstərir, 
müvafiq yarışlar keçirilir.  
 
 
                                Yoxlama-test sualları 
1. Fiziki tərbiyə proqramlarının məqsədi və vəzifələri. 
2. Fiziki tərbiyənin vasitələri. 
3. Çar Rusiyvsı dövründə fiziki tərbiyənin məktəb tədris planlarında qoyuluşu. 
4. Sovet hakimiyyəti zamanı fiziki tərbiyə proqram və tədris planlarının  mahiyyəti və 
vəzifələri. 
5. Müstəqillik dövründə Azərbaycan Respublikasının məktəb fiziki tərbiyə proqramı və tədris 
planlarının məqsədi və vəzifələri. 
 
 
                               Yaradıcılıq işi üçün təxmini mövzular: 
1. Mövcud bədən tərbiyəsi proqramlarının başlıca xüsusiyyətləri. 
2. Bədən tərbiyəsi proqram materiallarının tədrisi metodikası. 
3. İqlim şəraitindən asılı olaraq proqram idman bölmə hərəkətlərinin təlimi metodikası. 
 
 103
                FİZİKİ TƏRBİYƏ DƏRSLƏRİNİN TƏŞKİLİ VƏ 
          KEÇİRİLMƏSİ METODİKASI 
 
       IV FƏSİL. BƏDƏN TƏRBİYƏSİ DƏRSLƏRİ MƏKTƏBDƏ 
FİZİKİ TƏRBİYƏ ÜZRƏ İŞLƏRİN ƏSAS 
TƏŞKİLİ FORMASIDIR 
P L A N 
              1. Bədən tərbiyəsi dərslərinin əsas xüsusiyyətləri, vəzifələri və tipləri. 
              2. Bədən tərbiyəsi dərslərinin təşkili. 
              3. Bədən tərbiyəsi dərslərinin quruluşu, hissələri, təşkili formaları, sıxlığı, fiziki yükü. 
              4. Dərsdə yer seçmə, ev tapşırıqları, ona nəzarət, rəhbərlik və hazırlıq. 
              5. İqlim şəraitindən asılı olaraq məşğələnin təşkili, müşahidə və mühafizə qaydaları. 
              6. Müvəffəqiyyətin hesaba alınması, qiymətləndirmə, məşğələ yerinin hazırlanması, onun 
ləvazimat, vəsait və qurğularla təchizi. 
 
                                           Ə D Ə B İ Y Y A T 
              1. B.Quliyev. İbtidai siniflərdə bədən tərbiyəsi. Bakı, «Maarif» nəşriyyatı, 1974-cü il. 
              2. B.Quliyev. İbtidai siniflərdə bədən tərbiyəsi dərsləri. Bakı. «Maarif» nəşriyyatı, 1977-ci il. 
              3. B.Quliyev, E.Acalov, M.Nəsrullayev. Ümumtəhsil məktəblərində bədən tərbiyəsi tədrisinin 
təkmilləşdirilməsi yolları. Bakı, «Maarif» nəşriyyatı, 1982-ci il. 
              4. H.Qurbanov. Fiziki tərbiyə nəzəriyyəsi və metodikası. Bakı, «Adiloğlu» nəşriyyatı, 2001-ci il. 
              5. G.Quliyev. Çağırışaqədər dövrdə gənclərin güləş üzrə məşğələlərinin təşkili. Bakı, 2005-ci il. 
 
 
 
IV F Ə S İ L.  BƏDƏN TƏRBİYƏSİ DƏRSLƏRİ MƏKTƏBDƏ 
FİZİKİ TƏRBİYƏ ÜZRƏ İŞLƏRİN ƏSAS 
TƏŞKİLİ FORMASIDIR 
 
IV.1. Bədən tərbiyəsi dərslərinin əsas xüsusiyyətləri, 
vəzifələri və tipləri 
 
1.1. Dərsin əsas xüsusiyyətləri 
              Bədən tərbiyəsi dərslərində proqram materialları müntəzəm olaraq, müəyyən ardıcıllıqla 
öyrədilir. Dərs zamanı bədən tərbiyəsi sahəsində qazanılmış bilik, bacarıq və vərdişlər də tədricən 
dərinləşdirilir və möhkəmləndirilir. 
              Kiçik məktəbyaşlı şagirdlərin bədən tərbiyəsi - sağlamlıq işləri nəinki dərsdə, həmçinin, 
sinifdənkənar və məktəbdənkənar (dərsəqədər səhər gimnastikası, bədən tərbiyəsi fasilələri, idman 
bölmələri, ümumfiziki hazırlıq məşğələləri, yürüşlər, hərəkətli ekskursiyalar və s.) kütləvi-mədəni 
tədbirlər zamanı da həyata keçirilir. Bədən tərbiyəsi dərslərində qazanılmış bilik, bacarıq və vərdişlər 
sinifdən və məktəbdənkənar aparılan kütləvi fiziki tərbiyə tədbirləri vasitəsilə tamamlanır və daha da 
möhkəmlənir. Fiziki tərbiyənin hər iki təşkilat formasından səmərəli istifadə bədən tərbiyəsinin qarşısında 
duran vəzifələrin daha müvəffəqiyyətlə yerinə yetirilməsinə zəmin yaradır. Buna görə də bu iş formalarını 
(dərs və dərsdənkənar) bir-birinə qarşı qoymaq olmaz. Əksinə, bu iş formaları üçün müəyyənləşdirilmiş 
tədbirlər müntəzəm və ardıcıl aparılmalı, biri o birini tamamlamalıdır. 
              Lakin sinifdən və məktəbdənkənar bədən tərbiyəsi işləri nə qədər məzmunlu, maraqlı və 
rəngarəng qurulmuş olsa da, heç vaxt dərsi və onun qarşısında qoyulmuş vəzifələri bütövlükdə yerinə 
yetirə bilməz. Ümumtəhsil məktəblərinin Nizamnaməsində göstərildiyi kimi, dərs məktəbdə təlim-tərbiyə 
işlərinin əsas təşkili formasıdır. Dərs formasında aparılan bədən tərbiyəsi məşğələlərinin digər 
məşğələlərdən bir çox üstün cəhətləri vardır. Bura, həmin məşğələlərin qabaqcadan müəyyənləşdirilmiş 
günlərdə dərs cədvəlinə möhkəm surətdə daxil edilməsi (həftədə 2 dəfə, 45 dəqiqə), sinif-dərs formasında 
 104
həyata keçirilməsi, habelə bütün sinif şagirdlərinin (xüsusi tibbi qrup şagirdlərini çıxmaq şərtilə) bu 
məşğələdə iştirakının vacib olması və s. daxildir. 
              Dərs zamanı proqramda nəzərdə tutulmuş materiallar üzrə bilik verilir, zəruri bacarıq və vərdişlər 
aşılanır. Bütün bunlar isə, öz-özlüyündə kiçik məktəbyaşlı şagirdlərin fiziki cəhətdən inkişafına, fiziki 
hazırlığının artmasına kömək edir. Bundan əlavə, şagirdlər dərsdə müəyyən fiziki bacarıq və vərdişlərə 
yiyələnirlər ki, bu da onların ailədə, uşaq düşərgəsində, turist yürüşlərində, ekskursiyalarda bədən 
tərbiyəsi hərəkətlərini sərbəst icra etmələrinə zəmin yaradır. Nəticədə, dərs prosesində əldə edilmiş bilik, 
bacarıq və vərdişlər sinifdənxaric və məktəbdənkənar vaxtlarda şagirdlərin gün hərəkət rejimində daha da 
təkmilləşdirilir. 
              Bədən tərbiyəsi dərslərində şagirdlər fiziki tərbiyə, idman, gün rejimi, sağlamlığın qorunması 
barədə nəzəri biliklərə yiyələnirlər. Qeyd etmək lazımdır ki, şagirdlərin nə üçün bədən tərbiyəsi ilə 
məşğul olduğunu, bədən tərbiyəsi və idmanın məna və əhəmiyyətini, onun orqanizmə müsbət təsirini başa 
düşməsi böyük təlim-tərbiyəvi əhəmiyyətə malikdir. Bu, bir tərəfdən bədən tərbiyəsi məşğələlərinə 
şagirdlərin marağını artırırsa, digər tərəfdən onların bədən tərbiyəsi dərslərinə şüurlu münasibətini 
yüksəldir. 
              Bədən tərbiyəsi dərslərində həyat üçün vacib olan bir sıra hərəkətlər öyrədilir. Məsələn, yeriş, 
qaçış, müvazinət saxlamaq, tullanmalar, cisim atmalar, qamətin formalaşması üçün hərəkətlər və s. 
Həmin hərəkətlər üzrə bacarıq və vərdişlərə sahib olmaq şagirdlərin gündəlik həyatı üçün 2 cəhətdən 
əhəmiyyətlidir: 
1. Şagirdlərin gündəlik həyatda, gün rejimində qarşıya çıxan çətinlikləri aradan qaldırmaqla 
yanaşı, həm də bu istiqaməli işdə (yazı yazmaq, məktəbdə ictimai-faydalı əməklə məşğul olmaq, 
valideynlərinə əmək xarakterli işlərdə kömək göstərmək, turist yürüşləri, ekskursiyalar dövründə 
maneələri keçmək, kələ-kötür yerləri gəzmək, dağlara qalxmaq, enmək və s.) xüsusi müvəffəqiyyətlər də 
əldə edirlər. 
2. Bədən tərbiyəsi dərslərində ayrı-ayrı fiziki hərəkət və mütəhərrik oyunlar üzrə qazanılmış 
bilik, bacarıq və vərdişlər ümumtəhsil məktəbi sistemində tədris olunan əmək təlimi, təbiətşünaslıq və s. 
fənlərin təlim keyfiyyətinin yüksədilməsinə kömək edir. Məsələn, məlumdur ki, şagirdlər ibtidai 
siniflərdə ümuminkişaf, dırmaşma və qamət üçün hərəkətlər icra edirlər. Həmin hərəkətlər orqanizmə 
sağlamlaşdırıcı təsir göstərməklə bərabər, eyni zamanda, şagirdlərdə mütəhərrikliyi, müvazinət 
hərəkətlərini inkişaf etdirir, bədənin elastikliyini (əyilmə-qalxma və bədənin ayrı-ayrı hissələrinin dairəvi 
hərəkətləri, çöməlmə və yarımçöməlmələr, qıçları dizdən bükmək şərti ilə qolların yana, sağa və sola 
yellədilməsi və bir çox hərəkətlər) artırır. Öz-özlüyündə aydındır ki, bədən tərbiyəsi dərslərində 
qazanılmış bu cür qabiliyyətlər, əmək dərslərində əl işlərinin qısa vaxt ərzində daha sürətlə yerinə 
yetirilməsi üçün çox vacibdir. Başqa bir misal: bədən tərbiyəsi dərslərində bilək, qol və kürəklərin 
qüvvəsinin artırılması məqsədilə öyrədilən fiziki hərəkətlər,  zehni iş tələb edən dərslərin (ana dili, 
riyaziyyat) tədrisində yazı yazarkən, şagirdlərin  vaxtından əvvəl yorulmasının, ruh düşkünlüuyünün və 
əzginliyinin qarşısını alır. 
              Görkəmli pedaqoq A.S.Makarenko bu məsələyə xüsusi diqqət yetirmiş və oyunların, yerinə 
yetirilən müxtəlif növ fiziki hərəkətlərin kiçik məktəbyaşlı uşaqların ictimai və zəxsi həyatında mühüm 
rolunu dəfələrlə qeyd etmişdir. 
              A.S.Makarenko oyunun, uşaqların həyatındakı mahiyyətini belə səciyyələndirir: «Yaşlı adamın 
həyatında iş, fəaliyyət, qulluq nə kimi əhəmiyyətə malikdirsə, uşağın da həyatında oyun o qədər vacib və 
əhəmiyyətlidir»114.  
              A.S.Makarenko təkcə oyunun əhəmiyyətini söyləməklə kifayətlənmir. O, həmin işin 
müvəffəqiyyətlə nəticələnməsini bu prosesin necə təşkil olunmasında görür: «Gələcək xadimin tərbiyə 
olunması oyunu rədd etmək deyil, bu oyunu yaxşı təşkil etməkdən ibarət olmalıdır» 115. 
          Müşahidələr göstərir ki, bəzi müəllim-tərbiyəçilər oyunu  
                                                 
114 А.С.Макаренко. Сечилмиш педагожи ясярляри, «Азярбайъан мяктяби» журналынын няшри, 1950-ъи ил, 
сящ.376. 
 
115 Йеня орада. 
 
 105
düzgün təşkil etmədikləri üçün, bu prosesdə səs-küy yaranır, intizamsızlıq, narazılıq halları baş verir. 
Buna görə də bir çox müəllim-tərbiyəçilər oyun keçirməkdən imtina edirlər. Guya, oyun, uşaqların 
tərbiyəsinin pozulmasına səbəb olur. Fikrimizcə, böyük  pedaqoq məhz həmin məsələyə işarə edərək 
yazır: « Oyunu elə təşkil etmək lazımdır ki, o oyun olaraq qalsın, lakin həmin oyunda gələcək işçinin və 
vətəndaşın  keyfiyyətləri tərbiyə olunsun» 116. 
              Müşahidələrdən aydın olur ki,  bədən tərbiyəsi dərslərində təlim-tərbiyə işlərinin keyfiyyəti 
və səmərəliliyinin yüksədilməsində müəllim-şagird fəaliyyəti və bu fəaliyyətlərin əlaqələndirilməsi (əks-
əlaqə), xüsusən birincinin, ikincinin fəaliyyətinə düzgün istiqamət verilməsi, ona daima nəzarət etməsi 
böyük əhəmiyyətə malikdir. Şagirdlərin tədrisə istiqamətləndirilməsi və tədris prosesində onların idarə 
olunması sahəsində müəllimin pedaqoji fəaliyyətinə təxminən aşağıdakılar daxildir: 
1. Dərsin qarşısında müəyyən məqsəd qoyulması, onun izah edilməsi. 
2. Tədris prosesində şagirdlərin fəaliyyətinin müşahidə olunması. 
3. Şagirdlərin müvəffəqiyyətinin hesaba alınması və buraxılmış nöqsanların aradan qaldırılması. 
4. Dərs yükünün, onun hissələri arasında müvafiq şəkildə bölüşdürülməsi. 
5. Şagirdlərin davranışının dərsin ümumi məqsədinə yönəldilməsi. 
6. Şagirdlərin arasında münasibətlərin yaxşılaşdırılması. 
7. Sinifdənxaric və məktəbdənkənar işlərə maraq oyadılması. 
İbtidai siniflərdə tədris olunan digər fənlərə şagird fəaliyyətinin (zehni və fiziki) yönəldilməsi və s. 
              Bədən tərbiyəsi dərslərində tədrisin səviyyəsinin müasir tələblərə çatdırılması, şagird 
fəaliyyətinin məqsədə düzgün yönəldilməsi ilə də sıx bağlıdır. Fiziki tərbiyə prosesində şagirdlərin 
diqqətini başlıca olaraq aşağıdakı pedaqoji-psixoloji məsələlərə yönəltmək lazımdır: 1) müəllimin 
diqqətlə dinlənilməsinə; 2) göstərilənlərin ciddi müşahidə edilməsinə; 3) materialın şüurlu 
mənimsənilməsinə və öyrənilməsinə; 4) özününəzarət və özünü qiymətləndirmə əsasında müəyyən 
tapşırıqların sərbəst yerinə yetirilməsi və s. 
              Bədən tərbiyəsi dərslərinin məzmununa təxminən aşağıdakılar daxildir: 
1. Təlim-tərbiyə vəzifələrini həyata keçirən konkret fiziki hərəkətlər. 
2. Müəllimin rəhbərlik fəaliyyətinin məzmunu, şagirdlərin hərəkətləri  
şüurlu və effektli yerinə yetirilməsi. 
              3. Dərsin özünün tərbiyə-təhsil məzmunu. 
              Yadda saxlamaq lazımdır ki, müəllim-şagird fəaliyyətini qabaqcadan müəyyənləşdirilmiş 
möhkəm pedaqoji çərçivədə məhdudlaşdırmaq olmaz. Müəllim təlim-tərbiyə işləri ilə əlaqədar bütün 
məsələlərə yaradıcılıqla yanaşmalı, şagirdlərin fərdi, psixoloji və anatomik-fizioloji xüsusiyyətlərini yeri 
gəldikcə nəzərə almalıdır. 
              İnkişaf etmiş cəmiyyətdə şagirdlərin həyat tərzi dəyişdikcə, məktəbdə təlim-tərbiyə işlərinin, o 
cümlədən, fiziki tərbiyənin  də məzmunu dəyişir və yeni məna kəsb edir. Məktəbdə təlim-tərbiyənin, 
eləcə də fiziki tərbiyənin məzmunu nə qədər dəyişilmiş olsa da, onun müvəffəqiyyəti həm də dərsə 
verilən tələblərlə əlaqədardır. 
              Pedaqogika elmi təlim-tərbiyənin ümumi əsaslarına və məzmununa uyğun metodik tələblərdə 
müəyyənləşdirilmişdir. Bu tələblər ümumtəhsil məktəb sisteminə daxil olan fənlərə, o cümlədən, bədən 
tərbiyəsi dərslərinə aiddir. Hazırda bədən tərbiyəsi dərslərində nəzərə alınan başlıca tələblər 
aşağıdakılardan ibarətdir: 
              Hər bir bədən tərbiyəsi dərsinin spesifik vəzifələri şagirdlərə bilik vermək, fiziki bacarıq və 
vərdişlər aşılamaq, onları fiziki fəaliyyətə yönəltmək və s. ilə yanaşı, həmçinin şagirdlərdə əxlaqi-mənəvi 
hisslərin inkişafını istiqamətləndirməkdir. Təcrübə göstərir ki, dərs vaxtı kiçik məktəbyaşlı şagirdlərdə 
əxlaq tərbiyəsinin aşılanması məqsədilə hər bir dərsin qarşısında həmin istiqamətli konkret vəzifələrin 
qoyulmasına o qədər də ehtiyac duyulmur. Hər şeydən əvvəl, dərs elə təşkil edilməli və elə aparılmalıdır 
ki, o, öz-özlüyündə şagird fəaliyyətinin bilavasitə və yaxud dolayı yolla əxlaq tərbiyəsinə yönəldilməsinə 
geniş şərait yaratmış olsun. Burada müəllimin nəzəri hazırlığı, pedaqoji-metodiki ustalığı, nəhayət, dərsin 
əvvəldən axıra kimi məqsədyönlü və mütəşəkkil keçirilməsi xüsusi rol oynayır. Yeni dərs əvvəlki 
                                                 
116 А.С.Макаренко. Сечилмиш педагожи ясярляри, «Азярбайъан мяктяби» журналынын няшри, 1950-ъи ил, 
сящ.318. 
 
 106
dərslərin davamı olmalı, sonrakılar isə əvvəlkilərin perspektivini təşkil etməlidir. Öyrədilən fiziki 
hərəkətlərin şagirdlərin    yaşına uyğun olmasının, materialların bölüşdürülərək hissə-hissə müntəzəm və 
ardıcıllıqla mənimsədilməsinin iki cəhətdən faydası vardır. Əvvəla, şagirdlərin hərəkətləri icra etməkdən 
qorxmur, ona inamla yanaşırlar. Bu, bir tərəfdən şagirdlərin tapşırıqları yerinə yetirməsinə imkan verir, 
onların dərsə marağını, şüurlu münasibətini artırır, digər tərəfdən dərsin emosionallığını yüksəldir. 
Şagirdlər fiziki hərəkətlərdən və oyunlardan yüksək zövq alırlar. Bütün bunlar dərs zamanı şagirdlərin 
əhval-ruhiyyəsinin artmasına və daha da fəallaşmasına imkan verir. 
              Dərsdə şəraitdən, proqram materialının məzmunundan asılı olaraq eyni deyil, müxtəlif təlim 
üsullarının, vasitə və priyomların qarşılıqlı şəkildə tətbiqinə səy göstərilməlidir. Məsələn, hər dərsdə qaçış 
və yaxud hündürlüyə, uzunluğa tullanmaq öyrədilirsə, bu zaman hərəkətlərin texnikası sadə dildə izah 
olunmalı və aydınlaşdırılmalıdır. Yaxud, əkisinə, hərəkət əvvəlcə əyani olaraq göstərilməli, sonra onun 
icraetmə texnikası izazh edilməlidir. Bundan əlavə, hərəkətlər göstərildiyi zaman onun yerinə yetirilmə 
texnikası bir daha izah oluna bilər. Bu prosesdə fərdiləşdirməyə, tədrisin nəzəri və ideya-siyasi 
səviyyəsinin yüksədilməsinə xüsusi diqqət yetirmək lazımdır. 
              Bədən tərbiyəsi dərslərində müəllim uşaqların əqli fəallığının inkişafına kömək edə biləcək təlim 
üsullarından, vasitə və priyomlardan istifadə etməli, problem vəziyyəti yaratmalıdır. Dərsdə problem 
yaradılması şagirdlərin fəallaşmasına, onların yeni bir məsələyə cavabı özlərinin axtarıb tapmasına, necə 
deyərlər «kəşf» etməsinə səbəb olur. 
              Dərsin səmərəliliyinin yüksədilməsi məşğul olanların daima fəaliyyətdə olmasını təmin 
etməkdən də çox asılıdır. Bu, o deməkdir ki, dərsi məqsədəuyğun qurmalı, həmin prosesdə şagirdlər boş 
dayanmayıb, verilmiş fiziki tapşırıqları müntəzəm yerinə yetirməlidirlər. Tədris prosesində şagird 
fəaliyyətinin düzgün təşkili vaxta qənaət edilməsinə, az vaxtda daha çox hərəkətin icra olunmasına, 
orqanizmin daima müvafiq işlə təmin edilməsinə, nəhayət, dərsdə yüksək nizam-intizam yaradılmasına 
kömək edir. 
              Dərsdə şagirdlərin fəaliyyəti müxtəlif məzmunlu fiziki tapşırıqlarla təmin olunmalıdır. Həmin 
tapşırıqlar şagirdlərin hərəkət keyfiyyətlərinin inkişafına, həmçinin uşaqlarda yeni və müxtəlif bilik, 
bacarıq və vərdişlərin aşılanmasına səbəb olmalıdır. Bədən tərbiyəsi dərslərində təlimin həm məzmunca, 
həm də formaca müxtəlifliyi kiçik məktəbyaşlı şagirdlərin tədrisə olan maraq və həvəsini daha da artırır, 
istər mürəkkəb, istərsə də sadə hərəkətlər böyük inamla yerinə yetirilir. Əvvəllər öyrənilmiş materiallar 
yeni dərsdə    daha da təkmilləşdirilir. Digər tərəfdən hərəkətlərin müxtəlif olması şagirdlərin vaxtından 
əvvəl yorulmasının da qarşısını alır. Buna görə də şagirdlərdə eyni hərəkətləri dönə-dönə təkrar etmək, 
onları adət edilmiş bir formada yerinə yetirmək məsləhət görülmür. 
              Fiziki hərəkətlərin məzmunu, xarakteri və həyata keçirilməsi yerləri (idman zalında və 
meydançasında işarə edilmiş eyni bir yerdə keçirilməsi) arabir məqsədəmüvafiq şəkildə dəyişdirilməlidir. 
Bütün bunlar, şagirdlərin bələdləşmək, nəzərdə tutulmuş obyekti tez tapmaq, müxtəlif sahələrdə yeni 
biliyə, lazımi bacarıq və vərdişlərə yiyələnmək qabiliyyətini inkişaf etdirir. 
              İbtidai siniflərdə bədən tərbiyəsi dərsləri yeksənək, gərgin deyil, şagirdlər üçün fəal istirahət 
zəminində qurulmalıdır. Həmin məqsədlə də hər bir  məşğələnin məzmununa şagirdlərin fiziki tərbiyə 
üzrə nəticələrinin yoxlanılması, məvəffəqiyyətlərin hesaba alınması, dərs prosesində buraxılmış 
nöqsanların təhlili və düzəldilməsi, məşğul olanların bir-birinin hərəkəti idarəetmə texnikasını müşahidə 
etməsi və s. vəzifələr daxil olunmalıdır. Bütün bunlar nəticə etibarı ilə kiçik məktəbyaşlı şagirdlərin dərs 
zamanı fəal istirahət etmələrinə şərait yaradır, müşahidəçilik, tədqiqatçılıq qabiliyyətlərini artırır, 
təfəkkürünü inkişaf etdirir. Buna görə də bədən tərbiyəsi dərsləri təkcə şagirdlərin fiziki hazırlığının, 
fiziki inkişafının yüksədilməsinə deyil, həm də onların hərtərəfli tərbiyələndirilməsinə 
istiqamətləndirilməlidir. 
 
              1.2. Bədən tərbiyəsi dərslərinin vəzifələri 
              Bədən tərbiyəsi dərslərində əsasən təhsil, tərbiyə və sağlamlıq vəzifələri yerinə yetirilir. 
              Təhsil vəzifələrinə fiziki tərbiyə hərəkətləri öyrədilən  zaman bu hərəkətlər üzrə bilik, bacarıq və 
vəzifələrin mənimsənilməsi nəzərdə tutulur. Həmin vəzifələri o zaman yerinə yetirmək mümkündür ki, 
fiziki təhsil müntəzəm, ardıcıl, uzuun müddətə və bədən tərbiyəsi proqramı üzrə aparılsın. 
 107
              Təhsil vəzifələrinə həm də uşaqların fiziki tərbiyə və idman, sağlamlığın qorunması, gün rejimi, 
düzgün qamət, habelə fiziki hərəkətlərin düzgün icrası üzrə aldıqları biliklərə də daxildir. 
              Təhsil vəzifələri tərbiyəvi və sağlamlıq vəzifələri ilə uyğunlaşdırılaraq həyata keçirilməlidir. 
              Fiziki tərbiyə prosesində intizamlılıq, səliqəlilik, idman əşyalarına qayğı göstərmək, dostluq, 
məqsədyönümlülük, vətənpərvərlik, müstəqillik, özünə inam, çətinliklərin dəf edilməsi tərbiyə olunur. 
              Sağlamlıq vəzifələri bütün dərslərdə yerinə yetirilir. Bədən təbiyəsi dərslərinin düzgün təşkili və 
keçirilməsi, sanitariya-gigiyena normalarına riayət edilməsi, dərslərin açıq və təmiz havada aparılması 
sağlamlıq vəzifələrinin   icrasına lazımi şərait yaradır. 
 
 
1.3. Bədən tərbiyəsi dərsinin tipləri 
              Dərsin tipləri barədə pedaqoji və metodiki ədəbiyyatda müxtəlif fikirlər vardır. Pedaqoqlar dərsin 
tiplərini, təsnifatını müəyyən bir pedaqoji məsələyə əsaslanaraq verirlər. Dərsin tiplərini təsnif edənləri 
başlıca olaraq 3 qrupa bölmək olar. Birinci qrupa daxil olan müəlliflərin fikrincə, dərslər giriş, tədris 
materialları ilə ilk tanışlıq və anlayış yaradan dərs tiplərinə bölünür ki, burada da təlim prosesinin 
mərhələləri əsas götürülür. İkinci qrup müəlliflər dərsin tiplərini təlim metodlarına görə 
müəyyənləşdirirlər. Onların fikrincə, mühazirə, müsahibə və laboratoriya məşğələsi dərsində və s. də 
dərsin tipii başlıca olaraq eyni adlı tədris metodları olmalıdır. Üçüncü qrup müəlliflər isə, pedaqoji 
ədəbiyyatda daha çoxluq təşkil etməklə, dərsin tipini onun qarşısında duran əsas vəzifələrlə 
əlaqələndirirlər. 
              Dərslərin təsnifatını onun qarşısında qoyulmuş didaktik vəzifələrə görə əsas götürən (bu təklifi 
ilk dəfə görkəmli didaktik B.P.Yesipov irəli sürmüşdür) müəlliflər dərsləri aşağıdakı tiplərə bölmüşlər: 1) 
kombinəedilmiş, yaxud qarışıq dərslər; 2) şagirdləri yeni materiallarla tanış edən dərslər; 3) bilikləri 
möhkəmləndirən dərslər; 4) biliklərin ümumiləşdirilməsi və sistemləşdirilməsi məqsədilə aparılan dərslər; 
5) biliklərin yoxlanılması məqsədilə aparılan dərslər. 
              SSRİ Pedaqoji Elmlər Akademiyasının həqiqi üzvü, akademik M.M.Mehdizadə üçüncü qrup 
alimlərin dərs tipinə aid mülahizələrini yüksək qiymətləndirərək yazır ki, belə bir təsnifatın əleyhdarları 
olmasına baxmayaraq, bu, əksər müəlliflər tərəfindən qəbul edilmişdir. B.P.Yepisovun tipologiyası ona 
görə daha düzgün və əməli cəhətdən faydalı hesab edilir ki, didaktik mülahizələrə əsaslanmaqla o, bütün 
xüsusi metodikalara da asanlıqla yayılır, qarşısında konkret təlim məqsədi qoyan müəllimlərin dərs tipii 
seçməkdə əməyini yüngülləşdirir və səmərələşdirir. Qeyd etməliyik ki, M.M.Mehdizadə B.P.Yesipov 
tipologiyasına orijinallıq  gətirmir. Lakin o, tipologiyaya faydalı bir qeyd verərək bildirir ki, dərs 
tiplərinin həddindən artıq xırdalanması çətin ki, məqsədəuyğun olsun.Bu nöqteyi-nəzərdən zənnimizcə, 
biliyin möhkəmləndirilməsi dərslərini, yaxud bacarıq və vərdişlərin tətbiqi dərslərini, sistemləşdirmə və 
ümumiləşdirmə dərslərini ayrı-ayrı tiplər kimi göstərməyə heç də ehtiyac yoxdur, belə ki, bunlardan 
birinin həyata keçirilməsi digərinin də həyata keçirilməsinə kömək göstərir. Daha konkret: biliklərin 
tətbiqi, onların sistemləşdirilməsinə də kömək edir. Sonuncu isə, bir dərsdə başa çatmır. Elə bu nöqteyi-
nəzərdən, M.Mehdizadə dərsləri aşağıdakı 5 tipə ayırmağı daha məqsədəuyğun hesab edir: 1) yeni biliklər 
haqqında məlumat verən dərslər; 2) yeni bacarıq və vərdişlər yaradan və mənimsədən dərslər; 3) bilik, 
bacarıq və vərdişlərin möhkəmləndirilməsini, tətbiqinin dərinləşdirilməsini təmin edən dərslər; 4) 
yoxlama dərslər; 5) mürəkkəb (qarışıq) dərslər. 
         Fiziki tərbiyə üzrə metodik vəsaitlərdə də dərslərin tipii onun qarşısında duran mühüm didaktik 
vəzifələrlə müəyyənləşdirilir. Bəzi müəlliflər dərs tipini qarşıda duran vəzifələrdə üyğunlaşdırmış olsalar 
da, dərsin tipologiyasını konkret və  daha aydın şəkildə ifadə etməmişlər. Buna metodist-alim 
V.M.Kaçaşkinin dərs tipologiyasını misal göstərmək olar. O, dərsləri aşağıdakı tiplərə bölmüşdür: 1) giriş 
dərsi; 2) yeni material ilə tanışlıq dərsləri; 3) keçilmiq materialların icrasını təkmilləşdirən dərslər; 4) 
qarışıq dərslər; 5) yoxlama dərsləri. 
              Göründüyü kimi, V.M.Kaçaşkinin tipologiyasında yeni materialları öyrədən dərslər dərs 
tiplərində öz əksini tapmamışdır. Bu da fiziki tərbiyə üzrə təlim-tərbiyə prosesinin əsasını təşkil edir. 
              Giriş və yeni materiala tanışlıq dərsləri, onların qarşısında duran məqsədə görə şagirdləri yeni 
keçilən hərəkətlər və oyun materialları ilə (fiziki hazırlıq bölmələri, rüblük, yarımillik və illik materiallar 
üzrə) ümumi və konkret şəkildə tanış etmək vəzifəsini daşıdığını nəzərə alıb, onları birləşdirib yeni adda 
 108
ifadə etsək, güman edirik ki, səhv etmərik. Bədən tərbiyəsi üzrə təlimin məqsədi və dərsin qarşısında 
duran konkret vəzifələr baxımından dərsləri aşağıdakı tiplərə ayırmağı məqsədəüyğun hesab edirik: 
1) fiziki tərbiyə üzrə yeni materiallar haqqında məlumat verən giriş (ilk tanışlıq) dərs; 
2) fiziki hərəkət və oyunlar üzrə yeni bacarıq və vərdişlər yaradan və mərimsədən dərslər; 
              3)  qazanılmış bacarıq və vərdişləri möhkəmləndirən dərslər; 
              4) qarışıq dərslər; 
              5) yoxlama dərsləri. 
              Məktəb təcrübəsindən məlum olur ki, dərsin tipləri nəinki təhsil məqsədinə, hətta mərhələlər 
(hissələr) və bu mərhələlərin vəzifələrinə münasib olaraq bir-birindən əhəmiyyətli dərəcədə fərqlənir. 
              Bundan əlavə, hər bir dərs tipinin özünəməxsus mərhələləri – yeni dərs materiallarının 
öyrədilməsi keçmişlərin möhkəmləndirilməsi, təkmilləşdirilməsi, yoxlama və ev tapşırıqlarının verilməsi 
mərhələsi vardır. Dərsin tipləri forma və quruluş etibarı ilə yaxın olsa da, tədris xarakterinə,  quruluşuna, 
forma, məzmun və vaxtın bölüşdürülməsinə görə fərqlənir. 
              Ümumiyyətlə, dərsin qarşısında bir çox təhsil  vəzifələri durur, lakin onun tiplərə bölünməsi 
başlıca təhsil vəzifələrinə əsaslanır. Buradan aydın olur ki, hər bir dərs başlıca təhsil məqsədilə 
məhdudlaşmır, o eyni zamanda digər təhsil məqsədi və vəzifəsi də daşıyır. Bunları əsas deyil, əlavə və 
qeyri-əsas təhsil məqsədi və vəzifəsi adlandırmaq olar. 
                            
                                   Giriş (ilk tanışlıq) dərs  
              İbtidai siniflərdə tətbiq olunan giriş dərs tipi kiçik məktəbyaşlı şagirdlərin təlim-tərbiyəsində 
xüsusi yer tutur. Giriş dərsin özü də təhsil məqsədinə, tədris materialının məzmununa görə ümumi və 
konkret xarakter daşıyır. Belə dərsi iki hissəyə – ümumi və xüsusi giriş dərsə bölmək məqsədəuyğundur. 
Bu hər bir dərsin nə məqsədlə keçirilməsinin bir daha aydınlaşdırılmasına imkan verir. 
              Müəllim ümumi giriş dərsə qabaqcadan hazırlaşmalı və onu dərs ilinin əvvəlində keçirməlidir. 
Ümumi giriş dərsdə bədən tərbiyəsi dərsinin şagirdlərin qarşısında duran vəzifələrindən danışmalı, 
proqram materialının məzmunu ilə, gigiyenik tələblərlə, meydança (zal) və oyun yerləri ilə şagirdləri tanış 
etməli, habelə gün rejimi, idman geyimləri ilə əlaqədar qısa söhbət aparmalıdır. Belə dərslərdə ümumi 
şəkildə olsa da, ayrı-ayrı proqram materialları üzrə məlumat vermək lazımdır. 
              Giriş dərsdə müxtəlif fiziki hərəkətlər haqqında, ayrı-ayrı idman növünün respublikamızda 
inkişafı və vəziyyəti haqqında, habelə görkəmli idmançılar barədə qısa məlumatlar verilməlidir. Eyni 
zamanda bu dərsdə fiziki hərəkətlərin əhəmiyyəti, onların sağlamlığa təsiri, əməyə Vətənin müdafiəsinə 
hazırlıq işində oynadığı rolla əlaqədar sadə məlumatların verilməsi də faydalıdır. 
              Xüsisi giriş dərsinin yeni proqram materiallarının tədrisinə başlandıqda keçirilməsi məsləhətdir. 
Bu dərsi rübün əvvəlində və ortalarında aparmaq olar. Burada müəllim öz işinə yaradıcı yanaşmalı  və 
lazımi təşəbbüs göstərməlidir. Müəllimin söhbəti qısa, aydın və inandırıcı olmalı, şagirdlərin fikri 
fəallığının yüksədilməsi şəraitində keçməlidir. Həmin dərs tipinə aid  bir nümunə verək: 
 
                                 Giriş dərsin təxmini planı 
                                  I sinif, I rüb1. Dərs №1 
              Dərsin vəzifələri: 1) şagirdləri bədən tərbiyəsi dərsinin təşkili və keçirilməsi ilə və ona hazırlıqla 
tanış etmək; 2) idman geyimi haqqında şagirdlərə məsləhət vermək; 3) məşğələyəqədər səhər 
gimnastikası kompleksini öyrətmək. 
              Dərsin keçirildiyi yer : sinif və ya idman meydançası (zal). 
 
                                       Dərsin məzmunu 
 
              Hazırlıq hissə – 10 dəq. 
1. Bədən tərbiyəsi dərsləri, idman geyimi, dərsəqədər gimnastika haqqında qısa məlumat – 8 
dəq. 
2. Sıraya düzülmək və nizamla meydançaya çıxmaq –2 dəq. 
              Əsas hissə – 30 dəq. 
Qeyd: I-II rüb 1-ci III-IV rüb isə 2-ci yarım il kimi nəzərdə tutulur. 
 109
1. Əl-ələ tutaraq dairə düzəltmək -2 dəq. 
2. Salamlaşmanı öyrənmək – 2 dəq. 
3. Dərsəqədər gimnastika kompleksini öyrənmək – 10 dəq. 
4. Uşaqlara tanış oyunlar keçmək – 16 dəq. 
               
              Tamamlayıcı hissə – 5 dəq. 
Yeni bacarıq və vərdişlər yaradan, mənimsədən 
dərs 
              Belə dərslər proqram materialının öyrədilməsi ilə əlaqədar keçirilir. Lakin o tədris prosesinin 
sıxlığının az, şagirdlərin boşdayanma hallarının çox olması ilə digər dərs tiplərindən fərqlənir. Çünki yeni 
bilik öyrədən dərsdə vaxtın çoxu yeni hərəkət texnikasının öyrədilməsinə, kobud səhvlərin 
düzəldilməsinə və zədələnmələrdən qorunmanın izahına sərf olunur. Belə dərsdə ayrı-ayrı mərhələlər olur 
ki, bunlar da yeni biliyin öyrədilməsindən ibarətdir. 
              Yeni bilik öyrədən dərsdə əvvəl öyrədilmişlərin təkrarına həsr olunmuş kiçik bir mərhələ, 
keçilmişlərin yeni biliklə əlaqələndirilməsi mərhələsi və s. ola bilər. Belə dərsdə əvvəllər qazanılmış 
biliklə yeni biliyi əlaqələndirib yoxlama aparılması və ev tapşırıqları verilməsi mərhələsi də mövcuddur. 
              Məlumdur ki, ana dili, riyaziyyat, təbiətşünaslıq və s. dərslərdə dərs mərhələləri əsasən 
müəllimin yaradıcılığı və ymumi qəbul edilmiş müəyyən ardıcıllıqla həyata keçirilir. Yeni dərs, 
tapşırıqların qısa müddətdə yoxlanılması ilə, yoxlama yazı işi ilə, yaxud yeni məzmunun öyrədilməsi ilə 
başlanır. Sonra yeni bilik köhnə biliklə əlaqələndirilir, təkrarlanır və ev tapşırıqları verilir. 
              Bədən tərbiyəsi dərsləri isə ümumi pedaqoji baxımdan əsasən həmin şəkildə qurulsa da, onun 
özünəməxsus spesifik quruluşu və mərhələləri vardır. Bədən tərbiyəsi dərsləri tədris materialının 
xarakterinə və şagirdlərin fiziki hazırlığına, fiziki inkişaf xüsusiyyətlərinə uyğun olaraq qurulur. Əgər 
digər fənlərdə nisbətən sabit, dəyişməz quruluş müəyyən mənada fayda verirsə, bədən tərbiyəsində dərs 
üç mərhələdə (hazırlıq, əsas və tamamlayıcı mərhələlər) qurulmalı, hər bir mərhələ onun qarşısında 
qoyulmuş əsas vəzifəni yerinə yetirməli və ümumi məqsədə yönəldilməlidir. Lakin qurulmasından asılı 
olaraq, ola bilər ki, hazırlıq hissədə  keçirilməli hər  hansı bir element həmin hissədə yox, əsas və 
tamamlayıcı hissədə keçirilsin. Yeni materialın tədrisi zamanı dərsin kiçik mərhələlərinin yerini dəyişmək 
də mümkündür. Məsələn, müəllimin yaradıcılığından, vaxtın mərhələlər üzrə bölüşdürülməsindən asılı 
olaraq dərsə qədər səhər gimnastikası hərəkətlərini dərsin hazırlıq, əsas və istərsə də tamamlayıcı 
hissəsində öyrədə bilər. Bütün bunlardan aydın olur ki, bədən tərbiyəsi dərsinin əsas mərhələlərindən dərs 
tipinə uyğun vəzifələr yerinə yetirilməlidir. Qeyri-əsas təhsil məqsədi ilə keçirilən kiçik mərhələlər isə öz 
yerini dəyişə bilər. Yeni tədris materialı öyrədən dərsə aid belə bir misal göstərək. Dərsin qarşısında 
hündürlüyə tullanmaq və «Çağırış» oyunu ilə tanış olmaq əsas məqsəd kimi qarşıya qoyulmuşdu. 
Müəllim bu zaman dərsin hazırlıq hissəsində yeni dərsin vəzifələri haqqında izahat səciyyəli məlumat 
verməli, sıraya və cərgəyə düzmələrin bəzi elementlərini təkrar etməli (məsələn, seyrəlmələr, sıxlaşmalar, 
bir cərgədən iki cərgəyə və əksinə düzülmələr və s.) əsas hissədə hündürlüyə tullanma elementləri ilə 
zəngin olan hərəkət kompleksini və «Çağırış» oyununu öyrətməlidir. Tamamlayıcı hissədə isə, musiqinin 
müşayiəti ilə zalətrafı yerişi, sağa, sola dönmələri təkrar etməli, müxtəlif növ tənəffüs hərəkətlərini yerinə 
yetirməli, dərsi yekunlaşdırmalı, ev tapşırığı (məsələn, evdə raport verməni təkrar etmək) verməlidir. 
 
                     Yeni bacarıq və vərdiş  yaradan, öyrədən dərsin  
                                                    təxmini planı 
                                             II sinif. II rüb. Dərs № 2. 
              Dərsin vəzifələri: iki cərgədə üz-üzə duraraq (məsafə 4-5 m), əlavə hərəkətlərdən sonra kiçik 
topu bir-birinə atıb-tutma, 30o bucaq altında maili qoyulmuş gimnastika skamyasının üzərilə əl və 
ayaqların köməyi ilə dırmaşma və hündürlüyə tullanma, «Ləkə vurmaqla xilasetmə» oyunu. 
              Dərsin keçirildiyi yer: idman meydançası. 
              Təchizat: kiçik top, gimnastika skamyası. 
 
                                              Dərsin məzmunu 
 
 110
              Hazırlıq hissə – 10 dəq. 
              Cərgəyə düzülmə, raport. Şagirdlərə dərsin vəzifələri haqqında məlumat vermək. Meydança 
ətrafı yeriş, qaçış, düzülmələr. Ümuminkişaf hərəkətləri kompleksi. 
              Əsas hissə – 30 dəq. 
              Qaçaraq hündürlüyə tullanma. «Ləkə vurmaqla xilasetmə» oyununu öyrətmək. 
              Tamamlayıcı hissə – 5 dəq. 
              Sıraya düzülüb meydança ətrafı yerimək. Tənəffüs hərəkətləri. Diqqəti cəlbedici hərəkətlər. 
Dərsə yekun vurulması. 
 
Qazanılmış bacarıq və vərdişləri möhkəmləndirən dərslər 
 
              İri həcmli bəhsləri, rüb və dərs ili ərzində qazanılmış bacarıq və vərdişləri daha da 
dərinləşdirmək, keçilənləri sistemə salmaq və ümumiləşdirmək üçün möhkəmləndirici dərs tipindən 
istifadə olunur. Bəzən belə dərs tipinə pedaqoji ədəbiyyatda təkrar dərslər deyilir. Təkrar dərslərin 
səmərəli olmasında müəllimin xüsusi hazırlığı mühüm rol oynayır. Belə dərslər gündəlik planda öz əksini 
tapmaqla yanaşı, müəllimdən şagirdlərin fiziki hazırlığını, fiziki inkişafını, habelə onların psixoloji 
məlumatlarını da nəzərə almağı tələb edir. 
              Möhkəmləndirici və təkmilləşdirmə dərsinin əsas məqsədi fiziki tərbiyə üzrə öyrənilmiş bilik, 
bacarıq və vərdişləri bir daha təkrar edib möhkəmləndirməkdən ibarətdir. Bədən tərbiyəsi dərsində təkrar 
edilən mövzuların rüblər üzrə, ayrı-ayrı fiziki hazırlıq bölmələri və illik proqram materialları üzrə 
aparılması məqsədəuyğundur.  
              Mövzular üzrə aparılan təkrarın əsas məqsədi təxminən yeni bilik öyrədən dərsin məqsədinə 
yaxın olur, şagirdlərə öyrədilmiş hərəkətlər (mövzular) üzrə meydana çıxan səhvlərin adət və vərdiş 
halına keçməsinin təkrar yolu ilə qarşısını alır. Məsələn, şagird qaçaraq uzununa tullanma zamanı hər 
hansı bir səhvə (qaçış, təkan, uçuş və yerədüşmə fazalarında) yol verirsə, belə dərsin əsas məqsədi həmin 
nöqsanları aşkara çıxarmaq və aradan qaldırmaqdır. Hərəkətin icrası ilə əlaqədar belə dərslər iki yolla – 
hərəkət icra olunarkən səhvlərin yerindəcə düzəldilməsi və hərəkətin düzgün yerinə yetirilməsi 
texnikasının bütün şagirdlər qarşısında bir daha nümayiş etdirilməsi yolu ilə düzəldilə bilər. 
              Hərəkətin müəllim və yaxud daha yaxşı icra edən fəal şagirdlər göstərə bilər. Əgər hərəkəti 
əksəriyyət şagirdlər düzgün yerinə yetirə bilmirsə, onda həmin tədris materialını müəllim yenidən 
öyrətməlidir. Mövzular   üzrə təkrarın əsas məqsədi də, həmin mövzunu yenidən təkrar edib 
möhkəmlətmək və təkmilləşdirməkdən ibarətdir. 
              Müşahidələr göstərir ki, bəzi sinif müəllimləri dərsdə mütəhərrik oyunlara daha geniş yer verir, 
gimnastika, yüngül atletika hərəkətlərinə isə lazımınca əhəmiyyət vermirlər. Nəticədə şagirdlərin ibtidai 
sinif yaşlarında düzgün yeriş, səlis qaçış və gözəl qamət vərdişləri istənilən səviyyədə aşılanmır. Bu 
baxımdan ibtidai siniflərdə ayrı-ayrı fiziki hazırlıq bölmələrinin təkrarına müəyyən vaxt ayrılması 
vacibdir. İşin belə təşkili həm oyunların, həm də gimnastika, yüngül atletika hərəkətlərinin lazımınca 
təkrarına kömək edir. Odur ki, onun hansı rübdə həlledici rol oynaması ilə əlaqədar aparılması faydalıdır. 
Məsələn, I-IV rüblərdə yüngül atletika və mütəhərrik oyunlar (yüngül atletika xarakterli mürəkkəb və 
oynanılması geniş sahə tələb edən oyunlar və s.), II və III rüblərdə isə gimnastika hərəkətləri üzrə 
təkrarların təşkili məsləhətdir. 
              İllik proqram materialını təkrar edən dərsin əsas məqsədi isə dərs ilinin sonunda bütün rüb 
ərzində öyrənilənlərin təkrarıdır. Bu təkrar tədris mahiyyətinə görə başqalarından fərqlənir. Çünki bu 
zaman öyrənilmiş materialllar təkrar edilməklə dərinləşdirilir və təkmilləşdirilir. Belə təkrar dərsdə 
şagirdlərin fiziki tərbiyə üzrə bilik, bacarıq və vərdişlərinin yoxlanılıb qiymətləndirilməlidir. 
Qarışıq dərs 
              Qarışıq dərsdə şagirdlərə yeni tədris materialı öyrədilir və eyni zamanda keçilmiş dərslər 
təkrarlanır. İbtidai siniflərin bədən tərbiyəsi dərslərində qarışıq dərsə geniş yer verilir.  Bu, əsasən 
şagirdlərin yaş xüsusiyyətləri ilə əlaqədardır. Ona görə ki , həmin yaşda şagirdlərin bütöv bir dərsdə yeni 
bilik öyrənməyə və ya əvvəlkilərin təkrarına (təkmilləşdirilməsinə) o qədər də marağı olmur. Təcrübədən 
məlum olur ki, kiçik məktəbyaşlı şagirdlər hər dərsdə yeni hərəkət və yaxud bir mütəhərrik oyun 
öyrənməyə səy göstərdikləri kimi, daha intensiv iş görməyə də (hərəkət etməyə) var qüvvələri ilə 
 111
çalışırlar. Çünki, dərsdə yalnız yeni hərəkət öyrənilməsi məşğul olanların normal fiziki yüklə təmin 
edilməsinə mane olur, onlar diqqətlərini lazımi səviyyədə təlim prosesinə cəmləşdirə bilmirlər. Buna görə 
də qarışıq dərsdən istifadə etmək bədən tərbiyəsinin tədrisində özünəməxsus yer tutur. 
              Yeni hərəkətlər dərsin əsas hissəsində öyrədilir və buna daha çox vaxt ayrılır. Qalan vaxt ərzində 
isə keçilmiş dərslər möhkəmləndirilir. Bəzən əksinə olur, yəni əsas hissənin yarımmərhələsində təkrarlar 
aparılır, ikinci yarımmərhələsində isə yeni tədris materialı öyrədilir. Bunlar hər şeydən əvvəl, dərsin ayrı-
ayrı hissələrinə ayrılmış vaxtdan və bölüşdürülmüş fiziki yükdən asılıdır. Yeni hərəkətin və yaxud 
keçilmiş dərslərin təkrarı dərsin əsas hissəsinin birinci yarımmərhələsində dərsin gedişi prosesində 
müəyyənləşdirilməsi məqsədəuyğundur. Çünki, dərs, bəzən qabaqcadan planlaşdırıldığı kimi aparılır, 
bəzən də əksinə, müəllim onu yaradıcı surətdə keçirir yəni nəzərdə tutulmayan maraqlı oyun və ya 
hərəkət keçirilir). Bəzən də əksinə, müəllim müəyyən səbəblərə görə dərsi plan üzrə keçə bilmir, bir qədər 
plandan kənara çıxır; hərəkətlər şagirdlər üçün cansıxıcı və ağır olur, onların yorulması müşahidə edilir. 
Elə buna görə də, yaxşı olar ki, birinci vəziyyətdə, dərsin əsas hissəsinin birinci yarısında keçirilmiş 
dərslər təkrar olunsun, ikinci hissəsində isə, bir yeni hərəkət öyrədilsin. İkinci vəziyyətdə isə (şagirdlərin 
yorulması hiss olunduqda, əhval-ruhiyyəsi aşağı olduqda və s.) əvvəl yeni hərəkət öyrədilsin, sonra isə 
təkrar aparılsın. Bütün deyilənlərdən belə nəticə çıxır ki, yeni hərəkət texnikası şagirdlərin güclü enerjiyə 
malik olduqları dövrdə öyrədilməli, qalan müddətdə isə, möhkəmləndirici işlər görülməlidir. 
                       
Qarışıq dərslərin təxmini planı 
III sinif. III rüb. Dərs № 14. 
              Dərsin vəzifələri: 1)  dayaqlı oturub, geriyə mayallaq aşmaqla kürəklər üzərində mil dayanmağı 
təkmilləşdirmə; 2) gimnastika skamyası və gimnastika divarı üzrə müxtəlif üsullarla dırmaşaraq 
maneələri dəf etməklə tanış olmaq; 3) «Üzəngi» oyunu. 
              Təchizat: 1) gimnastika döşəkləri; 2) gimnastika skamyası; 3) gimnastika divarı. 
              Dərsin keçirildiyi yer: idman zalı. 
                                      
Dərsin məzmunu 
              Hazırlıq hissə – 10 dəq. 
              Cərgəyə düzülmə. Salamlaşma. Dərsin vəzifələri haqqında məlumat vermək. Dönmələr. Zalətrafı 
və diaqonal üzrə zalın mərkəzinə doğru yeriş və asta qaçışlar. Gimnastika kompleksi hərəkətləri. 
              Əsas hissə – 30 dəq. 
              Bir cərgəyə düzülmək. 
              Geriyə mayallaq aşmaqla kürəklər üzərində mil dayanma. 
              Gimnastika skamyası üzərində əl və ayaqların köməyi ilə sürünmə. 
              Gimnastika skamyası üzərində yalnız əllərin köməyi ilə sürünmə. 
              Müxtəlif üsullarla gimnastika divarına dırmaşma. 
              «Üzəngi» oyunu (əvvəllər öyrənilmiş). 
              Tamamlayıcı hissə – 5 dəq. 
              Bir cərgəyə düzülmə. Bir sıraya düzülmə. Siqnallar üzrə zalətrafı ritmik və pəncə-daban üzərində 
yeriş. Dərsin yekunlaşdırılması (qiymətləndirmə, keçilmiş dərslər üzrə sual-cavab aparmaq, ev tapşırıqları 
vermək). 
                               
 
Yoxlama dərs 
              Bu dərs tipii digərlərindən o qədər də fərqlənmir. Lakin bunun əsas xüsusiyyəti ondan ibarətdir 
ki, həmin prosesdə şagirdlərin yoxlanılıb qiymətləndirilməsi diqqət mərkəzində olur, ona çox vaxt ayrılır. 
Digər fənlərdə olduğu kimi, bədən tərbiyəsi üzrə də yoxlama dərsi üç hissədə aparılır. Yoxlama dərsinin 
rübün ortasında və axırında aparılması məsləhətdir. Yoxlama dərsi müntəzəm aparılmalı, hansı hərəkətlər 
üzrə aparılacağı qabaqcadan şagirdlərin nəzərinə çatdırılmalıdır. Bundan əlavə, həmin hərəkətin qiymət 
meyarları elan olunmalıdır. Eyni zamanda, hərəkət yerinə yetirilən vaxt nə kimi kobud və yaxud hiss 
ediləcək səhvlərin ola biləcəyi ehtimalı şagirdlərə bildirilməlidir. 
 112
              Müşahidə olunmuşdur ki, yoxlama dərslərinə şagirdlərin marağını, hərəkət və idrak fəallığını 
artırmaqdan ötrü yoxlama hərəkətlərinin adalrını və tədris normalarının şagirdlər tərəfindən dəftərə qeyd 
olunması olduqca vacibdir. Hərəkət növləri üzrə keçirilən yoxlama dərsində şagirdlər əvvəl məşq edir, 
sonra isə üç cəhdlə öz qüvvələrini sınayırlar. Qiymətləndirmədə belə bir qayda var ki, cəhddə göstərilən 
ən yaxşı nəticə şagirdin qiymətləndirilməsinin əsasını təşkil edir. 
              Yoxlama dərsin yalnız fiziki hərəkətlər üzrə deyil, proqramdakı mütəhərrik oyunlar üzrə də 
keçirilir. Müəllimin burada diqqətlə müşahidə aparması başlıca şərtdir. Mütəhərrik oyunlar üzrə 
qiymətləndirmə zamanı ən yaxşı və ən səliqəli oyun nümayiş etdirmə, oyun fəndlərinə (qaydalarına) yaxşı 
yiyələnmə əsas götürülür. 
              Yoxlama dərslərində, müəllim şagirdlərin mühafizəsinə və onlara kömək göstərilməsinə 
çalışmalıdır. 
                             
Yoxlama dərsinin təxmini planı 
                                       II sinif. III rüb. Dərs № 3. 
              Dərsin vəzifələri: 1) qaçaraq «Qıçı bükmə» üsulu ilə uzununa tullanma üzrə yoxlama keçirmək; 
2) «Durma, qaç» oyunu. 
              Dərsin keçirildiyi yer: idman meydançası. 
              Təchizat: ruletka. 
                                                Dərsin məzmunu 
              Hazırlıq hissə – 10 dəq. 
              Bir cərgəyə düzülmək. Raport. Dərsin vəzifələrinə aid məlumat vermək. Yerişin qaçışla 
növbələşdirilməsi. Meydançada diaqonal üzrə yeriş. Bir sıradan iki və ya üç sıraya düzülmək. 
Ümuminkişafetdirici hərəkət kompleksi. 
              Əsas hissə – 30 dəq. 
              Qaçaraq «Qıçı bükmə» üsulu ilə uzununa tullanma: 
1) sınaq tullanmaları – 2 dəfə 
2) qiymət: qaçaraq «Qıçı bükmə» üsulu ilə uzununa tullanma. 
              «Durma, qaç» oyunu (əvvəllər keçilmiş) 
              Tamamlayıcı hissə – 5 dəq. 
              Cərgəyə düzülmə. Adi yeriş və tənəffüs hərəkətləri. 
              Dərsin yekunlaşdırılması. 
                  
                                   IV.2. Bədən tərbiyəsi dərsinin təşkili 
            Sovet hakimiyyətinin ilk illərindən başlayaraq məktəb qarşısında qoyulmuş ən ümdə vəzifələrdən 
biri, gələcək qurucuları olan gənc nəslin sağlam, gümrah, şən və iradəcə möhkəm böyüməsini təmin 
etməkdən ibarət olmuşdur. Həmin məqsədlə də şagirdlərin fiziki inkişafına, hazırlığına və yaşına müvafiq 
bədən tərbiyəsi proqramları tərtib edilmiş və 1927-ci ildən tətbiq olunmağa başlanmışdır. 
              İctimai-iqtisadi quruluşun inkişafı, tərbiyənin məzmunu, forma və üsullarının daha da 
təkmilləşdirilib müasir tələblərə uyğunlaşdırılması, eyni zamanda, məktəblilərin maddi həyat tərzinin 
yaxşılaşdırılması və daha da möhkəmləndirilməsi nəticəsində bədən tərbiyəsi üzrə tədris proqramları 10 
dəfədən çox dəyişdirilərək şəraitlə əlaqələndirilmiş, yeni məzmun və məna kəsb etmişdir. 
              Proqramın təkmilləşdirilməsi heç də o demək deyildir ki, məktəbin fiziki tərbiyə sahəsində 
qarşısında duran vəzifələri artıq həll edilmişdir. Qeyd etmək lazımdır ki, ümumtəhsil məktəblərində  fiziki 
tərbiyə üzrə işlərin müvəffəqiyyətlə başa çatdırılması, hər şeydən əvvəl, onun hansı mütərəqqi forma, 
üsul, vasitə və tədris proqramları ilə  həyata keçirilməsindən çox asılıdır. Bədən tərbiyəsi dərslərinin 
səmərəliliyinin yüksədilməsi, dərsin və onun ayrı-ayrı hissələrinin xüsusiyyətlərinin nəzərə alınması, 
qarşıya qoyulmuş konkret tələb və vəzifələri, onların düzgün təşkili və keçirilməsi ilə sıx bağlıdır. Dərsin 
ayrı-ayrı xüsusiyyətləri, tələb və vəzifələri hər bir dərsə verilən ümumi tələb, vəzifə və xüsusiyyətlərdən 
irəli gəlir, onunla mütənasiblik təşkil edir. Buna görə də təkmilləşdirilmiş proqram materialları və müasir 
dərsə verilən tələblər baxımından, dərsə hazırlıq işlərini, onun qarşısında qoyulan tələb və vəzifələri, 
bunların həyavta keçirilməsini, habelə mühüm pedaqoji amil olan dərs hissələri arasında əlaqəni və s. şərh 
etməyi lazım bilirik. 
 113
 
2.1. Bədən tərbiyəsi dərslərinin optimal təşkilinin 
başlıca şərtləri 
 Bədən tərbiyəsi məşğələlərinin səmərəliliyinin yüksədilməsində onun optimal şəkildə təşkili 
mühüm rol oynayır. 
          Məşğələnin səmərəliliyini yüksəltmək, onu optimallaşdırmaq bir sıra pedaqoji-psixoloji amillərlə 
sıx surətdə əlaqədardır. Bunları nəzərə almadan təlim-məşqin keyfiyyətinin artırılmasından danışmağa 
dəyməz. Digər fənlərdə olduğu kimi, şagirdlərlə aparılan bədən tərbiyəsi məşğələlərində də 
optimallaşdırma təhsilin məzmununun elmli olması, müasir şəraitlə sıx əlaqələndirilməsi, sistematiklik və 
ardıcıllıqla həyata keçirilməsi ilə şərtlənir. Məşğələnin optimal təşkili, eyni zamanda bədən tərbiyəsi üzrə 
nəzəri və praktik materialların şagirdlər tərəfindən  fəal, mütəşəkkil və yaradıcılıqla, şüurlu surətdə 
öyrənilməsi ilə səciyyələnir. Bu o deməkdir ki, hər hansı bir fiziki hərəkət öyrədilirsə, bu hərəkətin nə 
məqsədlə yerinə yetirilməsi, sosial-iqtisadi əhəmiyyəti şagirdlərə çatdırılmalıdır. Bundan əlavə, 
hərəkətlərin yüksək fəallıq və şüurlu olaraq öyrədilməsində şifahi, əyani və praktik, həmçinin reproduktiv 
və tədqiqatçılıq metodlarının optimallıqla uzlaşdırılması məşğələnin optimal surətdə təşkilində başlıca 
şərtdir. 
              Bədən tərbiyəsi məşğələlərinin optimallaşdırılmasının ümumi cəhətləri ilə yanaşı, həm də 
özünəməxsus xüsusiyyətləri vardır. Fiziki tərbiyə üzrə təlim-tərbiyə tapşırıqlarının verilməsinə kompleks 
yanaşmaq onun optimallaşdırılmasının əsas vasitələrindəndir, həmin baxımdan şagirdlərlə keçirilən bədən 
tərbiyəsi məşğələlərinə kompleks yanaşma müəllimin daima diqqət mərkəzində olmalıdır. 
              Sual olunur: Burada əsasən hansı pedaqoji-psixoloji və tərbiyəvi şərtlər nəzərdə tutulmalıdır? 
Həmin məsələdən dərs ilinin əvvəlində şagirdlərin bilik, bacarıq və vərdişlərini formalaşdıran, ideya-
siyasi səviyyəsini yüksəldən, mənəvi emosional hissləri və qabiliyyətləri  inkişaf etdirən fiziki 
tapşırıqların kompleks planlaşdırılması mühüm yer tutur. 
              Müşahidələr göstərir ki, bədən tərbiyəsi məşğələlərinin təşkilində kompleks yanaşma qarşıya 
qoyulmuş vəzifələrin həyata keçirilməsində xüsusi rol oynayır. Əvvəla, bu zaman şagirdlər fiziki yüklə 
normal şəkildə təmin olunur. İkincisi, şagirdlər əməyə və müdafiəyə hazırlaşırlar. Bundan əlavə, bədən 
tərbiyəsi üzrə işlərə kompleks yanaşma şagirdlərin həddən artıq yüklənməsinin qarşısını almaqla bərabər, 
həm də onların böyük əksəriyyətinin idman dərəcəsi normalarını ödəmələrinə də zəmin yaradır. 
              Bədən tərbiyəsi məşğələlərinin qarşısında konkret və aydın vəzifələrin qoyulması, bu vəzifələrin 
bir-birini tamamlaması və ümumi məqsədin həyata keçirilməsinə yönəldilməsi optimallaşdırmanın başlıca 
şərtlərindəndir. Müasir məşğələlərin qarşısında duran vəzifələr müəyyən edilərkən 3 məsələyə xüsusi 
diqqət yetirmək lazımdır. Bu hər bir məşğələnin təhsilverici, tərbiyəedici və inkişafetdirici vəzifələrin 
olması ilə səciyyələnir. Buna görə də müəllim məşğələnin qarşısında duran vəzifələri düzgün 
müəyyənləşdirməklə onun optimallaşdırılmasına ilkin zəmin yaratmış olur. 
              Bakı şəhərindəki qabaqcıl bədən tərbiyəsi müəllimləri ilə söhbətdən, dərslərin müşahidəsindən, 
habelə tədris sənədlərinin öyrənilib təhlil olunmasından aydın olur ki, optimallaşdırma qabaqcıl və 
təcrübəli müəllimlərin pedaqoji fəaliyyətində öz əksini tapmışdır. İcmal tutularkən məşğələlərin ümumi 
məqsədi və vəzifələri daha da konkretləşdirilir. Tədris-məşğələ prosesində əvvəldən axıradək həmin 
məsələlərin həlli diqqət mərkəzində saxlanılır. Bədən tərbiyəsi fənninin sosial-iqtisadi əhəmiyyətini, nə 
üçün keçirilməsini həyatdan götürülmüş faktik materiallar əsasında şifahi və əyani metodlarla izah edir və 
öyrədirlər. Bu prosesdə şagirdlərə hərəkətləri düzgün icra etmək texnikası öyrədilməklə, tərbiyəedici 
izahat işi də aparılır. Nəticədə də şagirdlər dərsə fəal və şüurlu olaraq yanaşır, verilən tapşırıqları yüksək 
fəallıqla, yaradıcılıqla və böyük həvəs və maraqla yerinə yetirirlər. Bəzi hallarda isə həmin vəzifələrin 
həllində müəyyən nöqsanlara yol verilir. Fiziki tərbiyə prosesində ayrı-ayrı idman növləri üzrə müvafiq 
bacarıq və vərdişləri şagirdlərə aşılamaqla kifayətlənirlər. Xüsusi ilə məşğələ vaxtı şagirdlərin əqli, 
psixoloji hisslərini və qabiliyyətlərini inkişaf etdirən fiziki tapşırıqlara az yer verilir. 
              Buna görə də həmin məşğələ cansıxıcı və şagirdlərin qeyri-fəallığı əsasında həyata keçirilir. 
Məşğələyə maraq azalır, davamiyyətin tam təmini işi çətinləşdirir. Əlbəttə, dərsdə fəallıq və şüurluluq 
prinsipi və bunların vəhdətinin təmin edilməsinə ciddi səy göstərilməlidir. Bunun üçün də hər bir 
məşğələdə, ilk növbədə, təhsilverici, tərbiyəverici və inkişafetdirici vəzifələr qoyulmalıdır. Həmin 
 114
vəzifələr kortəbii deyil, mövzunun spesifikasından, məzmunun imkanlarından və şagirdlərin maraq və 
meylindən asılı olaraq həyata keçirilməlidir. 
              Təlimin optimallaşdırılması yalnız vəzifələrin kompleks şəkildə müəyyənləşdirilməsi ilə 
tamamlanmır. Burada məşğələ zamanı şagirdlərin xüsusiyyətlərinin nəzərə alınması da təlimin optimal 
yolla təşkilində xüsusi əhəmiyyət kəsb edir. Həmin baxımdan bədən tərbiyəsinin tədrisi səmərəliliyinin 
yüksədilməsi məqsədilə şagirdlərin yaş və cinsi xüsusiyyətlərini dərindən öyrənməli və pedaqoji prosesdə 
nəzərə alınmalıdır. 
              Şagirdlərin fiziki hazırlığı, fiziki inkişafı nəzərə alındıqdan sonra müəllim məşğələnin 
məzmununu müəyyənləşdirməyə yönələn, yeni mövzunu izah etmək üçün material seçməyə başlayır və 
fiziki tapşırıqlar seçir, bunların icra tempini hansı ardıcıllıqla keçməsini bu prosesdə şagirdlərin 
müstəqillik dərəcəsini müəyyən edir. 
              Pedaqoji elmlər doktoru, keçmiş SSRİ –nin Pedaqoji Elmlər Akademiyasının həqiqi üzvü 
Y.K.Babanski məşğələnin məzmununun düzgün planlaşdırılmasını yüksək qiymətləndirir və onun 
əhəmiyyəti haqqında deyir ki, əvvələn, məzmunun müəyyənləşdirilməsi təkcə bilik və bacarıqların deyil, 
dərsin bütün nəzərdə tutulmuş vəzifələrinin həllini təmin etməlidir. İkincisi, məzmunda başlıca olanı, 
mahiyyəti, əsası ayırmaq lazımdır. Məhz başlıca olanı ayırmaq əməliyyatda optimallaşdırmanın zəruri 
olduğunu göstərir. Axı, başlıca ünsürü ayırmadıqda bilik, bacarıq və vərdişlərin verilməsində səthilik 
mütləq özünə yer tapır. Bu isə sonradan onların öyrədilməsi üçün müəllimin əlavə vaxt ayırması, 
şagirdlərin və özünün əlavə yüklənməsi ilə nəticələnir. Üçüncüsü, dərsin məzmununu 
müəyyənləşdirərkən sadəcə olaraq terminlərin miqdarını çoxaltmağa deyil, onlardan elələrini seçməyə 
çalışmaq lazımdır ki, qısa yolla  müvafiq bacarıq və vərdişlərin formalaşmasına gətirib çıxarsın. 
              Bədən tərbiyəsi məşğələlərinin optimallaşdırılmasında əsas şərtlərdən biri də onun intensivliyinin 
artırılması ilə sıx əlaqədardır. Burada çalışmalı ki, az vaxt ərzində daha çox hərəkətlər özü də keyfiyyətlə 
yerinə yetirilsin. Bu zaman hərəkətin icra olunma qaydalarına bütövlükdə riayət olunmalıdır. Əks 
təqdirdə tədris prosesi sadəcə olaraq müxtəlif növ fiziki hərəkətlərin təkrarı ilə nəticələnir. 
              Bədən tərbiyəsi məşğələsinin optimallaşdırılması üçün ilk növbədə şagirdlərin fəaliyyətini tədris 
prosesinə mütəşəkkil cəlb etmək lazımdır. Bunun üçün də müəllim məşğələyə qabaqcadan hazırlaşmalı, 
öyrədəcəyi hərəkətlərin texnikasına dərindən yiyələnməli, məzmununa uyğun metod, vasitə və priyom 
seçməli, bunları düzgün tətbiq etməli və fəal şagirdlərin gücündən istifadə etməlidir. Təcrübədən aydın 
olur ki, bütün tədris materialları üçün eyni təlim üsulundan istifadə etmək məşğələnin səmərəliliyini 
azaldır, şagirdlərin məşğələyə olan marağına mənfi təsir göstərir. Bütün hərəkətlərin öyrənilməsində eyni 
təlim üsulundan istifadə etmək diqqətin yayınmasına səbəb olur. Məhz elə buna görə də hər bir müəllimin 
tədrisin səviyyəsini yüksəltmək məqsədilə mütləq keçəcəyi materialın məzmununa müvafiq üsul və 
priyomlardan istifadə etməlidir. Misal üçün, əgər müəllim tullanma, qaçış, atmalar və s. üzrə məşğələ 
materialının nəql etmə üsulu ilə şərh edirsə, o həm də izahetmə və göstərmə üsullarından da 
məqsədəmüvafiq şəkildə istifadə etməlidir. 
              Müəllim məşğələnin məzmununu müəyyənləşdirərkən 2 metodiki məsələyə xüsusi diqqət 
yetirməlidir. Birinci, hər bir məşğələnin hissəsi üçün xüsusi tədris materialı nəzərdə tutulmalı, ikincisi, 
həmin materiallar məzmun etibarı ilə bir-birinə uyğun seçilməli, biri o birini tamamlamalıdır. Bu pedaqoji 
nöqteyi-nəzərdən nə qədər böyük əhəmiyyətə malik olsa da, eyni ilə bir o qədər də psixoloji baxımdan 
əhəmiyyətlidir. Yəni məşğələdə icra olunan fiziki hərəkətlərin təsir etibarı ilə məqsədəuyğun olması, biri 
digərini dolayı yolla yaxud da birbaşa tamamlaması, həmçinin hərəkətlərin təsir etibarı ilə məqsədəuyğun 
olması şagirdlər tərəfindən düzgün icrasına zəmin yaratmaqla, həm də onların əhvallarını yaxşılaşdırır, 
tədris fəallıyyətinin emosionallığını yüksəldir. Digər tərəfdən də şagirdlər bu vaxt mürəkkəb hərəkətləri 
icra etməkdən qorxmurlar, onu daha inamla və zövqlə yerinə yetirirlər. Bütün bunlar da tədrisin 
səmərəliliyinin yüksədilməsinə müsbət təsir göstərir. 
              Ümumtəhsil orta məktəblərində bədən tərbiyəsi məşğələlərinin lazımi effekt verməsində 
məşğələnin hissələri arasında və ya bütövlükdə  düzgün bölüşdürülməsinin mühüm faydası vardır. Bu 
sağlamlığın möhkəmləndirilməsi, ahəngdar inkişafı üçün vacibdir. 
              Məşğələnin səmərəliliyinin yüksədilməsində mühüm amillərdən biri də həmin prosesin ideya-
siyasi səviyyəsinin, daha doğrusu məzmununda vətənpərvərliyin olması, elmi dünyagörüşün 
formalaşması ön plana çəkilməsindədir. Ayrı-ayrı siniflərdə öyrədilən mövzular əsasında şagirdlərin 
 115
görkəmli şəxslərin həyat və fəaliyyətinin nümunəsində fiziki tərbiyənin rolu ilə əlaqədar bəzi məsələlərlə 
tanış olmalıdırlar. Qeyd etməliyik ki, Azərbaycan xalqının görkəmli alim, şair və yazıçılarının əsərlərinin 
fiziki tərbiyə ilə əlaqədar olan hissələrinin öyrədilməsi şagirdlərin vətənpərvərlik, beynəlmiləlçilik, əməyə 
və fiziki tərbiyəyə məhəbbət ruhunda tərbiyələndirilməsinə zəmin yaradır. 
              Məşğələnin quruluşuna standart deyil, yaradıcı yanaşmaq təliminin optimallaşdırılmasında zəruri 
şərtlərdən biri sayılır. 
              Əlbəttə, burada da məşğələnin ümumi ahəngliyi pozulmamalı, bütün müəllim-şagird fəaliyyəti 
ümumi məqsədin, konkret vəzifələrin icrasına istiqamətləndirilməlidir. Bədən tərbiyəsi məşğələsində 
şagirdlərə fərdi yanaşmağın əhəmiyyəti olduqca böyükdür. Planlaşqdırma fərdi yanaşmanın 
müvəffəqiyyətlə həll edilməsində mühüm rol oynayır. Müasir məşğələ planlaşdırılarkən idman bazalarına 
xüsusi diqqət verilməli, fiziki tərbiyə sahəsində xüsusi qabiliyyətə malik şagirdlər üçün və əksinə zəif 
şagirdlər üçün hərəkətlər nəzərdə tutulmalıdır. Bütün bunlar bir tərəfdən orta məktəb şagirdlərinin ayrı-
ayrı fiziki hərəkətləri şüurlu surətdə, yaradıcılıqla, yüksək fəallıqla icrasına zəmin yaradırsa, digər 
tərəfdən bədən tərbiyəsi tədrisinin səmərəliliyini artırır, həmin prosesdə optimal şərait yaradır. 
 
2.2 Bədən tərbiyəsi dərslərinə verilən müasir tələblər 
              Məktəb işinin daha da təkmilləşdirilməsi ölkəmiz müstəqillik qazandıqdan sonra böyük ruh 
yüksəkliyi ilə həyata keçirilir, məktəblərimizdə təlim-tərbiyənin keyfiyyəti durmadan yüksəldilir. Xalq 
təhsil işçiləri və müəllimlərimiz təhsildə aparılan reformaları əldə rəhbər tutaraq şagirdlərin elmlərin 
əsaslarına möhkəm yiyələnməsi (tədrisin ideya-siyasi, nəzəri səviyyəsinin artırılması), onların təlim 
müvəffəqiyyətlərinin yaxşılaşdırılması sahəsində lazımi səy göstərirlər. 
              Bədən tərbiyəsinin tədrisi də məktəb işinin tərkib hissəsinə daxil olmaqla məktəbyaşlı uşaqların 
sağlamlığının möhkəmləndirilməsinə, çevik, sürətli, dözümlü olmalarına və digər fiziki-psixoloji 
keyfiyyətlərin əmələ gəlməsinə, onun durmadan inkişafına böyük zəmin yaradır. Bədən tərbiyəsinin 
müvafiq şəkildə tədrisi təkcə hərəkət keyfiyyətinin inkişafına, fiziki hazırlığına və s. kömək etmir, o, eyni 
zamanda şagirdlərə Azərbaycan mintaretinə uyğun əxlaqi keyfiyyətlər aşılayır. Bədən tərbiyəsi və idman 
şagirdləri vətənə bağlılıq, dostluq, insanlıq, kollektivçilik, vətənpərvərlik ruhunda tərbiyə edir, onlara 
birgə səy göstərmək, Vətənə məhəbbət və sevgi, onun idman şərəfini hər şeydən üstün tutmaq və 
qorumaq kimi hisslər aşılayır və möhkəmləndirir. Bədən tərbiyəsi və idman bunlarla bərabər, şagirdləri 
əməyə və Vətənin müdafiəsinə hazırlaşdırır. Elə buna görə də ümumtəhsil məktəblərində bədən tərbiyəsi 
və idmanın inkişaf etdirilməsi, daha da təkmilləşdirilməsi təhsil qanununun  qarşıya qoyduğu əsas 
vəzifələrdəndir. 
              Məktəbdə bədən tərbiyəsi üzrə tədris prosesinin təkmilləşdirilməsi olduqca çətin, mürəkkəb bir 
işdir. O, bir sıra  məsələlərlə bağlıdır. Bu, ilk növbədə bədən tərbiyəsi sahəsində tədris proqramlarının 
təkmilləşdirilməsi, onun məzmununun daha da dərinləşdirilməsi, elmi-nəzəri səviyyəsinin yüksədilməsi 
və bunların günün tələbləri baxımından tətbiqi ilə sıx surətdə əlaqədardır. Həqiqətən, respublikamızda bu 
sahədə bir sıra faydalı tədbirlər hazırlanmış və bu planlı surətdə həyata keçirilmişdir. Həmin tədbirlər 
içərisində dərsin müasir tələblər səviyyəsində tədrisi xüsusi əhəmiyyətə malikdir. 
              Bədən tərbiyəsi dərslərinə verilən müasir tələblər hansılardır? 
              Dərsi təkmilləşdirməyin yolları pedaqoji ədəbiyyatda öz əksini tapmış və bu aşağıdakı 
istiqamətdə müəyyən olunmuşdur: a) hər bir dərsin ideya-siyasi, elmi səviyyəsinin yüksədilməsi; b) dərs 
zamanı şagirdlərin idrak fəaliyyətinin inkişaf etdirilməsi; v) vaxtdan səmərəli istifadə edilməsi, tədris 
işinin  fərdiləşdirilməsi; q) təlimin müasir texniki vasitələrinin geniş tətbiqi; d) nəhayət, şagirdlər 
tərəfindən biliklərin mənimsənilməsi, bacarıq və vərdişlərin aşılanması prosesinin dəqiq şəkildə idarə 
olunması. 
              Hər bir dərsdə və bədən tərbiyəsi tədbirində «Bədən tərbiyəsi» fənninin spesifikası, uşaqların 
psixoloji, anatomik-fizioloji, fiziki və cinsi inkişaf xüsusiyyətləri ciddi surətdə nəzərə alınmalıdır. 
              Dərsə verilən müasir tələblərdən biri bədən bərbiyəsi tədrisinin məzmununda elmiliyin, milli 
ideyalılığın və inteqrasiyanın təmin edilməsidir. Bu səbəbdən də bütün fənlər bir-biri ilə əlaqələndirilir. 
              Görkəmli dövlət xadimlərindən biri bədən tərbiyəsi və idmanı xarakterizə edərək deyirdi ki, 
«İdman yaxşı işdir, insanın bədənini bərkidir, lakin, idman yardımçı bir işdir, onu əsas məqsədə, quru 
rekordçuluğa çevirmək olmaz. Biz istəyirik ki, adamlar hərtərəfli inkişaf etsin, yaxşı yüyürsün, yaxşı 
 116
üzsün, qıvraq …və salamat olsun, bir sözlə, normal və sağlam, əməyə və müdafiəyə hazır bir adam olsun, 
bədəncə inkişaf etməklə bərabər, zehni cəhətdən də düzgün inkişaf etsin. O deyirdi ki, … idmanla yalnız 
idman xatiri üçün maraqlanmaq olmaz, idmanı tərbiyənin ümumi vəzifələrinə tabe etmək lazımdır. Biz 
yalnız idmanla məşğul olan adamlar deyil, quruculuqda çalışmalı olan sağlam vətəndaşlar hazırlayırıq ki, 
bunların yalnız möhkəm qolu, yeməyi yaxşı həzm edən mədəsi deyil, habelə və birinci növbədə geniş 
siyasi görüş dairəsi və təşkilatçılıq qabiliyyəti də olsun». 
              Qeyd etmək lazımdır ki, bədən tərbiyəsi tədris materialının məzmununda elmilik, ideyalılıq, 
fiziki inkişafı və fiziki hazırlığı artıran, hərəki keyfiyyətləri inkişaf etdirən hərəkətlərlə təmin edilmişdir. 
Əsas məsələ isə bunları həyata keçirmək, yəni bədən tərbiyəsi fənni üzrə tədrisin elmiliyini, ideya-siyasi 
səviyyəsini yüksəltmək,  müasir tələblər səviyyəsinə çatdırmaqdan ibarətdir. Tədris etdiyi dərsi aktiv və 
interaktiv təlim metodları ilə təmin edən müəllimlərimiz həmin işin öhdəsindən bacarıqla gələ bilərlər. 
Bədən tərbiyəsi  və idman üzrə tədris işlərini yüksək səviyyədə qurmaq və həyata keçirmək üçün müasir 
dərsə verilən bir sıra əsas metodik tələbləri nəzərə almaq lazımdır. 
              Bədən tərbiyəsi dərslərində qarşıya qoyulmuş vəzifələri layiqincə yerinə yetirmək üçün 
şagirdlərin fəaliyyətini bu prosesə düzgün və mütəşəkkil olaraq təşkil etmək vacib şərtlərdəndir. Bunları 
nəzərə almaq istəyən müəllim dərsə qabaqcadan əsaslı surətdə hazırlaşmalı, keçəcəyi dərsin məzmununa 
uyğun səmərəli vasitələr seçməli və onları yerli-yerində tətbiq etməlidir. Bütün mövzular üçün eyni təlim 
üsulu və priyomlardan istifadə etmək tədrisin səmərəliliyini azaldır. Uşaqların dərsə olan marağını və 
həvəsini minimum səviyyəyə endirir. Onlar dərs zamanı diqqətlərini cəmləşdirə bilmirlər. Bu səbəbdən də 
hər bir müəllim keçəcəyi materialın məzmununa müvafiq təlim üsullarından və priyomlarından istifadə 
etməlidir. Bədən tərbiyəsi tədrisinin yaxşılaşdırılmasına bu üsul və vasitələrdən qarşılıqlı surətdə 
istifadəyə ciddi fikir verilməlidir. Müəllim, qaçış, tullanmalar və cisim atmalar üzrə tədris materialını şərh 
edirsə, o, bu zaman mütləq izahetmə, göstərmə və s. istifadə etməlidir.  Hərəkətlərin yerinə yetirilməsi 
texnikası elmi şəkildə şagirdlərə çatdırılmalıdır. Bədən tərbiyəsi hərəkətlərinin şagirdlər tərəfindən yaxşı 
öyrənilməsi üçün əvvəlcə müəllim hərəkəti özü göstərməli, hətta hərəkəti göstərə-göstərə onun şagirdlər 
tərəfindən qüsursuz, səlis edilməsinə nail olmaqdan ötrü arabir izahat verməli, onların diqqətini 
mənimsənilən materialın xüsusi qayda-qanunlarına cəlb etməlidir. Yaxşı olar ki, öyrədilmiş hərəkətləri 
fəal şagirdlərdən bir neçəsinə, sonra isə bütün şagirdlərə icra etdirsin. Bu, təlimin  daha maraqlı və şüurlu 
surətdə mənimsənilməsinə səbəb olur. 
              Fiziki tərbiyənin tədrisi səviyyəsinin yüksədilməsində dərsin intensivləşdirilməsi də vacibdir. 
Burada bədən tərbiyəsi dərslərinin sıxlığının artırılması – bütün şagirdlərin ayrı-ayrı fiziki hərəkətlərin 
yerinə yetirilməsində maksimum dərəcədə iştirakı, dərs prosesində boşdayanma hallarının aradan 
qaldırılaraq hamının məşğul olması xüsusən böyük əhəmiyyətə malikdir. Bunun üçün də müəllim 
hərəkətlərin öyrədilməsinə ayrılmış vaxtdan səmərəli istifadə etməli, az müddət ərzində daha çox 
hərəkətlər icra etdirməyə çalışmalıdır. Bu zaman hərəkətlərin düzgün yerinə yetirilməsinə çalışmalı, oyun 
prosesində qayda və qanunların pozulmasına, intizamsızlıq hallarının yaranmasına imkan verilməməlidir. 
Təlim prosesində həmin cəhətlər nəzərə alınmazsa onun  intensivləşdirilməsi barədə düşünməyə dəyməz. 
Unutmamalı ki, hərəkətləri kəmiyyət etibarı ilə deyil, onları keyfiyyətlə yerinə yetirmək lazımdır.  
              Son müşahidələrdən aydın olur ki, bir qrup müəllimlər fiziki tərbiyə üzrə nəzəri məlumatların 
verilməsi, dərsin izah edilməsi və göstərilməsi hesabına, digər qrup müəllimlər isə hərəkət və oyunların 
icrası üçün ayrılmış vaxtı azaltmaqla dərsin effektliliyini artırmağa səy göstərirlər.  Əlbəttə, dərsin 
effektliliyini bu yolla artırmaq mümkün deyildir. Dərsin effektliyini artırmaq üçün hər şeydən əvvəl, 
dərsin ümumi sıxlığını artırmağa, eyni vaxtda daha çox şagirdin hərəkəti yerinə yetirmələrinə nail 
olünmalıdır. Bunun üçün də bütün şagirdlər hərəkətlərlə məşğul olmalı, boş dayanmamalı, məqsədəuyğun 
olmayan yeriş, sıra və s. hərəkətlər həddindər artıq təkrar edilməməlidir. Deyilənlərin nəzərə alınması 
dərsin intensivləşdirilməsinə yalnız kömək edə bilər. 
              Fiziki tərbiyə tədrisinin müasir tələblər səviyyəsinə çatdırılmasında şagirdlərin fəaliyyətini dərsə 
cəlb edən metodlardan da səmərəli istifadə etmək mühüm əhəmiyyət kəsb edir. Xüsusilə, bədən tərbiyəsi 
dərslərinin qarşısında qoyulmuş vəzifələrin yerinə yetirilməsində frontal, potok, dairəvi, növbə və qruplar 
üzrə və i.a. dərsin təşkili metodları olduqca faydalıdır. 
              Uşaqların fiziki hazırlığına görə qruplara bölünməsi və qrupların fərdi imkanlarını nəzərə alaraq 
fiziki hərəkətlərin öyrədilməsi də təlim-tərbiyə prosesinin səmərəliliyini yüksəldir.  Bu üç cəhətdən 
 117
əhəmiyyətlidir. Əvvəla, bu yolla şagirdlərin dərsə marağını artırmaq, diqqəti daha yaxşı cəlb etmək olur, 
ikinci isə dərs prosesində qayda-qanun, yüksək intizam yaratmaq imkanı genişlənir. Nəhayət, məşğul 
olanlar fiziki hərəkətlərlə daha yaxşı məşğul olmaq imkanı əldə edir, lazımi bilik, bacarıq və vərdişlərə 
yiyələnirlər. Şagirdlər həmin yolla da öz sağlamlığını möhkəmlədə və fiziki cəhətdən normal inkişaf edə 
bilərlər. 
              İdman alət və avadanlıqlarının idman zalı və meydançalarında düzgün yerləşdirilməsi, çətin 
hərəkətlərin icrasında şagirdlərin mühafizə olunması da  təlim-tərbiyə işlərinin səmərəli təşkili və 
keçirilməsinə müsbət təsir göstərir. 
              Dərs aşağıdakı tələblərə cavab verməlidir: 
              1. Bütün şagirdlərin, eləcə də ayrı-ayrı dərslərin məzmunu fiziki tərbiyənin ümumi vəzifələrinin 
yerinə yetirilməsinə xidmət etməlidir; 
              2. Bədən tərbiyəsi dərsləri metodiki baxımdan düzgün qurulmalıdır; 
              3. Bədən tərbiyəsi dərsləri təhsil-tərbiyəvi və inkişafetdirici məqsədi daşımalıdır; 
              4. Bədən tərbiyəsi dərsi əvvəlki dərslərin ardı olmalı müvafiq məqsəd və vəzifələri həyata 
keçirməlidir. Eyni zamanda növbəti dərslərin məzmunu və vəzifələri nəzərə alınmalıdır; 
              5. Dərs zamanı şagirdlərin tərkibi, yaşı, cinsi, fiziki inkişafı və fiziki hazırlığı nəzərə alınmalıdır; 
              6. Dərs üçün elə hərəkətlər seçilməlidir ki, onlar şagirdlərin hərtərəfli inkişafına, sağlamlığının 
möhkəmləndirilməsinə və qamətin formalaşmasına xidmət etmətlidir; 
              7. Dərslər elə təşkil olunub keçirilməlidir ki, o, şagirdlərin marağına və fəallığını səbəb 
olmalıdır; 
              8. Bədən tərbiyəsi dərsləri digər fənlərə uyğun bir şəkildə dərs cədvəlinə yerləşdirilməlidir. 
 
2.3 Proqram tədris materialları üzrə işin təşkili 
              Məktəbdə bədən tərbiyəsinin əsas təşkili forması dərsdir. Bədən tərbiyəsi dərsləri cədvəl üzrə 
həftədə iki dəfə aparılır. Dərslərdə şagirdlərə hərəkət keyfiyyətləri (sürət, qüvvə, çeviklik, dözümlülük) və 
hərəkət fəaliyyətinə dair (əmək, vətəni müdafiə, idman və s.) lazımi bilik, bacarıq və vərdişlər aşılanır. 
              Bədən tərbiyəsi  dərsləri hazırlayıcı, əsas və tamamlayıcı hissədən ibarətdir. Bunların da hər 
birinin özünəməxsus məqsəd və vəzifələri vardır. Müəllim həmin məqsəd və vəzifələrə uyğun fiziki 
hərəkətlər və oyunlar seçir, yeri gəldikdə onları dərsin ayrı-ayrı mərhələlərində şagirdlərə öyrədir. 
Müəllim qarşıdakı məqsədə nail olmaq üçün dərsi pedaqogi-psixoloji cəhətdən düzgün qurmalıdır. Dərsin 
keyfiyyətini yüksəltmək üçün müəllim tədris materiallarını dərindən öyrənməli, materialları ardıcıllıqla 
təlim etməli və təlim üsullarını düzgün müəyyənləşdirməlidir. Bununla yanaşı, dərs maraqlı qurulmalı, 
şagirdlərin fəallığı şəraitində keçməlidir, tədris günü rejimində digər fənlərlə müvafiq qaydada 
növbələşdirilməlidir. 
              Dərsin səmərəli keçməsində dərsin sıxlığını düzgün təşkil etmək böyük əhəmiyyətə malikdir. 
Müəllim dərsdə hərəkəti qısa və aydın şəkildə, az vaxt sərf etməklə uşaqlara göstərməli, hər bir 
yarımqrupa müvafiq tapşırıq verməlidir. Müəyyən müddətdən sonra qrupların yerlərini dəyişməklə, icra 
etdikləri hərəkətləri də dəyişdirməlidir. Müəllim bu prosesdə şagirdlərin hərəkətlərinə ciddi nəzarət 
etməli, onların diqqətini yayınmağa qoymamalı, dərsin məqsədinə yönəltməlidir. 
              Bədən tərbiyəsi dərsinin keyfiyyətinin yüksədilməsində əsas amillərdən biri şagirdlərin ümumi 
hazırlığına, fiziki inkişafına uyğun hərəkətlər seçilməsi, onların düzgün tətbiq edilməsi və bu zaman 
anatomik-fizioloji, həmçinin psixoloji xüsusiyyətlərin təlim dövründə nəzərə alınmasıdır. 
              Ölkə prezidenti İ.Əliyev məktəblilərin fiziki cəhətdən sağlam böyüməsinə böyük qayğı göstərir. 
Buna görə də indii uşaqlar yalnız əqli cəhətdən deyil, eyni zamanda fiziki cəhətdən də sürətlə inkişaf 
edirlər. Tədqiqatlar nəticəsində məlum olmuşdur ki, məktəbyaşlı uşaqların boyu 15-20 il əvvəlki 
yaşıdlarına nisbətən I sinifdən X sinfədək orta hesabla 4,6-11,6 sm, çəkisi 3,6-10,8 kq artır, döş qəfəsi 
2,5-8,1 sm genişlənir. Məktəbə daxil olan uşaqların əksəriyyəti yüksək və orta fiziki inkişaf səviyyəsinə 
yiyələnmiş olur, onlar bu səviyyəni müəyyən müddət ərzində saxlaya bilirlər. 
              Belə ki, uşaq orqanizmi üçün bu cür normal vəziyətin yaranmasında şəxsi gigiyena, yuxu və 
dərsin gün rejiminin, şagirdlərin təlim-tərbiyəsinə verilən tələblərin düzgün müəyyənləşdirilməsi ilə 
yanaşı, proqramların həyata keçirilməsində daha səmərəli vasitə və metodlardan istifadə edilməsi başlıca 
şərtdir. 
 118
              Bədən tərbiyəsi sisteminin bünövrəsi əsasən ibtidai siniflərdən qoyulur. Ona görə də ibtidai 
məktəbdən başlayaraq şagirdlərin fiziki tərbiyəsinə ciddi yanaşılmalıdır, tədris proqramlarının 
təkmilləşdirilməsi məhz buna görə mühüm əhəmiyyətə malikdir. Respublikanın ümumtəhsil 
məktəblərində yeni tədris proqramının tətbiq olunmasına proqramın təkmilləşdirilməsi səbəb olmuşdur. 
Proqram, müasir tələblər nəzərə alınmaqla indiyə kimi fəaliyyət göstərmiş tədris proqramının əsasında 
işlənib-hazırlanmışdır. Proqram işlənilərkən onun məzmunu dərinləşdirilmiş, həcmi genişləndirilmiş, 
nəzəri və praktik əhəmiyyəti daha da artırılmışdır. İndii də yeni tədris proqramının ayrı-ayrı (fiziki 
hazırlıq və nəzəri) bölmələrini və bunların tədrisi ilə əlaqədar qarşıda duran tələbləri, qısa da olsa,  şərh 
edək. 
              Tərbiyənin ayrılmaz hissəsi olan fiziki tərbiyə şagirdləri fiziki cəhətdən kamilləşdirir, onları 
həyata, ictimai-faydalı əməyə, habelə Vətənin müdafiəsinə hazırlayır. Fiziki tərbiyə eyni zamanda əqli, 
əxlaqi, estetik tərbiyə və əmək təlimi ilə bir vəhdətdə həyata keçirilir. 
              İbtidai sinif şagirdlərinin fiziki tərbiyəsinin əsas vəzifələri aşağıdakılardır: 
              - şagirdlərin sağlamlığını möhkəmləndirmək və fiziki inkişafına kömək etmək; 
              - yeriş, qaçış, tullanmaq, cisim atma, dırmaşma, müvazinət hərəkətləri üzrə bacarıq və vərdişləri 
formalaşdırmaq və təkmilləşdirmək, hərəkətlərin bu növlərinin düzgün əsasını yaratmaq, yeni hərəkət 
növlərini öyrətmək; 
              - hərəkət keyfiyyətlərini inkişaf etdirmək; 
              - sakit vəziyyətdə və hərəkət zamanı qaməti düzgün saxlama vərdişlərini formalaşdırmaq; 
              - şagirdləri «Vətənin müdafiəsinə hazıram» bədən tərbiyəsi kopleksinin nəzərdə tutulmuş 
hərəkətlərini tədricən yerinə yetirməyə hazırlamaq; 
              - bədən tərbiyəsi və idman sahəsində məlumatlar vermək; 
              - mənəvi-iradi keyfiyyətlər tərbiyə etmək: mədəni davranış vərdişləri formalaşdırmaq; 
              - bədən tərbiyəsi məşğələləri ilə məşğul olmaq üçün möhkəm vərdiş və maraq tərbiyə etmək; 
              - idman məşğələlərinə həvəs yaratmaq və maraq oyatmaq. 
              Bu vəzifələr yalnız  fiziki tərbiyənin bütün sistemlərindən, eləcə də onun təşkili formalarından və 
növlərindən: bədən tərbiyəsi dərsləri, gündəlik rejimə daxil olan bədən tərbiyəsi tədbirləri            ( bədən 
tərbiyəsi dəqiqələri, məşğələyə qədər səhər gimnastikası, fasilələrdə əyləncəli oyunlar və hərəkətlər) və 
dərsdənkənar bədən tərbiyəsi işlərindən lazımi səviyədə istifadə olunduğu zaman müvəffəqiyyətlə həyata 
keçirilə bilər. 
              Bədən tərbiyəsinin əsas məzmununu tədris proqramları müəyyən edir. 
              I-IV siniflər üçün proqram aşağıdakı bölmələrdən ibarətdir: nəzəri məlumat, gimnastika, 
mütəhərrik oyunlar və yüngül atletika. 
               I-IV siniflərdə bədən tərbiyəsi və idman, hərəkət rejimi, bədəni möhkəmləndirmə, fiziki 
hərəkətlərin icrası zamanı düzgün tənəffüs və bədənə qulluq edilməsi, qamət və idman geyimi ilə əlaqədar 
ilk nəzəri məlumatlar verilir. Bundan başqa, şagirdlər fiziki hərəkətlərin, idman ləvazimatı və 
avadanlıqlarının adını öyrənir, yerinə yetirilən hərəkətlərə dair müvafiq biliyə yiyələnirlər. 
              Proqramdakı nəzəri məlumat materialları şagirdlərdə nitqin inkişafı və bir sıra mövzuların 
mənimsənilməsi məqsədilə təbiətşünaslıq fənni ilə əlaqələndirilə bilər. 
              Şagirdlər gimnastika bölməsi üzrə sıraya düzülməyin ən sadə növlərini, qolları, qıçları və 
gövdəni möhkəmləndirən bir sıra əşyalı və əşyasız hazırlıq hərəkətlərini öyrənməlidirlər. Gimnastika 
materialının məzmununu əsasən yeriş, qaçış, tullanmalar, cisim atma, dırmaşma və dırmaşıb aşma, 
müvazinət, akrobatika və rəqs hərəkətləri, habelə sallanmalar təşkil edir.  Gimnastika bölməsində, 
həmçinin qamətin formalaşması üçün xüsusi hərəkətlər verilmişdir. 
              İbtidai siniflərdə fiziki tərbiyə üzrə qarşıya qoyulmuş vəzifələrin müvəffəqiyyətlə yerinə 
yetirilməsində mütəhərrik oyunlar böyük əhəmiyyətə malikdir. Mütəhərrik oyunların xüsusi qaydalar 
əsasında keçirilməsi şagirdlərdə, həm də lazımi hərəkət vərdişləri aşılayır. Proqrama, sıraya düzlənmək 
ünsürü oyunlar, qaçış və tullanmalarla, cisim atma və dırmaşma ilə əlaqəli oyunlar   daxil edilmişdir. 
              «Vətənin müdafiəsinə hazıram» bədən tərbiyəsi kompleksinin yüngül atletika üzrə hərəkət 
növləri şagirdlərə III sinifdən başlayaraq öyrədilməlidir. Bu məqsədlə də III sinfin bədən tərbiyəsi 
proqramına «Yüngül atletika» bölməsi daxil edilmişdir. 
 119
              II-IV sinif şagirdlərini VMH kompleksinin norma və tələblərinə tədricən hazırlaşdırmaqdan ötrü 
onlara komplekslə əlaqədar müvafiq bilik və bacarıqlar aşılanmalı, mülki müdafiənin əsas qaydalarına 
dair məşğələlər təşkil olunmalıdır (xüsusi proqram üzrə). Nəzəri məlumat bölməsi üzrə nəzəri məşğələ 
keçirmək üçün hər bir sinif üzrə tədris ili müddətində bir saat vaxt ayrılmışdır.  
              Məktəbin konkret şəraiti ilə əlaqədar olaraq bir tədris materialı digəri ilə əvəz oluna bilər. 
Məsələn, qışı uzun müddət qarlı keçən rayonlarda xizək hazırlığına verilmiş saatın miqdarını gimnastika 
materialı hesabına artırmaq olar. Digər rayonlarda isə xizək hazırlığının əvəzinə gimnastika materiallarını 
keçmək lazımdır. Məktəbdə üzgüçülük üzrə xüsusi şərait olduqda I-IV siniflərdə proqramın digər fiziki 
hazırlıq bölmələrinin tədris materialı hesabına üzgüçülüyün öyrədilməsinə 16 saat vaxt ayırmaq olar. 
              Üzgüçülük məşğələlərinin əsas məzmunu IV sinfin proqram materialları təşkil edir. 
              Proqramdakı rəqs hərəkətləri, habelə oyunlar və digər rəqslər lazım gəldikdə milli oyun və rəqs 
hərəkətləri ilə əvəz oluna bilər. 
              Məktəb proqram materialını başqası ilə yalnız şəhər (rayon) Xalq təhsil şöbəsinin razılığı ilə əvəz 
edə bilər. 
              Proqramda mövcud siniflər üzrə yalnız yeni materiallar verilir. Təkrar üçün materialları isə 
müəllim özü müstəqil olaraq müəyyənləşdirməlidir. 
              Proqram materiallarının vaxtında və müvəffəqiyyətlə yerinə yetirilməsində tədris işlərinin 
düzgün planlaşdırılması xüsusi əhəmiyyətə malikdir. Planlaşdırmaya əsasən tədris planı və proqram 
materialının bölüşdürülməsinin illik qrafiki daxildir. 
              Fiziki hərəkətlərin ayrı-ayrı növlərini elə planlaşdırmaq lazımdır ki, onların öyrənildiyi dərslər 
arasında böyük fasilə olmasın. 
              Hər bir dərsə bir neçə hərəkət növü daxil etmək zəruridir. Dərs zamanı düzlənmə və 
ümuminkişaf hərəkətlərindən əlavə, qaçış, tullanma, cisim atma, müvazinət, dırmaşma, akrobatika və rəqs 
hərəkətləri, həmçinin sürünmə, sallanmalar, oyounlar və s. kimi iki-üç hərəkət növündən istifadə etmək 
mühüm əhəmiyyətə malikdir. 
              Kiçik məktəbyaşlı uşaqların qamətinə diqqət yetirmək xüsusilə vacibdir. Şagirdlərin qamətinin 
formalaşması üçün təkcə proqramda verilmiş  hərəkətlərlə kifayətlənmək olmaz. Bu məqsədlə düzülmə, 
əşyalarla və əşyasız ümuminkişaf hərəkətləri, müvazinət, dırmaşma, yeriş, qaçış və s. hərəkət növlərindən 
istifadə etmək lazımdır. 
              Hər dərsdə mütəhərrik oyun keçirilməlidir. Dəsrlərin müxtəlif məzmunda təşkili kiçikyaşlı 
məktəblilərin hərəkət qabiliyyətinin daha da effektli təkmilləşdirilməsinə kömək edir. 
              Şagirdlərə əsas hərəkət növlərini öyrədərkən onların tapşırıqları düzgün və dəqiq yerinə 
yetirməsinə, eyni zamanda təlim prosesinin hərəkət keyfiyyətlərinin inkişafı ilə əlaqələndirilməsinə diqqət 
vermək zəruridir. 
              Uşaqlarda cəldliyin inkişafında mütəhərrik oyunlar xüsusi yer tutur. Bu məqsədlə elə oyunlar 
seçmək lazımdır ki, həmin prosesdə uşaqlar bir hərəkət vəziyyətindən digərinə daha tez-tez keçməli 
olsunlar. Bu zaman əşyalarla hərəkətlərdən, müvazinət hərəkətlərindən, müxtəlif tapşırıqları yerinə 
yetirməklə icra edilən tullanmalardan istifadə olunur ki, bu da hərəkət koordinasiyasının inkişafına 
yardım göstərir. 
              Şagirdlərdə sürət keyfiyyətini inkişaf etdirmək üçün ayrı-ayrı hərəkətləri cəld icra etməklə, 
sürətli qaçışdan, sürətlilik keyfiyyətini inkişaf etdirən mütəhərrik oyunlardan daha çox istifadə 
edilməlidir. 
              Uşaqlarda gücü inkişaf etdirmək məqsədilə ümuminkişaf hərəkətlərdən, doldurulmuş toplardan, 
dırmaşma və tullanmalardan, uzağa cisim atmadan, sadə və qarışıq sallanmalardan, həmçinin müqavimət 
hərəkətlərinə malik oyunlardan istifadə etmək olar. 
              Dözümlülüyün inkişafı üçün yerişi qaçışla növbələşdirmə hərəkətlərindən, nisbətən uzaq 
məsafəyə yavaş templi qaçışdan və müxtəlif mütəhərrik oyunlardan istifadə olunur. Bu hərəkətlər 
kiçikyaşlı məktəblilərin hərəkət fəaliyyətinə müsbət təsir göstərir. 
              Kiçik məktəbyaşlı uşaqlar daha çevik olurlar. Həmin keyfiyyətin inkişaf səviyyəsini nəinki 
saxlamaq, eləcə də onu daha da inkişaf etdirmək zəruridir. Bu məqsədlə qol, qıç, boyun və gövdə üçün 
verilən hərəkətlər (əşyalı, əşyasız) daha cəld yerinə yetirilməlidir. 
 120
              Hərəkət keyfiyyətlərini inkişaf etdirmək üçün müvazinət hərəkətlərinin seçilməsi hər bir sinfin 
proqram materialına əsaslanmalıdır. 
              Dərs prosesində şagirdlər fiziki hazırlıq səviyyəsinə görə bölünməli və onlara fərdi 
yanaşılmalıdır. Bu məqsədlə şagirdlərin fiziki inkişafı və fiziki hazırlığı, onların hərəkətləri icra etmə 
bacarığını, orqanizmin funksional imkanlarını diqqətlə öyrənmək, tibbi müayinələrin və pedaqoji 
müşahidələrin nəticələrini nəzərə alman vacibdir. 
              Müəllim kiçik məktəbyaşlı uşaqların psixoloji xüsusiyyətlərini nəzərə alaraq bədən tərbiyəsi 
dərslərinin emosional şəraitdə keçməsinə nail olmalıdır. Bu cəhətdən, fiziki hərəkətlərin öyrənilməsində 
oyun metodundan istifadə etmək faydalıdır. Oyun metodu ən sox I sinifdə tətbiq olunmalıdır. Hərəkətlərin 
musiqinin müşayiətilə yerinə yetirilməsi yaxşı nəticə verir. 
              Bədən tərbiyəsi dərslərinin əksəriyyətinin açıq havada (məktəbyanı idman meydançasında, 
stadionda) keçirilməsi daha faydalıdır. Dərslərin qış fəslində hava mülayim olduqda və yaxud havanın 
temperaturu – 12 o-dən az (orta iqlim şəraiti üçün) olmadıqda bayırda keçirmək olar. Digər iqlim şəraiti 
zonalarında isə dərslərin açıq havada keçirilməsi maarif şöbələrinin səhiyyə şöbə orqanları ilə 
razılığından sonra həll oluna bilər. Dərslərin keçirildiyi idman salonlarında havanın temperaturu +14 o-
dən az olmamalıdır. 
              İsti havalarda örtülü şəraitdə və açıq havada uşaqlar xüsusi idman geyimində (trusik, mayka, 
tapoçka), soyuqlarda isə açıq havada isti məşq geyimində olmalıdırlar. 
              Bədən tərbiyəsi məşğələlərinin hamısında sanitariya-gigiyena tələblərinə riayət edilməlidir. 
Oturaraq, döşəməyə uzanaraq edilən hərəkətlər, akrobatik və dırmaşma hərəkətləri icra olunarkən 
gigiyena şərtlərinə xüsusi diqqət yetirmək lazımdır. 
              «Bədən tərbiyəsi» fənni üzrə şagirdlərin bilikləri cari qiymətlər və yekun yoxlamalar nəticəsində 
qiymətləndirilir. 
              Şagirdlərin qiymətləndirilməsi proqram materialında verilən tələblərin yerinə yetirilməsi (yerinə 
yetirilmə keyfiyyəti nəzərə alınmaqla) əsasında müəyyənləşdirilir. III sinifdə bu tələblərdən əlavə, tədris 
normalarının ödənilməsi də nəzərdə tutulur.  
              Bədən tərbiyəsi və idman  üzrə həkim nəzarəti haqqındakı əsasnaməyə müvafiq olaraq, bütün 
məktəb şagirdləri tibbi müayinədən keçirirlər. Tibbi müayinənin nəticəsinə görə, məktəblilər üç tibbi 
qrupa ayrılırlar: əsas, hazırlıq və xüsusi. Əsas və hazırlıq qrupuna daxil olan şagirdlər bədən tərbiyəsi 
dərslərində birlikdə məşğul olurlar. Lakin hazırlıq və xüsusi qruplara daxil olan şagirdlərlə iş apararkən 
hərəkət məşğələlərinin tədriciliyinə, ardıcıllığına, təkrar edilən hərəkətlərin sayının çətinliyinin dərsdən-
dərsə tədricən artırılmasına, habelə şagirdlərə fərdi yanaşılmasına və s. metodik tələblərə daha ciddi əməl 
olunmalıdır. 
              Dərsdən müvəqqəti azad olunan şagirdlər dərsdə mütləq iştirak etməlidirlər. Onlar fiziki tərbiyə 
üzrə müvafiq nəzəri məlumatlara yiyələnməklə yanaşı, həm də imkan daxilində dərsin aparılmasında  
müəllimə kömək göstərməlidirlər. 
              Xüsusi qrupa daxil olan şagirdlərin hər birinin fiziki hərəkətlərlə məşğul ola bilməsi məsələsi 
ayrı-ayrılıqda həkim və müəllim tərəfindən birlikdə həll olunur. Məşğələlər xüsusi proqram əsasında 
keçirilir. Məşğələləri xüsusi hazırlığı olan tibb işçiləri və ya müəllimlər apara bilər. 
              Şagirdlər növbəti müayinənin və ya vaxtından əvvəl aparılan əlavə müayinənin nəticəsinə 
müvafiq olaraq həkim tərəfindən bir tibbi qrupdan digərinə keçirilirlər. 
              Şagirdlərin fiziki hazırlığına pedaqoji nəzarət məqsədilə aşağıdakı hərəkət növləri üzrə ildə iki 
dəfə yoxlama sınaqları keçirilir: yuxarı startdan 30 m məsafəyə qaçış, yerindən uzununa tullanma, yarım 
oturuş vəziyyətindən doldurulmuş topu (1 kq ağırlığında) baş üzərindən iki əllə atma, kiçik topu uzağa və 
hədəfə atma, bundan əlavə, III sinifdə  qaçaraq uzununa və hündürlüyə tullanmalar üzrə yoxlamalar 
keçirilir. Belə yoxlamaları tədris ilinin əvvəlində (sentyabrda) və axırında (mayda) aparmaq 
məqsədəuyğundur. 
              Məktəbdə bədən bərbiyəsi dərslərindən əlavə, məşğələyəqədər səhər gimnastikası və bədən 
bərbiyəsi dəqiqəsi keçirilir. Tənəffüslərdə isə oyunlar və idman əyləncələri təşkil edilir ki, bunun da açıq 
havada aparılması daha faydalıdır. 
 
 
 121
2.4. Proqram tədris materialının planlaşdırılması 
              Təlim-tərbiyə işlərinin düzgün təşkili qarşıya qoyulmuş məqsəd və vəzifələrin həyata 
keçirilməsində çox böyük əhəmiyyətə malikdir. Həmin baxımdan ibtidai siniflərdə bədən tərbiyəsi 
dərslərinin, yəni bu sahədəki proqram materiallarının planlaşdırılması xüsusi əhəmiyyət kəsb edir. Bədən 
tərbiyəsi üzrə   proqramın planlaşdırılmasının mühüm sənədləri aşağıdakılardır: 
              1. Proqram materialının illik qrafiki. Bu proqram materialının bütün bölmələrinin dərs ili üçün 
siniflər üzrə planlaşdırılmasıdır; 
              2. Proqram materialının rüblər  üzrə bölgüsü; 
              3. hər bir dərs üçün dərs planı (gündəlik). 
              Proqram materialının tədris ili üçün planlaşdırılması müəllimin pedaqoji fəaliyyətini 
müəyyənləşdirir. Bu hansı rübdə,  
 
hansı idman bölmələrinin (gimnastika, yüngül atletika və s.) keçiriləcəyini müəyyən edir, müəllimi 
qabaqcadan həmin işə hazırlayır. Məsələn, I və IV rüblərdə əsasən yüngül atletika dərsləri təşkil edilir. 
Çünki bu zaman havalar isti keçir. İsti havalarda isə qaçış, tullanma və atmaları öyrətmək daha faydalıdır. 
Müəllim eyni zamanda, qaçış yollarını, uzununa və hündürlüyə tullanmaq üçün çalaların düzəldilməsi, 
səliqəyə salınması və s. kimi hazırlıq işlərini qabaqcadan ggörür. 
              Qış aylarında, yəni II-III rüblərdə idman zalında gimnastika elementləri: sallanma, dartınma və 
dayaqda tullanmalar öyrədilir. Çünki orqanizm soyuq vaxtlarda belə hərəkətləri tez mənimsəyir. Həmin 
məsələ belə şərh edilir: dərsin daha səmərəli keçməsinə də müəllimin qabaqcadan hazırlıq işləri görməsi 
vacib şərtdir. Çünki yeni dərs ili ilə əlaqədar aparılan hazırlıq işləri bilavasitə dərsin əsas hissəsinin 
səmərəli keçməsinə xidmət edir, qarşıya qoyulmuş vəzifələrin, ümumiyyətlə,  həll olunmasına ilk və əsas 
zəmin yaradır. Söhbət əsnasında qabaqcıl sinif müəllimlərindən biri bu məsələyə münasibətini belə 
bildirir: Mən həmin məqsədlə dərs ilinin əvvəlində tədrislə sıx əlaqədar olan hazırlıq işləri görməyə 
başlayıram. Hər şeydən əvvəl, proqram materialları ilə tanış olur, onun əsas xüsusiyyətlərini və 
məzmununu öyrənirəm. Bütün bunlar, mənə proqram materiallarını ümumi ardıcıllıqla öyrənməyə imkan 
verir. Burada hər bir məsələyə xüsusi diqqət yetirir, məktəbin real imkanlarını ciddi şəkildə nəzərə alıram. 
Xüsusən idman bazasını, yerli iqlim şəraitini, uşaqların milli xüsusiyyətlərini bir daha nəzərdən keçirirəm, 
eyni zamanda metodik ədəbiyyat oxuyur, yoldaşlarımın qabaqcıl təcrübəsini öyrənir, yeri gəldikdə həmin 
təcrübədən səmərəli istifadə etməyə çalışıram. Hər ay avqust ayında keçirilən metodik müşavirənin bölmə 
iclaslarında bədən tərbiyəsi dərsini, xüsusən əsas hissədə tədris etdiyim hərəkətlər və oyunların təşkili 
üzrə qazandığım nəzəri biliklər hazırlıq işlərini səmərəli təşkil etməkdə mənə kömək edir.  Hazırlıq 
işlərinin səmərəli aparılmasında isə proqram materiallarının düzgün planlaşdırılması mühüm yer tutur. 
              Biz müəllimənin proqram materiallarının bölüşdürülməsinin illik qrafiki və tədris planı ilə tanış 
olduq. Bu sənədlərin təhlilindən aydın oldu ki, müəllim proqram materiallarının istər illik və istərsə də 
rüblər üzrə elə bölüşdürür ki, bunların hər biri bədən tərbiyəsi dərsinin ardıcıl, səmərəli və asan təşkilinə 
lazımi zəmin yaradır. Dərs ili üçün proqram materialları yaxşı bölüşdürüldüyünə görə, onlar həm rüblər 
üzrə ardıcıllıqla öyrənilir, həm də bütün proqram materiallarını tədris etməyə imkan verir. Planlaşdırmada 
rüblərin müddəti, ilin fəsilləri (yay, payız, qış, yaz), yerli iqlim şəraiti, habelə ayrı-ayrı fiziki hərəkətlərin 
və mütəhərrik oyunların xarakteri nəzərə alınmışdır. 
              Birinci tədris ilinin yarım ilində əşyasız hərəkətlər, qaçış, uzununa və hündürlüyə tullanmalar, 
uzağa və hədəfə cisim atmaq, qaçış və hoppanmaqla oyunların tədrisi;  tədris ilinin ikinci yarım ilində  isə 
əşyalarla hərəkətlər (top, gimnastika döşəkləri, qısa və uzun iplər və s.), dırmaşma və dırmaşıb aşma, 
hündürlükdən və hündürlüyə tullanmalar, akrobatika hərəkətləri, mürəkkəb olmayan oyunlar (oynamaq 
üçün daha böyük yer tələb etməyən) öyrədilməsi; əsasən II yarımildə keçilənlərin bir növ təkrarı 
(əşyalarla hərəkətlər, akrobatika hərəkətləri, dırmaşma və dırmaşıb aşma, müvazinət hərəkətləri, hədəfə 
cisim atma, hündürdən və hündürlüyə tullanma, iplərlə hoppanmalar və nəhayət, ikinci yarım ilin sonunda 
keçilənlərin    təkrarı planlaşdırılmışdır. 
              Göründüyü kimi, müəllim proqram materiallarının illik və yarımilliklər üzrə planlaşdırılarkən 
kiçik məktəbyaşlı şagirdlərin anatomik-bioloji-psixoloji fiziki inkişaf xüsusiyyətlərini nəzərə almışdı. 
Buraya, ilk növbədə, uşaq orqanizminin hansı fəsildə, hansı fiziki hərəkətlərə və oyunlara daha dözümlü 
olması, uşaqların hansı hərəkətləri və mütəhərrik oyunların hansı fəsildə məqsədəuyğun (orqanizmdən hər 
 122
şeydən artıq gərginlik tələb etməyən oyun hərəkətləri) yerinə yetirilməsi imkanlarının ölçülüb-biçilməsi 
və s. daxildir. 
 
 
              Bəzi məktəblərdə isə əsas hissə materiallarının səmərəli təşkilində mühüm rol oynayan, habelə 
digər hissələri üçün vacib olan planlaşdırma işləri lazımi səviyyədə deyildir. 
              Şübhəsiz, bu da tədrisin keyfiyyətinin aşağı düşməsinə səbəb olur. 
              Bu nöqsanlardan biri yarımillik və ayrı-ayrı dərslər üzrə proqram materialı yükünün təxminən 
eyni olması və tarazlıq təşkil etməməsi ilə əlaqədardır. Hər hansı yarım ildə daha çox fiziki hərəkətlər və 
oyunlar öyrədilirsə, digər rübdə əksinə, proqramm materialları lazımi gərginlikdə yerinə yetirilmir. İşin 
belə təşkilinin şagirdlərin tədris fəaliyyətinə, fiziki inkişafına və psixoloji xüsusiyyətlərinə müsbət deyil, 
mənfi təsiri vardır. Digər tərəfdən, şagirdlərin dərsə olan maraq və meyli azalır, onlar hərəkətləri yüksək 
emosionallıqla və fəallıqla icra etmirlər. Bədən tərbiyəsi dərsinin spesifik cəhətlərinə və şagirdlərin fiziki 
inkişaf xüsusiyyətlərinə əsaslanaraq deyə bilərik ki, ikinci yarım ilin yekunlarında yeni biliklərin 
mənimsənilməsi, yeni bacarıq və  vərdişlərin aşılanması fikrimizcə o qədər də məqsədəuyğun deyildir. 
Ona görə ki, bu yarım ildə dərslərin təxminən 60-65%-i keçilmiş materialların təkrarıdır. Çünki bədən 
tərbiyəsi dərslərinin qarşısında əsasən təbii hərəkət bacarığı və vərdişləri fiziki hərəkət keyfiyyətlərini 
inkişaf etdirmək vəzifəsi qoyulmasına baxmayaraq, bunları bir, ya bir neçə dərsdə və ya bir neçə tədris 
ilində öyrətmək mümkün deyildir. Məzh buna görə də onları daha çox təkrar etmək lazımdır. Əlbəttə, 
birinci və ikinci yarım ilin başlanğıcında əsasən yeni bilik, bacarıq və vərdişlər aşılanır və yeri gəldikcə 
materiallar təkrar edilir. İkinci yarım ilin sonlarında isə onların daha da təkmilləşdirilməsi məqsədilə 
«təkrar mərhələ» kimi həyata keçirilməsi əlverişlidir. 
              İkinci yarım il dərs ilinin «yekun və təkrar mərhələsi» isə yeni bilik, bacarıq və vərdişlər aşılayan 
bir rüb kimi mahiyyət daşıması, həmçinin yuxarıda göstərilən qaydada planlaşdırılması respublikanın 
iqlim şəraitinə daha müvafiqdir. Çünki digər rüblərə nisbətən ikinci yarım ilin axırlarında hava isti keçir. 
Orqanizm  kifayət qədər möhkəmlənməmiş, davamlılığı az olan ibtidai sinif şagirdləri gərginliyə kifayət 
qədər tab gətirə bilmədiyinə görə (istidə əzələlər boşaldığı üçün onların iş qüvvəsi aşağı düşür), istidə 
yeni bilik, bacarıq və vərdişlərə yiyələnməkdə çətinlik çəkirlər. Elə buna görə də dərs ilinin II yarım 
ilində əvvəl keçilmişlərin təkrar olunması daha məqsədəuyğundur. 
              İbtidai siniflərdə tədrisin səmərəli təşkilinə kömək edən amillərdən biri də tədris materialları 
planlaşdırılarkən müvafiqliyə xüsusi diqqət yetirilməsidir. Materiallar yarım illər üzrə elə 
planlaşdırılmalıdır ki,  əvvəlki yarım ildə öyrənilənlər sonrakı yarım ildə öyrənilənlərə hazırlıq mərhələsi 
olsun.  Məsələn, müəllim II sinif şagirdlərinə birinci yarım ilin başlanğıcında topu yuxarıya atıb bir əllə 
tutmaq, topu divara atmaq və qayıdan topu iki əllə tutmaq hərəkətlərini öyrədirsə, həmin yarım ilin 
sonunda topu divara atmağı və bir əllə tutmağı və s. öyrətməlidir.  İkinci yarım ilin əvvəli və sonunda isə 
hərəkətlər xeyli mürəkkəbləşdirilərək tədris olunmalıdır. Yəni iki cərgədə üz-üzə duraraq əlavə 
hərəkətlərdə (oturub qalxmaq, əl çalmaq, əlləri dizə və belə toxunduraraq və s.), sonra topu bir-birinə 
atmaq öyrədilməlidir. Başqa bir misal. Əgər şagirdlərə iplə hoppanmalar öyrədilirsə, əvvəlcə onları ipsiz 
(qoşa ayaqla, tək ayaqla, ayaqları dəyişməklə), sonra qısa və uzun iplərlə yerinə yetirmək lazımdır. 
              Bədən tərbiyəsi dəsrlərinin səmərəli təşkili onun dərs cədvəlində düzgün yerləşməsindən də 
asılıdır. İbtidai siniflərdə dərslər arasında günlərin bərabər olması, yəni dərslərin cədvəldə ikinci və 
beşinci, yaxud üçüncü-altıncı günlərdə keçirilməsi, üçüncü və döördüncü dərsə salınması daha faydalıdır. 
I-IV siniflərdə bədən tərbiyəsi dərslərinin cədvəldə I-ci saata salınması qətiyyən məsləhət görülmür. 
Çünki kiçik məktəbyaşlı şagirdlərin gün rejimində öz enerjisini düzgün bölüşdürmür, o cümlədən, həmin 
enerjinin bədən tərbiyəsi dərsində də düzgün sərf edə bilmir, yerli-yersiz həyəcanlanırlar, bəzən də 
həddən artıq yorulurlar. Bütün bunlar şagirdlərin növbəti - zehni dərsə marağını azaldır, diqqətlərini tədris 
fəaliyyətinə lazımi səviyyədə cəmləşdirməyə mane olur. 
              Dərsin səmərəli təşkili və keçirilməsində plan – konspektin düzgün tutulması xüsusi əhəmiyyət 
kəsb edir. Hər şeydən əvvəl, müəllim dərsə qabaqcadan hazırlaşmalı, lazım olan ləvazimat və 
avadanlıqları əldə etməli, məşğələ yerini səliqəyə salmalıdır. Hər bir bədən tərbiyəsi dərsinin plan – 
konspektində dərsin tarixi, nömrəsi, vəzifələri, keçirilmə yeri, ləvazimat və avadanlıqları, məzmunu, 
dozalaşdırılması göstərilməlidir. Konspektdə həmçinin təşkilatı-metodik qeydlər də aparılmalıdır. Sinif 
 123
müəllimlərinə metodik kömək məqsədi ilə bir dərs nümunəsi veririk. Burada əsasən dərsin planı, gedişi 
(məzmunu) və mərhələlər üzrə fiziki hərəkətlərin bölüşdürülməsi şərh olunur. Dərsin mərhələləri və bu 
mərhələlər üzrə mövcud yarımmərhələlərə aid metodiki qaydaların, hərəkətlərin icra olunma xarakteri və 
tempinin nəzərə alınması müəllimlərin özlərinə həvalə olunur. Çünki metodik göstərişlər əsasən dərs 
prosesində şagirdlərin sayından, sinfin ümumi və xüsusi hazırlığından, uşaqların fiziki inkişafından, 
psixologiyasından asılı olaraq meydana çıxır. Belə ki, bəzən hərəkətlərin icraolunma xarakteri, tempi, 
tədris prosesində plan-konspektdə nəzərdə tutulduğu kimi deyil, müəyyən dəyişikliklərlə həyata keçirilir. 
 
2.5. Dərsəqədər təşkilati işlər (dərsin tədris-idman 
ləvazimatı və avadanlıqlarla təchizi) 
              Bədən tərbiyəsi dərsinin tədris keyfiyyətinin yüksədilməsində onun ləvazimat və avadanlıqla 
təmin olunması əsas şərtlərdən biridir. Ona görə də müəllim, qabaqcadan tədris edilən materiala uyğun 
hazırlıq aparmalı, ləvazimat və avadanlıqları idman zalında müvafiq olaraq yerləşdirməlidir. Məsələn, 
müəllim əgər «Dizlər gimnastika skamyası üstündə, əl döşəmədə olmaqla sürünmək, bir-birindən 50 sm 
məsafədə qoyulmuş 50 sm hündürlükdə olan 2 – 3 «qapının» altı ilə sürünüb keçmək (III sinif) 
hərəkətlərini tədris edirsə, ilk növbədə, məşğələ yerində səliqə-səhman yaratmalı, təmizlik işləri görməli, 
habelə gimnastika skamyaları, 50 sm hündürlükdə olan 2 – 3 qapı tapmalı (bu işin baş-bədən tərbiyəsi 
müəllimi ilə görülməsi məsləhətdir), onları bir-birindən 50 sm məsafədə aralı qoymalıdır. Məşğələ yerləri 
ümumi gigiyenik tələblərə və həm də uşaqların zədə almamaları üçün təhlükəsizlik texnikası qaydalarına 
tam cavab verməlidir. Müəllim yarış formasında keçirilən dərslərə xüsusən hazırlaşmalıdır. Çünki bu 
vaxt, şagirdlərin əhval-ruhiyyəsi yüksəlir, emosionallığı daha da artır və onlar həddən artıq 
həyəcanlanırlar. Bunlar isə dərsdə sınıq, çıxıq və əzilmələrin meydana çıxmasına şərait yaradır. Dərsdə 
zədələnmələrin əmələ gəlməsinə səbəb, məşğələ yerində artıq əşyaların olması, döşəmənin yağlı əsgi ilə 
silinməsi, ləvazimat və avadanlıqların nasaz olmasıdır. 
              Dərsin əsas hissəsinin səmərəli təşkilində oyun (məşğələ) yerlərinin səhmana salınması və oyun 
üçün nə lazımsa, hamısının əldə edilməsi çox vacibdir. Məsələn, «Dovşanlar, gözətçi və tula» oyunu 
keçirilərkən dərsə qədər aşağıdakı hazırlıq işlərini həll etmək lazımdır. Oyun meydançasını xətlərlə 
hissələrə ayırmaq, meydançanın qısa xətlərindən 2-3 addım qabağa bir xətt, ondan da 3-4 addım qabağa 
yenə bir xətt çəkmək lazımdır. Bundan başqa, meydançanın mərkəzində hasar (xətt) çəkilməlidir. 
Meydançanın qarşısındakı qısa xəttdən 3-4 addım qabaqda 4 dairədən ibarət dovşan «yuvaları» tikilir və 
s. Dərsə qədər lazımi təşkil işlərinin görülməməsi nəticəsində şagirdlərin diqqəti yayınır, dərsə marağı 
azalır, dərsin intensivliyi aşağı düşür, əsas hissədə təhsil tərbiyəvi imkanlardan istənilən səviyyədə 
istifadə etmək mümkün olmur. 
              Kiçik məktəbyaşından başlayaraq, şagirdlər ləvazimat və avadanlıqlardan istifadə qaydalarını 
öyrətmək, onları dövlət əmlakını qoruyub saxlamaq ruhunda tərbiyələndirmək dərsin səmərəli 
keçməsində mühüm rol oynayır. Bununla yanaşı, müşahidələr göstərir ki, bir sıra məktəblərdə şagirdlər 
ləvazimat və avadanlıqları aparmaq, onu zalın (meydançanın) müvafiq yerində yerləşdirmək  qaydalarını 
bilmirlər. 
              Ümumiyyətlə, müəllim əvvəlcə ləvazimat və avadanlıqlarla (böyük və kiçik toplar, gimnastika 
döşəkləri, idman keçisi, tir, skamyalar, iplər və halqalarla və s.) özü tanış olmalı, onların nə dərəcədə 
yararlı olduğunu yoxlamalı, gigiyenik tələblərə cavab verdiyini öyrənməlidir. Sonra onlarla rəftar 
qaydasını, hər bir alətin tapşırıq üzrə necə aparıldığını şagirdlərə göstərməlidir. Müəllim, həmçinin 
tapşırıqları kimlərin yerinə yetirəcəyini də şagirdlərin nəzərinə komanda ilə çatdırmalıdır. Məsələn, 
müəllim belə tapşırıq verir: I-ci dörd şagird bir döşək, 2-ci dörd şagird – siz də bir döşək götürüb (hər bir 
şagird bir tutacaqdan tutmaqla) zalın mərkəzinə aparın. Döşəkləri apararkən tələsməyin. Birinci dörd 
nəfər döşəyi götürdükdən sonra ikinci dörd nəfər döşəyi götürsün. Döşəklər zalın mərkəzinə qoyulduqdan 
sonra hamı sakitcə qayıdıb öz yerində otursun! 
              Sonra komanda verir: Birinci 4 nəfər qalx, sola (sağa) dön, tapşırıq üzrə addımla marş! İkinci 4 
nəfər üçün də eyni komanda verilir. Ləvazimat və avadanlıqların əvvəlki yerə daşınmasında da həmin 
komandalardan istifadə edilir. Ləvazimat və avadanlıqların bir yerdən başqa yerə düzgün daşınması və öz 
yerinə qaytarılması 4 cəhətdən əhəmiyyətlidir: 1) az vaxt ərzində ləvazimat və avadanlıqlar elə 
yerləşdirilir ki, bu da boş dayanmanın qarşısını alır və dərsin intensivliyini təmin edir; 2) şagirdlər 
 124
ləvazimat və avadanlıqların yerləşdirilməsi və əvvəlki yerinə qaytarılması üzrə təşkilatçılıq qabiliyyətinə, 
onların yerləşdirilməsinə, qorunub saxlanılması üzrə bilik və bacarıqlara yiyələnirlər; 3) ləvazimat və 
avadanlıqlara qayğı göstərərək, onun dövlət əmlakı kimi ictimai mahiyyətini dərk edirlər; 4) şagirdlərdə 
yüksək intizamlılıq, tapşırılmış işi kollektiv surətdə yerinə yetirmə keyfiyyətləri inkişaf edir, dostluq və 
yoldaşlıq hissləri aşılanır. 
              Ləvazimat və avadanlıqların tapşırıq üzrə yerləşdirilməsində, yığışdırılıb əvvəlki yerinə 
qoyulmasında təkcə kollektiv üsulu ilə deyil, habelə təkbaşına şagirdlərdən də istifadə edilməlidir. 
Məsələn, top, ip, halqa və kisəciklərin meydançaya gətirilməsi, əvvəlki yerinə daşınması və s. işin fərdi 
yolla təşkili şagirdlərin məsuliyyətini və şüurluluğunu artırır. 
              Bir qrup şagirdlər var ki, onların fərdi və kollektiv tapşırıq yolu ilə fəallaşdırılmasına böyük 
ehtiyac duyulur. Bəzi şagirdlər hər dəfə müəllimdən tapşırıq almağa səy göstərir və onu yerinə 
yetirməkdən zövq alır, fərəhlənirlər. Tapşırıqlar şagirdlərin tərbiyəsində və tədrisin təşkilində xüsusi rol 
oynadığı üçün, müəllim onu bütün şagirdlərə verməli və nəticəni yoxlayıb yekunlaşdırmalıdır. 
 
2.6. Dərsin planlaşdırılması 
              Bədən tərbiyəsi dərslərinin səmərəli təşkili, keçirilməsi, onun düdzgün planlaşdırılmasında 
dərsəqədər təşkilati və hazırlıq işlərindən asılıdır. Buna görə də həmin məsələlərin bəzi cəhətlərini 
metodiki baxımdan qısa və konkret faktlarla izləməyi məsləhət bilirik. 
              Bakı şəhər məktəblərində tədrisin səmərəli təşkil olunması yollarını öyrənmək məqsədilə 
müşahidələr apardıq, tədris sənədləri ilə tanış olduq və müəllimlərlə sorğu keçirdik. Müəllimlərdən əsas 
hissənin, hazırlıq və tamamlayıcı hissəsinin səmərəli təşkilində hansı şərtləri əsas götürürsünüz 
soruşulurdu. 
              Müəllim proqram materiallarını planlaşdırarkən dərs deyəcəyi sinfin bədən tərbiyəsi proqramını 
dərindən öyrənməlidir. Bütün bunlarla yanaşı, tədris rübünün ilin hansı fəslinə düşməsini, rübün 
müddətini və xüsusiyyətlərini, dərs materiallarının həmin rübün iqlim şəraitində keçirilməsinin mümkün 
olub-olmamasını, idman ləvazimat və avadanlıqlarını və i.a. nəzərə alıb, planlaşdırma işlərini aparmalıdır. 
Həmin planlaşdırmada əgər ehtiyac vardırsa, bəzi dəyişikliklər də aparmaq olar. Bu şərtlə ki, bu barədə 
tədris işləri üzrə direktor müavininə məlumat verilsin. Planlaşdırma elə aparılmalıdır ki, mövzular 
arasında uzun fasilə olmasın. Ona görə ki, ibtidai sinif şagirdləri hərəkətləri tez öyrəndikləri kimi, onu tez 
də unudurlar. 
 
2.7. Tənəffüs vaxtı şagirdlərin dərsə hazırlaşdırılması 
              İbtidai siniflərdə bədən tərbiyəsi dərslərinin düzgün təşkili və ona lazımi hazırlıq işi kiçik 
məktəbyaşlı uşaqların təlim-tərbiyəsində və hərtərəfli inkişafında mühüm yer tutur. Bədən tərbiyəsi 
dərsinin spesifik xəsusiyyətlərindən biri də təşkilati işin nəinki həmin prosesdə (45 dəqiqə ərzində), həm 
də dərsə qədər və dərsdən sonra, tənəffüslərdə aparılmasıdır. Müşahidələrdən aydın olur ki, dərsə qədər 
və dərsdən sonra tənəffüs dövründə şagirdlərin növbəti (bədən tərbiyəsi dərsinə və ondan sonrakı dərsə) 
dərsin düzgün təşkil edilməməsi, hər iki dərs zamanı təlim-tərbiyə işlərinin normal keçməsinə mane olur. 
              Bədən tərbiyəsi dərsinə hazırlıq yalnız dərsin hazırlayıcı hissəsində görülən işlərlə 
məhdudlaşdırılmamalıdır.  Hazırlıq işləri dərsdən əvvəlki tənəffüsdə başlanmalıdır. Tənəffüs dövründə 
kiçik məktəbyaşlı uşaqların hazırlıq işlərinə başlıca olaraq nizam-intizamla soyunub-geyinmə otağına, 
oradan da      idman zalına (meydançasına) aparılması daxildir. 
              Bir sıra sinif müəllimləri tənəfüs zamanı şagirdlərin dərsə hazırlaşdırılması və təşkil edilməsinə 
kifayət qədər əhəmiyyət vermirlər. Buna görə də, həmin müəllimlər əksər hallarda tənəffüs vaxtı şagirdlər 
arasında baş vermiş bəzi xoşagəlməz (savaşma, intizamı pozmaq, gigiyenik qaydalara riayət etməmək və 
s.) hadisələrlə tez-tez qarşılaşır, şagirdlərin dərsə təşkili və hazırlaşmasında daha gərgin əmək sərf edirlər. 
Bu belə olur: zəng olan kimi şagirdlər başlı-başına buraxılır. Onlar əllərində idman geyimləri soyunub-
geyinmə otağına doğru bir-bir,  iki-iki, üç-üç, dörd-dörd dağınıq vəziyyətdə qaçırlar. Bu zaman dəhlizdə 
səs-küy və toz qalxır, şagirdlər arasında bir-birini ötüb – keçmək, itələmək, yersiz söz-söhbət, ucadan 
danışmaq halları yaranır. Nəticədə: 
              1. Şagirdlər həyəcanlanır, onlarda mənfi psixoloji vəziyyət yaranır. Bu isə tədris tapşırıqlarının 
lazımi səviyyədə yerinə yetirilməsinə mane olur;  
 125
              2. Şagirdlərin diqqətini cəmləşdirmək və əsas məqsədə yönəltmək xeyli çətinləşir; 
              3. Məktəb qayda-qanunları və əsas hərəkətlərdən azad müşahidəçi şagirdlərin səmərəli istirahəti 
pozulur. 
              Qeyd etmək lazımdır ki, bədən tərbiyəsi dərslərinə gedən şagirdlərin hay-küy salması, 
intizamsızlıq etməsi, məktəb tənəffüs qaydalarını pozması nəinki tədris olunan fənnin, hətta digər zehni 
dərsdə iştirak edən şagirdlərin təlim-tərbiyəsinə də öz mənfi təsirini göstərir. Çünki həmin şagirdlər elə 
bir yaş dövrü keçirirlər ki, mənfi hərəkət və xüsusiyyətlər onları özünə daha tez cəlb edir. 
              Göründüyü kimi, tənəffüs dövrüdən başlayaraq şagirdlərin dərsə hazırlaşdırılmasına böyük 
ehtiyac vardır. Bu işə nədən başlamalı? Binəqədi rayonundakı 99 saylı orta məktəbin sinif müəllimi 
Gülçöhrə Sarıyevanın iş təcrübəsi göstərir ki, şagirdləri müəllim əvvəlcə özü boy üzrə sıraya düzməli, ən 
intizamlı, nüfuzlu və fəal şagirdləri sıranın ön və arxa cərgəsinə keçirməli, işarə və yaxud göstəriş 
verməklə onları sıra ilə soyunub-geyinmə otağına aparmalıdır. Şagirdlər geyindikdən və bir qədər 
istirahət etdikdən sonra onları yenə sıraya düzməli və idman zalına dəvət etməlidir. Uşaqlarda sıraya 
düzülmək bacarığı və nizam-intizamla geyim otağına, oradan da idman zalına getmək vərdişləri 
aşılandıqdan sonra həmin iş bədən tərbiyəsi təşkilatçıları tərəfindən də yerinə yetirilə bilər. Lakin kiçik 
məktəbyaşlı şagirdlərdə müstəqillik kifayət qədər inkişaf etmədiyi üçün onlara həddən artıq sərbəstlik 
verilməməli, daima müəllimin rəhbərliyi altında fəaliyyət göstərməlidirlər. 
 
II sinifdə dərs nümunəsi 
III rüb. Dərs № ____ 
 
                                   Dərsin vəzifələri: 
1. Kiçik topu atmağı öyrətmək; 
2. «Kim çəkər» oyunu. 
              Dərsin keçirildiyi yer: idman meydançası. 
              Təchizat: şagirdlərin sayının yarısı qədər kiçik və böyük toplar. 
 
                                   1. Hazırlıq hissə – 10 dəq. 
 
1. Bir cərgəyə düzülmək. Növbətçi, şagirdləri sinifdə  iki sıraya düzüb, məktəbyanı 
meydançaya gətirir və onları meydançada bir cərgəyə düzür; 
2. Raport. Müəllim bədən tərbiyəsi təşkilatçısından raportu qəbul edir,  
şagirdlərlə salamlaşır və bu prosesdə yaranmış nöqsanları şagirdlərin nəzərinə çatdırır. 
              Müəllim şagirdlərlə salamlaşdıqdan və dərsin təşkili mərhələsi üzrə öz fikrini bildirdikdən sonra 
dərsin vəzifələri və gedişi barədə məlumat verir; 
              3. Dönmələr. Müəllimin komandası ilə şagirdlər sağa, sola, geriyə dönmələri yerinə yetirirlər; 
              4. Yeriş və asta qaçışlar. Müəllimin komandası ilə şagirdlər əvvəlcə meydança ətrafı yeriyir və 
onu asta qaçışla növbələşdirir. Yeriş və qaçışlar bir-biri ilə iki dəfə növbələşdirilir; 
              5. 3-4 sıraya düzülmə. Müəllim şagirdlərin ümuminkişafetdirici hərəkət kompleksini yerinə 
yetirmələri üçün üç-dörd sıraya düzləndirməlidir. Bunun üçün «Meydançaətrafı marş!» komandasını 
verir, şagirdlər meydançaətrafı addımlayırlar. Onlar meydançanın üst və yan xəttinin mərkəzinə 
(meydançanın uzunu və eninin yarı olan hissəsinə) çatdıqda müəllim «Sola (sağa), meydançanın 
mərkəzinə doğru üç-üç (dörd-dörd) marş!» komandası verir. Şagirdlər meydançanın mərkəzində üç və ya 
dörd sıraya düzülür, qollar yana olmaqla, qollararası seyrəlirlər (sola, sağa və irəliyə). 
              6. Böyük toplarla hərəkətlər. 1. Ç.v.- top əldə irəlidə, aşağıda. Yerində addımlama. Top döş 
qarşısında yeriş; top yxarıda baş üzərində yeriş; top döş qarşısında və aşağıda yeriş. Hər hərəkəti  2 sayda, 
iki addım atmaqla yerinə yetirməli. Əlləri yuxarı apararkən nəfəsi almalı, aşağı gətirərkən buraxmalı. 
              II. Ç.v. – ayaqlar çiyin bərabərində aralı; top əllərdə aşağıda. 1-3 sayda əyilərək topu sol ayaq 
ətrafında daxildən xaricə fırlatmalı (dairə cızmalı) və nəfəsi verməli. 4 sayda çıxış vəziyyətinə qayıtmalı, 
nəfəs almalı. Topu sağ ayaq ətrafında da fırlatmaq olar. 
 126
              III. Ç.v. – dizlər üstə oturub, topu əllərdə yuxarıda baş üzərində saxlamalı. 1-2 sayda gövdəni 
döndərməklə, topu sağ ayağının dabanına toxundurmalı, nəfəsi buraxmalı. 3-4 sayda çıxış vəziyyətinə 
qayıtmaqla nəfəs almalı. Hərəkəti digər tərəfdə də etmək olar.  
              IV. Ç.v. – arxası üstə uzanıb topu pəncələr arasında saxlamalı. 1 sayda  dizləri bükərək döşə 
yaxınlaşdırmalı. 2 sayda çıxış vəziyyətinə qayıtmalı. Tənəffüs müntəzəmdir. 
              V. Ç.v.- top əllərdə – qabaqda, qollar çiyin səviyyəsində.  Topu döşəməyə buraxmalı. Döşəməyə 
dəyib sıçrayan topu yarım çömələrək tutmalı. Topu şaquli döşəməyə buraxmalı. Tənəffüs müntəzəmdir. 
              VI. Ç.v. – ayaqlar aralı, top irəlidə – döşəmədə, 1 sayda irəli əyilərək topu götürməli, nəfəsi 
buraxmalı, 2 sayda gövdəni düz tutub əyilməli, 3 sayda qolları aşağı salıb topu döşəməyə qoymalı. 3 – 4 
sayda düzəlməli, nəfəs almalı. 2 sayda gövdə üfüqi vəziyyətdə olur, başı düz saxlamalı, topa baxmaqla 
qıçları bükməli. 
              VII. Ç.v. – bir ayaq üzərində dayanmaqla digər ayağın topun üstünə qoymalı. Hoppanaraq topu 
bir ayaqdan digər ayağa tərəf diyirlətməli. 
 
                                     II. Əsas hissə – 30 dəq. 
1. Kiçik topu atmaq. Böyük toplarla hərəkətlərdən sonra müəllim sinfi  
bir cərgəyə düzüb, kiçik topun atılma texnikasını göstərir. O. hərəkət texnikasına aid belə izahat verir: 
hərəkəti sağ əllə icra etmək üçün sağ ayaq arxada – pəncə üstə, top isə ovucun içərisində olur. Qol 
dirsəkdən bükülməli, Bilək və top üz səviyyəsində saxlanmalıdır. Ağırlığı sağ ayaq üzərinə salmağa və 
daha çox əyilməyə çalışmalı. Bu zaman qol dirsəkdən tam açılaraq arxaya aparılır, əl sürətlə irəli gedir və 
top sürətlə atılır. Top atılarkən qollarla birlikdə çiyin də irəli gedir, ağırlıq əsasən sol ayaq üzərinə düşür. 
Müəllim hərəkətin icra qaydasını şagirdlərə izah etdikdən və göstərdikdən sonra sinfi iki qrupa bölür. 
Qruplar üz-üzə dayanır (10-15 m məsafəyədək) və topu bir-birinə atırlar. 
              2. «Kim çəkər» oyunu. Müəllim meydançanın ortasında diametri təxminən 3-4 m olan dairə 
çəkir. Şagirdləri iki yarımqrupa bölür. Püşk nəticəsində yarımqrupun biri dairənin içərisində, digəri isə 
kənarında, qarşı-qarşıya durur. Sonra oyunçular əl-ələ tuturlar, hər kəs rəqibini özünə tərəf çəkməyə 
başlayır. Dairəyə çəkilib salınmış, yaxud da dairədən çıxarılmış oyunçular hər oyun başlanılarkən sayılır. 
Beləliklə, 4-5 dəfə keçirilən bu oyunda hər dəfə çox oyunçueu özünə çəkmiş komanda 1 xal qazanır. 
Oyunda bir-birini itələmək olmaz, artıq hərəkətlər etməyə icazə verilmir. 
                                
III. Tamamlayıcı hissə – 5 dəq. 
              1. Bir sıraya düzülmə. «Kim çəkər» oyunundan sonra şagirdlər sıraya düzülüb və 
meydançaətrafı tənəffüs hərəkətləri icra edirlər. 
              2. «Öz bayrağına doğru» oyunu. Oyun müəllimin «Dağılın!» komandası ilə başlanır. Müəllim 
«Dağılın!» komandası verdikdə kapitanlardan başqa bütün şagirdlər meydançada istədikləri hərəkəti icra 
edirlər. «Dur!» komandasında isə gözlərini yummaqla gözəl və cəlbedici hərəkətlər – fiqurlar yerinə 
yetirirlər. Nəhayət, «Öz bayrağına doğru!» komandasında oyunçular gözlrini açır və kapitanların yanına 
qaçırlar. Əl-ələ tutub rəqs hərəkətləri edirlər. Hərəkətləri düzgün və tez yerinə yetirən komanda qalib 
hesab olunur. Oyunu bir neçə dəfə keçirmək olar. 
              3. Dərsə yekun vurmaq. Müəllimin işarə və siqnalı üzrə bəzən oyunlar dayandırılır, şagirdlər 
rəğbətləndirilir, qiymətləndirilir və ya tapşırıqlar icra olunur. Bundan sonra şagirdlər sıraya düzülür, 
soyunub-geyinmə otağına, oradan da nizamla sinfə aparılır. 
 
                             
 127
IV.3. Bədən tərbiyəsi dərsinin quruluşu, 
hissələri və təşkili formaları 
 
3.1. Dərsin quruluşu. 
 Dərsin quruluşu dedikdə, qarşıya qoyulmuş vəzifələrin (gigiyenik, təlim-tərbiyəvi) dərsin ayrı-ayrı 
hissələrində ardıcıl və sistemlə yerinə yetirilməsi nəzərdə tutulur. Başqa sözlə desək, dərsin quruluşu 
şagirdlərdə gigiyenik vərdişlərin və tərbiyənin aşılanmasının, idrak fəaliyyəti və fiziki iş qabiliyyətlərinin 
artırılması üçün qruplaşdırılmış məqsədyönlü fiziki hərəkətlərin sistem və ardıcıllıqla icrası, mütəhərrik 
oyunların öyrədilməsi kimi başa düşülür. 
              Ümumiyyətlə, dərsin quruluşu dərsin tipinə, onun məzmununa və əsas didaktik məqsədinə uyğun 
müəyyənləşdirilir. Pedaqoji ədəbiyyatda «dərsin quruluşu» anlayışına «üç əlamət» tərkib (dərs hansı 
elementlərdən, yaxud mərhələlərdən təşkil olunub); ardıcıllıq (bu elementlər hansı ardıcıllıqla 
məşğələlərə daxil edilir); əlaqə (dərsin hissələri öz aralarında bir-birləri ilə necə əlaqəlidir)117 daxil edilir. 
Dərsin didaktik vəzifəni həll edən mərhələsinin, təkrar və fəallaşdırıcı mərhələləri də vardır.  Bədən 
tərbiyəsi dərsinin də quruluşuna məxsus üç əlamət vardır: 
                                      
Dərsin quruluşu: 
              1) dərs fiziki hərəkətlərin təsnifat sisteminə uyğunlaşdırılmalıdır (tərkib-dərs hansı fiziki 
elementlərdən ibarətdir); 2) fizioloji yük əyriliyinin tədricən artmasına uyğunlaşdırılmalıdır (fiziki yük 
mərhələlər üzrə dozalaşdırılmalı); 3) mərhələlər arasında sıx əlaqə olmalıdır (yəni bir mərhələdə keçirilən 
fiziki hərəkətlər digər mərhələyə xidmət etməlidir). 
            Bədən tərbiyəsi dərsləri ayrı-ayrı ölkələrdə, müəyyən dövrlərdə müxtəlif quruluşda təşkil 
olunmuşdur. Dərsin sxemi alman (A.Şpisə görə) və sokol gimnastika sistemində 5, isveç sistemində isə 9-
dan 15 hissəyə kimi olmuşdur. Xristian gənclər ittifaqının dərs sxemi 3, İngiltərə məktəbliləri üçün 
basketbol üzrə dərs sxemi (R.M.Smitə görə) 2, İngiltərə məktəblərinin dərs sxemi     
M.D.Devisə görə) 7, fransız gimnastika sistemində dərs sxemi (Demeni və Everə görə) 7, ABŞ metodisti 
V.Krempitona görə dərs sxemi 6 hissədən ibarət qurulmuşdur. 
 ( Sovet hakimiyyətinin ilk illərində bədən tərbiyəsi dərsləri I dərəcəli məktəblərdə 6, II dərəcəli 
məktəblərdə isə gimnastika dərsinin planı 8 mərhələdə (standart formada) aparılırdı. Ümumtəhsil 
məktəblərində bədən tərbiyə dərsləri sonralar 4 (giriş, hazırlıq, əsas və tamamlayıcı) hissədə keçirilmişdir.  
Həmin dərs sxemini K.X.Qrant, M.V.Deykina, N.İ.Paşkeyeviç və L.D.Ştakelberq vermişlər 118. 
              Hazırda məktəblərimizdə bədən tərbiyəsi dərsləri 4 deyil, 3 hissədən (hazırlıq, əsas və 
tamamlayıcı) təşkil edilir. Dərsin üç hissəli keçirilməsində ilk dəfə V.N.Koronovski, A.N.Şlemin, 
V.V.Kovolyev, P.Q.Boqdanov, M.A.Aqronomski və b. öz əsərlərində şərh etmişlər. Dərsin üç hissəli 
keçirilməsi 9 hərəkət elementlərinin funksiyası ilə əlaqədar olaraq dərs aşağıdakı ardıcıllıqla 
aparılmalıdır: 1) məşğələnin təşkili; 2) ümumi hazırlıq; 3) xüsusi hazırlıq; 4) texnika və dəqiqlik üçün 
hərəkətlər; 5) sürət hərəkətləri; 6) cəldlik hərəkətləri; 7) qüvvə və çeviklik hərəkətləri; 8) dözümlülük 
hərəkətləri; 9) dərsin yekunlaşdırılması və intensivliyinin aşağı s alınması. Birinci, ikinci və üçüncü 
elementlər dərsin birinci hissəsini – hazırlıq hissəni, dördüncü, beşinci, altıncı, yeddinci, səkkizinci 
elementlər ikinci hissəni – əsas hissəni,  doqquzuncu elementlər isə dərsin üçüncü hissəsini tamamlayıcı 
hissəni təşkil edir. 
                                                
                        Bədən tərbiyəsi dərsinin təxmini quruluşu 
 
 
I 
 
II 
 
III 
 Hazırlıq  Ə     S     A     S Tamamlayıcı 
1 2 3 4 5 6 7 8 9 
                                                 
117 В.А.Онишшук. Типы, структура и методика урока в школе. Киев, 1976, с.52. 
 
118 Бах: Методика физического воспитанийа. М., 1940 ъы ил. 
 
 128
Təşkili Ümumi hazırlıq 
Xüsusi 
hazırlıq 
Texniki 
dəqiqlik Tezlik Cəldlik 
Qüvvə, 
çeviklik Dözümlülük Yekun 
 
              Dərsin 4 deyil, 3 hissədən ibarət keçirilməsinə (yəni giriş və hazırlıq hissələrinin 
birləşdirilməsinə) səbəb nədir? 
              Dərsin giriş və hazırlıq hissəsinin birləşdirilib eyni mərhələdə həyata keçirilməsində iki cəhət – 
tədrisin psixoloji mahiyyəti və bu mərhələdə öyrənilən hərəkətlərin orqanizmə sağlamlaşdırıcı təsiri 
(anatomik-fizioloji) nəzərə alınmışdır. Çünki dərslər giriş və istərsə də hazırlıq hissə üçün 
müəyyənləşdirilmiş proqram materiallarına, təhsil və tərbiyəvi vəzifələrə, orqanizmə təsiretmə dərəcəsinə 
görə, habelə  məzmun və həyata keçirilmə formasına görə bir-birinə sıx bağlıdır. Bu hissənin 
materiallarının biri o birini nəinki birtərəfli, hətta qarşılıqlı surətdə tamamlayır və əsas məqsədə yönəldir. 
Daha doğrusu, giriş və hazırlıq hissədə yerinə yetirilən hərəkətlər orqanizmin iş qabiliyyətini yüksəldərək 
əsas hissədə icra olunacaq fiziki yükə hazırlayır, şagirdlərin diqqətini dərsə istiqamətləndirir. 
              Q.F.Şitikova dərsin 3 hissəli qurulmasının təlim-tərbiyəvi əhəmiyyətini şərh edərkən yazır ki, 
məşğul olanlar müntəzəm surətdə idrak fəaliyyətinə qoşulub və tədricən zəruri fiziki iş qabiliyyətinə 
yiyələnirlər. Hər bir məşğələdə qarşıya qoyulmuş gigiyenik, təhsil və tərbiyəvi vəzifələr yüksək 
səviyyədə yerinə yetirilir. Nəhayət, orqanizmin sonrakı fəaliyyəti üçün əlverişli vəziyyətə gətirilir. 
              Təcrübə göstərir ki, dərsin müvəffəqiyyətlə nəticələnməsi ayrı-ayrı hissələrin qarşısında konkret 
vəzifələrin qoyulmasından, uşaqların yaş xüsusiyyətindən, fiziki hazırlıq və fiziki inkişaf səviyyəsindən, 
hərəkətin öyrədilmə texnikasının xarakterindən, məşğələlərin yerindən, keçirilmə vaxtından, həmçinin 
ləvazimatla təchiz edilməsindən və şəraitdən çox asılıdır. Bundan əlavə, müvəffəqiyyət, eyni zamanda 
dərsin ayrı-ayrı hissələrində qrupların təşkili, uşaqlar üçün fənn tapşırıqlarının müəyyənləşdirilməsi, 
ləvazimat və avadanlıqların düzgün yerləşdirilməsi, məşğələ yerlərinin dəyişdirilməsi ilə sıx əlaqədardır. 
              Dərsin səmərəli qurulması, həm də müəllimin fəaliyyətinin düzgün təşkilindən, xüsusən 
müəllimin dərsin ayrı-ayrı hissələrində müəyyən edilmiş tapşırıqlar üzrə apardığı izahat işlərindən, 
hərəkət texnikasının düzgün göstərilməsindən və yerinə yetirilməsindən, şagird fəaliyyətinin dərsə 
düzgün təşkil edilməsi və qiymətləndirilməsindən asılıdır. Dərsin ayrı-ayrı hissələrində yerinə yetiriləcək 
tapşırıqların yaxşı nəticələnməsi, məşğul olanların müşahidəçilik qabiliyyəti, hərəkətlərin icra edilməsinin 
məna və əhəmiyyəti ilə, habelə bu prosesə düşüncəli yanaşması ilə əlaqədardır. 
              Dərsin quruluşunda aşağıdakı pedaqogji-metodiki tələbləri nəzərə almaq lazımdır. 
              1. Əvvəl keçirilən hərəkətlər, sonra keçirilən hərəkətlərin qarşısında duran vəzifələrin yerinə 
yetirilməsinə yönəldilməli və əksinə, sonra tədris olunan hərəkətlər əvvəlki hərəkətlər üzrə qazanılmış 
bilik, bacarıq və vərdişlərin daha da möhkəmləndirilməsinə kömək etməlidir. 
              2. Dərsin ayrı-ayrı hissələrində qruplaşdırılaraq tədris olunan fiziki hərəkətlər müəyyən 
ardıcıllıqla keçilməli və bir-birilə əlaqələndirilməlidir. Hərəkətlər sadədən mürəkkəbə doğru 
qruplaşdırılaraq öyrədilməlidir. 
              3. Dərsin bir hissəsində qarşıya təlim-tərbiyə və gigiyenik vəzifələr qoyulmalı, onlar müntəzəm 
və ardıcıllıqla həyata keçirilməlidir. 
              4. Dərsin hər üç hissəsində müəllim və şagirdlərin fəaliyyətləri məqsədyönlü təşkil edilməklə 
bərabər, xarakter və məzmun etibarı ilə bir-birindən fərqlənməli, həm də əlaqələndirilməklə təlim 
fəaliyyətinin yüksədilməsinə istiqamətləndirilməlidir. 
              Qeyd etmək lazımdır ki, bədən tərbiyəsi dərsinin hər bir hissəsinin qarşısında, ayrı-ayrılıqda 
təlimin məzmununa uyğun vəzifələr qoyulur. Lakin həmin  vəzifələr bir-birinə daha yaxın olur və eyni 
məqsəd daşıyır. Məsələn,  dərsin hazırlıq hissəsində qarşıya şagirdlərin diqqətinin toplanması, 
fəallaşdırılması, fiziki yükün tədricən artırılması, fiziki hazırlığın yüksədilməsi, növbəti vəzifələrin izahı 
və s. kimi vəzifələr qoyulur. 
              Bütün bunlar, nəinki dərsin hazırlıq hissəsində, həm də əsas hissəsində yerinə yetirilir. Başqa bir 
misal. Şagirdlərin fəaliyyətini lazımi səviyyədə təşkil etmək üçün hazırlıq hissədə frontal iş formasından 
daha geniş istifadə edilir. Təcrübə göstərir ki, dərsin sıxlığının artırılması, şagirdlərin boşdayanma 
hallarının aradan qaldırılması və fəallığının yüksədilməsi məqsədi ilə bəzən əsas hissənin özündə belə 
frontal iş formasından istifadə olunur. Bundan əlavə, hazırlıq hissədə  işlədilən hər hansı bir təlim 
üsulundan (məsələn, söz, illüstrasiya və demonstrasiya və s.) dərsin digər hissələrində də     müvafiq 
 129
qaydada istifadə etmək mümkündür. Dərsin hissələri arasında sıx əlaqə və uyğunluqların olmasına 
baxmayaraq, onların özünəməxsus təşkili yolları, vəzifələri, məzmunu vardır. Həmin məsələlərin düzgün 
şərhi isə bədən tərbiyəsi tədrisinin təkmilləşdirilməsində vacib pedaqoji şərtlərdəndir. Məktəb təcrübəsinə 
və qabaqcıl pedaqoji-metodik fikrə istinad etməklə, bədən tərbiyəsi dərslərinin ayrı-ayrı hissələrinin və 
bunlar arasında əlaqənin səmərəli təşkilinə toxunaq. 
 
                         3.2. Bədən tərbiyəsi dərslərinin hissələri 
              Məktəbdə bədən tərbiyəsi üzrə təlimin əsas təşkili forması dərsdir. Bədən tərbiyəsi dərsləri 
cədvəl üzrə həftədə iki dəfə aparılır. Bu dərslərdə, şagirdlərə hərəkət keyfiyyətləri: sürət, qüvvə, cəldlik, 
dözümlülük və hərəkət fəaliyyətinə dair lazımi bilik, bacarıq və vərdişlər aparılır. 
              Bədən tərbiyəsi dərsləri üç mərhələdə aparılır, bunların da hər birinin özünəməxsus məqsəd və 
vəzifələri vardır. Müəllim həmin məqsəd və vəzifələrə uyğun fiziki hərəkət və oyunlar seçir və yeri 
gəldikdə onları dərsin ayrı-ayrı mərhələlərində şagirdlərə öyrədir. Müəllim qarşıya qoyulmuş məqsədə 
nail olmaq üçün dərsi pedaqoji, psixoloji və fizioloji cəhətdən düzgün qurmalıdır. Dərsin keyfiyyətini 
yüksəltmək üçün müəllim tədris materiallarını dərindən öyrənməli, materialları ardıcıllıqla təlim etməli və 
təlim üsullarını düzgün müəyyənləşdirməlidir. Bundan əlavə, dərs maraqlı qurulmalı, şagirdlərin fəallığı 
şəraitində keçməlidir, tədris günü rejimində digər fənlərə müvafiq qaydada növbələşdirilməlidir. 
              Bədən tərbiyəsi dərsi üç: hazırlıq, əsas və tamamlayıcı hissədən ibarətdir. 
2.1. Dərsin hazırlıq hissəsi. 
 Dərsin hazırlıq hissəsinə – 8-10 dəqiqə vaxt sərf edilir. Onun əsas vəzifəsi şagirdləri dərsin sonrakı 
mərhələlərinə, əsas hissədə icra edilən hərəkətlərə hazırlamaqdır. Başqa sözlə desək, bədəni fiziki yük 
üçün qızışdırmaqdır. Eyni zamanda şagirdlərin dərsə təşkilindən, kimin gəlib-gəlmədiyini yoxlamaqdan,  
dərsin əsas məzmununu və vəzifələrini izah etməkdən, əhvali-ruhiyyəni yüksəltməkdən, şüurlu intizam 
yaratmaqdan, müxtəlif yollardan istifadə etməklə dərsə marağı artırmaqdan ibarətdir. Hazırlıq hissədə 
keçirilən hərəkətlər bir sıra təlimi, yeriş, tez-tez yeriş, qaçış, yeriş zamanı və yerində gövdə, yuxarı və 
aşağı ətraf əzələləri üçün hərəkətlər, əşyasız və əşyalarla hərəkətlər, gimnastika skamyası və divarlarında 
hərəkətlər, hoppanmalar, rəqs hərəkətləri, ümumi inkişafetdirici hərəkətlərdən və s. ibarətdir. 
              Dərsin hazırlıq hissəsinin səmərəliliyi qarşıda duran vəzifələrin konkret və düzgün 
müəyyənləşdirilməsi ilə əlaqədardır. İbtidai siniflərdə dərsin hazırlıq hissəsində aşağıdakı vəzifələrin 
yerinə yetirilməsi tələb olunur: 
1. Şagirdlərin fəaliyyətini dərsə cəlb etmək, əhval-ruhiyyəsini və  
emosionallığını yüksəltmək, diqqətini toplayıb əsas məqsədə yönəltmək. 
              2. Dərs müddətində icra ediləcək işin məzmunu və xarakteri ilə şagirdləri tanış etmək, növbəti 
tədris yükü üzrə qarşıya çıxan suallara qısa və aydın cavab vermək. 
              3. Orqanizmi «qızışdırmaq», onun hərəkət fəaliyyətini artırıb  növbəti tədris işinə – əsas hissədə 
yerinə yetiriləcək hərəkətlərə hazırlamaq. 
              4. Təhsil və tərbiyə vəzifələrinə: şagirdlərin ideya-siyasi səviyyəsini yüksəltmək məqsədi ilə 
nəzəri məlumatlar vermək,  hərəki fəallığını artırmaq, hərəki keyfiyyətlərini inkişaf etdirmək və s.həyata 
keçirilir. 
              Dərsin hazırlıq hissəsinin qarşısında qoyulmuş vəzifələri yerinə yetirmək məqsədi ilə sadə, 
yaxud şagirdlərin daha tez öyrənə biləcəyi cürbəcür və maraqlı hərəkətlərdən istifadə olunur. 
              Hazırlıq hissədə tətbiq edilən hərəkətlər bunlardır: müxtəlif düzülmələr; yeriş, qaçış və 
tullanmalar; xüsusi və ümuminkişaf (əşyalı və əşyasız) hərəkətləri; qolların, gövdənin, başın əsas 
vəziyyətləri, hərəkətləri və bunların bir-biri ilə əlaqələndirilməsi; sadə rəqs elementləri, çox da gərginlik 
tələb etməyən mütəhərrik oyunlar və s. 
              Düzülmələr. Dərsin hazırlıq hissəsinin sıxlığının artırılmasında hər hansı bir hərəkətdən digərinə 
daha tez və sürətlə keçilməsi xüsusən vacibdir. Məlumdur ki, hazırlıq hissədə yerində və yeriş zamanı 
bəzi hərəkətlər icra olunur. Əgər şagirdlər zal (meydança) ətrafında bir sıra ilə hərəkət edirlərsə, bu zaman 
zalın mərkəzinə doğru üç-üç, dörd-dörd və s. komandası verib onları üç və dörd sıraya düzməklə, ya da 
həmin vəziyyətdə sağa (sola) döndərib ümuminkişaf hərəkətlərini yerinə yetirmək mümkündür. Yaxud da 
şagirdlər iki, dörd (cüt sıra) sıraya düzülüblərsə, onları üz-üzə döndərib bir-birindən 3-4 m aralamaq şərti 
ilə kiçik və böyük topları bir-birinə ötürmə hərəkətlərini icra etdirmək olar. Bundan başqa, yeriş zamanı 
 130
yerinə yetirilən ümuminkişaf hərəkətlərindən, habelə topların bir-birinə ötürülməsindən sıra ilə yerişə 
keçmək olar. Məsələn, şagirdlər üz-üzə deyil, dörd cərgəyə düzülübsə (istiqamətçi müəllimdən sol 
tərəfdə) onlara aşağıdakı kimi komanda verilir: Soldan boy sırası ilə zal ətrafında tək sıra marş!  Bu vaxt 
istiqamətçi qabaqda olmaqla, əvvəlcə birinci sıradakı dörd şagird, sonra isə digər sıralar bir-birinin 
ardınca göstərilən istiqamətdə hərəkət edirlər. 
              Şagirdlərin zalda lazımi qaydada yerləşdirilməsi və düzləndirilməsi hazırlıq hissəsinin səmərəli 
təşkili üçün əsas şərtlərdən biridir. Bəzi müəllimlər şagirdlərin sıraya və cərgəyə düzülməsinə o qədər də 
diqqət vermirlər. Buna görə dərs elə ilk mərhələdən mütəşəkkil olmaması ilə diqqəti cəlb edir. 
              Düzülmələr vacib şərt kimi şagirdlərə lap tədrisin başlanğıcından  öyrədilməli, getdikcə vərdiş 
halına salınmalıdır. Şagirdlərə, ilk növbədə, zalın divar boyu cərgəyə düzülməyi öyrətmək lazımdır. 
Şagirdlər pəncərədən təxminən 1 m aralı olmalı, istiqamətçi zalın yuxarı, tamamlayıcı isə qapı tərəfində 
durmalıdır. Müəllim cərgənin ortasına yaxın, şagirdlərdən 3-4 m  aralıda dayanmalıdır. Bu zaman 
istiqamətçi müəllimin sağında, tamamlayıcı isə solunda durmalıdır. Cərgəyə yaxud sıraya düzülmələrdə 
iki cəhətə xüsusi diqqət yetirilməlidir. Əvvəla, şagirdlər öz yerlərini yaxşı tanımalı, ikincisi, müəllim sıra 
və ya cərgə qarşısında özü üçün elə yer seçməlidir ki, bütün uşaqlar onu və onun  hərəkətlərini görə 
bilsinlər. 
              Şagirdlərin  bələdləşmə, məkan və zaman vərdişlərinə yiyələnməsində sıra və cərgəyə 
düzülmələr xüsusi rol oynayır. Buna görə də düzülmələri həmişə eyni yerdə deyil, zalın və ya 
meydançanın müxtəlif sahələrində öyrətmək lazımdır. Düzülmələri əvvəlcə zalda uzununa (cərgə və 
sıraya), sonra zalın baş və aşağı tərəfində köndələn, daha sonra ortada diaqonal üzrə və s. öyrətmək 
lazımdır. Düzülmələr zamanı oğlan və qız yarımqruplarının yerlərini dəyişmək faydalıdır. Çünki bu,  həm 
qız, həm də oğlanların bələdləşmə vərdişləri qazanmasına real imkan yaradır. 
              Düzülmələrə bayır şəraitində daha çox diqqət verilməlidir. Çünki şagirdlər bayırda özlərini daha 
sərbəst hiss edir, onların diqqətini tez və asanlıqla yayına bilir. Kənar amillər onların vərdiş etdikləri 
intizamı sarsıdır. Digər tərəfdən, azyaşlı şagirdlər  açıq havada çevik hərəkətlər etməyə və oynayıb 
şənlənməyə daha çox meyl göstərirlər. 
              Sabunçu rayonu Bakıxanov qəsəbəsi Fikrət Tağıyev adına 72 saylı məktəb-litseyin sinif müəllimi 
Əliyeva Naibə şagirdlərin bələdləşməsinə səy göstərir. Həmin məqsədlə o, düzülmələrin aşağıdakı 
formalarından istifadə edir: 
             - Tapşırıqları yarımqruplar üzrə yerinə yetirdir; axtarıb tapma vərdişlərinə yiyələnməsinə xüsusi 
fikir verir; 
              - Düzülmələrin  yerini və istiqamətini dəyişdirir; 
              - Hərəkətlərin icraolunma müddətini tədricən məhdudlaşdırır; 
              - Hərəkətetmə üsullarını yeri gəldikcə dəyişdirir; 
              - Yarımqruplar arasında tapşırıqların əvvəlcə dəqiq, sonra dəqiq və tez yerinə yetirmək uğrunda 
yarış keçirir; 
              - Düzülmə formasını uşaqların özlərinə seçdirir və onun yaradıcılıqla yerinə yetirilməsinə nəzarət 
edir. 
              Düzülmələr ciddi tələbkarlıqla icra edilməli, şagirdlərin qarşısında konkret qayda və tələblər 
qoyulmalıdır. Bura yarımqrupların və ya sinfin zaman, məkan və bələdləşmə üzrə tapşırıqlara düzgün və 
dəqiq yanaşması: hərəkətlərin bir-birinə uyğun və dəqiqliklə icrası; fərdi və kollektiv hərəkətlərin sürətlə, 
düzgün yerinə yetirilməsi, habelə şagirdlərin diqqəti toplamağa, vəziyyəti yaradıcılıqla dəyişməyə hazır 
olması bacarığı və s. daxildir. 
              Müşahidələrdən məlum olur ki, sinifdə şagirdlərin sayı təxminən 25-30 –dan çox deyilsə, onları 
dairə üzrə düzləndirib, xüsusi və ümuminkişaf hərəkətləri, habelə mütəhərrik oyunlar keçmək əlverişlidir. 
Çünki dairəvi düzülmədə yerində hərəkətdən yeriş hərəkətlərinə və əksinə keçmək asan olur. Eyni 
zamanda, şagirdlər dairəvi düzülmədə müəllimin və yoldaşlarının hərəkətləri necə yerinə yetirməsini 
yaxşı görə bilərlər. 
              Hərəkətlər dairədə icra olunarkən şagird nümunəsindən istifadə etmək tədrisin səmərəliliyinə 
kömək edir. Bu zaman hərəkəti səlist yerinə yetirən şagird mərkəzə (qabağa) çağrılır, hərəkət onun 
tərəfindən nümayiş etdirilir. Belə bir üsuldan istifadə etmək şagirdləri fəallaşdırır və onların dərsə qarşı 
münasibətini yaxşılaşdırır. Şagirdlər fiziki hərəkətləri dairədə daha məsuliyyətlə icra etməyə səy 
 131
göstərirlər. Hərəkəti düzgün icra edə bilməyən şagirdləri dairənin mərkəzinə çağırıb, həmin hərəkəti 
yerinə yetirmələrini təşkil etmək olar. Bu şərtlə ki, yoldaşları onlara gülməsinlər. İşin belə təşkili 
müəllimin daha çox təcrübəli olmasından və dərsin düzgün təşkilindən asılıdır. Dərsdə həmin şəraitin 
yaradılmasının həm tərbiyəvi, həm də tədris əhəmiyyəti var. Bu vaxt uşaqlar yoldaşı  müşahidə etmək 
qabiliyyətinə yiyələnməklə yanaşı, hərəkətin icrasına dair yarışların keçirilməsi ilə əlaqədar nöqsanları 
görür, yeri gəldikcə özündə yaranmış həmin istiqamətli qüsurları aradan qaldırmaq bacarığına da malik 
olurlar. Təəssüf ki, bəzi sinif müəllimləri hərəkəti lazımi qaydada icra edə bilməyən şagirdləri yamsılayır, 
onları gülünc vəziyyətdə qoyurlar. Şübhəsiz, müəllimin belə hərəkəti sinfin təlim- tərbiyəsinə mənfi təsir 
edir. Hər şeydən əvvəl, şagirdlərdə müəllimə qarşı nifrət hissi oyanır, dərs onlar üçün cansıxıcı keçir. 
Ümumiyyətlə, düzülmələrin səmərəli təşkili və keçirilməsində müəllim aşağıdakılara nail olmalıdır: 
              1. Ən əvvəl şagirdlərin nizam-intizama riayət etməsini təmin etməlidir; 
              2. Fiziki hərəkətləri və mütəhərrik oyunları tədricən çətinləşdirməlidir; 
              3. Düzülmələrin dəqiq, çevik və sürətlə yerinə yetirilməsinə nail olmalıdır. 
              Bütün bunlar şagirdlərə tərbiyəvi təsir etməklə yanaşı, həm də az vaxt ərzində daha çox hərəkət 
etməyə zəmin yaradır. 
              Bundan başqa, düzülmələr zamanı gövdənin və başın düz tutulmasına, əl, qol, ayaq, qıç 
hərəkətlərini ritmik, səlis, bir-birinə uyğun və çevikliklə icra olunmasına da xüsusi diqqət verilməlidir. Bu 
tələblər şagirdlərin əhval-ruhiyyəsini, emosionallığını yüksəldir, dərsə həvəsini artırır, estetik hisslərini, 
zövqünü daha da inkişaf etdirir. 
              Qeyd etməliyik ki, sıra və cərgəyə düzülmə hərəkətlərinin düzgün və musiqinin müşayiəti ilə 
yerinə yetirilməməsi şagirdlərdə ruh düşkünlüyünə,  tez yorulmaya səbəb olur, dərsə marağı azaldır, 
uşaqlar tapşırığı lazımi fəallıqla icra etmirlər. Buna görə də ibtidai siniflərin bədən tərbiyəsi dərsləri 
musiqinin müşayiəti ilə aparılmalıdır. 
              Raport və davamiyyətin yoxlanması. Bədən tərbiyəsi dərsinin tərbiyəvi cəhətlərindən biri də 
raportun verilməsii və qəbul edilməsidir. Raport şagirdlərin dərsə həvəsini artırır, estetik hisslərini 
yüksəldir. Raport vermək III sinfin proqramında tələb olunur. Lakin o, I sinifdən başlayaraq verilməli və 
qəbul edilməlidir. Təcrübə göstərir ki, bədən tərbiyəsi dərsində təbii hərəkət bacarıq və vərdişləri 
aşılandığı kimi, raport vermək üzrə bacarıq və vərdişləri də I sinifdən başlayaraq öyrətməyin mühüm 
təlim-tərbiyəvi əhəmiyyəti var. Raportu əvvəlcə qız və oğlan bədən tərbiyəsi təşkilatçılarına – ən fəal 
şagirdlərə, sonra isə       sinfin bütün şagirdlərinə öyrətmək lazımdır. 
              Sual olunur: raporun təlim-tərbiyəvi imkanları hansılardır? Raport zamanı şagirdlər «Düzlən!», 
«Farağat!», «Diqqət!», «Mərkəzə!», «Azad!» komandalarını verməyi öyrənirlər ki, bunlar da tədris 
elementləridir. 
              Raport prosesi nə qədər düzgün,  ciddilik və tələbkarlıqla yerinə yetirilərsə sinfin təşkil olunması, 
şagirdlərin ümumi intizamı və dərsin səmərəliliyi bir o qədər yüksək olacaqdır. Raportun verilməsi və 
qəbul olunması prosesi az vaxt içərisində keçsə də, onun aşıladığı rəsmiyyət vərdişi nəticə etibarı ilə uzun 
müddət şagirdlərin təfəkküründə qalır və hərbi mükəlləfiyyət illərində hərbi intizama riayət olunmasında 
çağırışçıların qayda-qanuna tez alışmasına kömək edir. 
              Raport zamanı şagirdlər komandanı daha düzgün yerinə yetirməli, intizamı pozmamalı, bədən 
düz tutulmalı, lakin həddindən artıq gərginləşdirilməməlidir. Bu zaman şagirdlərin diqqəti mərkəzə 
yönəldilməli, raportu verən və qəbul edən (raportu ibtidai siniflərdə müəllim qəbul etməli, lakin yeri 
gəldikcə şagirdlərə də raportu qəbul etmək qaydasını öyrətmək məsləhətdir) müşahidə edilməlidir. 
Verilən komandanı eşitmək və yerinə yetirmək, yəni eyni vaxtda başı sola (sağa) döndərərək düz 
saxlamaq, döş qəfəsini nisbətən irəli vermək, mərkəzə baxmaq, rəsmi məlumata ciddiyyətlə qulaq asmaq, 
sonra «Azad!» komandasına keçmə və s. həm raport verənin, həm də cərgədə farağat duranların 
təşkilatçılıq, icraetmə və komanda vermə qabiliyyətini, habelə onların cəldlik, çeviklik və dözümlülüyünü 
artırır. Komandanın eyni bir vaxtda icrası cərgənin ahəngdarlığını, gözəlliyini və şagirdlərin 
mütəşəkilliyini, habelə onların  verilən tapşırığa məsuliyyətini yüksəldir. Raport şagirdlərin diqətini 
toplayır, zehni və hərəkət fəallığını artırır, estetik zövqünü inkişaf etdirir. Raport vaxtı şagirdlərin söhbət 
etməsinə, diqqətin yayınmasına imkan verilməməlidir. Çünki bunlar nəinki raportun, hətta dərsin yüksək 
təşkilatçılıq zəminində aparılmasına mənfi təsir göstərir.                
 132
              Müşahidələr və müəllim – metodistlərlə keçirdiyimiz sorğu nəticəsində bədən tərbiyəsi 
dərslərində davamiyyətin yoxlanması imkanlarını myəyyənləşdirməyə səy göstərdik. Davamiyyətin 
yoxlanması barədə müxtəlif mülahizələr vardır. Onları şərti olaraq 5 qrupa bölmək olar: 
              1-ci qrup müəllim-metodistlər  belə hesab edirlər ki, ibtidai siniflərdə dərsi mütəxəssislər 
keçirlərsə, şagirdlərin davamiyyətinin sinif müəllimindən alınmış məlumat əsasında, dərsin ilk 
dəqiqələrində yoxlanılması sərfəlidir. 
              2-ci qrup müəllim-metodistlər dərsin əvvəlində, jurnal üzrə siyahını oxumaq yolu ilə hazır-qayıb 
etməyə üstünlük verirlər. 
              3-cü qrup müəllim-metodistlər dərsin sonunda, siyahını oxumaq və ya növbətçi şagirdin 
məlumatına görə dərsdə iştirak etməyənləri qeyd etməyi  lazım bilirlər. 
              4-cü qrup müəllim-metodistlər davamiyyətin dərs zamanı şagirdlərə qısa müddətli istirahət 
verildikdə yoxlanılmasını məsləhət görürlər. 
              5-ci qrup müəllim-metodistlər  (dərsi sinif müəllimi aparmırsa) bədən tərbiyəsi dərsində hazır-
qayıb aparılmasını məsləhət bilmirlər. Davamiyyəti tənəffüsdə yoxlamağı məqsədəuyğun hesab edirlər.  
              1-ci qrup müəllim-metodistlərin davamiyyətin yoxlanılması haqqında məsləhətləri iki cəhətdən 
əhəmiyyətlidir. Əvvəla davamiyyət az vaxt içərisində yoxlanılır, dərsin hazırlıq  hissəsinin sıxlığı artırılır, 
ikincisi, intizamın pozulmasına imkan yaranmır. Lakin bu zaman sinif müəllimləri jurnala qayıb 
yazılmasın deyə, bəzən səhv məlumat verirlər. Bəzən də sinif müəllimini axtarıb tapmaq üçün xeyli vaxt 
sərf etmək lazım gəlir. 
              Dərsə davamiyyətin (2-ci qrup) jurnaldakı siyahı üzrə yoxlanılması şagirdlərin dərsə 
məsuliyyətinin və fəallığının artırılmasına kömək edir. Lakin bu zaman boşdayanma əmələ gəlir ki, bu da 
dərsin intensivliyini azaldır. Digər tərəfdən isə, kiçik məktəbyaşlı uşaqlar kifayət qədər davamlı 
olmadığına görə intizamın pozulmasına zəmin yaradır. 
              Dərsin sonunda siyahını oxumaq və növbətçi şagirdlərin məlumatı əsasında qeydlər aparmaq (3-
cü qrup) şagirdlərin fəallığını və məsuliyyətini artırır. İkinci halda isə hazır-qayıb qısa müddətdə başa 
çatdırılır. 1-ci və 2-ci qrupa mənsub nöqsanları 3-cü qrupa da aid etmək olar. Bizim fikrimizcə isə 
davamiyyətin sinif bədən tərbiyəsi təşkilatçısı və yaxud növbətçinin kiçik fasilə və qısa istirahət zamanı 
(4-cü qrup) verdiyi məlumat əsasında yoxlanması daha faydalıdır. Bu həm şagirdlərdə bədən tərbiyəsi 
dərsində özünə məsuliyyət hissinin artmasına, həm də hazırlıq hissinin intensiv keçməsinə və tədris 
prosesində asudə vaxtdan səmərəli istifadə olunmasına səbəb olur. 
              5-ci qrup müəllim-metodistlərin fikirləri ilə heç cürə razılaşmaq olmaz. Çünki davamiyyətin 
yoxlanması və dərsdə iştirak etməyənlərin jurnalda qeyd edilməsi uşaqların intizama dəvət olunmasında, 
onlarda məsuliyyət hissinin artırılmasında özünəməxsus yer tutur. 
              Qeyd etmək lazımdır ki, davamiyyətin raport verən şagirdin məlumatı əsasında yoxlanması da 
əlverişlidir. Bu şərtlə ki, həmin şagird raporta qabaqcadan hazırlaşmış olsun, üzürlü səbəbə görə dərsdə 
iştirak etməyənlərin siyahısını müəllimə yazılı şəkildə təqdim etsin. Davamiyyət haqqında məlumatı 
şifahi yolla da vermək mümkündür. 
              Davamiyyətin nə vaxt və hansı yolla yoxlanması haqqında qəti fikir söyləmək çətindir. Ona görə 
ki, dərsi hər zaman istənilən şəkildə qurub həyata keçirmək mümkün olmur. Bu məsələdə şagirdlərin 
əhval-ruhiyyəsini, yaş xüsusiyyətlərini, bilik və bacarıqlarını, fiziki hazırlıqlarını, bədən tərbiyəsi dərsinə 
münasibətini, eləcə də müəllimin pedaqoji – metodiki səviyyəsini, şəxsi nüfuzunu nəzərə almaq lazımdır. 
 
                        Tədris fəaliyyəti haqqında məlumat vermək 
              Salamlaşmadan sonra dərsin qarşısında duran tədris fəaliyyətinə dair şagirdlərə məlumat 
verilməsi xüsusi əhəmiyyət kəsb edir. Şagirdlərin dərs prosesində nə kimi tədris işi ilə məşğul olacağını 
bilməsi, onların həm təlimə marağını artırır, həm də ayrı-ayrı şagirdlərdə məsuliyyət hissini yüksəldir. 
Tədris fəaliyyəti ilə əlaqədar məlumatların verilməməsi, hər şeydən əvvəl, şagirdlərin sorğu-sualına səbəb 
olur, onların əhvali-ruhiyyəsinə və emosionallığına mənfi təsir göstərir. Məqsəd aydın olana kimi 
şagirdlər narahatlıq hissi keçirirlər. Buna görə də dərsin hazırlıq hissəsində yerinə yetiriləcək əsas 
hərəkətlər və onların metodik xüsusiyyətləri haqqında müvafiq izahat verilməlidir. 
              Tədris fəaliyyəti üzrə izahat dərsin həm hazırlıq və həm də əsas hissəsində aparılmalıdır. Hazırlıq 
hissədə verilən izahat əsas hissədə aparılan izahat işindən fərqlənməlidir. Dərsin hazırlıq hissəsində, 
 133
əsasən hazırlıq hissədə keçirilən tədris materialı üzrə konkret məlumat verilməli, onların metodiki, 
tərbiyəvi və sağlamlaşdırıcı xüsusiyyətləri şərh olunmalıdır. Məsələn, müəllim I sinifdə bir sıraya 
düzülməyi öyrədirsə, o, sıraya necə düzülməyi əvvəlcə özü göstərir və lazımi izahat verir, sonra 
düzülməni fəallar, nəhayət, bütün şagirdlər yerinə yetirirlər. Müəllim bir sıraya düzülməni öyrədərkən də 
onun qaydalarını, cərgə ilə fərqini və növlərini (bir, iki, üç və s.) şərh etməlidir. 
              Dərsin hazırlıq hissəsində, əsas hissədə keçiriləcək hərəkət və mütəhərrik oyunlar barədə qısa 
məlumat verilməlidir. Bundan başqa, onların əsas metodik xüsusiyyətləri, öyrədilən hərəkətlərin bədənin 
normal inkişafı üçün əhəmiyyəti, vətənin müdafiəsinə hazırlıq işində onların rolu və s. şərh edilməlidir. 
              Pedaqoji-metodiki ədəbiyyatın təhlilindən və məktəb təcrübəsindən aydın olur ki, bədən tərbiyəsi 
üzrə nəzəri məlumatların təlim prosesində nə vaxt verilməsinə dair müxtəlif fikirlər vardır. Bəzi müəllim-
metodistlər, tədqiqatçı alimlər fiziki tərbiyə üzrə nəzəri məlumatları üç-beş dəqiqə ərzində dərsin hazırlıq 
hissəsində, bəziləri isə onların öyrədilən hərəkətlərlə əlaqədar dərsin əsas hissəsində verilməsini 
məqsədəuyğun hesab edirlər. 
              Tədqiqat göstərir ki, ibtidai siniflərdə fiziki tərbiyə və idman üzrə nəzəri məlumatları şagirdlərə 
dərsin hazırlıq və əsas hissəsində çatdırmaq mümkündür. Lakin bu, ibtidai siniflər üçün daha 
məqsədəuyğundur. Çünki ibtidai sinif şagirdlərinə dərsin hazırlıq hissəsində, əsas hissədə öyrədilən 
hərəkətlər haqqında məlumat vermək o qədər də maraqlı olmur. Buna görə də, kiçik məktəbyaşlı uşaqlara 
dərsin hazırlıq hissəsində, bu hisədə öyrədilən və ümumi xarakter daşıyan əsas hissədə isə əsas hissənin 
hərəkətləri və mütəhərrik oyunlar haqqında konkret məlumat vermək əlverişlidir. Bu öyrədilən hərəkət və 
oyunların məna və əhəmiyyətini şagirdlərin daha dərindən, daha şüurlu mənimsəməsinə zəmin yaradır. 
              Salamlaşma. Bədən tərbiyəsi dərslərinin ən gözəl və tərbiyəvi cəhətlərindən biri salamlaşmadır. 
Salamlaşma dərsin hazırlıq hissəsində düzülmələrdən sonra aparılmalıdır. Salamlaşmaya şagirdlər yalnız 
yuxarı siniflərdə deyil, həmçinin I-II sinifdən etibarən daha yaxşı yiyələnirlər. 
              Salamlaşma şagirdlərin əməyə, qarşıdakı işə ruhlandırır, onların məsuliyyətini, fəallığını, 
işgüzarlığını, qətiliyini artırır. Bundan əlavə, kollektivə vərdiş etməyi, müəllimi sevməyi, onun 
tapşırıqlarını həvəslə icra etməyi öyrədir. Salamlaşma uşaqlarda hərbi-vətənpərvərlik, beynəlmiləlçilik, 
kollektivçilik hissi yaradır, xarici görünüşü gözəlləşdirir, xüsusən qaməti daha da gözəlləşdirir və 
çevikliyi  artırır. Bütün bunlara görə də salamlaşma yüksək zövqlə, emosionallıqla və xoş təəssüratla 
həyata keçirilməlidir.  Salamlaşma zamanı tələsməməli, səslərdə ümumi ahəngdarlıq,  oxşarlıq və 
uyğunluq olmalıdır. Əlbəttə, deyilənlərə əməl edilməsi tədrisin keyfiyyətini yüksəltmək, dərs zamanı 
işlərini yaxşılaşdırmaq üçün vacib şərtdir. 
              Dönmə, yeriş, qaçış və hoppanmalar. Dərsin hazırlıq hissəsində orqanizmin funksiyasının 
formalaşdırılmasında diqqətin toplanıb tədris fəaliyyətinə istiqamətləndirilməsində rəngarəng, maraqlı 
yeriş, qaçış və hoppanma hərəkətlərinin icrası böyük əhəmiyyətə malikdir. Qarşıda duran vəzifələrin 
həyata keçirilməsində ritmik yeriş, qaçış və dönmələrə, hoppanmalara şagirdlərin tədricən müstəqil 
yiyələnmələrinə xüsusi diqqət verilməli, bunun üçün hər cür şərait yaradılmalıdır. 
              Şagirdlər I sinifdən başlayaraq düzgün yeriş qaydalarını bilməlidirlər. Təəssüf ki, əksəriyyət sinif 
müəllimləri şagirdlərin düzgün yeriməsinə lazımi əhəmiyyət vermirlər. Buna görə də, I, II və III- IV 
siniflərdə belə kiçik məktəbyaşlı uşaqlar düzgün yeriməyi bacarmırlar. Onlar ayaqları düzgün yerə 
qoymur, pəncələr bəzən daxilə, bəzən də xaricə meyl edir. Addımlar bəzən iri, bəzən də qısa olur. Bir sıra 
uşaqlar yeriş, qaçış və hoppanmalar zamanı gövdəni düz saxlamır, ayaqları isə bir-birinə uyğun hərəkət 
etdirə bilmirlər. 
              Yeriş, qaçış və hoppanma hərəkətlərinin icra olunması sağlamlıq və estetik baxımdan ritmik 
yerinə yetirilməli, gövdə düz tutulmalı, gərginləşdirilməli, baş əyilməməli, addımlar nə böyük, nə də qısa 
olmalı, çiyinlər bir qədər arxaya dartılmalıdır. Bundan əlavə, əl və ayaqları bir-birinə uyğun hərəkət 
etdirməlidir. Ayaqlar yerdən yüngül götürülməli, yerə yumşaq qoyulmalı və sürtünməməlidir. Yerişdə 
yerə əvvəlcə daban qoyulmalı, sonra isə ağırlıq pəncələr üzərinə keçməlidir. Pəncə ilə təkan verdikdən 
sonra qıç dizdən bükülməməlidir, irəliyə- daban üstə yumşaq addım atılmalıdır. Nəhayət, ağırlıq pəncə-
daban üzərinə salınmalıdır. 
              İbtidai siniflərdə bir, iki sırada, habelə dairə üzrə sağa, sola, geriyə dönməklə yeriş vərdişləri 
aşılanır. Pəncə və daban üzərində yerişlə növbələşdirməyi şagirdlərə öyrətmək lazımdır. Bu hərəkətlərdə 
əsas məsələ onların yerinə yetirilməsi deyil, necə icra olunmasıdır. 
 134
              Qaçış. Qaçış, əsas təbii hərəkətlərdəndir. Qaçış addımları yüngül, çevik və sürətlə atılmaqla 
yanaşı, həm də, bərabər ölçüdə və tempdə olmalıdır. Dərsin hazırlıq hissəsində də qaçış elementlərini 
öyrətmək mümkündür. Məsələn, bunun üçün 8-10 paralel xətt çəkməli və şagirdlərə öyrətmək lazımdır ki, 
onlar ayaqları növbələşdirərək bu və ya digər  xətti üzərinə qoyaraq qaçsınlar. Qaçış vaxtı pəncə-daban və 
dizlər yuxarı qaldırılmalı, bədən şux tutulmalı, tənəffüsün müntəzəmliyi əsas diqqət mərkəzində 
olmalıdır. 
              Hoppanmalar. Hoppanmaların dərsin hazırlıq hissəsində icra etdirilməsi şagirdlərin hərəkət 
fəaliyyətini və idrak fəallığını artırmaqla yanaşı, eyni zamanda kiçik məktəbyabşlı uşaqların marağına 
səbəb olur, onların əsas hissədə eyni adlı hərəkətlərin yerinə yetirilməsinə hazırlayır. Məhz buna görə də, 
hazırlıq hissədə müxtəlif növ hoppanmalara geniş yer verilməli, onlar ritmlə, sürətlə və xüsusi cəldliklə 
yerinə yetirilməlidir.  Bütün bunlar həmin hərəkətlərin gözəlliyini, estetik imkanlarını daha da artırır. 
Hoppanmaları hazırlıq hissədə əşyasız, həmçinin əşyalarla (qısa iplərlə, toplarla və s.) icra etmək olar. 
İbtidai siniflərdə hoppanmaqla 45 o, 90 o, 180 o dönmə hərəkətlərini də öyrətmək məsləhətdir. 
              Ümuminkişaf hərəkətləri. Bədən tərbiyəsi dərslərinin hazırlıq hissəsində ümuminkişaf 
hərəkətləri yerinə yetirilir.  Həmin hərəkətlər ayrı-ayrı əzələ qruplarına təsir edir və oqranizmi qarşıdakı 
tədris yükünə hazırlayır. Lakin belə hərəkətlərin icrasına bəzən çox vaxt sərf etmək lazım gəlsə də, 
hazırlıq hissə üçün ümuminkişaf hərəkətlərini seçib tərtib edərkən diqqətli olmaq lazımdır. Təcrübə 
göstərir ki, planlaşdırma nəinki əsas tədris materialları üzrə, həm də ümuminkişaf, xüsusi və hazırlıq 
hərəkətləri üzrə də aparılmalıdır. Dərsin hazırlıq hissəsində, qabaqcadan müəyyənləşdirilmiş plan 
əsasında, il boyu, müntəzəm və ardıcıl keçirilən ümuminkişaf hazırlıq və xüsusi hərəkətlər şagirdlərin 
fiziki təhsilində mühüm rol oynayır. Bu, öyrənilmiş hərəkətlərin təkrar olunması, qazanılmış bacarıq və 
vərdişlərin qorunub saxlanılmasını, fiziki hərəkət keyfiyyətlərinin müntəzəm inkişaf etdirilməsini təmin 
edir. 
              Məlumdur ki, tədris planı əsasında illik qrafik və yarımillik plan tutulur, dərslər seriyalara 
bölünür, ümuminkişaf hərəkət kompleksləri həmin yarımillik dərs materiallarına uyğun olaraq 
müəyyənləşdirilir.Hərəkət kompleksləri tərtib olunarkən 5 mühüm metodiki-psixoloji cəhəti nəzərə almaq 
lazımdır.  
              1. Hərəkət kompleksi dərsin qarşısında qoyulmuş vəzifələrin yerinə yetirilməsinə 
yönəldilməlidir. Məsələn, dərsdə şagirdlərin cəldliyini, çevikliyini artırmaq, elastikliyini inkişaf etdirmək 
və yaxud onlarda tullanma (hündürlüyə) vərdişləri aşılamaq əsas vəzifə kimi qarşıya qoyularsa, bu zaman 
ümuminkişaf hərəkət kompleksinin tərkibinə cəldlik, çeviklik, elastiklik və hoppanma elementləri olan 
hərəkətlər daxil etmək lazımdır. Bütün bunlar isə birbaşa və ya dolayı yolla qarşıda duran vəzifələrin 
yerinə yetirilməsinə kömək edir. Lakin bu vaxt hər bir hərəkətin neçə dəfə təkrar olunması tempinə, 
tənəffüsün müntəzəmliyinə, ardıcıllığına xüsusi diqqət verilməlidir. 
              2. Hərəkət kopleksi planlaşdırılarkən məktəbin idman bazası mütləq nəzərə alınmalıdır. Təəssüf 
ki, bəzi məktəblərdə ümuminkişaf hərəkətləri məktəbin ləvazimat və avadanlıqları nəzərə alınmadan, 
formal şəkildə tərtib olunur. Bu da nəticə etibarı ilə həmin materialın keçirilməməsinə səbəb olur. Əgər 
məktəbdə idman meydançası, gimnastika ağacları, tir, qumla doldurulmuş kisəciklər, müxtəlif rəngli 
bayraqcıqlar, hündürlüyə tullanma dayaqları və s. yoxdursa, onda sinif müəllimi bunları yuxarı sinif 
şagirdlərinin köməyi ilə, əmək təlimi emalatxanasında düzəltdirməlidir. 
              3. Ümuminkişaf hərəkət kompleksləri yerli iqlim şəraiti nəzərə alınmaqla tərtib olunmalıdır. 
Sentyabr, oktyabr, noyabr,  aprel, may aylarında təxminən sürəti, cəldliyi və dözümlülüyü  inkişaf etdirən, 
dekabr, yanvar, fevral, mart aylarında isə güc və qüvvə tələb edən hərəkət kompleksləri seçilməlidir. 
Çünki isti aylarda orqanizm güc, qüvvə tələb edən hərəkətləri yerinə yetirmək qabiliyyətinə o qədər hazır 
olmur. Bu zaman əzələ boşalır, onun qüvvəsi, işgörmə qabiliyyəti aşağı düşür. Soyuq havada isə əksinə, 
yəni əzələ daha möhkəm olur, onun qüvvəsi xeyli artaraq güc tələb edən hərəkətlərə qarşı daha davamlı 
olur. 
              4. Hərəkət kompleksləri konsentrik olaraq tərtib edilməlidir. Yəni müəyyən bir əzələ qrupunu 
inkişaf etdirmək üçün verilən kompleks hərəkətlər unudulmamalı, bir müddət keçdikdən sonra yenə də 
təkrar olunmalıdır. Yaxud, hərəkət kompleksləri elə seçilməlidir ki, o növbə ilə orqanizmin bütün 
hissələrinə təsir etmiş olsun. 
 135
              5. Ümuminkişaf hərəkət kompleksləri yarımildə təxminən 3-4 dəfə dəyişdirilməli və bu zaman 
şagirdlərin fiziki hazırlığı nəzərə alınmalıdır. 
              Fiziki hərəkət komplkksləri tərtib olunarkən sinif müəllimi baş bədən tərbiyəsi müəllimi və 
məktəb həkimi ilə məsləhətləşməlidir. Hərəkətlərin orqanizmə təsir qüvvəsi (dozası) təxminən də olsa 
müəyyənləşdirilməlidir. Hərəkətlər uşaqları yormamalı, həyəcanlandırmamalı, tənəffüs orqanlarına və 
sistemlərinə yumşaq təsir göstərməlidir. 
              Fiziki hərəkətlər yerinə yetirilərkən fiziki yük tədricən artırılmalı, sonra isə azaldılmalıdır. Tədris 
ilində uşaqlara verilən fiziki yük hərəkət komplekslərinin mürəkkəbləşdirilməsi və intensivləşdirilməsi 
hesabına artırılmalıdır. Şagirdlərin hərəkətləri daha yaxşı icra etməsi məqsədi ilə dərs keçilən yerdə 
plakatlar, sxemlər və illüstrativ şəkillər asmaq lazımdır. 
              Müşahidələr göstərir ki, bəzi məktəblərdə ibtidai sinif şagirdlərinin diqqəti ümuminkişaf hərəkət 
kompleksinin 2-ci və  ya 3-cü hərəkətindən sonra yayınır, onu icra etməyə həvəs azalır, uşaqlar hərəkəti 
inamla yerinə yetirmir, bir çox səhvlər buraxırlar. Bu isə şagirdlərin işgörmə qabiliyyətini aşağı salır. Bəzi 
məktəblərdə isə həmin hərəkətləri şagirdlər axıra kimi böyük həvəslə, inamla, səlis yerinə yetirirlər. 
Həmin şagirdlərin iş qabiliyyəti və fəallığı daha da yüksəlir. Çünki müəllim, dərs prosesində elə metodiki 
priyomlardan istifadə edir ki, onlar ümuminkişaf hərəkətlərinin axıra kimi fəal yerinə yetirilməsinə səbəb 
olur. Bu isə müxtəlif növ fiziki hərəkətlərin öyrədilməsinə imkan verir. 
              Ümuminkişaf  hərəkətlərinin böyük fəallıqla yerinə yetirilməsində, ilk növbədə, görmə, eşitmə, 
duyğu orqanlarının, habelə hərəkət-əzələ hisslərinin inkişaf etdirilməsində şagirdlərə öz hərəkətlərini 
idarə etmələrini öyrətmək xüsusi ilə vacibdir. 
              Məlum olduğu kimi, şagirdlər müxtəlif səs siqnallarının verilməsi ilə ümuminkişaf hərəkətlərini 
daha yaxşı icra edirlər. Buna görə də əl çalmaqla, fitlə, kollektiv şəkildə saymaqla hərəkətləri icra 
etdirmək məqsədəuyğundur. Bu zaman hərəkət xarakterinə uyğun olaraq yavaş, orta və sürətli templə 
yerinə yetirilməlidir. 
              Ümuminkişaf hərəkətlərinin yarış elementləri formasında icra etdirilməsi tədrisin səmərəliliyini 
yüksəldir. Yarış formasında yerinə yetirilən hərəkətlər müxtəlif siqnallarla, qolu qaldırmaqla, fit 
verməklə, əl çalmaqla icra olunmalıdır. Yarış hərəkətlərinin düzgün yerinə yetirilməsi, sürət, çeviklik və 
davamlılıq keyfiyyətinin inkişafına, şagirdlərin mənəvi tərbiyəsinə və onların intizamlı olmasına müsbət 
təsir edir. 
              Bakının Yasamal rayonundakı 158 saylı məktəbin müəllimi Rəna Quliyeva yeri gəldikcə 
hərəkətlərin yarış formasını da öyrədir. Məsələn, kim döşəməyə üzüquylu uzanmış vəziyyətdən əllərin 
köməyi ilə, dizləri bükmədən tez qalxa bilər? Kim qıçlar irəlidə düz olmaqla, oturma vəziyyətindən əllər 
boynun arxasında daha sürətlə qalxa bilər? və s. Oyunda sürətlilik, çeviklik və hərəkəti səlis yerinə 
yetirənlər qalib hesab edilirlər. İndii də ibtidai siniflərdə tətbiq olunan hərəkət komplekslərinə aid nümunə 
verək: 
 
                                          I  S İ N İ F 
                           Başa kisəcik qoymaqla hərəkətlər     
                        I. Ç.v. – əsas duruş, əllər beldə, kisəcik başda. 1-2 sayda dirsəklər yaxınlaşdırılmaqla (döş 
qəfəsi bir qədər irəli çıxır), pəncələr üzərinə qalxmalı; 3-4 sayda çıxış vəziyyətinə qayıtmalı. Hərəkət 3-4 
dəfə təkrar olunur. 
              II. Ç.v.- əsas duruş, qollar yanlarda, kisəcik sağ əldə. 1-2 sayda qıçı dizdən büküb qaldırmalı, əllə 
dabana çatdırmaqla kisəciyi sol ələ ötürməli, 3-4 sayda çıxış vəziyyətinə qayıtmalı, hərəkəti sol qıçı 
qaldırmaqla da yerinə yetirmək lazımdır. Hərəkət 4-5 dəfə təkrar edilir. 
              III. Ç.v. – ayaqlar çiyin bərabərində aralı, əllər aşağıda – Budda, kisəcik başda. 1-2 sayda sağa 
dönməklə qolları yana qaldırmalı; 3-4 sayda çıxış vəziyyətinə qayıtmalı. Hərəkət 3-4 dəfə təkrar olunur. 
              IV. Ç.v. – ayaqlar çiyin bərabərində aralı olmaqla çöməlməli, kisəcik döşəmədə. 1 sayda sol qıçı 
düzəldib kisəciyi barmaqlarla tutub qaldırmalı. 2 sayda kisəciyi əvvəlki yerinə qoyub çıxış vəziyyətinə 
qayıtmalı. Hərəkət sağ qıçla da yerinə yetirilməlidir. 
              V. Ç.v. – əsas duruş, qollar qabaqda, kisəcik başda. 1 sayda sol ayağı arxaya aparıb pəncə üstə 
qoymalı; 2 sayda çıxış vəziyyətinə qayıtmalı; 3-4 sayda hərəkəti sağ ayaqla təkrar etməli. 
              Hərəkət hər ayaqla 4 - 5  dəfə təkrar olunur. 
 136
              VI. Ç.v. – əsas duruş, əllər beldə, ktsəcik döşəmədə.  4 sayda hər iki ayaq üstdə, 4 sayda sağ, 
sonra isə sol ayaq üstdə, 4 sayda hər iki ayaq üstdə hoppanmalar. Yerində addımlama. 
     
                                       II   S İ N İ F 
              I. Ç.v. – əsas duruş, top əllərdə, irəlidə, 1 – 2 sayda sol əli topla yuxarı qaldırmalı, sağ əli isə 
aşağı salıb arxaya aparmalı; 3-4 sayda çıxış vəziyyətinə qayıtmalı. 
              II. Ç.v. – top sağ əldə, ayaqlar aralı. 1 – 2 sayda sağ tərəfə əyilməklə topu boyun arxasında solə 
lə ötürməli; 3- 4 sayda hərəkəti sol tərəfə əyilərək  təkrar etməli. Bu zaman topu sağ ələ ötürməli, əlləri 
boyun arxasına apararkən nəfəs almalı, əvvəlki vəziyyətə gətirərkən nəfəsi buraxmalı. 
              III. Ç.v. – əsas duruş, top sağ əldə, çiyin səviyyəsində – qabaqda. Topu döşəməyə buraxmalı, top 
döşəməyə dəyib sıçradıqdan sonra 360o dönməklə (sağdan) onu tutmalı. Həmin hərəkəti əks tərəfə 360o 
dönmədə (soldan) icra etməli. Bu vaxt top sol əllə döşəməyə buraxılır. 
              IV. Ç.v.- əsas duruş, sağ əl beldə, top sol əldə – (açıq ovucun içərisində) qabaqda.  1-2 sayda, 
həmin vəziyyətdə oturmalı. Bu vaxt sağ qıç düz saxlanılır, sol qıç isə dizdən bükülərək pəncə-daban 
üstündə olur;  3-4 sayda çıxış vəziyyətinə qayıtmalı. 
              V. Ç.v. – əsas duruş, top sağ əldə. 1-2 sayda topu döşəməyə buraxmalı. Dəyib sıçrayan topu sağ 
qıçı yuxarı qaldırmaqla diz bükümünün altında tutmalı; 3-4 sayda top sol əldə, sol qıçı qaldırmaqla onu 
tutmalı. Hərəkət icra olunarkən gövdəni əyməməli.  Qıç diz bükümündən mümkün qədər çox açılmalı və 
düz saxlanmalıdır. 
              VI. Ç.v. – əsas duruş, top sağ əldə. Topu yuxarı atıb arxada əl çaldıqdan sonra döş qarşısında onu 
tutmalı. Həmin hərəkəti top sol əldə olmaqla da icra etməli. 
              VII. Ç.v. – əsas duruş, əllər beldə, top sağ tərəfdən – döşəmədə. Topun üstündən  sağdan sola – 
sağ ayaqdan sol ayaq üstünə və əksinə hoppanmalı. 
              VIII. Ç.v. – əsas duruş, əllər beldə. Əvvəlcə növbə ilə (sağ və sol), sonra isə hər iki ayaq üstdə 
hoppanmalı. 
       
                                    
 
 
III   S İ N İ F 
              I. Ç.v.  – əllər döş qarşısında. 1 sayda qolları dirsəkdən bükülü vəziyyətdə arxaya dartmalı, 
kürəkləri bir-birinə yaxınlaşdırmalı; 2 sayda qolları çıxış vəziyyətinə gətirməli; 3 sayda qolları yanda 
dirsəkdən tam açmalı (ovuclar yuxarı baxır); 4 sayda qolları çıxış vəziyyətinə gətirməli. 1-2 sayda nəfəs 
almalı; 3-4 sayda nəfəsi buraxmalı. Tənəffüs müntəzəmdir. 
              II. Ç.v. – əsas duruş, ayaqlar aralı. 1-2 sayda sağ qolu irəlidən yuxarı – arxaya, sol qolu isə 
aşağıdan arxaya aparmalı. Dərin nəfəs almalı; 3-4 sayda qolları çıxış vəziyyətinə qaytarmalı. Dərin nəfəs 
verilməli. Həmin hərəkəti sol qolu irəlidən yuxarı-arxaya aparmaqla da icra etmək olar. Tənəffüs 
müntəzəmdir. 
              III. Ç.v. – ayaqlar bir yerdə, qollar irəlidə – çiyin bərabərində aralı ( ovuclar aşağı baxır). 1 sayda 
sol ayağı yellədərək sağ ələ toxundurmalı; 2 sayda çıxış vəziyyətinə qaytarmalı; 3 sayda sağ ayağı 
yellədərək  sol ələ toxundurmalı; 4 sayda çıxış vəziyyətinə qayıtmalı. Ayaqlar əllərə çatdırılarkən 
gövdənin əyməməli, qıç isə dizdən bükülməməlidir. Əl və ayaqlar bir-birinə toxunan zaman nəfəsi 
verməli, çıxış vəziyyətinə qayıdarkən nəfəs almalı. 
              IV. Ç.v. – ayaqlar çiyin bərabərində aralı, qollar yanda (ovuclar aşağı baxır). 1-2 sayda əlləri sağ 
ayağa toxundurmalı (yayvarı); 3-4 sayda çıxış vəziyyətinə qayıtmalı. Hərəkəti, əlləri sağ ayağa 
çatdırmaqla təkrar etməli. Əyilərkən nəfəsi buraxmalı, çıxış vəziyyətinə qayıdarkən nəfəs almalı. Əllər 
ayağa toxundurularkən qıçları dizdən bükməməli. 
              V. Ç.v. – dayaqlı çöməlmə. 1 -2 sayda əlləri irəlidə döşəməyə qoymaqla əl və ayaqlar dayaqlı 
vəziyyət almalı; 3-4 sayda çıxış vəziyyətinə qayıtmalı. 
              VI. Ç.v. -  Başı sağa və sola döndərməklə yeriş. 1 sayda başı sağa döndərməli, 2 sayda çıxış 
vəziyyəti, fasilə (təxminən 1 – 2 sayda), 3 sayda başı sola döndərməli, 4 sayda çıxış vəziyyəti, fasilə, 
hərəkət 3 – 4 dəqiqə təkrar olunur. 
 137
              Müəllim I – IV siniflərdə ümuminkişaf hərəkətlərini öyrətməzdən əvvəl onun adını, həcmini, 
neçə dəfə təkrar edilməsini şagirdlərə çatdıfrmalıdır. Bu, şagirdlərin hərəkətləri böyük həvəslə yerinə 
yetirməsinə səbəb olur. Məsələn, əllər belldə irəli və arxaya əyilmək – 5 dəfə, dizləri bükmədən əlləri 
döşəməyə çatdırıb çıxış vəziyyətinə qayıtmaq – 6 dəfə, qolların qabağa və dala dairəvi hərəkəti – 4 dəfə, 4 
dəfə də əksinə; ovuclar bir-birinə baxmaaqla, əllər baş üzərində olmaqla yarımçöməlib qalxma – 3 dəfə; 
əllər beldə, belin sağdan sola və əksinə dairəvi hərəkəti  - 2 dəfə sağa, 3 dəfə sola; arxasıüstə uzanmadan 
çöməlmə vəziyyətinə qayıtmaq – 5 dəfə, arxası üstə uzanmadan qolları yuxarı qaldırmaq və əvvəlki 
vəziyyətə gətirmək – 4 dəfə; əllər boyun arxasında, ayaqlar çarpaz vəziyyətdə qalxmaq, ilkin vəziyyətə 
qayıtmaq və s. 
              Ümuminkişaf hərəkətlərin müxtəlif əşyalarla, məsələn, iplərlə, kiçik və böyük doldurulmuş 
toplarla, qum doldurulmuş kisəciklərlə yerinə yetirmək olar. Belə hərəkətlərə ipi ayaq altından fırlatmaqla 
(8 dəfə) hoppanma, fasilə verdikdən sonra yenidən 8 dəfə hoppanma, topu 6-8 dəfə yuxarı atıb – tutma, 
topu yuxarı atıb tullanıb onu tutma (5-6), topu yerində və hərəkət zamanı çiləmə və s. hərəkətlər aiddir. 
              Bütün hərəkətlər müəllimlərin siqnalı, yaxud işarəsi ilə müvafiq templə yerinə yetirilməlidir. 
Tapşırıqdan sonra uşaqlar əsas duruş vəziyyətini almalı, sonra qollarını yuxarı qaldırmalı və əksinə aşağı 
salmalıdır.  Əşyalı və əşyasız hərəkətlərin yuxarıda göstərilən formada icrası müəllimin şagirdlərin 
nöqsanlarını yaxşı görməsinə və onların aradan qaldırılmasına imkan yaradır. 
              Tapşırıq səciyyəli oyunlar. Bədən tərbiyəsi dərslərinin hazırlıq hissəsində müxtəlif məzmunlu, 
sadə və cəlbedici oyunların keçilməsi şagirdlərin hərəki fəaliyyətinin artmasına, dərsin intensivliyinin 
yüksəlməsinə zəmin yaradır. Lakin müşahidələr göstərir ki, bir sıra müəllimlər oyunları məqsədəuyğun 
seçmirlər ki, bu da ibtidai siniflərin bədən tərbiyəsi dərslərinin tədrisinə öz mənfi təsirini göstərməyə 
bilməz. Dərsin hazırlıq hissəsi üçün oyunlar seçərkən müəllim 3 cəhətə daha diqqət yetirməlidir: 
1. Oyunlar tədris mahiyyəti daşımalıdır; 
2. Oyunlar uşaqların mənəviyyətana və əxlaqına tərbiyəedici təsir göstərməlidir. 
3. Oyunlar orqanizmi psixoloji və fiziki baxımdan növbəti tədris fəaliyyətinə hazırlamalıdır. 
              Oyunlar keçirilərkən müəllim onların praktik əhəmiyyəti haqqında şagirdlərə nəzəri məlumatlar 
verməklə yanaşı, şagirdləri nizam-intizama, oyun qaydadarına dəqiq əməl etməsinə çalışmalıdır. Məqsədə 
nail olmaq üçün oyunun qaydadarı aydın dildə izah edilməlidir. Bu prosesdə əyaniləşqdirməyə – əyani 
təlimə geniş yer vermək lazımdır. Əyaniləşdirmə bir tərəfdən tərbiyəvi əhəmiyyət daşıyırsa, digər 
tərəfdən tədris fəaliyyətinin müvəffəqiyyətlə keçirilməsi üçün zəruridir. 
              Bakının Yasamal rayonundakı 173 saylı məktəbin sinif müəlimi Svetlana Məmmədova hazırlıq 
hissədə «Diqqətli olun» oyununu keçərkən oyunu şagirlərə aşağıdakı kimi başa saldı: «Mən indi 
meydançanın hər hansı bir hissəsinə tərəf gedəcəyəm. Siz isə icazəm olmadan, yerinizdən tərpənmədən 
məni diqqətlə müşahidə edin. Elə ki, dayanıb geriyə, sizə tərəf   döndüm, onda dağınıq halda mənə tərəf 
qaçın. Qaçan zaman bir-birinin qababğına keçməyin, yoldaşı itələməyin. İki addım məndən aralıda rahat 
vəziyyətdə dayanıb verəcəyim tapşırıqlara diqqətlə qulaq asın. Burada əsas məqsəd məsafəyə tez çatmaq 
deyil, hərəkəti nizam-intizamla düzgün yerinə yetirməkdir».  Bundan sonra müəllim işarə, yaxud siqnal 
verir, şagirdlər ona tərəf qaçırlar. 
              Bu oyunda əgər şagirdlər müəllimin işarəsindən əvvəl qaçmışlarsa, yaxud deyilən məsafədə 
durmamışlarsa, intizamı pozmuş və məsafə saxlamamışlarsa, hərəkət yenidən təkrar olunur. 
              Müşahidələrdən aydın olur ki, həmin oyun ilk dəfə keçirilərkən uşaqlar qayda-qanunlara lazımi 
səviyyədə riayət edə bilmirlər. Oyunun qaydaları tez-tez pozulur, şagirdlər sürətlə qaçır və düzgün 
düzülmürlər. Bunlar isə tədris prosesində zəruri şərtdir. Odur ki, müəllim şagirdlərə fərdi yanaşmalı, 
buraxılmış nöqsanları aradan qaldırmaq üçün onlara kömək göstərməlidir. O, həm də yeri gəldikcə bu 
hərəkətlərin məktəbdə və ictimai həyatdakı rolunu (kollektiv şəkildə müəllimə müraciət etməkdə, 
yeməkxanada əlverişli hərəkət etməklə, paltar asılan yerlərdə, kino-teatrlarda müvafiq yer seçməkdə və 
s.) izah etməlidir. 
              «Diqqətli olun» oyununu bir çox variantlarda aparmaq olar. Oyun komandalarla da yerinə 
yetirilə bilər. Məsələn, «Mənə tərəf addımla marş!» (qaçaraq, tullanaraq), «Yerində addımla marş!» 
(qaçaraq, tullanaraq). Belə oyunlar keçirilərkən kiçik məktəbyaşlı uşaqların düzgün qaçmasına, 
tullanmasına və qamətini şux tutmasına mühüm əhəmiyyət vermək lazımdır. Bütün bunlar şagirdlərin 
 138
qaçış və tullanmaların texnikasına yiyələnməsinə kömək edir, hər hansı bir obyektə (əşyaya) yaxınlaşmaq 
bacarığını və bələdləşmək hisslərinin inkişafına səbəb olur. 
              Şagirdləri fəallaşdıran, lakin fiziki cəhətdən o qədər də gərginlik tələb etməyən tapşırıq xarakterli 
mütəhərrik oyunlara aid bir neçə nümunə verək. 
              «Fiqurlar». Müəllimin siqnal və işarəsi ilə (bu zaman siqnal və işarə bir dəfə verilir) şagirdlər 
sıradan çıxaraq zal və meydançada sərbəst gəzişirlər. 
              İkinci siqnalda (iki dəfə əl çalmaq və fit vermək) uşaqlar yerində durur və müəllimin tapşırığı 
üzrə «fiqurları» yerinə yetirirlər. Məsələn, boksçunun, voleybolçunun, futbolçunun, idman və bədii 
gimnastika ilə məşğul olanın çıxış vəziyyətini alırlar. 
              Üçüncü siqnalda isə (üç dəfə əl çalmaq, fit vermək) şagirdlər sırada öz yerlərini tuturlar (qaçaraq, 
qoşa və tək ayaqlı hoppanaraq). Bundan sonra müəllim tapşırığın ən yaxşı icraçılarının adlarını çəkir. 
              «Ləkə vurmaq». Bu oyun «Qaçdı-tutdu» oyunu da adlanır. Şagirdlər musiqinin müşayiəti ilə 
rəqs hərəkətlərini (yanlara, irəli və geriyə) və müxtəlif gəzişləri yerinə yetirirlər. Musiqi kəsilən kimi 
uşaqlar öz yerlərində dayanır, qaməti düzgün saxlamaq şərti ilə əsas duruş vəziyyətini alırlar. Aparıcı 
tapşırığın necə icra olunmasını yoxlayır. Kim əsas duruş vəziyyətini düzgün almamışsa, o «ləkələnir», 
yəni ona əl və ya topla toxunurlar. Oyun bir neçə dəfə təkrar edilir. Oyunda ləkələnməyən uşaq qalib 
hesab olunur. 
              Həmin oyunu şagirdlərin   zal və ya meydançada müstəqil gəzişməsi ilə də yerinə yetirmək olar. 
Bu zaman tapşırıqlar müəllimin işarəsi, yaxud siqnalı ilə icra olunur. 
              «Öz bayrağına doğru». Şagirdlər 3-5 komanda da sıraya düzülürlər. Komanda kapitanlarının 
bayraqları müxtəlif rəngdə olur. Müəllim «Dağılın!» komandası verir. Bu zaman kapitanlardan başqa 
hamı zalda (meydançada) müəllimin tapşırığı və musiqinin müşayiəti ilə müvafiq hərəkətlər edirlər. 
              «Dur!» komandasında şagirdlər dayanaraq gözlərini yumur və yerində gözəl qamət vəziyyəti 
alırlar (qamət üzrə əvvəl öyrənilmiş hərəkətlərdən biri yerinə yetirilir). Bu vaxt kapitanlar yerlərini 
dəyişirlər.  
              «Öz bayrağına doğru!» komandasında isə oyunçular gözlərini açır və öz kapitanlarına doğru 
qaçırlar. Sonra əl-ələ tutub rəqs edirlər. Hərəkətləri düzgün və tez yerinə yetirən komanda qalib gəlir. 
Oyunu 3 dəfə təkrar etmək olar. 
              «Bayquşcığaz». Oyun top və kisəciklərlə keçirilir. Oyunda ediləcək hərəkətlər şagirdlərə 
qabaqcadan öyrədilir. Hərəkətlər musiqinin müşayiəti ilə yerinə yetirilir. Musiqi dəyişən kimi oyun 
başlanır.  Hamı öz vəzifəsini icra edir. Yəni bayquş (aparıcı) qamətini düzgün tutmayanı, yaxud kisəciyi 
(topu) döşəməyə salanı öz yuvasina aparır. Oyun 4-5 dəfə təkrar olunur. «Bayquşcığaz» tərəfindən heç 
aparılmayan oyunçu oyunun qalibi hesab olunur. 
              Oyunun təşkili və gedişindən göründüyü kimi, dərsin hazırlıq hissəsində verilən həmin 
mütəhərrik oyunlar şagirdlərin musiqi qabiliyyətini, estetik zövqünü artırır, sürət, çeviklik, dözümlük 
kimi fiziki-psixoloji keyfiyyətləri inkişaf etdirir, onları tədris fəaliyyətinə hazırlayır. 
 
2.2. Dərsin əsas hissəsi 
              a) Dərsin əsas hissəsinin mahiyyəti və vəzifələri. Dərsin əsas hissəsi – 25-30 dəqiqə davam 
edir. Dərsin  əsas hissəsində ardıcıl surətdə yeni bilik, bacarıq və vərdişlər öyrədilir. Hərəkət vərdişləri 
formalaşdırılır, həm də hərəkət texnikasının mənimsənilməsi, təkmilləşdirilməsi, öyrədilən materialların 
daha da dərinləşdirilməsi, hərəkətlərin kəmiyyətcə tədricən artırılması və s. işlər həyata keçirilir. Bununla 
bərabər, dərsin əsas hissəsində güc, çeviklik, davamlılıq artırılır, möhkəm iradə, əxlaqı keyfiyyətlər 
tərbiyə olunur. Fiziki hazırlıq və fiziki inkişaf yüksəldilir. Əsas hissədə proqramın aşağıdakı 
materiallarından istifadə olunur: əşyasız və əşyalarla ümumi inkişafetdirici hərəkətlər, rəqs hərəkətləri, 
yeriş, qaçış, cisim atmaq, tullanmalar, kəndirə dırmaşmaq və dırmaşıb aşmaq, müvafiq rəqs hərəkətləri, 
ümumi inkişafetdirici elementlərə malik oyunlar, sürətlə qaçmaq üçün oyunlar və s. 
              Dərsin əsas hissəsində mövcud sinfin proqramdakı hərəkətlərin hamısından istifadə etmək olar. 
              Dərsin əsas hissəsi aşağıdakı  təhsil, tərbiyə və gigiyenik (sağlamlıq) vəzifələri yerinə yetirilir; 
şagirdlərin sağlamlığını möhkəmləndirir və fiziki inkişafına kömək edir; qaçış, tullanma, cisim atma, 
dırmaşma, müvazinət hərəkətləri üzrə bacarıq və vərdişləri formalaşdırır, təkmilləşdirir; hərəkətin bu 
növlərinin düzgün əsasını yaradır, yeni hərəkət növləri təlim edir; hərəkət keyfiyyətlərini inkişaf etdirir; 
 139
sakit vəziyyətdə və hərəkət zamanı qaməti düzgün saxlama vərdişlərini formalaşdırır; şagirdləri «Vətənin 
müdafiəsinə hazıram» fiziki tərbiyə hərəkətlərini tədricən yerinə yetirməyə hazırlaşdırır;  bədən tərbiyəsi 
və idman sahəsində məlumatlar verir; mənəvi – iradi keyfiyyətlər tərbiyə etdirir; mədəni davranış 
vərdişlərini formalaşdırır; bədən tərbiyəsi ilə məşğul olmaq üçün möhkəm vərdiş və maraq tərbiyə edir; 
idman məşğələlərinə həvəs yaradır. 
              Dərsin əsas hissəsinin qarşısında aşağıdakı mühüm vəzifələr yerinə yetirilir: 
              1. Fiziki tərbiyə üzrə ardıcıl surətdə yeni biliklər mənimsənilir, yeni bacarıqlar qazanılır və 
vərdişlər aşılanır; 
              2. Mənimsənilmiş hərəki vərdişlər formalaşdırılır. Hərəkətin yerinə yetirilməsi texnikası və onun 
təkmilləşdirilməsi başa çatdırılır; 
              3. Fiziki hərəkətlər üzrə tədris materialları daha da dərinləşdirilir, hərəkətlər tədricən kəmiyyətcə 
artırılır; 
              4. Güc, çeviklik, dözümlülük, cəldlik, sürət hərəki keyfiyyətləri inkişaf etdirilir; 
              5. Şagirdlərin fiziki hazırlığı və fiziki inkişafı yüksədilir; 
              6. Möhkəm iradə, əxlaqi-mənəvi, estetik keyfiyyətlər və əməksevərlik tərbiyə olunur. 
              Əsas hissənin qarşısında qoyulmuş vəzifələrin həyata keçirilməsində fiziki tərbiyənin aşağıdakı 
vasitələrindən – bütün fiziki hərəkətlərdən, o cümlədən, qamət üçün hərəkətlərdən, müvazinət, dırmaşma, 
rəqs, cisim atma, həmçinin müxtəlif növ mütəhərrik oyunlardan istifadə olunur. Bundan əlavə, dərsin əsas 
hissəsində şagirdlərin müvafiq (əsas hissəsinin tədris materialına uyğun) hərəki bacarıq və vərdişlərə 
yiyələnməsi, orqanizmin ümumfiziki yükə hazırlanması məqsədilə xüsusi və ümuminkişaf 
hərəkətlərindən, mütəhərrik oyunlardan da istifadə edilir. 
              Qeyd etməliyik ki, bədən təbiyəsi dərslərinin effektli olması əsas hissəsinin düzgün təşkilindən 
asılıdır. Çünki əsas hissədə qarşıya qoyulmuş başlıca vəzifələr – hərəkət texnikasının öyrənilməsi kimi 
vacib bir proses həyata keçirilir və fiziki hərəkət keyfiyyətləri inkişaf etdirilir. Dərsin əsas hissəsinin 
düzgün təşkili və keçirilməsində kömək edə biləcək bir sıra pedaqoji – metodik amillər mövcuddur. Biz 
indii yalnız üç məsələni: bədən tərbiyəsi dərsinin əsas hissəsində şagirdlərin fəallığının artırılması və 
onların fəaliyyətinin tapşırıqlar üzrə səmərəli təşkilini, meydançanın düzəldilməsini, ləvazimat və 
avadanlıqla təmin olunmasını şərh etməyi nəzərdə tuturuq. 
              b) Dərsin əsas hissəsində şagirdlərin fəallığının yüksədilməsi. Bədən tərbiyəsi dərsinin əsas 
hissəsinin səmərəli təşkili şagirdlərin məqsədyönlü formalaşması və tədris fəaliyyətinin artırılması ilə sıx 
bağlıdır. Hazırlıq hissədə olduğu kimi, əsas hissədə də qarşıya qoyulmuş vəzifələr konkret olması və onun 
mahiyyəti şagirdlərin nəzərinə çatdırılmalıdır. Məqsəd və vəzifənin düzgün seçilməsi, bir-birinə 
uyğunlaşdırılması şagirdlərin hərəkət fəallığını yüksəldir. Bundan başqa, onların idman göstəricilərinə 
daha tez nail olmasına, hərəkət texnikasına sürətlə yiyələnməsinə kömək edir. Bura şagirdlərin yaş 
xüsusiyyətlərini, bilik, bacarıq və vərdişlərini, fiziki hazırlığını nəzərə almaq lazımdır. 
              Məktəblərdə apardığımız müşahidələr göstərir ki, ibtidai sinif şagirdləri bədən tərbiyəsi dərsləri 
üçün müəyyənləşdirilmiş məqsəd və vəzifəni o qədər də asan və tez anlamırlar. Odur ki,  hər hansı bir 
fiziki hərəkət, ya mütəhərrik oyun verilirsə, mütləq onun məna və praktik əhəmiyyəti şagirdlərə izah 
olunmalıdır. 
              Yasamal rayonundakı 52 saylı  məktəbin sinif müəllimi Arifə Quliyeva tədris prosesində bu 
məsələyə həmin baxımdan yanaşır. O, hərəkəti keçməzdən əvvəl onun sağlamlıq və həyati əhəmiyyətini 
ətraflı şəkildə  başa salır. Məsələn, müəllim akrobatika üzrə «Oturmadan əlləri yerə dayaq verib irəli və 
geri aşmaq, arxası üstə uzanmadan bədəni yığcam hala salmaq dayaqlı çöməlmədən irəliyə və geriyə 
mayallaq aşmaq, dayaqlı çöməlmədən irəliyə mayallaq aşmaq və bədəni yığcam vəziyyətə gətirib 
qalxmaq» (II sinif) hərəkətlərini öyrətməzdən əvvəl, onun insan orqanizmi üçün nə kimi əhəmiyyəti 
olduğunu şagirdlərə aşağıdakı kimi izah edir: 
              O, deyir: «Uşaqlar (oğlanlara) siz yəqin ki, hamınız futbol oynamağı sevirsiniz, bir çoxunuz isə 
həyat və meydançalarda futbol oynamaqdan doymursunuz. Sizlərdən hər biriniz çalışır ki, öz komandası 
qalib gəlsin, özünüz də qol vurmağa ciddi səy göstərirsiniz. Top rəqib komandanın qapısından keçəndə 
şənlənirsiniz. Uşaqlar, kim daha yaxşı futbol oynamaq və sağlam olmaq istəyirsə, bilirsiniz nə etməlidir? 
Bax, o, ilk növbədə, cəldliyini, çevikliyini, habelə bədənin elastikliyini, daha çox isə fiziki yükə qarşı 
 140
dözümlülüyünü və gücünü artırmalıdır. Həmin işdə bu gün keçəcəyimiz hərəkətləri daha  yaxşı 
öyrənmək böyük əhəmiyyətə malikdir». 
              Bundan sonra müəllim hərəkətin adını söyləyir və onu icra etmək qaydalarını uşaqlara göstərir. 
Dərsin axırında isə şagirdlərə akrobatikanın gigiyenik əhəmiyyəti haqqında qısa məlumat verir. 
              İndii də müəllimin başqa bir təcrübəsinə müraciət edək. Müəllim «Bir sırada yeriş, sol ayaqdan 
yeriş, meydança ətrafı (zal) addımlama» (I sinif) mövzuları üzrə hərəkət texnikasını şagirdlərə 
öyrətməzdən əvvəl bu hərəkətin düzgün icra olunmasının xarici gözəlliyə, cəld, gözəl və ritmik yerişə 
yiyələnməkdə nə kimi rol oynadığını konkret və aydın şəkildə şərh edir. Sonra o, şagirdlərin qarşısında 
belə bir maraqlı sual qoyur: Kim deyər, əsgərlər körpüyə çatanda onlara nə üçün belə bir komanda verilir: 
addımlamaq sərbəstdir! Yəni, bu o deməkdir ki, bütün əsgərlər körpüdən keçərkən addımlarını eyni 
vaxtda yerə qoymaya bilərlər. Müəllim şagirdlərin köməyi ilə sualın cavabını izah edir. Beləliklə, 
şagirdlər öyrənirlər ki, 8-10 sıra ilə ahəngdar nizami yerişlə addımlayan əsgərlər eyni vaxtda ayaqlarını 
körpü üstündə yerə vurursa, bu körpünün uçmasına və ya tezliklə sıradan çıxmasına səbəb ola bilər. Sonra 
müəllim şagirdlərə «Bir sırada yeriş, sol ayaqla yerişə başlamaq» və s. hərəkətlərə oxşar düzülmə 
elementlərini öyrədir. 
              I – IV siniflərdə böük və kiçik toplarla hərəkətlər, cisim atmaq, sürünmə, müvazinət, dırmaşma, 
aşma, qaçış və s. kimi tədris materialının praktik vacibliyi mənimsədilməklə yanaşı, onlar həyati 
misallarla da əlaqələndirilməlidir. Hər iki hal bütövlükdə kiçik məktəbyaşlı şagirdlərin hərəkət fəallığını 
artırmaqla yanaşı, həm də onların bilik, bacarıq və vərdişlərə yiyələnməsinə yaxından kömək edir. 
Məsələn, topu yuxarı atmaq və geriyə dönməkdə tutmaq, topu döş qarşısında bir-birinə atıb-tutmaq və s. 
hərəkət elementləri öyrədilirsə, eyni zamanda şagirdlərin düzgün yer seçməyi, topu yoldaşa necə 
ötürməyi, topu harada və necə qəbul etməyi, bu vaxt əl, ayaq və qıçların vəziyyəti qeyd edilməlidir. 
Bundan başqa, ötürülən topun səmtini gözəyarı təyin etməyə aid şagirdlərə metodik  məsləhətlər 
verilməlidir. Öyrətmə prosesində şagirdlərə aid idman kinofilmlərinin göstərilməsi, yeri gəldikcə kadrları 
dayandırıb izahat vermək, habelə kinofilm materialının yekunlaşdırılması və bu zaman şagirdlərlə sual – 
cavab keçirilməsi hərəkət fəallığının artmasında və əsas hissənin səmərəli təşkilində vacib şərtlərdəndir. 
              Müəllim əsas hissə üçün vəzifələr müəyyənləşdirərkən onun şagirdlərin şəxsi marağına səbəb 
olmasını da nəzərdə saxlamalıdır. Məlum olduğu kimi, kiçik məktəbyaşlı uşaqlar bir-birilə bəhsə girməyə, 
yarışmağa, hər hansı bir tapşırıq üzrə qələbə çalmağa can atırlar. Bu cür keyfiyyətlərin yaranmasında və 
inkişafında əsas hissə materialının yarış formasında keçirilməsi xüsusilə faydalıdır. Tədris prosesində 
keçirilən yarış əsasən iki istiqamətdə aparıla bilər: 1) hərəkət texnikasının dəqiq və düzgün yerinə 
yetirilməsi; 2) idman göstəricilərinin müəyyənləşdirilməsi )bu uzununa  və hündürlüyə tullanma, qaçış və 
s. üzrə ola bilər). 
              Tədrisin yarış və oyun formasında keçirilməsi şagirdlərin əhval-ruhiyyəsini yaxşılaşdırır, onların 
tədris -  iş qabiliyyətini yüksəldir, tədris fəaliyyətinə dözümlüyünü artırır. 
              Müşahidə olunmuşdur ki, bəzi müəllimlər dərsdə mütəhərrik oyunların düzgün təşkili və 
keçirilməsinə lazımi əhəmiyyət vermirlər. Bəzi oyunlar isə həddən artıq təkrar olunur. Bir çox hallarda 
mütəhərrik oyunlar keçirilərkən nizam-intizam pozulur, şagirdlər arasında narazılıq yaranır. Bütün bunlar 
öz-özlüyündə tədris prosesinin istənilən səviyyədə qurulmasına bu və ya digər dərəcədə mane olur. Oyun 
prosesinin aşağı səviyyədə keçməsinə 3 pedaqoji amil daha mənfi təsir göstərir: 1) müəllimin nəzəri 
hazırlığının aşağı olması; 2) proqramdakı oyunların məzmununun, onların oynama qaydalarının şagirdlərə 
lazımi səviyyədə çatdırılmaması; 3) oyunun uşaqların yaşına və fiziki inkişafına uyğun seçilməməsi və 
maraqsız keçirilməsidir. 
              Oyunun maraqsız və şagirdlərin yüksək hərəkət fəallığı şəraitində keçilməməsinə zəmin yaradan 
əsas səbəblərdən biri də təlim prosesinin ikitərəfli deyil, birtərəfli aparılması, müəllim və şagird arasında 
qarşılıqlı əlaqənin düzgün təşkil olunmamasıdır. Başqa sözlə desək, şagirdlər oynayır, müəllim isə dərs 
zamanı qeyri-fəal müşahidəçiyə çevrilir. Müəllimin qeyri-fəallığı şəraitində keçən həmin oyun, əslində, 
tərbiyəedici xarakter daşımır, əksinə, şagirdlərin mənəvi tərbiyəsinə mənfi təsir göstərir. Bu isə uşaqların 
kortəbii olaraq yalnız fiziki işlə, yəni fiziki hərəkətlərlə təmin edir. 
              Şübhəsiz ki, dərsdə keçilən oyun şagirdlərin təlim-tərbiyəsinə yönəldilməlidir. Həmin prosesdə 
şagirdlərin fəallaşdırılması, oyuna marağın artırılması ön plana keçməlidir. Oyunların maraqlı və fəal 
şəraitdə keçməsində, onun uşaqların yaşına münasibliyi, müxtəlifliyi mühüm şərtdir. Bundan əlavə, hər 
 141
hansı bir mütəhərrik oyun keçərkən, müəllim şagirdlərə oyun qaydalarını gözləməyi, öz komanda yoldaşı 
ilə əlaqə saxlamağı, bir-birini başa düşməyi, rəqib komandanın üzvləri ilə fəal mübarizə aparmaq kimi 
bacarıq və vərdişləri aşılamalıdır. Buna görə də müəllim, gimnastika tədris materiallarında olduğu kimi, 
oyun dövründə də iki pedaqoji məsələyə diqqət yetirməlidir. Əvvəla o, oyunun hərəkət texnikası, onun 
qaydaları və bu qaydaların həyata keçirilməsi üzrə şagirdlərə nəzəri məlumatlar verməlidir: oyunun 
orqanizmə təsiri, tərbiyəedici xarakteri,  onun gimnastika hərəkətləri ilə əlaqəliliyi qısa və konkret şəkildə 
şagidlərə izah olunmalıdır. 
              Bütün bunlardan sonra oyuna başlamalı, onun məzmunu şagirdlərə öyrədilməlidir. Oyun 
haqqında məlumat vermək, onun keçirilməsi texnikasının öyrədilməsi ilə kifayətlənmək  tədris işinin bir 
cəhətidir. Burada oyunun taktiki variantlarının şagirdlərə çatdırılmasının özü də vacib amildir. Mütəhərrik 
oyunlar zamanı şagirdlərə söylənilməli taktiki variantlara komandanın özünə başçı seçməsi və hamının 
onu eşitməsi, hər bir oyunçunun gücündən düzgün istifadə edilməsi, hərəkət enerjisinin oyun müddətində 
düzgün bölüşdürülməsi, oyuna başlamaq və müvəffəqiyyətlə finiş etmək, rəqib komandanın qüvvətli və 
zəif cəhətlərini öyrənib hərəkət etmək və s. daxildir. Oyun prosesində dözümlü və təmkinli olmaq tövsiyə 
edilməlidir. Oyun zamanı ibtidai sinif şagirdlərinin fəallığının səmərəli təşkilində məzmuna münasib 
metodikanın seçilməsi də başlıca rol oynayır. Biz burada şerli-nəğməli oyunların şer deməklə, avazla 
oxumaqla, musiqinin müşayiətilə keçirilməsini mühüm amil kimi nəzərdə tuturuq. Təəssüf ki, əksər 
müəllimlər oyun prosesində şagirdlərin fəallığının artırılması məqsədi ilə qabaqcadan heç bir hazırlıq 
işləri görmürlər. Xüsusilə, şerli oyunların nə sözləri əzbərlənir, nə də avazla oxunmasına səy göstərilir. 
Əlbəttə, oyunun sönük keçməsinə, maraqsız olmasına belə bir vəziyyət mütləq mənfi təsir göstərir.  Buna 
görə də müəllim şer səciyyəli oyunların sözlərini əvvəlcədən uşaqlara öyrətməli və musiqisini 
mənimsətməlidir. 
              Sabunçu rayonundakı 72 saylı məktəb-liseyin ibtidai sinif müəllimi Dinar İbişova 
«Kosmonavtlar» oyununu öyrədərkən həmin məsələlərə xüsusi diqqət yetirir. O, «Kosmonavtlar» 
oyunundakı şeri öyrənmək üçün şagirdlərə ev tapşırığı verir. Uşaqlar növbəti dərsə oyunun sözlərini 
öyrənib  gəlirlər. Oyunun avazzla oxunması dərsdə təşkil olunur. Oyun belə başlanır: uşaqlar əl-ələ 
tutaraq avazla oxuyurlar: 
                    Sürətli raketlər gözləyir bizi 
                    Uçub planetdə gəzməyimizi. 
                    Biz hansını istəsək 
                    Onunla uçarıq. 
                    Oyunda bir sirr var 
                    Gecikənə yoxdur yer. 
        Axırıncı söz deyilib qurtardıqdan sonra uşaqlar tapşırıq üzrə qaçırlar. Oyunun məzmunundan 
məlumdur ki, bütün «raketdromlarda olan dairələrin cəmi şagirdlərin sayından az olur. Şeri oxuduqdan 
sonra, qaçıb raketdromda olan dairələrin birində özünə yer tuta bilməyən oyunçu uduzmuş hesab olunur. 
Bunlar meydançanın mərkəzindəki dairənin ortasında toplaşırlar. Yer tutanlar isə uçuş yollarını elan 
etməklə (Yer-Ay-Yer-Mars-Yer-Venera-Yer və s.) özlərini kosmosda gəzən kimi təsəvvür edirlər. Sonra 
bütün uşaqlar bir yerə toplanıb dairə üzrə düzlənir və əl-ələ tutub, dairə boyunca gedərək, oyunu bir neçə 
dəfə təkrar edirlər. 
              Oyun prosesinin təhlilindən aydın olur ki, bir tərəfdən şagirdlərin avazla oxuması, digər tərəfdən 
raketdromlarda özünə yer tuta bilməyənlərin şagirdlər qarşısında rəqs etməsi, yaxud da müəyyən idmançı 
fiquru göstərməsi (bu elementi oyuna müəllim özü əlavə edib), oyunun yarış formasında keçirilməsi 
şagirdlərin hərəkət və zehni fəallığına, onlarda müsbət emosiyanın yaranmasına səbəb olur. Oyun vaxtı 
fəallıq göstərilməsi, həmçinin şagirlərin qısa bir vaxtda oyunun hərəkət texnikası və taktikasına 
yiyələnməsinə də kömək edir. 
       Bir cəhəti də qeyd etmək lazımdır ki, oyun qaydalarına, onun texniki fəndlərinə və taktikasına 
bütövlükdə, yəni kompleks şəkildə yiyələnmək şagirdlərdə kollektivçilik, əməksevərlik keyfiyyətlərinin 
aşılanmasına, habelə dostluq, yoldaşlıq, çətin gündə yoldaşın köməyinə gəlmək, vətənpərvərlik, 
beynəlmiləlçilik, düzlük və doğruçuluq hisslərinin inkişafına zəmin yaradır. A.S.Makarenko düzgün 
təşkil edilmiş oyunları yüksək qiymətləndirir və bu haqda yazır: «Uşvq oyunda necədirsə, böyüyəndən 
 142
sonra işdə də bir çox cəhətdən elə olacaqdır. Ona görə gələcək xadimin tərbiyəsi, hər şeydən əvvəl, oyun 
prosesində keçir»119. 
      İbtidai sinif şagirdlərində səmti tapma bacarığının və dözümlüyünün inkişaf etdirilməsində, məkan və 
zaman anlayışları haqqında təsəvvürlərin yaradılmasında, şagirdlərin qüvvəsi ilə oyun meydançasının 
(zalın) nişanlanması xüsusi əhəmiyət kəsb edir. Nişanlanma əməliyyatı «Sərhədin» çəkilməsində, «Evin» 
tikilməsində və estafet oyunlarında start və finiş xəttinin müəyyənləşdirilməsi zamanı aparıla bilər.  
Şagirdlər çəkilmiş xətlərin məqsəd və mahiyyətinə uyğun hərəkət etməlidirlər. Yəni onlar oyunda, rəqibin 
«evinə» daxil olmadan onu çəkib çıxartmalı, işarə verilməmiş «sərhədi» keçməməli, öz mərhələsini qaçıb 
qurtarmamış estafet ağacını digər komandanın üzvünə ötürməməli, qısa məsafəyə qaçışda başqasının 
qabağına keçməməli, öz yolu ilə qaçmalıdırlar və s. 
              Oyun zamanı bəzən oyun qaydaları (oyun qaydasını bilmədikdə) qəsdən, yaxud təsadüfən 
pozulur.  
              Əgər uşaq oyunun  qaydasını qəsdən pozursa, o mütləq müvafiq şəkildə cəzalandırılmalı, ya 
müvəqqəti olaraq oyundan kənar edilməli və ya da töhmətləndirilməlidir. Bilmədən oyunun qaydası 
pozulduqda isə bir daha oyun qaydasını şagirdə izah etmək lazımdır, onun qıraqda dayanıb nümunəvi 
oyun nümayiş etdirənlərin oyununa baxması təşkil  olunmalıdır. Təsadüfən  oyunun qaydası pozulduqda 
isə xəbərdarlıq edilməlidir. 
              Topla oyunlarda şagirdlərə əvvəlcə topla rəftar etmək qaydasını (topun qəbulu və ötürülməsi 
üzrə elementar texniki fəndləri) öyrətmək lazımdır. Bundan sonra topun sürətlə atılması və müxtəlif 
vəziyyətlərdə qəbulu (döş qarşısında, baş üzərində, aşağıda və s.), topun bir-birinə iki əllə və ya sağ (sol) 
ələ ötürülməsi, daha sonra yeriş, qaçış, hoppanma və dönməklə topun ötürülməsi öyrənilməlidir. 
              Tədqiqat göstərir ki, şagirdlər bütövlükdə oyun dövründə, həmçinin onun ayrı-ayrı 
mərhələlərində qayda – qanunların və texniki fəndlərin öyrədilməsində və taktiki variantların həyata 
keçirilməsində formalaşırlar. Məsələn, əgər müəllim «Ördəklər və ovçular» oyununu keçirsə o, 
hücumçulara («ovçulara») hücum, «ördəklərə» isə müdafiə taktikasını öyrətməlidir. «Ovçular» 
bilməlidirlər ki, «ördəkləri» vurmaq üçün topu («ördəklərə») yaxın yoldaşa ötürmək lazımdır. Çünki 
qəflətən belə vəziyyətin yaradılması «ördəyin» hədəfdən yayınmasını xeyli çətinləşdirir. «Ördəklər» isə 
hədəfdən qaçmaq üçün bir yerdə dayanmamalı, o tərəf- bu tərəfə hoppanmalı, diqqəti daima topda olmalı, 
onun uçma istiqamətini müəyyənləşdirməli, «təhlükə» zamanı daha da cəldldik və çeviklik göstərməlidir. 
Göründüyü kimi, mütəhərrik oyunun taktikasına yiyələnmək şagirdlərin hərəkət fəallığını artırmaqla 
yanaşı, həm də onları formalaşdırır, tədris prosesinə olan marağını yüksəldir. Bütün bunlar oyunun 
səmərəli təşkili və keçirilməsini təmin edir. 
                                  2.3.Dərsin tamamlayıcı hissəsi.  
              Dərsin tamamlayıcı hissəsi 3-5 dəqiqə davam edir.  İbtidai siniflərdə bədən tərbiyəsi dərslərinin 
tamamlayıcı hissəsinin qarşısında duran xarakterik vəzifələr bunlardır: 
              - ayrı-ayrı əzələ qruplarını yüksək fiziki yükdən azad edib, gərginliyini azaltmaq və adi normal 
vəziyyətə gətirmək; 
              - dərsin əsas hissəsində verilən fiziki yükü tədricən aradan qaldırmaq, yəni bədəni sakitləşdirmək 
və dərsin başlanğıc vəziyyətinə yaxınlaşdırmaq; 
              - tənəffüs, sinir sistemi və ürək – damar sisteminin fəaliyyətini azaldıb, təxminən dərsəqədərki 
vəziyyətə endirmək; 
              - şagirdlərin səhhətinin emosionallığını nizama salmaq; 
              - dərsə yekun vurmaq və qısamüddətli izahat işləri aparmaq, şagirdlərə ev tapşırığı vermək; 
              - bədəni əvvəlki vəziyyətə gətirmək məqsədilə yeriş zamanı yerində və hərəkətdə olarkən 
orqanizmi sakitləşdirici hərəkətlər, həmçinin tənəffüs hərəkətləri icra etmək; 
              - müəllim tərəfindən şagirdlərin müvəffəqiyyətini qiymətləndirmək; 
              - dərsə aid qeydləri şagirdlərə çatdırmaq, xüsusən şagirdlərin nöqsanını və müsbət cəhətlərini 
onların nəzərinə çatdırmaq. 
                                                 
119 А.С.Макаренко. Сечилмиш педагожи ясярляри, «Азярбайъан мяктяби» журналынын няшри, Бакы, 1950-ъи ил, сящ. 
376. 
 
 143
              Tamamlayıcı hissənin böyük təlim-tərbiyəvi əhəmiyyəti vardır ki, bu da orqanizmi normal 
fəaliyyətə gətirməklə bərabər, həm də zehni yorğunluğu aradan qaldırmaqdan ibarətdir. Bu isə zehni 
əməklə fiziki əməyin növbələşməsi deməkdir. Dərsin tamamlayıcı hissəsində adi yeriş, qaçış (asta), 
diqqəti cəlbedici və qamət hərəkətləri, rəqs hərəkətləri və müxtəlif növ sadə mütəhərrik oyunlar keçirilir. 
Bütün bunlar ürək – dammar, tənəffüs və sinir sisteminin funksional gərginliyinin tədricən aşağı 
düşməsinə, bədənin elastikliyinin artmasına, uşaqların əhval-ruhiyyəsinin yaxşılaşdırılmasına yönəldilir. 
              Tədris keyfiyyətinin yüksədilməsində hazırlıq və əsas hissədə olduğu kimi, tamamlayıcı hissədə 
də təşkili işlərə xüsusi diqqət yetirmək lazımdır. Dərsin gündəliyinə tamamlayıcı hissə üçün elə fiziki 
hərəkətlər və mütəhərrik oyunlar daxil etmək lazımdır ki, bunlar həm sadə, həm də hazırlıq və əsas 
hissədə keçilən tədris materialına uyğun olsun, bir növ onları sadə şəkildə tamamlasın. Məsələn, müəllim 
dərsin əsas hissəsində «Bir-iki saymaq» qaydasını öyrədirsə, o, tamamlayıcı hissədə həmin qaydanı 
bilavasitə öyrədən oyunlardan, fiziki hərəkət elementlərindən istifadə etməlidir. Əgər müəllim 
tamamlayıcı hissədə əsas hissədə öyrədilmiş «Bir-iki saymaq» qaydasını bir daha dərinləşdirmək və ya 
təkrarlamaq məqsədini qarşıya qoymuşsa, o, əvvəlcə şagirdlərə bir- iki saydırır, hamı öz nömrəsini yadda 
saxlayır və nömrələr üzrə verilmiş tapşırıqları icra etməyə başlayır: bir sayanlar əllər baş arxasında 
olmaqla – 4 sayda pəncələr üzərində yeriyir; iki sayanlar əllər beldə, yarımçömələrək ikinci sayda 
irəliləyirlər. Növbəti 4 sayda 1-ci nömrələr hərəkəti çömələrək, 2-ci nömrələr isə pəncələr üstə yeriməklə 
icra edirlər. Həmin hərəkətlər əks istiqamətdə (geriyə dönməklə) bir sırada yerişlə də yerinə yetirilə bilər. 
Bir – iki saymaqla icra olunan hərəkətləri sağa (sola) dönüb cərgə ilə  addımlamaqla da yerinə yetirmək 
olar. Göründüyü kimi, tamamlayıcı hissə üçün hərəkətlərin əsas hissəyə uyğun seçilməsi bir tərəfdən 
tədris məqsədi daşıyır, uşaqların zehnini inkişaf etdirir və onlardan daha diqqətli olmağı tələb edir, digər 
tərəfdən də orqanizmin funksional fəaliyyətini dərsəqədərki vəziyyətə yaxınlaşdırır. Tamamlayıcı 
hissənin materialları əsas hissənin tədris materiallarına uyğun seçilməsi, şagirdlərin eşitmə, görmə və 
hissetmə, düyğu orqanlarını inkişaf etdirir, dərsə marağı artırır, fiziki hərəkətləri könüllü yerinə yetirməyə 
zəmin yaradır. 
              Müşahidələr göstərir ki, bəzi sinif müəllimləri tamamlayıcı hissəni düzgün keçirmir və həmin 
prosesin təhsil-tərbiyəvi əhəmiyyətini nəzərə almırlar. Şagirdləri əsas hissədə aldığı fiziki yükdən sonra 
birbaşa soyunub-geyinmə otağına, oradan da sinfə göndərirlər. Bunlar tənəffüs dövründə şagirdlərin səs-
küy salmasına, intizamsızlığına və növbəti dərsə marağı və zehni fəallığın zəifləməsinə səbəb olur. 
              Müasir dərsə verilən tələblərdən biri də onun digər dərslə əlaqəli təşkili və keçirilməsidir. Bu 
baxımdan tamamlayıcı hissənin digər tədris fənləri ilə əlaqələndirilməsi xüsusi zərurət  təşkil edir. 
Şagirdlərin zehni fəallığını yüksəltmək, onları təbiət haqqında anlayışlarla tanış etmək və ya bu sahədə 
təsəvvür yaratmaq məqsədilə mütəhərrik oyunlardan istifadə etmək vacibdir. Hərəkətlər cərgədə 
durmaqla icra olunarsa, müəllim əvvəlcə uşaqlara meydançada (zalda) cəhətləri təyin etməyi öyrədir. 
Bundan sonra onların nəzərinə çatdırır ki, hansı cəhətin adı çəkilsə, o istiqamətə dönüb, verilən tapşırığı 
yerinə yetirsinlər. Tapşırıq: «şimal» - əllər beldə; «cənub» - əllər boyun arxasında;, «şərq» - qollar 
yuxarıda; «qərb» - qollar aşağı və s. 
              Tamamlayıcı hissənin səmərəli təşkili üçün bir çox maraqlı və müxtəlif növ mütəhərrik oyunlar 
da var. Biz onlardan ən maraqlısını seçib təqdim edirik. 
              «Siqnalı yadda saxla». Şagirdlər cərgədə dayanmaqla müəllimin verdiyi müxtəlif siqnallara 
diqqətlə qulaq asdıqdan sonra hər bir siqnalın mənasına uyğun hərəkətlər edirlər. Məsələn, bir siqnal 
verildikdə dayaqlı çöməlmə, başqa növ siqnalda isə 360o dönmə və i.a.  Bu oyunu keçməzdən əvvəl 
siqnalın mənası üzrə  bir neçə dəfə məşq etmək lazımdır. Siqnallar müxtəlif ola bilər: qısa, uzun və ya 
aramsız (bir neçə saniyə). 
              «Dəqiq vaxt». Şagirdlər bir-birinin ardınca yeriyir və qaçırlar. Müəyyən vaxtdan bir dayanır (60 
və 30 san.), sonra isə yenə də tapşırıq üzrə hərəkət edirlər. Müəllim əlində saniyəölçən, şagirdlərin 
fəaliyyətini müşahidə edir, hərəkəti müəyyən edilmiş vaxt ərzində icra edənin adını dəftərinə qeyd edir. 
Tapşırıqlar zal ətrafında dizləri yuxarıya qaldırmaqla qaçış; əli hündürdən asılmış əşyaya çatdırmaq; zal 
ətrafında dövrə vurmaq; maneələri keçib finiş xəttinə çatmaq və s. ola bilər. 
              «Ən yaxşı icraçı». Şagirdlər bir sıraya düzlənib sıra nömrəsi ilə sayırlar. Müəllimin sayması ilə 
şagirdlər eyni hərəkəti icra edir, lakin hərəkəti cüt nömrəlilər bir, tək nömrəlilər isə digər tərəfə yerinə 
yetirirlər. Məsələn, cüt nömrəlilər 1 sayda ayaqla sağa bir addım atır, 2 sayda sol ayağı sağa birləşdirir, 3 
 144
– 4 sayda sola dönür,  5 sayda bir addım irəli, 6 sayda sağı sola birləşdirir, 7-8 sayda sağa dönürlər. Tək 
nömrəlilər hərəkəti digər ayaqdan başlamaqla əks tərəfə yerinə yetirirlər. 9 sayda isə əvvəlki vəziyyətə 
qayıdıb, zal ətrafında yeriyirlər.                
              «Siqnalla icra et». Müəllim yeriş və qaçış zamanı qabaqcadan müəyyənləşdirilmiş hərəkətləri 
icra etmək üçün şagirdlərə müxtəlif siqnal və işarələr öyrədir. Siqnal və işarələrlə aşağıdakı hərəkətləri 
icra etmək olar: qollar yanlara, 360 o dönmək, qollar yuxarıya, iki ayaqla təkan vermək, hoppanmalar və 
əllər beldə çöməlmələrlə yeriş və qaçışlar. 
              «Ən yaxşı heykəltəraş». Şagirdlər 2 – 3 addım məsafə saxlamaqla bir-birinin ardınca sakitcə 
yeriyirlər. Müəllim hər hansı bir idman növünün adını çəkir. Bu vaxt hamı durur və həmin idman 
növünün rəmzinə uyğun fiqur (futbolçu, voleyboolçu, qaranquş və s.) göstərirlər. Müəllim idman növünə 
rəmzi fiqur göstərən «heykəltəraş» şagirdin adını çəkir. 
              Tamamlayıcı hissədə dərsə yekun vurmalı, şagirdlər qiymətləndirilməli, dərs vaxtı özünü 
nümunəvi aparanların, hərəkəti yaxşı icra edənlərin Adı çəkilməli və yüksək mədəniyyət nümayiş 
etdirənlər rəğbətləndirilməlidir. Oyun zamanı qaydanı pozan, öz hərəkətləri ilə yoldaşlarını təngə gətirən 
uşaqlar tənbeh edilməli və onlarla qısamüddətli tərbiyəvi söhbətlər aparılmalıdır. 
              Tamamlayıcı hissədə verilən ev tapşırıqları məqsədindən asılı olaraq əsasən 3 istiqamətdə verilə 
bilər: 1) təhsil əhəmiyyətli; 2) gün rejimi çərçivəsində sağlamlıq işləri; 3) yay üçün ev tapşırıqları (həmin 
tapşırıqlar pioner düşərgəsi və ailə şəraiti üçün verilə bilər). 
 
2.4. Dərsin hissələri arasında inteqrasiya 
              Bədən tərbiyəsi tədrisinin səmərəli təşkili, qarşıda duran vəzifələrin yerinə yetirilməsi dərsin 
ayrı- ayrı hissələrində keçilən hərəkətlərin bir-biri ilə əlaqəliliyi ilə bağlıdır. 
              Metodik yazıların əksəriyyətində dərsin hazırlıq hissəsini 5-10, əsas hissəni 25-30 və 
tamamlayıcı hissəni isə 3-5 dəqiqə müddətində keçirmək məsləhət görülür.  Təcrübə göstərir ki, ibtidai 
siniflərdə siniflərdə göstərilən vaxt ərzində dərsin hissələrini təşkil edib başa vurmaq və həmin hissə üçün 
nəzərdə tutulmuş əsas məqsədə nail olmaq mümkündür, hər bir hissədən ötrü vaxt ayrılması və buna 
riayət edilməsi bir dərs müddətində hər üç hissə üçün qarşıya qoyulmuş məqsəd və vəzifələri lazımi 
səviyyədə yerinə yetirilməsinə imkan verir. 
              Lakin müəyyən müddətdə hazırlıq və digər hissələrin başa çatdırılması çətin və mürəkkəb 
pedaqoji prosesdir. Dərsin ayrı-ayrı hissələrinin vəzifələrini qoyulmuş vaxt ərzində həyata keçirmək 
müəllimdən yüksək elmi-pedaqoji hazırlıq və metodiki ustalıq tələb edir. Çünki məsələdə, hər şeydən 
əvvəl, dərsin hissələri arasında məzmun, vəzifə və forma etibarı ilə uyğunluq yaratmaq ön plana 
çəkilməlidir. Bunun üçün müəllim, əvvəlcə, yarımillik tematik planı dəqiqləşdirməli, yəni hər bir dərsin 
əsas hissəsindən ötrü fiziki hərəkətləri, hər cür mütəhərrik oyunları müəyyənləşdirməlidir. Hazırlıq və 
tamamlayıcı hissələrin vəzifələrini və məzmununu əsas hissədə tədris olunacaq materiallara uyğun aşkara 
çıxarmalıdır. Bu məqsədlə müəllim, ilk növbədə, xüsusi metodik ədəbiyyatla tanış olub, müvafiq 
materiallar seçməli, həmin materiallar üzərində qabaqcadan mütaliə və məşq etməlidir. O, mütaliə və 
məşq sayəsində artıq nəyin çatışmadığını müəyyən etməli, lazımi tədbir görməlidir. Dərsin hissələri 
arasında daha yaxından uyğunluq yaratmaq məqsədilə görüləcək tədbirlər təxminən 5 istiqamətdə ola 
bilər: 1) lüzumsuz materialları kənar edib, əvəzinə dərsin əsas hissəsinə daha uyğun xüsusi materiallar 
daxil edilməsi; 2) dərs materiallarının azadılması, yüngülləşdirilməsi, tədris materiallarının orqanizmə 
təsiri; 3) şagirdlərin diqqətinin dərsə cəmləşdirilməsi; 4) hərəki fəallığının artırılması; 5) tədris prosesinin 
fərdiləşdirilməsi, differensiallaşdırılması və inteqrasiyası. 
              Müşahidə olunmuşdur ki, dəqiq vaxt ərzində  dərsin ayrı-ayrı hissələrinin başa çatdırılması bəzən 
formalçılıqla nəticələnir. Çünki dərs prosesində (dərsin hansı hissəsi olursa-olsun) bəzi hallarda 
gözlənilmədən belə məsələlərlə üzləşirsən: bir neçə şagird yeni materialı öyrənə bilmir, nizam – intizam 
pozulur, zədələnmələr meydana çıxır, qabaqcadan müəyyən edilmiş vaxt ərzində dərsin bir hissəsini 
qurtarıb, digərinə keçmək mümkün olmur. Belə olduqda bəzi müəllimlər dərsi bir növ başa vurmağa ciddi 
səy göstərir və tələsikliyə yol verirlər. Onlar bu zaman hərəkətlərin düzgün icrasına lazımi səviyyədə 
diqqət yetirmir, yalnız nəzərdə tutulmuş materialların nəyin hesabına olursa-olsun (sürət, hərəkətlərin 
miqdarca təkrarı və s.) keçirilməsinə çalışırlar. Nəticədə tədris prosesi dövründə tənəffüs müntəzəmliyi 
 145
gözlənilmir, hərəkətlər ritmik icra olunmur, lazımi sayda təkrar edilmir və s. Ümumiyyətlə, tədris 
prosesinin belə təşkilində şagirdlər bir növ müəllimin nəzarətindən kənarda qalırlar. 
              Şübhəsiz, vaxta uyub hər bir hissənin vəzifələrini tələsik yerinə yetirmək tədrisin səmərəliliyinə 
mənfi təsir göstərir. Dərsin plan üzrə aparılmasına mane ola biləcək səbəbləri təxmini də olsa müəllim 
qabaqcadan aşkara çıxarmalı və profilaktik tədbirlər görməlidir. Dərsin normal keçməməsinə aşağıdakılar 
da səbəb olur: 
              İbtidai siniflərdə, xüsusən dərs ilinin əvvəllərində bəzi şagirdlər hərəkətlərin icrası və oyun 
dövründə intizamsızlıq edir, oyunun qaydalarına əməl etmək istəmir, qalib gəlmək üçün hər şeyə əl 
atırlar. Rəqib oyunçunu itələyir, dabanlarını tapdalayır, ayaqlarını ilişdirərək onu yıxır, hətta  oyun 
dövründə öz komanda yoldaşını və yaxud rəqib komandanın üzvünü təhqir edən şagirdlərə də rast gəlinir. 
Belə vəziyyətin yaranmaması üçün həmin şagirdlərə ciddi nəzarət etməli, bunların diqqəti əsas məqsədə 
yönəldilməlidir. Məsələn, şagird «B» dərsin əsas hissəsində intizamı pozmuşsa, onunla uzun - uzadı  
deyil, qısa söhbət aparmalı, tutduğu qəbahət işlərin nə ilə nəticələnə biləcəyini başa salmaq lazımdır. 
Deyilənlərlə kifayətlənməyib, mövcud nöqsanları aradan qalıdrmaq yollarını müəyyənləşdirib konkret 
şəkildə həmin şagirdin nəzərinə çatdırmaq lazımdır. 
              Dərs zamanı intizamın pozulması yeni və çətin hərəkətlərin tədrisi, keçilmiş materialların həddən 
artıq təkrarı nəticəsində də meydana çıxır. Çünki yeni və çətin hərəkətlər keçilərkən şagirdlərin heç də 
hamısı bu hərəkətlərin eyni səviyyədə, həm də müəyyən bir vaxt ərzində düzgün yerinə yetirə bilmirlər. 
Hərəkəti lazımi dərəcədə icra etməyi bacarmayan şagirdlər, onu yerinə yetirməkdən imtina edir. Həmin 
şagirdlərin verilmiş tapşırığı icra etməməsi bir yana dursun, onlar həm də yoldaşlarına mane olur, onları 
söhbətə tutur, diqqətini yayındırırlar. Buna görə də müəllim bütün şagirdlərin fəaliyyətini dərsə cəlb 
etməlidir. Şagird hərəkəti yerinə yetirə bilməsə də, o, öz növbəsində alətə yaxınlaşmalı, müəllimin və ya 
yoldaşlarının yaxından köməyi ilə onu icra etməyə səy göstərməlidir.  
              Müəllimin köməyi ilə edilən hərəkət şagirdlərin inamını artırır, onları tədris fəaliyyətinə daha da 
ruhlandırır. Fiziki hazırlığı zəif olan və intizamı pozan şagirdlər müəllimin nəzarəti altında olmalı, onların 
bütün fəaliyyəti sağlamlıq, tərbiyə məsələlərinə və hərəkətlərin dəqiq yerinə yetirilməsinə 
yönəldilməlidir. Bundan əlavə, yeri gəldikcə şagirdlərə fərdi yanaşmalı, müstəqillik xarakteri daşıyan 
tədris yükü verilməlidir. 
              Yuxarı siniflərə nisbətən, ibtidai sinif şagirdlərinin psixologiyası çox cəhətlidir. Məhz buna görə 
də, onların intizamsızlığı və tapşırıqlardan imtina etmələrinə adi uşaq dəcəlliyi və şıltaqlığı kimi deyil, 
ciddi qayğı tələb edən didaktika prinsipləri kimi qiymətləndirilməlidir. Çünki vaxtında qarşısı alınmayan 
mənfi xüsusiyyətlər getdikcə uşaqların xasiyyətində formalaşır və eqoizmlə nəticələnir. Odur ki, təkcə 
nəzarət etmək onların mənfi xüsusiyyətlərini aradan qaldırmaz, əksinə onları həm də passivləşdirər. 
3.3. Dərsin təşkili formaları 
              Bədən tərbiyəsi dərsləri fiziki tərbiyə üzrə əsas iş forması olub proqramm əsasında müəllimin 
rəhbərliyi ilə keçirilir. Dərslər təsdiq olunmuş cədvəl üzrə  müvafiq tədris planı əsasında aparılır. Proqram 
şagirdlərin hamısı üçün məcburidir. Səhhətinə görə xəstə uşaqlarla xüsusi proqramlar əsasında məşğələlər 
təşkil olunur. 
              Tədris fəaliyyətinin tapşırıqlar üzrə təşkili. Bədən tərbiyəsi dərslərində şagirdlərin tapşırıqlar 
üzrə təşkili, ibtidai siniflərə aid  indiyə qədər nəşr edilmiş bir sıra vəsaitlərdə öz əksini ətraflı tapmamış, 
təkmilləşdirilmiş proqramla və bu proqram üzrə işləyən müəllimlərin iş təcrübəsi ilə sıx 
əlaqələndirilməmişdir. Həmin məsələyə ümumi şəkildə toxunulmuş və müəllimlərin diqqətini cəlb etmək 
məqsədilə yanaşılmışdır. Biz təkmilləşdirilmiş proqram üzrə işləyən sinif müəllimlərimizin iş təcrübəsini 
öyrənib ümumiləşdirmiş, bu sahədə ədəbiyyatda yaxşı nə varsa, onlardan məqsədəuyğun şəkildə istifadə 
etmişik. Nəticədə şagirdlərin tapşırıqlar üzrə fəaliyyətinin səmərəli təşkili yollarını şərh etməyə səy 
göstərmişik. Şagirdlərin tapşırıq üzrə fəaliyyəti ibtidai siniflərdə əsasən frontal, axın (potok), qruplara 
bölünmə və fərdi iş formasında icra olunur. 
              Tədris fəaliyyətinin frontal iş formasında təşkili. İbtidai məktəbdə avadanlıqlar üzrə tədris 
fəaliyyətinin səmərəli təşkilində frontal iş forması özünəməxsus yer tutur. Frontal iş forması ibtidai 
siniflərdə mütəhərrik oyunların keçilməsində, qaçış, cisim atmaq, tullanmalar və s. aid  tədris materialının 
yerinə yetirilməsində geniş tətbiq olunur. Frontal iş formasında bütün sinif şagirdləri hər hansı  bir tədris 
 146
tapşırığını eyni vaxtda və ya növbələrə (dəstə, manqa) bölməklə, növbə ilə icra edirlər. Frontal iş forması, 
şagird fəaliyyətinin tədrisin səmərəli təşkilində 4 cəhətdən əhəmiyyə malikdir: 
1) hazırlıq, tamamlayıcı, xüsusən əsas hissədə dərsin intensivliyini xeyli  
artırır, şagirdlər qısa müddətdə daha çox müxtəlif növ fiziki hərəkətləri yerinə yetirmək və oyunlar 
keçmək imkanı qazanırlar; 
              2) şagirdlər kütləvi toplanış və gəzintilərdə, bayramlarda  eyni vaxtda ritmik və templə, ahəngdar 
surətdə hərəkət etmək, ictimai işə səfərbər olunmaq kimi əxlaqi keyfiyyətlərə yiyələnirlər; 
              3) frontal iş formasında tədris tapşırıqlarının icra edilməsi şagirdləri bir-birinə yaxınlaşdırır, 
birgə hərəkət etməyə ruhlandırır (xüsusən tapşırıq yarış formasında keçiriləndə), onlarda kollektivçilik və 
həmrəylik kimi  mənəviyyatı tərbiyə edir; 
              4) frontal iş formasında tapşırıqların icrası şagirdlərdə müstəqillik, təşəbbüskarlıq, habelə öz 
işinə yaradıcı yanaşmaq kimi keyfiyyətlər tərbiyə edir. 
              Müşahidələrdən məlum olur ki, əksər məktəblərdə, o cümlədən Bakının Səbail və Xətai 
rayonlarındakı şagird fəaliyyətinin təşkilində xüsusi rol oynayan frontal iş formasından təsadüfi hallarda 
istifadə olunur. Tədris fəaliyyətini frontal iş formasında təşkil edən bir sıra müəllimlər ciddi nöqsanlara 
yol verir və onun pedaqoji-metodiki imkanlarından lazımınca istifadə edə bilmirlər. 
              132 saylı məktəbin III sinfində qaçış öyrədilirdi. Müəllim lazımi şərait olmadığı halda, şagirdləri 
eyni vaxtda qaçırtdı. Nəticədə, şagirdlər qaçış zamanı bir-birinin qabağına keçir, bir-birini itələyir və 
tutub saxlayırdılar. Halbuki, dərs keçilən sahə kütləvi şəkildə qaçış üçün yaramırdı. Belə olduğu halda, 
müəllim şagirdləri növbələrə bölüb qaçışı növbə ilə keçirsəydi, səs-küy olmazdı, dərs maraqlı və səmərəli 
keçərdi. Çünki qaçış sahəsi dərsin yalnız həmin üsulla keçilməsi üçün əlverişli deyildir. 
              Bakının bir sıra məktəblərində «Cismin atılacağı istiqamətə baxaraq, kiçik topu sağ(sol) əllə 
dairədən və baş arxasından atmaq» mövzusunun necə tədris olunduğunu müşahidə etdik. Məlum oldu ki, 
şagirdlərin növbələrə bölüşdürülməsinə xeyli vaxt sərf olundu, nöqsanlar isə yeri gəldikcə düzəldilmədi, 
əyaniliyə əhəmiyyət verilmədi. Bundan əlavə, dərs prosesində intizamsızlığın aradan qaldırılması üçün də 
heç bir tədbir görülmədi. Buna görə də şagirdlərin dərsə marağı azalır, tapşırıqlar könülsüz yerinə 
yetirilirdi. 
              Frontal iş formasında və ya şagirdləri növbələrə bölərək  hərəkətləri icra etdirmək üçün ilk 
növbədə məşğələ keçiriləcək sahə və ləvazimatlar nəzərə alınmalıdır, şagirdlərin hərəkətləri düzgün  
yerinə yetirmələrinə nəzarət edilməli və intizamın pozulmasına şərait yaradılmamalıdır. 
              Tədris fəaliyyətinin növbə ilə iş formasında təşkili. Şagirdlər eyni hərəkəti növbə ilə yerinə 
yetirirlər. Bunun üçün sinifdə şagirdlər I, II, III və yaxud IV növbəyə bölünürlər. Alətdə əvvəlcə I, sonra 
II, nəhayət III və IV növbənin şagirdləri hərəkət edirlər. I növbə hərəkəti yerinə yetirərkən digər növbənin 
şagirləri onları müşahidə edir və ya hərəkətin icrasında onlara kömək göstərirlər. Növbə üsulu zamanı 
hərəkətlər (alətlərdə) müxtəlif də ola bilər. Məsələn, I və II növbə hərəkəti gimnastika divarında icra 
edirsə, III və IV növbə skamyada məşğul olur. Sonra isə növbələr alətlərdə yerlərini dəyişə bilərlər. 
              İbtidai siniflərdə şagirdlərin fiziki hazırlığına görə növbələrə bölünməsi və onların fərdi fiziki 
imkanlarını nəzərə alaraq oyun və hərəkətlərin öyrədilməsi də dərsin səmərəliliyini artırır. Bu dörd 
cəhətdən əhəmiyyətlidir: 
1. Bu yolla şagirdlərin dərsə olan marağıfnı artırmaq, diqqətlərini daha  
asan cəmləşdirmək mümkündür; 
              2. Dərs prosesində qaydaqanun, yüksək intizam, yüksək şüurluluq yaratmaq imkanı xeyli 
genişlənir; 
              3. Şagirdlər müxtəlif məqsədli mütəhərrik oyunlarla, gimnastika hərəkətləri ilə, həmçinin  
atletikanın elementləri ilə daha səmərəli məşğul olmaq imkanı əldə edirlər; 
              4. Məşğul olanlar fiziki hərəkətlər və oyunlar üzrə bilik, bacarıq və vərdişlərə lazımi səviyyədə 
yiyələnə bilirlər. 
              Müşahidələr göstərir ki, qabaqcıl müəllimlərimiz əgər oğlanlarla yeni hərəkət öyrədirlərsə, bu 
zaman qızlara əvvəl öyrənilmiş hərəkətləri icra etdirirlər. Onlar müstəqil (müəllim nəzarət edir) məşğul 
olurlar. Sonra isə əksinə, qızlara yeni hərəkət və yaxud oyun öyrədilir, oğlanlar isə əvvəllər öyrənmiş 
olduqları hərəkətləri sərbəst təkrar edirlər. Dərsin belə təşkili zamanı müəllim diqqətli olmalı, 
intizamsızlığa qarşı mübarizə aparmalı, həm də oyunun qaydalarının pozulmasına imkan verməməlidir. 
 147
İntizamı pozanlar məzəmmət olunmalı və «cəzalandırılmalı», yaxşı oyun və hərəkət nümayiş etdirən 
şagirdlər isə təriflənməlidir.            
Növbələrə bölünməklə hərəkətin tək-tək icrası iş forması ilə şagird fəaliyyətinin təşkilində 3 məsələyə 
diqqət yetirmək lazımdır. Həmin nöqteyi- nəzərdən Bakı şəhər 1 saylı dəmiryol məktəbinin müəllimi 
M.Axundovanın iş təcrübəsinə istinad edək. Müəllim dərs keçərkən şagirdlərin fiziki hazırlığını, nə kimi 
vərdişlərə yiyələnmiş olduqlarını nəzərə alıb, onları 3 dəstəyə bölür. Hər bir şagird hansı dəstədən 
olduğunu və başçıları kim olduğunu qabaqcadan bilir. Bundan sonra müəllim «Dayaqlı oturuşdan irəliyə 
yuvarlanmaqla aşmaq və əvvəlki vəziyyətə qayıtmaq» mövzusunu tədris edərkən şagirdlərin   fəaliyyətini 
növbə iş forması ilə təşkil edir. Əvvəlcə hərəkəti müəllim özü göstərir, sonra onu bir neçə şagird yerinə 
yetirir. Nəhayət belə komanda verilir: birinci dəstə, qalx, tapşırıq üzrə öz yerini tut! Birinci dəstənin 
uşaqları qalxır, nizamla gəlib gimnastika döşəklərinə yaxın müvafiq yerdə dururlar, «əllər arxada, ayaqlar 
çiyin bərəbərində aralı, azad duruş» vəziyyətini alırlar. Hərəkətə başla! Bir-iki-üç-dörd-beş! 
Komandasında, birinci şagird tapşırığı yerinə yetirməyə başlayır. Bir sıra şagird ayaqlarını yanaşı qoyur 
(dabanlar bir yerdə, pəncələr aralı), iki sayda əllər döşək üzərində, çiyin bərabərində olmaqla çöməlir, üç 
sayda irəliyə mayallaq aşır, dörd sayda arxaya mayallaq aşır, beş sayda qalxır və öz yerinə keçmək üçün 
müəllimin komandasını gözləyir, müəllimin komandası ilə əvvəlki yerinə qayıdır. Beləliklə, tapşırıqlar 
musiqinin müşayiəti ilə də icra oluna bilər. Bütün bunlar şagirdlərdə öz hərəkətlərində ahəngdar olmağı 
və ritmik icraçılıq qabiliyyətini artırır, onların estetik zövqünü, emosionallığını daha da inkişaf etdirir. 
Fiziki  hərəkətlərin yarış formasında və növbələrə bölünməklə yerinə yetirilməsi şagirdlərin tədris 
fəaliyyətinə marağını, təşkilatçılıq qabiliyyətini xeyli yüksəldir, tapşırıqlar isə az vaxt içərisində icra 
olunur. Yarış qalibi müəyyənləşdirilərsə hərəkətin qısa müddətdə, düzgün, ritmik və tempdə yerinə 
yetirilməsi başlıca meyar kimi götürülür. 
              Frontal və növbələrə bölünməklə tapşırıqların icrasında qüsurlu cəhətlərə də rast gəlinir. Burada 
ən böyük qüsur müəllimin şagirdlərə daha yaxından nəzarət edə bilməməsi ilə əlaqədardır. Tədris 
prosesində hərəkətlərin şagirdlər tərəfindən düzgün icra edilməsini müəllim diqqət mərkəzində saxlamalı, 
yeri gəldlikcə nöqsanları aradan qaldırmaq məqsədilə düzəliş və məsləhətlər verməlidir. 
              Tədris fəaliyyətinin axın iş formasında təşkili. Şagird fəaliyyəti axın iş forması ilə təşkil 
olunarkən, tapşırıqlar bir-birinin ardınca, məsafə saxlanılmaqla yerinə yetirilir. Bu zaman şagirdlər 
üzərində nəzarət nisbətən qüvətlənir, demək olar ki, çox nadir hallarda intizam pozulur. 
              Kiçik məktəbyaşlı şagirdlər bu yaş dövründə daha mütəhərrik olur, onlar bir yerdə dinc dayana 
bilmirlər, daim hərəkətdə olmağa səy göstərirlər. Əlbəttə, bu təsadüf deyil, həmin yaş dövrünün bioloji-
psixoloji qanunauyğunluğudur.  Məsələyə həmin nöqteyi-nəzərdən  yanaşdıqda ibtidai siniflərdə axın iş 
forması ilə dərs keçmək o qədər də müvəffəqiyyətli olmur. Bu formadan istifadə etdikdə şagirdlərin 
kifayət qədər fiziki yük almasına  maneçilik törədilir, boş dayanma halları yaranır və beləliklə dərsin 
sıxlığı aşağı düşür. Odur ki, ibtidai siniflərdə şagird fəaliyyətinin axın iş forması ilə təşkili məsləhət 
görülmür. 
              Tədris fəaliyyətinin «qruplara bölünmə» iş formasında təşkili. Bədən tərbiyəsi dərsinin 
intensivləşdirilməsində şagirləri qruplara bölərək, tapşırıqlar üzrə işlədilməsi ən zəruri iş formalarından 
biridir. Qruplara bölünmə iş formasında şagirdlər növbələrə bölünərkən eyni hərəkəti icra etmək deyil, 
müxtəlif növ tapşırıqları eyni vaxtda (dırmaşıb aşmaq, qamətin formalaşması üçün hərəkətlər, hədəfə 
cisim atmaq, qaçış, hoppanmalar və s.) yerinə yetirirlər. Qruplar üzrə tapşırıqlar zamanı həmin qruplardan 
biri ilə müəllim özü məşğul olur, digər qruplara isə ümumi nəzarət edir. Məsələn, əgər şagirdlər 3 qrupa 
bölünübsə, I qrupla müəllim, II və III qruplarla isə alətlər üzrə qrup bədən tərbiyəsi təşkilatçıları məşğul 
olurlar. Bu zaman çalışmaq lazımdır ki, qrup bədən tərbiyəsi təşkilatçıları təsadüfən seçilməsin, onlar ən 
fəal idmançı şagirdlərdən olsunlar. Təşkilatçılara mühafizə qaydaları, şagirdlər arasında təbliğat aparmaq 
yolları öyrədilməli və təşkilatçılıq qabiliyyəti aşılanmalıdır. Qoyulmuş vaxt qurtardıqdan sonra qrup 
bədən tərbiyəsi təşkilatçılarının rəhbərliyi (müəllimin isə ümumi rəhbərliyi, nəzarəti) altında növbəti 
alətlər üzrə yerlər dəyişdirilməlidir. Yəni 1-ci qrup öz yerlərini 2-ciyə,  2-ci 3-cüyə, 3-cü isə 1-ciyə 
verməlidir. Beləliklə, bütün qruplar növbə üzrə müəllimin rəhbərliyi ilə yeni hərəkət texnikasına 
yiyələnməli, yaxud da yeni oyun öyrənməlidirlər. Bədən tərbiyəsi təşkilatçılarının rəhbərliyi ilə şagirdlərə 
yalnız əvvəllər keçilmiş dərslər təkrar etdirilməlidir. Təşkilatçıların köməyi ilə yerinə yetirilən tapşırıqlar 
yüngül və asan icra olunmalı, şagirdlərin zədə almaları üçün təhlükə törətməməlidir. Qruplar elə 
 148
yerləşdirilməlidir ki, müəllim onları görüb, yaxşı nəzarət edə bilsin. Şagird fəaliyyəti bu iş forması ilə 
tədrisə cəlb edilərkən onların fiziki inkişafını nəzərə almaq lazımdır. 
              Qruplara bölünməklə şagird fəaliyyətinin tədrisə təşkili onların maksimum fiziki yük almasına, 
yeni hərəkət texnikasını daha yaxşı öyrənməsinə, keçilmişlərin lazımi səviyyədə təkrarlanmasına, 
dərinləşdirilməsinə imkan yaradır. Bu zaman şagirdlərin hərəkət fəallığı yüksəlir ki, bu da uşaqlarda 
cəldlik, çeviklik, dözümlülük və s. fiziki – psixoloji keyfiyyətlərin inkişafına səbəb olur. 
              Tədrisin dairəvi məşq üsulu ilə təşkili. məktəbyaşlı uşaqların hərəkət fəallığının yüksədilməsinə, 
dərsin intensivləşdirilməsində və şagirdlərin müstəqilliyinin artırılmasında xüsusilə əhəmiyyətlidir. Bu 
üsulla dərs keçərkən şagirdlər 3-4 və daha çox qruplara bölünürlər. Qruplar hərəkətləri müəyyən 
mərhələlərdə qurulmuş alətlərdə növbə ilə yerinə yetirirlər. Müəyyən vaxtdan sonra onlar müəllimin 
komandası ilə alətlərdə yerlərini dəyişirlər. Beləliklə, uşaqlar bir neçə yerdə qurulmuş alətlərdə hərəkət 
edirlər. Dairəvi üsuldan istifadə edərkən şagirdlərin fiziki hazırlığı nəzərə alınmalıdır. Seçilmiş hərəkətlər 
şagirdlərin orta fiziki hazırlıq səviyyəsinə yaxın olmalıdır. İcraya başlamazdan əvvəl hər qrupdakı 
şagirdlərin hərəkəti bir neçə dəfə təkrar etmələri onların nəzərinə çatdırılmalıdır. 
              Tədris fəaliyyətinin fərdi iş formasında təşkili. Şagirdlərin fiziki hazırlığını, sağlamlığını nəzərə 
alıb dərs zamanı onlara fərdi tapşırıqlar vermək lazımdır. Fərdi tapşırıqlar qısa və uzunmüddətli ola bilər. 
Həmin tapşırıqlar şagirdlərin sağlamlığından çox asılıdır. Əgər müəllim, şagirddə zəiflik, qısamüddətli 
başağrısı, ürəkbulanması, yuxusuzluq, iştahsızlıq və s. hissedirsə, o, bu zaman məktəb həkimi ilə 
məsləhətləşib xüsusi hərəkətlər seçir, hərəkət kompleksləri tərtib edib dərs və dərsdənkənar vaxtlarda 
onun yerinə yetirilməsini şagirdlərdən tələb edir. Hərəkət təxminən bir ay icra olunduqdan sonra  şagird 
öz səhhəti haqqında müəllimə məlumat verir (Müəllim şagirddən soruşa bilər: sən yenədəmi özünü zəif 
hiss edirsən? Ürəkbulanma olurmu? Başın ağrıyırmı? İştahan necədir?). Müəllim və həkimin müşahidəsi 
və şagirdin məlumatı müsbət nəticə verirsə, hərəkət kompleksləri dəyişdirilir və əvvəlki  xarakterli yeni 
hərəkət kompleksləri tərtib olunub şagirdə verilir. Yuxusuzluq, ürəkbulanma, zəiflik və başağrısından 
şikayət edən şagirdlərin yeriş, asta qaçış, nəfəs alıb-vermə ilə zəngin olan fiziki hərəkətlər etmələri 
məsləhətdir. 
              Müşahidə olunmuşdur ki, şagirdlərin səhhətində elə qüsurlar da var ki, (qüsurlu yeriş və qamət, 
yastıayaqlılıq, təngnəfəslilik və s.) onu bir neçə ay ərzində aradan qaldırmaq mümkün deyildir. Qeyd 
etdiyimiz bədən qüsurlarının artmaması məqsədilə profilaktik tədbirlər görmək, qüsurların tam aradan 
götürülməsi üçün uzunmüddətli iş aparmaq lazımdır. Hər iki hal üçün müalicə bədən tərbiyəsinin fərdi 
olaraq həyata keçirilməsi olduqca vacibdir. Bronxial astma ilə mübarizə aparmaq üçün əsasən tənəffüs 
hərəkətləri etmək və təmiz havada gəzintilər təşkil etmək lazımdır. 
              Yastıayaqlığın qarşısını almaq məqsədilə ayaq əzələlərini, qamətin formalaşması üçün gövdə 
əzələlərini inkişaf etdirmək daha əlverişlidir. 
              Fərdi tapşırıqların şagirdlər tərəfindən düzgün yerinə yetirilməsində müəllim böyük rol 
oynamalıdır. Şagird «A» bronxial astmaya qarşı tənəffüs hərəkətlərini icra edirsə, o, mütləq nə zaman 
tənəffüsü alıb-vermək lazım olduğunu bilməlidir. Buna görə də müəllim «A» ya bədənin hansı 
vəziyyətlərində nəfəs almağı (döş qəfəsini genişləndirən və bədəni açan zaman, qollar yuxarı ovuclar bir-
birinə baxıb döş qəfəsi irəli  çıxanda və s.) və hansı vəziyyətlərində (irəliyə, arxaya və yanlara əyilmələr 
zamanı) nəfəsi verməyi şagirdlərə öyrətməlidir. Fərdi tapşırıqlarda şagirdlərin bəzi nöqsanlara yol 
verməsinə baxmayaraq onlarda müstəqillik, məsuliyyət hissi, özünə inam və fəallıq kimi əxlaqi 
keyfiyyətlər aşılayır. Bunlar şagirdlərin sağlamlığını möhkəmləndirir və fiziki hazırlığını artırır. 
              Şagirdlərin tədris fəaliyyətini yazılı və həm də şifahi təşkil etmək olar. Müəllim proqramın nəzəri 
məlumat bölməsi ilə şagirdlərə yazılı iş tapşırır, iş yerinə yetirildikdən sonra yoxlanılır və 
qiymətləndirilir. 
              Bədən tərbiyəsi üzrə şifahi fərdi tapşırıqları təxminən 4 qrupa bölmək olar : 1) məşğələ 
yerlərində sanitariya-gigiyena işlərinin aparılması; 2) oyun və fiziki hərəkətlər keçirilərkən lazım olan 
nişanlama, xətləmə işlərinin görülməsi; 3) alət və avadanlıqlar üzərində xırda təmir işləri aparılması, 
tullanma çalalarının qaydaya salınması; 4) yeni tədris idman bazasında sadə əl əməyi işlərinin görülməsi 
(hamarlama, sahənin çınqıllardan təmizlənməsi və s.). 
              Yoxlama üsulu zamanı bir nəfər hərəkəti icra edir, qalan uşaqlar isə onu müşahidə edirlər. 
Yoxlama dərsində bu üsuldan istifadə etmək məqsədəuyğundur. Yoxlama üsulunda dərsin sıxlığı azalır. 
 149
Lakin bu dərsin müsbət cəhəti ondadır ki, hərəkətləri yaxşı yerinə yetirənlər aşkar edilir, buraxılan 
nöqsanların düzəldilməsi üçün geniş imkan yaranır. Dərsin bu formada təşkili, həm də şagirdlərin 
qiymətləndirilməsi üçün vacibdir. 
 
3.4. Dərsin sıxlığı 
              Dərsin səmərəli keçirilməsində dərsin sıxlığını düzgün təşkil etmək böyük əhəmiyyətə malikdir. 
Müəllim dərsdə hərəkəti qısa və aydın şəkildə az vaxt sərf etməklə uşaqlara şərh etməli, göstərməli, 
boşdayanma hallarının olmaması, hər bir yarımqrupa (dəstəyə) müvafiq tapşırıq verilməlidir. Müəyyən 
müddətdən sonra yarımqrupların yerini dəyişməklə, icra etdikləri hərəkətləri də dəyişdirməlidir. Müəllim 
bu prosesdə şagirdlərin hərəkətlərinə ciddi nəzarət etməli, onların diqqətini yayınmağa qoymamalı, dərsin 
məqsədinə yönəltməlidir. 
              Bədən tərbiyəsi dərsinin sıxlığının artırılmasında əsas amillərdən biri şagirdlərin ümumi fiziki 
hazırlığına, fiziki inkişafına uyğun hərəkətlər seçilməsi, onların düzgün tətbiq edilməsi və bu zaman 
anatomik-fizioloji, həmçinin psixoloji xüsusiyyətlərin təlim dövründə nəzərə   alınmasıdır. 
              Dərsin sıxlığınınn təmin olunmasında vacib şərtlərdən biri də idman ləvazimat və 
avadanlıqlarının dərsəqədər müvafiq yerdə yerləşdirilməsi, onların şagirdlərin sayına, yaşına uyğun 
olması və yoxlanılıb saz hala gətirilməlidir. Şagirddlərin eyni vaxtda hərəkətləri yerinə yetirməsi bu 
məqsədlə müxtəlif alətlərdən eyni vaxtda istifadə imkanlarının olması da dərsin sıxlığını təmin edən 
şərtlərdəndir. Dərsin sıxlığının təmini də müvafiq hava şəraitinin, idman bazasının mövcudluğu da əsas 
şərtdir. 
 
3.5. Dərsdə şagirdlərə verilən fiziki yük 
              Bütün dərs prosesində məşğul olanların orqanizminə təsir fiziki yük kimi başa düşülür.  
              Fiziki yük hərəkətlərin dozalaşdırılması ilə müəyyən edilir. Bura hərəkətlərin miqdarı, təkrarı, 
icra olunma müddəti və onun yerinə yetirilmə şəraiti daxildir. 
              Müəllim dərsdə şagirdlərin fiziki yükünü tənzimləməli, artıq hərəkətlərə yol verməməlidir. 
Həddən artıq fiziki yükün verilməsi yorulmaya və şagirdlərin tədris iş qabiliyyətinə mənfi təsir göstərir. 
Şagirdlərin hərəkətlərlə kifayət qədər təmin edilməməsi isə orqanizmin funksiyasının zəifləməsinə səbəb 
olur. 
              Müəllim fiziki yükü qabaqcadan təxminən müəyyənləşdirir, dərs vaxtı isə lazım gələrsə 
düzəlişlər edir, əhval-ruhiyyə əsas hissədə maksimum həddə çatmalıdır. 
              Dərsin planı tutularkən yeni hərəkətlər maraqlı oyunların keçirilməsinə xüsusi diqqət 
yetirilməlidir. Fiziki yükün artırılması məqsədilə yarış elementlərinin mütəhərrik oyunların seçilməsi də 
vacibdir. Asan və çətin hərəkətlər bir-birini tamamlamalı, tanış hərəkətlərdən tanış olmayan hərəkətlərə 
keçməlidir. 
              Fiziki yük tənzimlənərkən şagirdlərin fiziki hızırlığı nəzərə alınmalıdır. Fiziki yük (dərsdə) 
şagirdlərin orta fiziki hazırlığına uyğun olmalıdır. Lakin bu zaman güclü və zəif şagirdləri də unutmaq 
olmaz. Daha güclü şagirdlərə əlavə fərdi tapşırıqlar verilməli, fiziki cəhətdən zəiflər üçün isə hərəkətlər 
sadələşdirilərək və təkrarı azaldılaraq verilməlidir. 
              Dərsdə fiziki yükü tənzimləyən şərtlər bunlardır: 
1. Hərəkət və oyunların miqdarının dəyişdirilməsi; 
2. Hərəkətlərin təkrarolunma miqdarı; 
3. Hərəkətlərin icrasına ayrılmış vaxtın artırılması və ya azaldılması; 
4. Hərəkətlərin müxtəlif tempdə icrası; 
5. Hərəkətlərin amplitudasının artırılması və ya azaldılması; 
6. İcra zamanı hərəkətlərin sadələşdirilməsi və ya mürəkkəbləşdirilməsi; 
7. Hərəkət yerinə yetirilən zaman əşya və avadanlıqlardan istifadə. 
 
3.6.Bədən tərbiyəsi üzrə ev tapşırıqları 
              Ev tapşırıqlarının əhəmiyyəti. Bədən tərbiyəsi üzrə vəzifələrin tam surətdə həyata keçirilməsini 
yalnız dərslə məhdudlaşdırmaq kifayət deyildir. Bədən tərbiyəsi üzrə ev tapşırıqlarının verilməsi bədən 
 150
tərbiyəsində qarşıya qoyulmuş vəzifələrin həyata keçirilməsində xüsusi əhəmiyyətə malikdir. Ev 
tapşırıqları bədən tərbiyəsi üzrə müstəqil işlərdən sayılır. 
              Ev tapşırıqları keçilmiş materialların mənimsənilməsini möhkəmləndirir. Fiziki hərəkət 
məşğələləri ilə müntəzəm və ardıcıl olaraq məşğul olmağa vərdiş yaradır. Fiziki tərbiyə üzrə ev 
tapşırıqları şagirdlərin sağlamlığına, fiziki inkişafına və fiziki hazırlığına müsbət təsir göstərir, hər bir 
şagirdin fiziki hazırlığı, səhhəti nəzərə alınaraq ev tapşırıqları vermək lazımdır. Ev tapşırıqları bütün 
şagirdlər üçün və fərdi şakildə verilə bilər. 
              Təhsil əhəmiyyətli ev tapşırıqları dərsdə öyrənilənlərin möhkəmləndirilməsi məqsədilə onların 
bir növ evdə təkrarıdır. Belə tapşırıqlara  yeriş, qaçış, tullanmalar, dırmaşma, müvazinət saxlama, cisim 
atma və s. daxildir. 
              Gün rejimi üzrə ev tapşırıqları əsasən şagirdlərin sağlamlığını möhkəmləndirilməsi, iş 
qüvvəsinin artırılması ilə əlaqədardır. Bura ümuminkişaf hərəkətləri, habelə qamətin formalaşması, ayaq-
pəncə əzələlərinin inkişafı üçün müəllim tərəfiindən tərtib edilib, şagirdlərə verilən hərəkət kompleksi 
daxildir. 
              Yay tətili üçün verilən tapşırıqlar isə  yayda pioner düşərgəsində, ailədə və ailə ilə birgə qısa 
və uzunmüddətli səyahət, turist gəzintiləri və ekskursiyalarda yerinə yetiriləcək fiziki tapşırıqlardır. Bura 
təbii amillərlə (hava, su, günəş) bədəni möhkəmləndirmək, təbiətə aid müşahidələr aparıb müşahidə 
gündəliyinə qeyd etmək, öz fiziki hazırlıq göstəriciləri haqqında məlumat yazmaq (toplamaq) və s. aiddir. 
              Dərsin tamamlayıcı hissəsində verilən tapşırıqlar şagirdlərin yaşına, ev şəraitinə, sağlamlığına, 
fiziki hazırlığına müvafiq olmalı, onlara sadə və emosionallıqla çatdırılmalıdır. Ev tapşırıqlarını verməklə 
kifayətlənməməli, onun necə icra olunması vaxtaşırı yoxlanıb qiymətləndirilməli, şagirdlərin 
gündəliklərinə yazılmaqla valideynlərin nəzərinə çatdırılmalıdır. 
              Ev tapşırıqları verildikdən sonra, lazımi izahat işləri aparıldıqdan, sadə hərəkət və oyunlar icra 
olunduqdan sonra müəllim şagirdləri sıra ilə  soyunub-geyinmə otağına aparmalı, sonra sakitcə sinfə 
qədər ötürməlidir. 
 
                                   Nümunə üçün ev tapşırıqları 
              a) səhər gimnastikası üzrə kompleks hərəkətləri bilmək və icra etmək; 
              b) qısa iplərlə hoppanmaq; 
              u) raport verməyi öyrənmək; 
              q) sağ və sol əl ilə topun  atılmasını öyrənmək; 
              d) «Bənövşə» oyununun sözünü və qaydasını bilmək; 
              e) 3 fəndlə kəndirə dırmanmağı öyrənmək. 
              Ev tapşırıqları müvafiq və təhlükəsiz olmalıdır. Hər bir tapşırıq qabaqcadan planda nəzərdə 
tutulmalıdır. Ev tapşırıqlarını öyrədilən hərəkətlər üzrə dərsdə verilməsi məqsədəuyğundur. Dərsin 
sonunda müəllim həmin tapşırıqları bir daha uşaqların yadına salır. Tapşırıqların məzmunu və yerinə 
yetirilməsi texnikası şagirdlərə ətraflı izah olunmalı, onun qaydaları, icra yeri göstərilməlidir (ev, idman 
meydançası və s.). 
              Ev tapşırıqlarının yerinə yetirilməsini mütləq tələb etməli, yoxlamalı və qiymətləndirilməlidir. 
Yalnız deyilənlər yerinə yetirilərkən, bundan sonra məktəblilərin fiziki tərbiyə üzrə işlərinin 
müvəffəqiyyətlə icrasından danışmaq olar. 
 
3.7Məktəbdə fiziki tərbiyə işlərinə rəhbərlik 
              Məktəbdə fiziki tərbiyə üzrə işlər məktəb direktorunun rəhbərliyi altında aparılır. Bu işin 
müvəffəqiyyəti bütün müəllimlərin birgə işindən mühüm dərəcədə asılıdır. Məktəbin bütün işçiləri fiziki 
tərbiyənin məqsəd və vəzifələrini, onun təşkili formalarını bilməli, praktik olaraq həyata keçirilməsinə 
kömək göstərməlidir. 
              Fiziki tərbiyənin təşkilinə birbaşa məktəb direktoru və ya onun tərbiyə işləri üzrə müavini 
cavabdehdir. 
              İbtidai siniflərdə bədən tərbiyəsi dərslərini ixtisaslı bədən tərbiyəsi mütəxəssisi və ya sinif 
müəllimi apara bilər. Bütün bunlar məktəbin şəraitindən asılıdır. Bədən tərbiyəsi dərsi təsdiq edilmiş 
tədris planı və cədvəli üzrə aparılır. 
 151
 
 3.8Fiziki tərbiyəyə həkim nəzarəti 
              Məktəbdə fiziki tərbiyənin düzgün təşkili həkim nəzarətindən çox asılıdır. 
              Tibbi müayinə məktəbə təhkim olunmuş həkim və ya poliklinikanın müxtəlif ixtisaslı həkimləri 
tərəfindən aparılır. Burada uşaqların fiziki inkişafı və sağlamlıq vəziyyəti müəyyənləşdirilir. 
              Şagirdlər ildə bir dəfədən az olmayaraq tibbi müayinədən keçirilir. Onlar tibbi qruplara 
bölünürlər. Tibbi müayinənin nəticəsinə görə məktəblilər əsasən 3 tibbi qrupa bölünürlər: əsas, hazırlıq və 
xüsusi. 
              Əsas qrupa o şagirdlər daxil edilir ki, onların fiziki inkişafında çatışmamazlıq müşahidə 
olunmasın. Həm də bu şagirdlərin fiziki hazırlığı qənaətbəxşdir. 
              Hazırlıq qrupuna fiziki inkişafında müəyyən qüsuru olan, sağlamlığında çatışmamazlıqlar 
müşahidə olunan, fiziki hazırlığında isə nisbətən zəiflik hiss edilən, lakin orqanizmin funksiyalarında 
dəyişikliyi olmayan məktəblilər daxil edilir. 
              Səhhətində ciddi qüsuru olan kütləvi məktəblərdə tətbiq olunan bədən tərbiyəsi proqramları ilə 
dərs keçirməyən şagirdlər xüsusi tibbi qruplara daxil olunur. Bu şagirdlər onlar üçün hazırlanmış xüsusi 
bədən tərbiyəsi proqramları ilə məşğələ keçirlər. Həmin qüsurlar müvəqqəti və ya daimi ola bilər. Bəzi 
şagirdlər səhhətləri düzələn kimi bədən tərbiyəsi dərslərindən tam azad ola bilər. Şagirdlərin səhhətindəki 
çatışmazlıq qaydaya düşdükdən sonra onların qrupları dəyişdirilməlidir. Onlar hazırlıq və yaxud əsas tibbi 
qruplara keçirilə bilər. Müvəqqəti olaraq bədən tərbiyəsi dərslərindən azad olunan şagirdlər dərsdə mütləq 
iştirak etməlidirlər. 
            Əsas qrupa daxil olan şagirdlərin vəzifələri  b  u n l a r d ı r:  
1. Bədən tərbiyəsi proqram materialları tam yerinə yetirilməli; 
2. Fiziki tərbiyə üzrə təşkil olunmuş dərnək və idman bölmə məşğələlərində iştirak edə bilər; 
3. İdman yarışlarında və tədbirlərində iştirak edə bilərlər; 
              Hazırlıq qrupuna daxil olan şagirdlər isə proqram üzrə tədbirlərdə iştirak edə bilərlər. Onlara 
gərginlik tələb edən hərəkətlər vermək məsləhət görülmür.   
              Səhhətinə görə xüsusi tibbi qruppa daxil olan şagirdlərlə həftədə 2 dəfədən az olmayaraq 
məşğələlər təşkil olunur. Məşğələlər xüsusi proqram  əsasında müəyyən hazırlığı olan tibb işçiləri və ya 
müəllimlər tərəfindən aparıla bilər. 
              Şagirdlər bir qrupdan digərinə ildə 1 dəfə keçirilən növbəti tibbi müayinədən sonra yaxud da 
valideyinin xahişi ilə təşkil edilən tibbi müayinənin nəticəsinə görə keçirilə bilər. 
              Tibbi müayinənin nəticəsi bir qrupdan digər qrupa şagirdlər keçirilərkən bu barədə müəllimə 
xəbər verilməlidir. 
 
3.9. Müəllimin vəzifələri, dərsdə yer seçməsi 
və dərcə hazırlığı 
              a) Müəllimin vəzifələri: 
              1. Dərsin keyfiyyətini təmin etməli, bədən tərbiyəsi proqramını yerinə yetirməli; 
              2. Həkimlərlə birlikdə şagirdlərin tibbi müayinəsini təmin etməli, müayinənin nəticəsini dərsdə 
sinifdən və məktəbdənxaric tədbirlərdə nəzərə almalı; 
              3.  Məşğələ yerinin sanitariya-gigiyena tələblərinə uyğun təşkilinə qayğı göstərməli; 
              4. Şagirdlərin hamısının idman geyimində olmasına nail olmalı; 
              5. Sinifdən və məktəbdənxaric tədbirlərdə öz sinfindən şagirdlərin iştirakını təmin etməli; 
              6. Uşaqların fiziki tərbiyəsi üzrə valideynlərə bilik verməli, bu sahədə izahat işi aparmalı; 
              7. Fiziki tərbiyə üzrə öz bilik və bacarıqlarının səviyyəsini daim artırmalı; 
              8. Uşaqların fiziki tərbiyə üzrə müntəzəm məşğul olması üçün onlarda bu sahəyə maraq 
yaratmalıdır. 
              İbtidai sinif müəllimi fiziki tərbiyə üzrə bədən tərbiyəsi müəllimləri ilə məsləhətləşməlidir. 
              İbtidai sinif şagirdləri ilə dərnəklər təşkil olunmalı, bu ictimai əsaslarda, yaxud müəyyən idarə – 
müəssisə  tərəfindən himayə edilməlidir. 
              v) Müəllimin dərsdə yer seçməsi. Dərsin hazırlıq və tamamlayıcı hissələrində olduğu kimi, əsas 
hissədə də verilən tapşırıqların şagirdlər tərəfindən lazımi səviyyədə yerinə yetirilməsində müəllimin 
 152
düzgün yer seçməsi, onun icra etdiyi hərəkətləri hamının görməsi vacibdir. Lakin müşahidələrdən aydın 
olur ki, bəzi sinif müəllimləri hərəkətin icra olunma texnikasını göstərərkən özünə düzgün yer seçmir, 
şagirdləri tapşırıq üzrə müvafiq şəkildə yerləşdirmir, nəticədə şagirdlərin müəyyən hissəsi hərəkətin necə 
yerinə yetirildiyini (əl və ayaqlarının hərəkətini, gövdənin vəziyyətini və s.) görə bilmir. Buna görə də 
onlar ayrılmış vaxt (saat) ərzində hərəkət texnikasını mənimsəməkdə çətinlik çəkirlər. 
              Müəllim sağa və sola dönmələri öyrədirsə, o, nə istiqamətçi, nə də ki, tamamlayıcı tərəfdə durur, 
şagirdlərin sırasının  say etibarı ilə (onlar skamyada oturmuşlarsa) mərkəzinə yaxın bir yerdə, onlardan 3 
– 4 m aralı dayanır, hərəkət isə, əvvəlcə şagirdlərin istiqamətində, sonra isə əks istiqamətdə (güzgü üsulu 
ilə) icra edir. Nəhayət, hərəkət müəllim  və şagirdlərin birgə iştirakı ilə yerinə yetirilir. Sağa və sola 
dönmələr öyrədilərkən hərəkətlər əvvəlcə bütöv şəkildə göstərilir, sonra isə hissə-hissə öyrədilir. 
              Qaçış, tullanma, cisim atma, akrobatika, sürünmə  və s. öyrədilməsində də hərəkəti birinci 
müəllim özü göstərməli, nəhayət hərəkəti  şagirdlərin kütləvi şəkildə (frontal qaydada) yerinə 
yetirilməsini təşkil etməlidir. Buna aid bir iş təcrübəsinə istinad edək. 
       Sinif müəllimi Naibə Əliyeva qısa məsafəyə qaçışı öyrədərkən əvvəlcə şagirdləri start xəttindən 
arxada saxlayır və ya skamyada oturdur. Sonra üzü şagirdlərə olmaqla onlara alçaq startdan çıxmaq 
 texnikasını (bu zaman əl, ayaq, baş və gövdənin vəziyyətlərini) əyaniləşdirir.  Müəllim həmin hərəkəti 
eyni ilə üzü qaçış istiqamətində olmaqla da göstərir. Bundan sonra məktəbyanı idman meydançasında 
alçaq startdan çıxmaq şagirdlər tərəfindən eyni vaxtda yerinə yetirilir. Müəllim bu vaxt özünə müvafiq 
yer seçərək, şagirdlərin bütün hərəkətlərini müşahidə edir, buraxılmış nöqsanları onların nəzərinə çatdırır 
və hərəkətin düzgün icra olunma  qaydasını bir daha onların gözü qarşısında nümayiş etdirir. Bu zaman 
müəllim fərdi öyrətməyə də geniş yer verir. Hərəkət texnikasının bu cür öyrədilməsi, bir tərəfdən bütün 
şagirdlərin hərəkəti necə yerinə yetirmək texnikasını görməsinə səbəb olarsa, digər tərəfdən hərəkətlərin 
müxtəlif istiqamətlərdə icrası müşahidə olunur. Nəticədə, şagirdlər hərəkət texnikasını təyin olunmuş 
müddətdə yerinə yetirə bilərlər.       
              Şəki şəhərindəki 3 saylı məktəbin sinif müəllimlərinin dərsini müşahidə etdik. Müəllimlər irəliyə 
və arxaya mayallaq aşmaları tədris edirdilər. Əvvəla, onu qeyd edim ki, mayallaq aşmaq üçün döşəklər 
şagirdlərdən xeyli aralıda qoyulmuşdu. İrəliyə və arxaya mayallaq aşmanın texnikasını müəllim elə izah 
edirdi ki, onun səsini çətinliklə eşitmək olurdu. Bu zaman şagirdlər bir-birilə söhbət edir və müəllimin 
izahına qulaq asmırdılar. Müəllim də öz növbəsində hərəkətin yerinə yetirilməsi texnikası ilə əlaqədar 
verilən izahata şagirdlərin nə dərəcədə diqqət etdiklərinə məhəl qoymurdu. Müəllim və şagirdlər arasında 
əks-əlaqə yox idi. Elə buna görə də bəzi şagirdlər hərəkətin texnikasını başa düşmədiyi üçün, onu icra 
etmək istəmir, bəziləri isə hərəkəti necə gəldi göstərirdilər. 
              Şagirdlərin tapşırıqlar üzrə tez və sürətlə (az vaxt sərf etməklə) yerdəyişməsi müəllimdən böyük 
təşkilatçılıq qabiliyyəti tələb edir. Tapşırıq üzrə şagirdlərin tez vaxtda yerləşdirilməsində komandalar 
xüsusi əhəmiyyət kəsb edir. Məsələn, əgər müəllim şagirdləri iki yarımqrupa bölüb gimnastika hərəkətləri 
(kəndirə dırmaşma, hədəfə cisim atma və s.) yzrə işlətmək istəyirsə, o, əvvəlcə 1,2 saydırmaq və yaxud 
şagirdləri meydançanın (zalın) müəyyən hissəsinə iki-iki döndərməklə 2 komandaya (dəstəyə) bölməlidir. 
Komandalara (1-ci və 2-ci kimanda) istiqamətə uyğun olaraq konkret komanda vermək lazımdır. 
Məsələn, 1-ci dəstə geriyə, 2-ci dəstə sola dön! Göstərilən alətlərə doğru (alətlər əl ilə göstərilə bilər) 
addımla marş! Şagirdlər müəllimin 1-2, 3-4, sol! 1-2, 3-4 sol! Ritmik intonasiyalı sayı ilə addımlayaraq 
(eyni tempdə) göstərilmiş alətə yaxınlaşır. «Yerində!» Komandasında, yerlərində addımlayırlar (bir-iki, 
üç, dörd, sol! və s.). «Dur!»  komandasında isə sol ayağı yerə qoyur və dururlar. Onlar komanda ilə 
skamyada oturur və hərəkəti yerinə yetirmək üçün müəllimin komandasını gözləyirlər. Hərəkətə 
başlamaq olar! Sözündən sonra dəstənin biri bədən tərbiyəsi təşkilatçısının, digəri isəmüəllimin rəhbərliyi 
və nəzarəti ilə hərəkəti yerinə yetirir; 12-15 dəqiqədən sonra, yenə də komanda ilə alətlərdə yerlərini 
dəyişirlər, bu zaman müəllim belə bir komanda verir: növbəti alətlərə doğru addımla marş! 
              Əvvəlki mərhələdə olduğu kimi bu mərhələnin də gedişi müəllimin dəqiq komandası ilə həyata 
keçirilməlidir (alətlərə yaxınlaşmaq, yerində addımlamaq, skamyada oturmaq, hərəkəti icra etməyə 
başlamaq və s.). Ümumiyyətlə, hər iki alət üzrə tapşırıqlar, habelə skamyadan qalxıb sıraya düzlənmək, 
növbəti alətə doğru sıranın istiqamətini dəyişmək və s. hərəkətlər hamısı komanda ilə icra olunmalıdır. 
 153
              Əsas hissə üçün nəzərdə tutulmuş vaxt qurtardıqdan sonra şagirdlər yenə də müəllimin 
komandası (işarə) ilə hazırlıq hissədə dayandıqları yerə toplaşır (şagirdləri zalın başqa hissəsinə də 
toplamaq olar) və bir cərgəyə düzlənib müəllimin növbəti tapşırığını gözləyirlər. 
              Əsas hissənin həmin mərhələsi başqa yolla da keçirilə bilər. Müəllim şagirdləri alətlərdən ayırıb, 
onların diqqətini özünə cəlb etdikdən sonra belə komanda da verə bilər: boy sırası ilə ardımca bir sıraya 
düzlən! (Müəllim harada dayanırsa, uşaqlar da onun ardınca bir sıraya düzlənirlər) və ya qolunu yana, 
sola (sağa) qaldıraraq (qol bu zaman çiyin səviyyəsində yana qaldırılmalıdır), sinif, boy sırası ilə bir 
cərgəyə düzlən! Müəllim əsas hissədən tamamlayıcı hissəyə daha tez keçmək üçün bu mərhələni yarış 
formasında da təşkil edə bilər. Yəni «Bir sıraya və ya bir cərgəyə düzlən!» komandası  verdikdən sonra 
müəllim 1-2, 3-4 və s. saymalıdır, bu zaman o, kimin gecikdiyini şagirdlərin nəzərinə çatdırmalıdır. Bu 
şagirdlərin daha tez düzlənməsinə, özünəməsuliyyət hissinin inkişafına kömək göstərir. 
              Şagirdlərin alətlər yanında komanda ilə yerləşdirilməsi  3 cəhətdən əhəmiyyətlidir: 
              1) dərs vaxtına qənaət edilir, boşdayanma hallarının qarşısı alınır, dərsin sıxlığını artırır, 
şagirdlərin hərəkət və fikri fəallığını yüksəldir; 
              2) dərsin tərbiyəvi istiqaməti daha da qüvvətlənir, şagirdlər nizam-intizama ciddi riayət edir, əsas 
diqqət müəllimə cəmlənir; 
              3) əsas hissədən tamamlayıcı hissəyə keçid daha asan, sürətli və daha məqsədəuyğun olur. 
              Yuxarıda deyilənləri nəzərə alıb, dərsin səmərəli keçməsi üçün sinif  müəllimi, şagirdlərdə 
alətlərə komanda ilə yaxınlaşmaq, alətlərdən istifadə etmək, alətlər üzrə növbə ilə yerlərini dəyişmək, 
nəhayət, bir yerə toplaşmaq (düzülmək) kimi bacarıq və vərdişlər aşılayır. Bütün bunlar  fiziki tərbiyənin 
qarşısında duran təhsil, tərbiyə və inkişaf vəzifələrinin kompleks şəkildə həyata keçirilməsinə, şagirdlərin 
hərəkət fəallığının yüksədilməsinə, tədrisin səmərəli və keyfiyyətlə nəticələnməsinə müsbət təsir göstərir. 
              b) Müəllimin dərsə hazırlığı. Müəllimin dərsə hazırlığı onun müvəffəqiyyətlə keçməsinin  
rəhnidir. Müəllimin dərsə hazırlığı tədris ilinin başlanmasından əvvəl başlanır. Proqram materialları ilə 
tanış olur, proqramın ardıcıllıqla öyrədilməsini planlaşdırır. Planlaşdırma məktəbin şəraitinə və iqlim 
xüsusiyyətinə uyğun olmalıdır. Növbəti dərsə hazırlaşarkən bundan əvvəlki dərslərin yekununu nəzərə 
almalı, hansı materialın təkrar olunmasını, hansının isə öyrədilməsini müəyyən etməlidir. 
              Dərsə hazırlaşarkən icmal tutulur. Təhsil vəzifələri konkretləşdirilir. Dərsin vəzifələri dəqiq və 
aydın olmalıdır. Əvvəlcə sadə hərəkətlər, sonra isə çətin hərəkətlər təlim edilməlidir. Məsələn, kiçik 
topların atılması öyrədilirsə, ilk başlanğıcda yerindən çiyin üzərindən, sonra isə qaçaraq atılması 
mənimsədilir. Uzununa tullanmaq öyrədiləndə isə əvvəlcə yerindən, sonra  isə qaçaraq tullanma 
mənimsədilməlidir. 
              «Möhkəmləndirmə» fiziki tərbiyədə yalnız biliklərə aiddir. Bacarıq və vərdişləri isə fiziki 
tərbiyədə uzun illər ərzində ardıcıl olaraq təkmilləşdirilməlidir. 
              Bədən tərbiyəsi dərsinin əsas hissəsinin vəzifələri konkretləşdirildikdən sonra, digər hissələrin, 
yəni hazırlıq və tamamlayıcı hissələrin vəzifələri müəyyən olunur. Tədris materialı seçilərkən fiziki yükə 
diqqət yetirilməlidir. Bu bacarıq və vərdişlərin formalaşdırılmasında həlledici əhəmiyyətə malikdir. 
              Dərsin planlaşdırılmasında qarşıya çıxacaq çətinliklər və onların aradan qaldırılması da nəzərdə 
tutulmalıdır. Planda ev tapşırıqları da  göstərilməlidir. 
              Dərsə hazırlıqda hərəkətlərin icra edilmə metodikası da nəzərə alınmalıdır. Bunun üçün də 
müəllim müxtəlif ümulları nəzərdən keçirir. Bir hərəkətdən digərinə keçmənin yollarını, şagirdlərin 
yerləşdirilməsi məsələsini araşdırır. 
              Əgər müəllim yerinə yetirilməsində alət və avadanlıqlar tələb edən hərəkətləri dərsin planına 
daxil edibsə, bunlar dərs başlanana qədər nəzərə alınmalıdır. Həmin alət dərsə qədər hazırlanmalı və 
məşğələ yerində yerləşdirilməlidir. Dərs qurtardıqdan sonra isə Alət və ləvazimatlar yığışdırılmalıdır. 
              Dərsə hazırlıq vaxtı şagirdlərin mühafizəsinin təşkili haqqında ciddi düşünməlidir. Şagirdlərin 
alətdən yıxılmaması, bir-biri ilə toqquşmaması üçün müvafiq tədbirlər görülməlidir. 
              Bədən tərbiyəsi dərsləri o zaman daha məvəffəqiyyətli ola bilər ki, o musiqinin müşaiyəti ilə 
keçirilsin. Musiqi şagirdlərin əhval-ruhiyyəsini yüksəldir, hərəkətlərin düzgün icrasına  kömək göstərir. 
              Müəllimin dərsə hazırlığına aiddir:  
1. Dərsin plan-icmalının tərtibi;  
2. Məşğələ və avadanlıqların yerinin hazırlanması; 
 154
3. Köməkçilərin hazırlanması; 
4. Dərs materialı üzrə müəllimin öz şəxsi hazırlığını yoxlamaq. 
 
3.10. Dərsin icmalı və təhlili 
              Dərsin icmalı aşağıdakı ardıcıllıqla tutulur: 
1. Aparıcı vəzifələri müəyyən etmək. Hansı ki, bütün məzmun əhatə edilir.  
Bu həm də hazırkı və gələsək dərslərin vəzifələri ilə uyğunlaşdırılır;         
2. Dərsin hissələri üçün vəzifələrin müəyyən edilməsi; 
3. Təlim metod və prinsiplərinin müəyyən edilməsi; 
4. Uşaqların fəaliyyətinin dərsdə təşkili; 
5. Dərs proseslərinin alət və avadanlıqlarla təmini, onların yığışdırılması; 
6. Şagirdlərin təhlükəsizliyinin təmini, mühafizə tədbirlərinin  
görülməsi;            
              7. Hazırlıq hissəsinin vəzifələri; 
              8. Əsas hissədə görüləcək işlər; 
              9. Tamamlayıcı hissədə görüləcək işlər. 
              Dərsin təhlili. Bədən tərbiyəsi  dərslərinin səmərəliliyinin yüksədilməsində proqram 
materiallarının düzgün planlaşdırılması, müəllimin dərsə hazırlığı, hər bir dərsin məqsəd və vəzifələrinə 
uyğun onun idman ləvazimat və avadanlıqlarla və s. ilə təchizi mühüm pedaqoji şərtlərdən sayılır. Dərsin 
müvəffəqiyyətlə keçirilməsi və təşkilində yuxarıda göstərilənlərlə yanaşı, dərs icmalının (müəllimin 
gündəliyi) lazımi səviyyədə tutulmasının da həlledici əhəmiyyəti vardır. Konkret desək, dərsin 
səmərəliliyinin başlıca meyarı dərsin təşkilinə verilən tələblərlə sıx əlaqədardır. Yəni yüksək səviyyədə 
təşkil olunan dərs o dərsə deyilir ki, o dərsin təhlilinə verilən aşağıdakı tələblərə cavab verməlidir: 
1. Müəllimin dərsə hazırlığının qənaətbəxş olması; 
2. Dərsin icmalının düzgün tutulması; 
3. Dərsin qarşısında qoyulmuş məqsəd və vəzifələrin dəqiqliyi; 
4. Məqsəd və vəəzifələrə üyğun fiziki hərəkətlərin və oyunların seçilməsi 
və tətbiqi; 
5. Mövzuya uyğun təlim metodlarının, metodikanın seçilməsi; 
6. Mövzudan asılı olaraq təşkili formaların tətbiqi; 
7. Şəraitə uyğun dərsin keçirilməsi; 
8. Dərsə verilən müasir tələblərin nəzərə alınması; 
9. Şagirdlərin fiziki hazırlığı və fiziki inkişafı gözlənilməklə onların idman 
fəallığının artırılması; 
10. Komanda və göstərişlərin düzgün verilməsi; 
11. Hərəkət icra olunarkən buraxılmış səhvlərin yerindəcə düzəldilməsi; 
12. Hərəkət icra edilərkən mühafizə üçün yerin düzgün seçilməsi və  
mühafizənin vaxtında və düzgün edilməsi; 
13. Dərsdə şagirdlərin marağının yüksədilməsi; 
14. Fiziki yükün düzgün verilməsi. Fiziki yükün dərsin hissələri arasında  
müvafiq  bölüşdürülməsi. Bədən tərbiyəsi dərsinin xronometrajının nəzərə alınması. 
              15. Əvvəllər keçilmiş tədris materiallarına müəllimin nə dərəcədə istinad edib, yeni mövzunun 
izahını verməsi. Növbəti dərsə istiqamətləndirmə baxımından müəllimin apardığı iş və fəaliyyəti.  
              16. Müəllimin xarici görkəmi,  geyimi və nitq mədəniyyəti. 
 
3.11.Fiziki tərbiyə məşğələlərində musiqi 
              Musiqi hərəkəti ritmik etməklə yanaşı,  onu eyni vaxtda başlayıb və eyni vaxtda qurtarmağa 
kömək edir, həm də onların müəyyən tempdə yerinə yetirilməsinə şərait yaradır. Musiqi eyni zamanda, 
uşaqların hərəkəti asan və yüngül icrasına da zəmin yaradır. 
              Musiqi uşaqlarda müsbət emosiyalar yaratmaqla, məşğələyə də marağı artırır, hərəki vərdişlərin 
yaranmasına əlverişli şərait yaradır. 
 155
              Yeriş, qaçış, pəncə üzərində yeriş və qaçışlar, cərgə və sıralarda yerişlər, dairə təşkil etməklə 
yerişlər, ümum inkişafetdirici hərəkətlər, bəzi mütəhərrik oyunlar musiqinin müşaiyəti ilə daha effektli 
icra olunur. 
 
3.12.Dərsdə mühafizənin təmini və zədələnmələrin 
qarşısının  alınması 
              Fiziki hərəkətlər icra olunarkən zədələnmələrin qarşısı alınmalıdır. Zədələnmələrin qarşısını 
almaqda ən yaxşı vasitələrdən biri uşaqların mühafizə edilməsidir. Zədələnmənin qarşısının alınması 
şərtləri bunlardır: Məşğələnin müntəzəm olaraq keçirilməsi, tədris materialının müvafiqliyi, hərəkətlərin 
icrasını möhkəm mənimsəmə və b. Zədələnmələrin qarşısını uşaqlara verilən fiziki yükün düzgün 
müəyyənləşdirilməsi, uşaqların nizam-intizama əməl etməsi və hərəkətlərin yerinə yetirilməsinin düzgün 
təşkili də böyük əhəmiyyətə malikdir. 
              Bütün bunlarla bərabər, hərəkətlər icra olunarkən uşaqların mühafizə olunması xüsusi ilə 
vacibdir (Yıxılarkən onların tutulması, saxlanması və onlara dayaq olmaq). 
              Zədələnmələrin qarşısını məşğələ yerinin yoxlanması, qurğuların təhlükəsiz yerdə yerləşdirilməsi 
yolu ilə də almaq olar. 
 
3.13.İlin müxtəlif vaxtlarında bədən tərbiyəsi 
məşğələsinin keçirilməsi metodikası 
                                     İlin müxtəlif vaxtlarında və müxtəlif şəraitdə keçirilən bədən tərbiyəsi məşğələləri 
özünəməxsus spesifik metodika ilə təşkil olunur (yayda, qışda idman meydançasında, idman zalında 
keçirilən məşğələlər). 
              Məşğələnin idman zalında təşkili və keçirilməsi daha səmərəli olur. Uşaqların diqqəti tədrisdən 
yayınmır, qarşıya qoyulmuş vəzifələrin icrasına yönəlir. Zalda məşğələnin təşkili gigiyenik cəhətdən 
sərfəli deyildir. Bu baxımdan məşğələnin həyətyanı sahədə təşkili daha əhəmiyyətlidir. 
              Məşğələnin açıq və təmiz havada keçirilməsi orqanizmi möhkəmləndirir. Uşaqlar bu zaman 
hərəkətləri böyük həvəslə icra edir, onun texnikasına tez və sürətlə, həm də mükəmməl yiyələnə bilirlər. 
              Qış aylarında isə elə hərəkətlər seçmək lazımdır ki, onu adətən isti geyimlərdə icra etmək 
mümkün olsun. Belə hərəkətlərə yeriş, qaçış, yerində və hərəkət edə-edə hoppanmalar, müvazinət 
hərəkətləri və s. misal göstərmək olar.  
              Qış aylarında uşaqlar isti idman geyimində olduqda, onlara mürəkkəb hərəkətlərin verilməsi 
məqsədəuyğun deyildir. Bu vaxt hərəkətləri də çox təkrar etmək zərərlidir. 
 
3.14.Şagird müvəffəqiyyətinin hesabaalınması 
                  Şagirdlərin bədən tərbiyəsi üzrə nailiyyətləri, yəni fiziki hərəkətlərin icrası ilə əlaqədar 
nəticələri müəllim tərəfindən hesabaalınmalı, sinif jurnalında qeyd edilməlidir. 3 cür qeydəalma aparılır: 
1) qabaqcadan aparılan qeyd; 
2) cari qeyd; 
3) yekun qeyd. 
              a) Qabaqcadan aparılan qeyd. Qabaqcadan aparılan qeyd ilk dərslərdə aparılır. Burada ilk 
növbədə, şagirdlərin fiziki hazırlığı və sağlamlıq vəziyyəti öyrənilir.  Həmin məlumatları uşaqların şəxsi 
işlərindən, valideynlərindən öyrənmək olar. Tədris ilinin əvvəlində keçirilən tibbi yoxlamaların 
nəticəsində də şagirdlərin sağlamlığı haqqında məlumat toplamaq mümkündür. Bu işdə müəllimin şəxsi 
müşahidələri də az rol oynamır. 
              b) Cari qeyd. Cari qeyd bütün dərslərdə aparılır. Hər bir dərsdə ən azı 3-4 şagirdin 
qiymətləndirilməsi və yaxud onlar haqqında müəllimin müvafiq qeydi olmalıdır. Cari qeyd müəllimin 
müşahidələrinə, şagirdlərlə aparılan sual-cavaba, ayrı-ayrı hərəkətlər üzrə göstərilən nəticələrə 
əsaslanmalıdır. Qeydlərin gündəlik aparılmasının çox böyük təlim-tərbiyə əhəmiyyət vardır.  Bu 
uşaqlarda məsuliyyət hissini də artırır. 
              v) Yekun qeyd. Yekun qeyd tədris ili üzrə aparılan qeydlərə əsaslanır. Lakin üstünlük şagirdin 
tədris ilinin sonundakı müvəffəqiyyətinə verilir. Çünki başlıca nəticələr tədris ilinin axırında  meydana 
çıxır. 
 156
 
3.15.Şagirdlərin qiymətləndirilməsi 
              Şagirdlərin müvəffəqiyyətlərinin qiymətləndirilməsi təlim prosesinin səmərəliliyinin 
artırılmasında mühüm amillərdən biridir. Fiziki tərbiyə fənnindən qiymətləndirilmənin aparılması 
proqram materiallarının öyrənilməsində mühüm əhəmiyyət kəsb etməklə, həm də şagirdlərin fiziki 
hərəkətlər üzrə nə kimi nəzəri biliyə, fiziki hazırlığa, hərəkət bacarıq və vərdişlərinə yiyələnməsini aşkara 
çıxarır. Eyni zamanda, qiymətləndirmə bədən tərbiyəsi dərslərinə şagirdlərin marağını, şüurlu 
münasibətini artırır. Hərəki fəallığının yüksədilməsinə zəmin yaradır. 
              Fiziki tərbiyəsi fənnindən müvəffəqiyyətləri qiymətləndirmə, proqram materialları üzrə nəzəri 
məlumatlara yiyələnmək və ayrı-ayrı fiziki hazırlıq bölmələrinin sonunda şagirdlər üçün verilən praktik 
tələblər əsasında müəyyənləşdirilir. Qiymətləndirmə, həm də tədris normalarının yerinə yetirilməsinin 
nəticələri, hərəkətlərin icraolunma texnikası nəzərə alınmaqla müəyyən edilir. 
              Şagirdlərin fiziki hazırlığına pedaqoji nəzarət məqsədilə aşağıda göstərilən hərəkət növləri üzrə 
ildə iki dəfə yoxlama sınaqları keçirilir. Yuxarı startdan 30 m məsafəyə qaçış, yerindən uzununa 
tullanmaq, doldurulmuş topu (1 kq. ağırlığında) yarım oturmuş vəziyyətindən baş üzərindən iki əllə 
atmaq, kiçik topu uzağa və hədəfə atmaq, bundan əlavə, III sinifdə qaçaraq uzununa və hündürlüyə 
tullanmaq üzrə yoxlamalar keçirilir. Bu cür yoxlamalar dərs ilinin əvvəlində (sentyabrda) və axırında 
(mayda) aparmaq məqsədəuyğundur. 
              Fiziki hazırlıq bölmələri ilə əlaqədar uekun qiymətləndirmə cari və yekun qiymətləndirmə 
əsasında aparılır. Hər iki qiymətləndirilmənin cəmindən yekun çıxarılır. İlkin yekun qiymətləndirmə 
yarımillik qiymətlər əsasında aşkar olunur. 
              Şagird proqramda nəzərdə tutulan normadan aşağı nəticə göstərirsə, onun hərəkəti yerinə 
yetirməyə və nəzəri biliyə görə aldığı qiymət bir bal aşağı salınır. Bəs şagird normalarını ödəsə necə? Bu 
vaxt isə onun nəzəri bilik və hərəkəti isə icra etmək texnikası üzrə aldığı qiymət saxlanılır və ya bir bal 
artırılır. 
              Məktəbli özündən asılı olmayan səbəbə görə tədris normalarını ödəmədikdə, yəni fiziki cəhətdən 
mütənasib inkişaf etmədikdə, fiziki inkişafdan geri qaldıqda, üzürlü səbəbdən uzun müddət dərsdə iştirak 
etmədikdə onun nəzəri bilik və hərəkəti yerinə yetirmə üzrə aldığı qiymət qüvvəsində qalır və yekun 
qiymət kimi saxlanılır. 
              Şagirdin fəaliyyəti qiymətləndirilərkən onun dərsdə davranışı, dərsə səy gögstərməsi, idman 
geyimində olması, sinifdənxaric kütləvi idman tədbirlərində iştirakı əsas götürülmür. 
              Hazırlıq qruplarında qiymətləndirmə həmin qrupun şagirdləri üçün nəzərdə tutulan hərəkətlər 
üzrə ümumi əsaslarla aparılır. 
              Səhhətinə görə xüsusi tibbi qrupa daxil olan məktəblilər isə məktəbdə, müalicə-bədən tərbiyəsi 
kabinetində xüsusi proqram  üzrə hərəkətlərlə məşğul olursa, məqbul və ya «qeyri-məqbul» şəklində 
qiymətləndirilir. 
              Müşahidələr göstərir ki, fiziki tərbiyə fənni üzrə dərs deyən müəllimlərin əksəriyyəti 
valideynlərlə daima  sıx əlaqə saxlamır, onlarla fiziki tərbiyəyə dair vaxtaşırı söhbət və məruzələr təşkil 
olunmur. Buna görə də fiziki tərbiyə ilə əlaqədar bəzi məsələlər, o cümlədən şagirdlərin bu fəndən necə 
qiymətləndirilməsi valideynlər üçün anlaşılmaz qalır. 
              Həmin istiqamətdə müəllimlə valideyn arasında söz-söhbət yaranır. Unutmamalı ki, valideynlərlə 
iş aparmaq, onları fiziki tərbiyə sahəsində savadlandırmaq məktəb kollektivinin və hər bir sinif 
müəlliminin borcudur. 
              Fiziki tərbiyədən dərs aparan sinif müəllimləri yuxarıda söylənənləri nəzərə almaqla, şagirdlərin 
düzgün qiymətləndirilməsinə çalışmalıdır. Bunun üçün də yeni fiziki tərbiyə proqram materiallarını, 
onların tələb və normalarını dərindən öyrənməli, müntəzəm surətdə həyata keçirilməlidir. Bütün bunlar 
şagirdlərin bədəncə sağlam, iradəcə möhkəm və fiziki cəhətdən kamilləşməsinə zəmin yaradan vacib 
şərtlərdəndir. 
              Şagirdlərin hərəkətlərin texniki baxımdan qiymətləndirilməsində aşağıdakılar nəzərə alınmalıdır: 
              Hərəkət əsasən düzgün icra edildikdə,   lakin cüzi nöqsanlara    yol verildikdə  şagird «5» 
qiymətlə qiymətləndirilir. 
 157
              Hərəkətin yerinə yetirilməsi zamanı o qədər də ciddi olmayan və ya bir neçə cüzi nəzərə 
çarpacaq texniki nöqsanlar buraxıldıqda şagird «4» qiymətlə qiymətləndirilir. 
              Şagird bir neçə əsaslı texniki   səhvlərə yol verirsə o, «3» qiymətlə qiymətləndirilir. 
              Şagird hərəkəti icra edərkən kobud səhvlərə yol verirsə, o, «2» qiymətlə qiymətləndirilir. 
              Şagird hərəkəti icra edə bilmirsə, «1» qiymətlə qiymətləndirilir. 
              Şagirdlərin müvəffəqiyyətinin qiymətləndirilməsində 2 cəhəti nəzərdən qaçırmaq olmaz. Əvvəla, 
şagirdlərin hərəkətləri texniki cəhətdən qiymətləndirilməsi düzülmə və yenidən  düzülmələr, akrobatik, 
müvazinət, oyunlar və i.a. üzrə aparılır. 
              İkincisi, şagirdlərin qiymətləndirilməsi fiziki tərbiyənin fənn kurikulumu hərəkətləri üzrə 
aparılmalı, hərəki qabiliyyətlərinin hazırlıq səviyyəsi (aşağı, orta, yüksək) müəyyənləşdirilməlidir.  
Bundan əlavə, oyunlar keçirilirsə, xalların miqdarıda nəzərə alınmalıdır. 
 
3.16.Məşğələ yerinin hazırlanması, onun ləvazimat 
və avadanlıqlarla təchizi 
              Hansı sinif olursa-olsun, bədən tərbiyəsi dərslərinin səmərəliliyi, hər şeydən əvvəl, məşğələ 
yerinin seçilməsindən və təşkilindən, onun müvafiq avadanlıqlar üzrə düzgün yerləşdirilməsindən asılıdır. 
Buna görə də biz, əvvəlcə, avadanlıqlardan səmərəli  istifadəyə zəmin yaradan məşğələ yerinin 
təşkilindən, avadanlıqların idman zalı və meydançada yerləşdirilməsinə qarşı qoyulan tələblərdən bəhs 
etməyi lazım bilirik.               
              - İdman zalının  məşğələ üçün hazırlanması. İdman zalından effektli istifadə etmək üçün zala 
verilən pedaqoji tələbləri nəzərə almaq lazımdır. Zalın döşəməsi taxta və yaxud parket olmalıdır. 
Mütəhərrik oyunların, voleybol, basketbol elementlərinin qaydalarına düzgün əməl olunması üçün 
çəkilmiş xətlərin yağlı boyalarla rənglənməsi daha məqsədəuyğundur. 
              Zalın divarı hamar olmalı və 1,5- 2 m hündürlüyündə açıq yağlı boya ilə rənglənməlidir. 
Şagirdlərin diqqətini dərsdən yayındırmamaq üçün divardan heç bir cədvəl, elan, plakat asılmamalıdır. 
Sınmamaq üçün zalın pəncərələri və elektrik lampaları da qoruyucu torla örtülməlidir. Əgər zalda 
ventilyasiya yoxdursa, qoruyucu torlar elə vurulmalıdır ki, məşğələyə maneçilik törədilmədən pəncərələr 
asanlıqla açılıb-örtülə bilsin. Zal üçün lazım olan avadanlıqlardan, yardımçı otaqlardan danışmağı nəzərdə 
tutmadığımız üçün həmin məsələyə toxunmuruq; 
              - İdman meydançasının düzəldilməsi və avadanlıqlarla təchizi.  Respublikamızın aran 
rayonlarında bədən tərbiyəsi məşğələləri çox vaxt məktəbyanı meydançada, açıq havada keçirilir. Bədən 
tərbiyəsi tədrisinin səmərəliliyinin yüksədilməsində isə normal ölçülü məktəbyanı meydançanın 
düzəldilməsi, mövcud meydançanın təmir edilib yararlı hala salınması vacib məsələdir. 
              Yay idman meydançası məktəb binasından 10 m aralı, sinif pəncərəsi olmayan sahədə 
düzəldilməlidir. Belə olduqda, sinifdə digər fənn dərslərinin normal keçməsinə, şagirdlərin diqqətinin 
yayınmamasına şərait yaranacaq və pəncərə şüşələrinin sınmasının qarşısı alınacaqdır. 
              İdman meydançasının çay kənarında, bağlıq və boş yerlərdə olması daha faydalıdır. 
Meydançanın zibil tökülməyən, tualetə yaxın olmayan və s. sahələrdə tikilməsi sanitar-gigiyenik 
baxımdan çox əhəmiyyətlidir. 
              Meydança bəzi hallarda asfaltla da örtülə bilər. Bunun mənfi tərəfi olsa da, müsbət cəhətləri də 
vardır. Belə meydança bütün il boyu, yağışlı havada da məşğul olmaq imkanı verir. Məktəbyanı 
meydançada idman zalının perimetri üzrə hündürlüyü 0,5-0,8 m-ə, torun hündürlüyü isə 3 m-ə çatan hasar 
çəkilməsi vacibdir. Bunlar məşğələnin gedişinə  kənar şəxslərin maneçilik törətməsinə, şagirdlərin 
fikrinin yayınmasına imkan vermir. Meydançanın torla əhatə olunması küləyin qarşısını alaraq idman 
ləvazimatı və avadanlıqlarının səliqəli qalmasına şərait yaradır. Bu həm də meydançaya, çalaya tökülmüş 
narın qum dənələrinin dağılmasının qarşısını alır. Meydançada su olmalı, məşğul olanların hər birinə 10 
m 2 sahə düşməlidir. Bundan əlavə, meydançada avadanlıq və ləvazimatların (top, skamya, halqalar və s.) 
islanıb xarab olmamasından ötrü xüsusi otaq, tualet olmalı və duşxana ilə təmin olunmalıdır. Əgər 
meydançanın sahəsi böyükdürsə, onda orada mütəhərrik oyunlar, tullanma və cisim atmaq üçün yer 
düzəldilməli, qaçış cığırları yaradılmalıdır. 
        
 158
  İbtidai siniflərdə bədən tərbiyəsi üzrə göstərilən adda tədris – əyani vəsaiti və tədris qurğuları 
olması nəzərdə tutulur: 
 
    Adı   Miqdarı    Adı   Miqdarı 
       1                                    2       3      4 
Voleybol topu   
Basketbol topu  
1 kq ağırlığında 
doldurulmuş toplar  
Gimnastika ağacları 
Hoppanma ipləri  
Kiçik rezin toplar     
     10 
     10 
 
     10 
  
 
      40 
   
      40 
  
      40 
Ruletka 
Fit 
Topun doldurulması 
üçün nasos 
Şnur 
Tullanma üçün ağac 
dayaqlar 
Qumla doldurulmuş 
top kubik 
Estafet ağacları 
Müxtəlif rəngli 
bayraqlar 
Hədəf üçün ağac şitlər 
      4 
      1 
      1 
     
      1 
      2 
       
     20 
        
     40 
     40 
      2 
 
      2 
 
                                        Yoxlama – test sualları 
 
1. Bədən tərbiyəsi dərslərinin mühüm səciyyəvi xüsusiyyətləri. 
2. Bədən tərbiyəsi dərslərinin qarşısında duran vacib vəzifələr. 
3. Bədən tərbiyəsi dərslərinin tipləri. 
4. Bədən tərbiyəsi dərslərinin quruluşu. 
5. Bədən tərbiyəsi dərslərinin hissələri. 
6. Bədən tərbiyəsi dərslərinin təşkili formaları. 
7. Bədən tərbiyəsi dərslərinin sıxlığı və dərsdə verilən fiziki yük. 
8. Bədən tərbiyəsindən ev tapşırıqları. 
9. Dərsə tibbi nəzarət. 
10. Dərsdə mühafizə və təhlükəsizlik qaydaları. 
11. Bədən tərbiyəsi üzrə planlaşdırma. 
12. Müvəffəqiyyətin nəzərə alınması. 
13. Məktəblilərin qiymətləndirilməsi. 
14. Məşğələ yerlərinin hazırlanması. 
15. Bədən tərbiyəsi dərslərinin ləvazimat, vəsait və avadanlıqlarla təchizi. 
 
 
Yaradıcılıq işi üçün təxmini mövzular 
 
1. Bədən tərbiyəsi dərslərinin səmərəli təşkili yolları. 
2. Gimnastika proqram tədris materiallarının öyrənilməsi metodikası. 
3. Fiziki tərbiyə məşğələlərində baş verə biləcək zədələnmələr və onların qarşısının alınması. 
4. Fiziki tərbiyə məşğələlərində şagirdlərin mühafizə olunması. 
                          
 
 159
İKİNCİ  BÖLMƏ 
 
                                   XÜSUSİ METODİKA 
 
V  FƏSİL. PROQRAM TƏDRİS MATERİALI VƏ ONUN 
ÖYRƏDİLMƏSİ METODİKASI 
 
P L A N 
 
1. Fiziki tərbiyə üzrə əsas biliklər. 
2. İlk tibbi yardım göstərmək qaydaları. 
3. Proqram materiallarının məzmunu və keçirilməsi.  
4. Gimnastika dərslərinin təşkili və öyrədilməsiüsulları.  
5. Azərbaycan xalq rəqsləri. 
6. Mütəhərrik oyunlar 
7. Kross hazırlığı və marş yürüşü 
8. Üzgüçülük. 
 
                                       Ə D Ə B İ Y Y A T 
 
1. Ə.Babayev, S.Əliyev. Bədən tərbiyəsində həkim nəzarəti və idman travmatizmi. Bakı, 
«Maarif» nəşriyyatı, 1968-ci il. 
2. Ə.Babayev. Fiziki hərəkətlərin və idmanın gigiyenası. Bakı, «Maarif» nəşriyyatı, 1972-ci il. 
3. B.Quliyev. İbtidai siniflərdə bədən tərbiyəsi. Bakı, «Maarif» nəşriyyatı, 1974-cü il. 
4. H.Ağayev, S.Hüseynov. Azərbaycan uşaq mütəhərrik oyunları. Bakı, «Maarif» nəşriyyatı, 
1989-cu il. 
5. Ş.Əbdürəhmanov. İdman üzgüçülüyü. Bakı, 1999-cu il. 
6. B.Nərimanov, S.Əliyeva, E.Nərimanov. İdman gimnastikası. Bakı, «Müəllim» nəşriyyatı, 
2004-cü il. 
 
V FƏSIL  PROQRAM TƏDRIS MATERIALI VƏ ONUN ÖYRƏDILMƏSI 
METODIKASI 
V.1. Fiziki tərbiyə üzrə əsas biliklər 
              Fiziki tərbiyə dərslərinin səmərəli təşkilində bu sahədə verilən nəzəri biliklərin əhəmiyyəti 
böyükdür. Çünki şagirdlər fiziki tərbiyə  və idman üzrə müvafiq bilikləri mənimsəməklə fiziki 
hərəkətlərin və oyunların nə məqsədlə yerinə yetirilməsinin əhəmiyyətini, sağlamlıq, əməyə və Vətənin 
müdafiəsinə hazırlıq işində rolunu dərk edir və dərsdə davranış qaydalarını öyrənirlər. Bütün bunlar 
şagirdlərin dərsə marağını, şüurlu münasibətini və fəallığını artırır. Deyilənlər nəzərə alınaraq I-IV 
siniflərdə fiziki tərbiyə üzrə «əsas biliklər» bölməsi verilmişdir. 
              Nəzəri biliklərə hər bir sinif üçün 4 saat vaxt ayrılmışdır. I-IV siniflər üzrə bu rəqəm cəmi 16 
saat miqdarındadır. İbtidai siniflər üçün nəzəri biliklər əsasən 4 istiqamətdə verilmişdir: 
1.Hərəkətlərin icrası üzrə; 
2.Fiziki hərəkətlərin və oyunların sağlamlığa təsiri , həmçinin əməyə və ölkənin müdafiəsində 
onların əhəmiyyəti ilə əlaqədar; 
3.Şəxsi və ictimai gigiyena üzrə; 
4.Fiziki tərbiyənin tarixi və görkəmli idmançılar haqqında və s. 
 
1.1.Nəzəri biliklərin mənimsənilməsinin 
pedaqoji-psixoloji məsələləri 
              Hökumətimiz böyüməkdə olan nəslin hərtərəfli inkişaf etdirilməsi və fiziki cəhətdən 
təkmilləşməsini mühüm vəzifə kimi  qarşıya qoymuşdur. Şəxsiyyətin hərtərəfli inkişafında fiziki və əqli 
 160
tərbiyənin bir-biri ilə sıx əlaqəli və ahəngdar aparılması olduqca zəruridir. Buna görə də hazırkı bədən 
tərbiyəsi proqramı əvvəlkilərdən əhəmiyyətli dərəcədə fərqlənir. İbtidai siniflərin mövcud bədən tərbiyəsi 
proqramlarında hərəkət keyfiyyətlərini inkişaf etdirməklə yanaşı, məktəblilərə bədən tərbiyəsi – gigiyena 
sahəsində nəzəri bilik verilməsi, yəni onların elmi səviyyəsinin yüksədilməsi nəzərdə tutulur. Bu, həm də 
ona görə vacibdir ki, fiziki qabiliyyətlərin inkişafında bacarıq və vərdişlərlə bərabər, bilik də böyük 
əhəmiyyətə malikdir. 
              İbtidai siniflərdə şagirdlərə bədən tərbiyəsi – gigiyena üzrə nəzəri bilik verməklə hərəkətlərin, 
gigiyenik qaydaların düzgün yerinə yetirilməsinin məqsəd və mahiyyətini, bunların bədən quruluşuna, 
orqanizmin funksional fəaliyyətinin yaxşılaşmasına müsbət təsirini izah etmək mümkündür. Fiziki 
hərəkətlərin öyrədilməsi və gigiyenik tələblərin gözlənilməsi mahiyyətinin dərk olunması şagirdlərin 
nəinki hərəkət fəaliyyətini artırır, təfəkkürünü inkişaf etdirir, həm də onlar hərəkətləri inamla icra edir, 
ona şüurlu münasibət bəsləyirlər. Bunlar isə şagirdlərin fiziki tərbiyəsinin səmərəliliyini yüksəltməkdə 
mühüm əhəmiyyət kəsb edir. 
              İbtidai siniflərdə öyrədilməsi zəruri olan biliklərə şagirdin hərəkət rejimi, bədən tərbiyəsi ilə 
məşğul olarkən geyimi, məşğələlərdən sonrakı (idman geyiminin adi geyimlə əvəz etmək, bədəni yumaq 
və silmək) gigiyenası, qaməti düzgün saxlamaq, düzgün tənəffüs, səhər gigiyenik gimnastikası, dərsə 
qədər gimnastika, fəal istirahətin (bədən tərbiyəsi dəqiqəsi, sinifdənkənar vaxtlarda açıq havada oynamaq 
və idman əyləncələri) sağlamlığa, əmək qabiliyyətinin artırılmasına olan müsbət təsiri, bədəni 
möhkəmləndirmək və s. daxildir. Bu biliklərin mənimsənilməsi haqqında bəzi pedaqoji-psixoloji 
məsələlərin müəllimlərə çatdırılması böyük əhəmiyyət kəsb edir. Buna görə də həmin baxımdan bəzi 
məsələlərə qısa da olsa toxunmağı lazım bilirik. 
              Qeyd etdiyimiz kimi, fiziki tərbiyə prosesində şagirdlər müəyyən biliklərə yiyələnirlər. Bu 
biliklər şüurlu münasibət zaminində aşılanarsa, məqsədə tez və lazımi səviyyədə nail olmaq imkanı daha 
da artar. Nəzəri materialların şüurlu surətdə aşılanması mənimsəmə prosesi ilə sıx əlaqədar olub, yeni 
material ilə tanış olmaqla başlayır və ona yiyələnməklə başa çatır. 
              Aparılmış müşahidələr göstərir ki, fiziki  tərbiyə üzrə məlumatları yaxşı mənimsəyən kiçik yaşlı 
məktəbli mahiyyəti dərindən dərk edir, həmin materialı digər material ilə əlaqələndirməyi, müstəqil fikir 
söyləməyi, hətta izahat verməyi bacarırlar. Material yaxşı mənimsənildikdə şagirdlər onu əməli 
fəaliyyətlərində tətbiq etməyə çalışır və yeri gəldikcə həyatı materiallarla aydınlaşdırırlar. Belə bir 
vəziyyət əsasən II-III siniflərdə daha qabarıq şəkildə özünü büruzə verir. 
              İbtidai siniflərdə şagirdlərə fiziki tərbiyədən məlumatlar sadə şəkildə verilsə də mənimsəmə 
prosesi onların gərgin fikri fəaliyyətinə əsaslanır. Bu zaman şagirdlərin gərgin fikri fəaliyyəti, 
emosionallığı, inamlılığı daha da artır, diqqəti mərkəzə cəmlənmiş olur. Nəzəri materialın səmərəli 
mənimsənilməsində şagird qarşısında qoyulan məqsəd və vəzifənin aydın olması mühüm şərtlərdən 
biridir. Şagirdlər yalnız bu yollla nəzəri materialları şüurlu surətdə mənimsəyir və mahiyyəti yaxşı dərk  
edirlər. Məlumatların verilməsində mahiyyət,  qarşıda qoyulan məqsəd və vəzifə konkret olmadıqda isə 
şagirdlərin fikri fəallığını yüksəltmək çətinləşir, onlar müəllimi dinləmək istəmir, diqqəti tez-tez yayınır, 
təlim cansıxıcı keçir. Müəllim fiziki tərbiyə prosesində nəzəri məlumatların verilməsinin səmərəliliyini 
yüksəltmək istəyirsə, o, mütləq bu prosesin, birinci növbədə uşaqların fəallığı şəraitində keçməsinə, 
məqsədin aydın olmasına, mənimsəmənin şüurluluq əsasında həyata keçirilməsinə ciddi səy göstərməsi 
xüsusilə vacibdir. 
              Fiziki tərbiyə haqqında nəzəri məlumatların şüurlu mənimsənilməsində şagirdlərin fikri 
fəallığına səbəb olan maraq, diqqət, hiss və emosiyaların, mahiyyətin dərk olunmasını təmin edən 
təfəkkürün, yeni material ilə tanışlığa imkan verən duyğu, qavrayış və hafizənin inkişaf etdirilməsi böyük 
əhəmiyyətə malikdir. 
              Məlumatların səmərəli verilməsində onun həyatla əlaqələndirilməsi xüsusi rol oynayır. Buna 
görə də müəllim hər hansı bir hərəkət və ya oyun haqqında nəzəri məlumat verirsə, bunların şagird 
tərəfindən dərsdə, gün rejimində və s. tədbirlərdə tətbiq olunmasına nail olmalıdır. Məsələn, müəllimin 
fiziki hərəkətlərin barmaq, bilək və qol əzələlərinin inkişafında, möhkəmləndirilməsində rolu barədə 
məlumat verirsə, o, eyni zamanda əzələ qüvvəsinin artırılmasının, əzələnin daha da 
möhkəmləndirilməsinin əməli fəaliyyətdə – yazı yazarkən, əl əməyi işləri ilə məşğul olarkən əhəmiyyətini 
də şagirdlərə izah etməlidir. O, şərh etməlidir ki, əl və qol əzələlərinin möhkəm, qüvvətli olması, yazı 
 161
yazarkən yorulmanın qarşısını almaqda mühüm vasitələrdəndir. Eyni zamanda, əl əməyi işlərinin, qısa bir 
vaxtda lazımi keyfiyyətdə yerinə yetirilməsi üçün də vacibdir. Sonra isə nəzəri material  təcrübə ilə 
əlaqələndirilməli, yəni əldə edilmiş biliklər tətbiq edilməlidir. Müəllim şagirdlərin aldıqları bilikləri 
nəzəri və əməli fəaliyyətində tətbiq edə bilməsi, bunlardan lazımi nəticə çıxarılması üçün onlara əl və qol 
əzələlərini inkişaf etdirən hərəkətləri müntəzəm olaraq icra etdirməlidir. Yalnız bu zaman şagirdlər həmin 
hərəkətlərin faydalılığını dərk edəcək, həm də nəticəni gözləri ilə görəcəkdir. Fiziki tərbiyə üzrə verilmiş 
biliklərin praktika ilə əlaqələndirilməsi bir tərəfdən materialın yaxşı mənimsənilməsinə, digər tərəfdən də 
təlim-tərbiyə işləri üçün əhəmiyyətlidir. Başqa sözlə desək, zehni fəaliyyətin həyatda praktik cəhətdən 
tətbiqi qaçılmazdır. Nəzəriyyə ilə əməli tərəflərin birləşdirilməsi və onların bir-birini tamamlaması inkişaf 
üçün çox vacibdir. 
              Nəzəri materialların mənimsənilməsində məzmunun da böyük əhəmiyyəti vardır. Fiziki tərbiyə 
üzrə nəzəri materialların məzmununda ümumi cəhətdən müəyyən qədər oxşarlıq hiss olunsa da, bunlar 
əsaslı surətdə bir-birindən fərqlənirlər. Misal üçün, elə fiziki hərəkətlər vardır ki, Vətənin müdafiəsinə 
fiziki hazırlıq üçün əhəmiyyətlidir. Lakin Vətənin müdafiəsinə fiziki hazırlıqda, təsir etibarı ilə, o, kəndirə 
dırmaşma, dırmaşıb aşma hərəkətləri kimi o qədər də xarakterik deyildir. Ona görə də müəllim ayrı-ayrı 
hərəkətlərin və mütəhərrik oyunların orqanizmə təsiri, əməyə və Vətənin müdafiəsi işində əhəmiyyəti 
haqqında nəzəri məlumatları elə verməlidir ki, şagirdlər bu və ya digər hərəkətlərin sağlamlığa, hansı 
əzələ qruplarına daha qüvvətli təsir etdiyini fərqləndirməyi bacarsın və başa düşsünlər. Belə materialların 
hansı şəkildə mənimsəməyin düzgün yollarını müəyyənləşdirmək də olduqca vacibdir. «Bu prosesdə 
müəllimin, yadda saxlamanın səmərəli üsullarını mükəmməl bilməsi və şagirdləri bu üsullardan bacarıqla 
istifadə etməyə öyrətməsi zəruridir. Material məzmunca nə qədər rəngarəngdirsə, mənimsəmə də bir o 
qədər  yadda saxlama tərzi tələb edir»120. 
    Məlumdur ki, fiziki tərbiyə üzrə nəzəri məlumatların mənimsənilməsində bir sıra təlim üsulu və 
priyomlarından istifadə edilir. Nəzəri məlumatların verilməsi ibtidai məktəbdə istifadə olunan üsulların 
tətbiqinə verilən tələblərdən irəli gəlir. Bu üsulların tətbiqi yaş səviyyəsinə uyğun olmaqla, məktəbin əsas 
məqsədinə  
xidmət etməlidir. Xüsusən, şagirdlər fiziki tərbiyə üzrə elmi biliklərə yiyələnməli, onların hərtərəfli 
inkişafı təmin edilməli, onlarda müstəqillik və təşəbbüskarlıq kimi iradi keyfiyyətlər tərbiyə olunmalıdır. 
              Elmi-metodik ədəbiyyatın və qabaqcıl müəllimlərimizin bu sahədəki iş təcrübəsinin öyrənilməsi 
göstərir ki, ibtidai siniflərdə nəzəri məlumatların səmərəli verilməsində şifahi şərh və əyani üsullar başlıca 
yer tutur. Nəzəri məlumatların mənimsənilməsində şagirdlərin qarşısında düşündürücü sualların 
qoyulması, onların müstəqillik fəaliyyətini qüvətləndirir, fikri fəallığını artırır. Bütün bunlar isə 
məlumatın mənimsənilməsinə müsbət təsir göstərir. 
              Sözlə əyaniliyin qarşılıqlı əlaqəsi də təlimi həyatla əlaqələndirməyin səmərəli formalarından 
olub, verilən biliklərin dərk edilməsi üçün faydalıdır. K.D.Uşinski yazırdı: «… Həyat üçün isə əşyanın 
hər tərəfdən və bütün əlaqələri içərisində görməyi bacarmaq qədər əhəmiyyətli heç bir şey olmaz. Əgər 
bu insanlar arasında, adətən, böyük dərrakə və ya çox gözəl ağıl adlanan keyfiyyətin mahiyyətinə 
dərindən nəzər salsaq, görərik ki, bu başlıca olaraq, əşyanın həqiqətdə olduğu kimi, hərtəfəli və bütün 
əlaqələri ilə görə bilmək qabiliyyətindən başqa bir şey deyildir. Əgər təlim uşaqlara ağlı inkişaf etdirmək 
iddiasındadırsa, onların müşahidə qabiliyyətini təmin etdirməlidir»121. 
              L.V.Zankov öz tədqiqatlarında sözlə əyaniliyin əlaqələndirilməsinin təlim üçün xüsusi 
əhəmiyyətə malik olduğunu qeyd etmişdir. Əyani təlim zamanı birinci siqnal sisteminin fəaliyyəti üçün 
lazımi imkan yaranır, şagirdlərin cisim və hadisələrlə bağlı, təsəvvürləri genişlənir və daha da dəqiqləşir. 
Bu isə təfəkkürün inkişafı və təlim zamanı ikinci siqnal sisteminin fəaliyyətini artırır. 
     Təlimdə bu məsələni həll etmək üçün idrak nəzəriyyəsinə əsaslanmaq lazımdır. Öyrənmə idrak 
fəaliyyəti olub, şagird onun vasitəsilə yeni biliyə yiyələnir. Bunun üçün də o, obyektiv gerçəkliyi öz 
şüurunda əks etdirir. Burada gerçəkliyin obyektiv varlığının dərk edilməsi ilə əlaqədar deyilmiş bir 
kəlamı yada salaq: «Canlı müşahidədən mücərrəd təfəkkürə, oradan da praktikaya». 
                                                 
120  Йаш вя педагожи психолоэийа мясяляляри. АПИ-нин няшри. Бакы. 1974, сящ.10. 
 
121 Ушински К.Д.Сечилмиш педагожи ясярляри, Азярняшр, Бакы, 1953, сящ.168. 
 
 162
        Nəzəri məlumatların səmərəli verilməsində şagirdlərin bu işə ilk mərhələdən psixoloji cəhətdən 
hazırlıqlı olması da əsas şərtlərdəndir. Psixoloji hazırlığa şagirdin məlumatları dinləməyə maraq və meyl 
göstərməsi, psixoloji proseslərin normal fəaliyyətə hazırlanması, eləcə də qarşıya çıxacaq çətinlik və  
maneələri aradan qaldırmaq imkanlarına onun malik olması və s. daxildir. 
              Nəzəri məlumatların verilməsinin səmərəliliyi müəllimin şərhi və ona verilən tələblərdən də 
asılıdır. Müəllim bu prosesdə ardıcıllığı gözləməli, sistemliliyə riayət etməli, yeni terminlər işlətdikdə isə 
onu dönə-dönə təkrarlamalıdır. Məlumatı verdikdən sonra onu yekunlaşdırmalı, həmin prosesdə 
müəllimin nitqi sadə və aydın olmalı, çətin başa düşüləcək söz və cümlələr işlətməməlidir. Yeni material 
əvvəlkilərlə əlaqələndirilməli, müqayisə olunmalıdır. Nitqin tempi nə sürətli, nə də çox yavaş olmalıdır. 
Məlumatlar şagirdlərə orta tempdə çatdırılmalıdır. Eyni zamanda müəllimin şərhi emosional  olmalı, 
müəyyən bir məsələni izah edərkən yeri gəldikdə ona öz münasibətini göstərməli, rəğbətini bildirməlidir. 
Məlumatların verilməsində məntiqi vurğulardan da yeri gəldikcə istifadə olunmalıdır. Müəllim nəzəri 
məlumat verərkən şagirdin mənəvi aləmində yaranan dəyişikliyi, ya zahiri əlamətlərinə və ya psixi 
fəaliyyətinə görə müəyyən etməlidir. 
              Məlumatların yaxşı mənimsənilməsində şagirdlərin psixi fəallığının yüksədilməsi böyük 
əhəmiyyət kəsb edir. Onların psixi fəallığı baş beyin yarımkürələrində qabıqaltı mərkəzlərdə qüvətli 
oyanmaların nəticəsində əmələ gəlir. 
              Nəzəri materialı izah edərkən müəllim özünə xas keyfiyyətlərdən də istifadə edib, məzmunu 
şagirdlərin  yaş və bilik səviyyəsinə uyğun təşkil etməklə qabıqaltı mərkəzlərdə oyanmanı qüvvətləndirir, 
şagirdlərin fəallığı və məlumatı dinləməyə olan maraq və meylini artırır. 
              K.D.Uşinskinin dediyi kimi, uşaqlar müəllimin sözü ilə işi arasındakı vəhdətə böyük fikir verir, 
onun ictimai yerlərdə özünü necə aparmasını, adamlara münasibətini izləyirlər. Onlar müəllimin hərəkət 
və davranışını, onun xarakterinin möhkəmliyini, qarşıya qoyduğu məqsəd uğrunda necə mübarizə 
aparmasını qiymətləndirirlər. 
              Böyük həyat təcrübəsinə malik müdrik insanlar müəllimə xas olan xüsusiyyətlərdən bəhs 
edərkən demişlər: «Cəsarətlə demək olar ki, müəllim çox  nüfuz sahibi olduqda, bəzi adamlar bütün 
həyatı boyu bu müəllimin gözəl təsirini hiss edirlər. Bax, buna görə də müəllim özünə fikir verməli və 
hiss etməlidir ki, onun hərəkətləri və özünü aparması, dünyada heç bir adam üçün olmayan dərəcədə çox 
ciddi nəzarət altındadır. Onlarca uşaq gözü müəllimə baxır, uşaq gözündən daha diqqətli, daha görücü, 
daha həssas bir şey yoxdur, bu gözlər insanın ruhi həyatının müxtəlif dəyişikliyini, bütün incəlikləri 
dərhal ayırır. Bunu möhkəm yadda saxlamaq lazımdır. 
              Məlumatların verilməsinin səmərəli olmasında maraq da böyük əhəmiyyətə malikdir. Maraq 
tələbatla sıx bağlı olub, onun əsasında əmələ gəlir.  Psixoloqların fikrincə, insanın istər maddi və istərsə 
də mənəvi tələbatı daim inkişaf edir, yeni məzmuna malik olur. İnsan tələbatların ödənilməsinin 
zəruriliyini dərk edir, ona can atır ki, bu da öz növbəsində marağın inkişafına kömək edir. Professor 
M.Həmzəyev yazır: «Kiçik məktəb yaşı dövründə uşaqların maddi və mənəvi tələbatının genişlənməsi, 
onların maraq dairəsinin də genişlənməsinə səbəb olur. Fəaliyyətin dəyişməsi birinci növbədə maraq 
sahəsini də yeniləşdirir. Əgər məktəbəqədər yaş dövründə uşağın marağında oyun fəaliyyəti ilə əlaqədar 
cəhətlər üstünlük təşkil edirsə, məktəblinin marağı əsasən təlim fəaliyyəti ilə bağlı olur» 122. 
     Psixoloqlarımızın tədqiqatları göstərmişdir ki, birinci sinfə gələn uşaqlarda maraqlar hələ 
fərqləndirici xarakter daşımır, uşaq təlim fəaliyyətinin bütün sahələri ilə eyni dərəcədə maraqlanır. II sinif 
uşaqlarında müstəqilliyin artması onların təlim fəaliyyəti ilə  
daha dərindən maraqlanmalarına imkan yaradır. Yuxradı deyilənləri nəzəri məlumatların verilməsi ilə 
əlaqədar apardığımız müşahidələr də təsdiq edir. Nəzəri məlumatların lazımi səviyyədə mənimsənilməsi 
üçün şagirdlərin psixoloji fəallığını yüksəltmək lazımdır.  
              Psixoloji fəallığın artırılmasında diqqətin səmərəli təşkilini ön plana çəkmək vacibdir, çünki 
diqqətlilik fəallığın ən mühüm amillərindəndir. K.D.Uşinski diqqəti ən zəruri psixoloji proses kimi 
yüksək qiymətləndirmişdir. O, yazır: «Təlimin heç bir kəlməsi bu qapıdan keçmədən uşağın ruhuna daxil 
                                                 
122 Йаш вя педагожи-психолоэийа мясяляляри. АПИ-нин няшри. Мягаляляр мяъмуяси, Бакы, 1974, сящ.52. 
 
 163
ola bilməz. Aydın məsələdir ki, uşağın bu qapını açıq saxlamağa alışdırmaq birinci dərəcəli əhəmiyyətli 
bir şeydir, təlimin bütün müvəffəqiyyəti buna nail olmaq üzərində qurulur»123. 
    Qeyd etməliyik ki, məlumatların mənimsənilməsində diqqətin yayınmasına səbəb, müəllimin 
materialın məzmununu dərindən bilməməsi, məlumatların uşaqların yaş və bilik səviyyəsinə uyğun 
verilməməsi, nitqin yeksənəkliyi və s. ilə sıx əlaqədardır. 
  Mühaşidələr göstərir ki, ibtidai sinif şagirdlərinin diqqəti davamsızdır, onlar uzun müddət diqqəti 
eyni bir məsələyə yönəldə bilmirlər. Lakin təlimin səmərəli təşkili nəticəsində onlarda diqqəti cəlb edən 
yeni keyfiyyətlər yaranır. Xüsusilə, qeyri-iradi diqqət tədricən maddi diqqətə çevrilir. 
  Uşaqların diqqətli asanlıqla yayına bilər. Yalnız onu maraqlandıran yeni keyfiyyətlərə malik olan, 
uşağın tələbatı ilə bağlı olan cisim və hadisələr onun diqqətini uzun müddət öz üzərində saxlaya bilər. Bu 
haqda M.Həmzəyev yazır: «Kiçik məktəbyaşlı uşaqlarda diqqətin zəifliyi, onların öz diqqətlərini uzun 
müddət cəmləşdirməkdə çətinlik çəkmələrindən irəli gəlir. Ona görə də kiçik məktəbyaşlı  uşaqlara 
tapşırılan iş maraqlı olmaqla yanaşı, arabir dəyişməlidir. Bununla yanaşı olaraq, uşağın görəcəyi işin 
mahiyyəti onun üçün   aydın olmalıdır” 124. 
Təcrübə göstərir ki, məlumatın verilməsində bəzən uşağın diqqətinin bu xüsusiyyəti nəzərə alınmır, 
hətta yuxarı sinif uşaqları kimi. Onlara da həddən artıq müstəqillik verilir. Bəzən də müəllim dərsi 
uşaqların marağına uyğun qura bilmir, nəticədə uşaqlar dərsin mahiyyət və məqsədini başa düşmür. Bu 
yaşda 
şagirdlərin diqqətini ancaq maraqlar əsasında saxlamaq kifayət etmir, onları tərbiyə etmək vəzifəsi də 
qarşıya qoyulmalıdır. Uşağın öz təlim vəzifəsini sevməyə və vəzifənin icrasından həzz almağa öyrətmək 
lazımdır. 
              Kiçik məktəbyaşlı şagirdlər fiziki tərbiyə üzrə məlumatları tez mənimsəyir və tez də 
unudurlar. I-II siniflərdə şagirdlər verilən məlumatları çətinliklə şərh edirlər. Bunun üçün uşaqlarda 
həmin sahə üzrə çoxlu söz ehtiyatı yaratmağa, həm də məntiqi  yaddasaxlamanın inkişaf etdirilməsinə 
böyük ehtiyac vardır. Kiçik məktəblilərin təlim prosesində əldə etdikləri biliklər, təsəvvürlər 
genişləndikcə onların hafizələri də inkişaf edir və möhkəmlənir. 
              İbtidai sinif şagirdlərinin təsəvvürləri konkret olur. Buna görə də müəllim dərsdə öz fikrini 
uzun danışmamalı, konkret və aydın misallarla izah etməlidir. 
              Kiçik məktəbyaşlı uşaqların təlim, o cümlədən nəzəri məlumatları mənimsəmə 
fəaliyyətindəki müvəffəqiyyətlər üçün qavrayış mühüm əhəmiyyət kəsb edir. Onun mənimsəmənin ilk 
mərhələsində xarici aləmin cisim və hadisələrinin beyində bütövlükdə inikasında rolu böyükdür. 
Müəllimin nitqinin qavranılmasında duyğu orqanları başlıca rol oynayır. Təlimdə fəallıq göstərmək, 
biliklərə şüurlu yiyələnmək üçün şagirdlərin müşahidə etdiyi hər hansı fakt və ya da hadisənin onlara 
təsiri hər dəfə müvafiq sözlə müşayiət olduğundan, onunla yanaşı söz də beyin qabığında əks olunur, bu 
sözün orada izi qalır. Hadisənin və müvafiq sözün beyin qabığında ayrılıqda əmələ gətirdiyi izlər bir-biri 
ilə əlaqələnir» 125.    
    İ.P.Pavlov beyin qabığında yaranan izləri iki qrupa ayırmışdır. Birinci qrupa birinci siqnal 
sisteminə cisim və hadisələrin təsiri ilə əmələ gələn izlər, ikinci qrupa isə ikinci siqnal sisteminə həmin 
cisim və hadisələri ifadə edən sözlərin yaratdığı izləri daxil etmişdir. Bilavasitə qavramada şagirdlər 
hadisə və faktları və ya onların şəkillərini görür, şeylər üzərində təcrübə aparırlar. Bu zaman fakt və 
hadisələr və ya onların şəkilləri əsasdır. Bu haqda şagirdlərin bilavasitə qavramaya isə   şagirdlər beyin 
qabığında birinci siqnal sistemi fəaliyyət göstərir. faktlar və hadisələr haqqında məlumatı sözlər vasitəsilə 
alırlar. Bu vaxt şagirdin beyin qabığında ikinci siqnal sistemi fəaliyyət göstərir. Təlim prosesində həm 
birinci və həm də ikinci yoldan istifadə olunmalıdır. Bilikləri bilavasitə yolla tam qavramaq mümkün 
deyildir. Burada bilavasitə (ikinci yol), sözün  təsirindən də istifadə etmək lazımdır, çünki bilik əldə 
etməkdə söz ən qüdrətli vasitədir. İ.P.Pavlov qeyd edirdi ki, ikinci siqnal sistemi birinci siqnal sistemi 
                                                 
123 Ушински К.Д. Сечилмиш педагожи ясярляри, Азярняшр, Бакы, 1953, сящ.183-184. 
 
124 М.Щямзяйев. Кичик мяктябйашлы ушагларын психоложи хцсусиййятляри, Бакы, «Маариф», 1968, сящ. 15. 
 
125 Казымов Н. Тялим мащиййяти анлайышына даир, «Азярбайъан мяктяби» журналы, 1965, № 6, сящ.69. 
 
 164
əsasında yaranır və onunla əlaqəli olduqda əhəmiyyətlidir. Əgər o birinci siqnal sistemindən ayrı düşsə, 
siz boş sözlər sahibi, boşboğaz olar və həyatda özünüzə yer tapmazsınız126. 
              Buna əsasən müəllimdən tələb olunur ki, yeni qanun və qaydaları, tərif və formulları onlarla 
əlaqədar olan kifayət qədər fakt  və hadisələrlə əlaqəli öyrətsin, yalnız bu zaman şagirdlər bu anlayışları 
başa düşürlər. Müəllim şagirdlərin mücərrəd məfhumları başa düşmədən, quruca əzbərləməsinə yol 
verməməlidir. Tərifi söyləyib izah edə bilməyən, qayda və qanunları əzbərdən deyib, onlara aid heç bir 
fakt, misal gətirə bilməyən şagirdlərin bu biliyində məhz ikinci siqnal sistemi ilə birinci siqnal sistemi 
arasında əlaqə olmur127. 
              Nəzəri məlumatların mənimsənilməsində aşağıdakıların əsas götürülməsi xüsusən faydalıdır: 
              a) nəzəri məlumatlar aydın, qısa, sadədən mürəkkəbə, konkretdən mücərrədə doğru və 
emosional vəhdətdə şagirdlərə mənimsədilməlidir; 
              b) yeni nəzəri məlumatlar, şagirdlərin vaxtı ilə mənimsəmiş olduqları məlumatlara istinad 
olunmaqla verilməli və  
onlarla əlaqələndirilməlidir; 
              v) mənimsədilmiş nəzəri məlumatlar, əvvəlki məlumatlarla, eyni zamanda gələcəkdə 
mənimsədiləcək məlumatlarla əlaqələndirilərək verilməlidir; 
              q) nəzəri məlumatlar şagirdlərin fikir fəallığının yüksədilməsi şəraitində və həm də onların 
yaradıcı təfəkkürünə əsaslanaraq mənimsədilməlidir; 
              d) mənimsədilmiş nəzəri məlumatlar nəzəri və praktiki təfəkkürü inkişaf etdirməli, beyində 
möhkəmləndirilməlidir, elə buna görə də onları tətbiqetmək zəruridir. 
              I-II sinif şagirdləri əksər halda cisim və hadisələri hər hansı bir təsadüfi əlamətinə görə 
qavrayırlar. Onların qavrayışında passivlik üstünlük təşkil edir. Y.İ.İqnatov I sinif şagirdləri ilə apardığı 
təcrübədə bu dövrdə qavrayışın kifayət qədər fərqləndirici xarakter daşımasını aşkar etmişdir. III sinifdə 
isə kiçik məktəbyaşlı uşaqların qavrayışında əhəmiyyətli dəyişikliklər olur. Həmin yaşdan başlayaraq 
uşaqlarda qavrayış fərqləndirici xarakter daşıyır. 
              Təfəkkür uşaqlarda konkret və emosional xarakter daşıyır. Lakin kiçik yaşlı məktəblilərdə 
təfəkkürün ən yüksək səviyyədə inkişaf etdiyini demək çətindir. Bundan əlavə, onlarda qeyri-iradi diqqət, 
mexaniki hafizə daha yüksək səviyyədə inkişaf edir və məntiqi təfəkkürün elementləri yaranmağa 
başlayır. Həmçinin, bu yaşda uşaqlarda emosional vəziyyətlərin tez-tez dəyişməsi, xəyalpərəstlik və s. 
hallar müşahidə olunur. 
              S.R.Rubinşteynin fikrincə əqli nəticə kiçik məktəb yaşı dövründə müəyyən inkişaf 
mərhələləri keçir. Əqli nəticə birinci mərhələdə (I-II siniflərdə) əyanilik, bilavasitə müşahidə əsasında 
qurulur. Bu dövrdə uşaq bilavasitə qavradığı, müşahidə etdiyi cisim və hadisələrə (III sinifdə) artıq 
mücərrəd material əsasında da əqli nəticə çıxarmaq mümkün olur. Lakin bunun müvəffəqiyyətlə həyata 
keçməsi üçün həmin mücərrəd materialı əyani sxemlər, tanış misallar vasitəsilə konkretləşdirmək əsas 
şərtdir. 
              Uşaqların idrak fəaliyyətində təfəkkürün keyfiyyətləri də xüsusi əhəmiyyət kəsb edir. 
Professor Ə.Bayramov tədqiqatlar əsasında müəyyənləşdirmişdir ki, kiçik yaşlı məktəblilərdə təfəkkürün 
müstəqillik və tənqidiliyi təzahür edir. Bu dövrdə uşaq öz fəaliyyətində, işində müstəqil və tənqidi 
düşünməyi bacarır. Lakin, kiçik məktəbyaşlı uşaqların hamısı eyni dərəcədə müstəqil və  tənqidi düşünə 
bilmirlər. Bəzi uşaqlar heç bir kənar kömək olmadan müstəqil və tənqidi  düşünürlər. Bəzilərinə isə 
qismən kömək etmək, istiqamət vermək lazım gəlir. Elə uşaqlar da vardır ki, kənardan əsaslı kömək 
olmadan nə müstəqil düşünə, nə də öz idrak obyektlərinə tənqidi yanaşa bilirlər 128. 
              D.B.Elkonin və B.V.Davıdov öz tədqiqatlarına əsaslanaraq kiçik yaşlı məktəblilərdə 
təfəkkürün konkret xarakter daşıdığını, ona görə də xüsusidən ümumiyə, induktiv yoldan istifadəyə 
üstünlük verənlərin fikri ilə razılaşmırlar. Onların fikrincə ümumidən xüsusiyə doğru getmək yolu ilə 
konkret anlayışları təşəkkül etdirmək mümkündür. Bunun üçün də xüsusi proqram hazırlamış və 
                                                 
126 И.П.Павлов. Павлов чяршянбяляри (русъа), ЫЫЫ ъилд, сящ. 318. 
127 Педагоэика. Проф.М.Мурадхановун рящбярлийи иля, Азяртядрисняшр, Бакы, 1964, сящ.95-96. 
 
128 Бах: Я.Байрамов. Шаэирдлярдя ягли кейфиййятлярин инкишаф хцсусиййятляри. «Маариф», Бакы, 1967. 
 
 165
təcrübədən keçirmişlər. Təcrübəyə əsaslanaraq onlar belə nəticəyə gəlirlər ki, adi halda nisbətən təlimin 
bu şəkildə qurulması (onlar təcrübədən keçirdiyi təlim materialını elə tərtib etmişlər ki, həmin materialın 
mənimsənilməsi şagirdlərin mükəmməl mücərrədləşdirməyə yiyələnmələrinə və sonradan konkret 
hadisələri təhliletmə prosesində elmi anlayışlara əsaslanmağa imkan vermişdir) şagirdlərdə mücərrəd 
təfəkkürün, idrak qabiliyyətlərinin daha tez təşkili üçün imkan yaradır, təlim materialları daha şüurlu 
mənimsənilir. 
                
1.2.Nəzəri biliklərin mənimsədilməsi metodları 
              Müşahidələr göstərir ki, hər bir bədən tərbiyəsi hərəkətinin özünəməxsus metodik 
xüsusiyyətləri olduğu kimi, onlara aid nəzəri materialların öyrədilməsi yolları da müxtəlifdir Nəzəri 
məlumatların müvəffəqiyyətlə öyrədilməsi mövzunun məqsəd və məzmun aydınlığından, şagirdlərin yaş 
xüsusiyyətlərinin nəzərə alınmasından çox asılıdır. 
              Təcrübə göstərir ki, bədən tərbiyəsi dərslərində nəzəri məlumatların şagirdlər tərəfindən 
mənimsənilməsinə təsir göstərən başlıca amillərdən biri də müəllimin üsul və priyomları düzgün seçməsi, 
onlardan ustalıqla istifadə edə bilməsidir. 
            Təcrübə göstərir ki, bədən tərbiyəsi üzrə məlumatların verilməsində şifahi şərh, müsahibə və 
illüstrasiyalardan istifadə edilir. Hərəkətlərə aid nəzəri məlumatlar dərsin əvvəlində 3-6 dəqiqə ərzində 
verilir. 
 Nəzəri məlumatların nəqletmə yolu ilə verilməsi. Nağıletmə lazımi səviyyədə təşkil edildikdə 
verilən məlumatı şagirdlər həvəs və diqqətlə dinləyirlər, sinifdə yüksək fəallıq yaranır. III sinifdə «Sıra 
təlimi» mövzusu üzrə nəzəri məlumatları nəqletmə yolu ilə belə vermək olar: Uşaqlar sıra və cərgədə 
dayanarkən qabaqda duran şagird istiqamətçi, ən axırdakı  isə tamamlayıcı adlanır. Sıra və cərgə 
hərəkətlərinin icrasında istiqamətçinin rolu böyükdür. Şagirdlər sıra və cərgədə istiqamətçiyə baxaraq 
düzlənirlər, sinifdən geyim otağına, oradan idman zalına və ya meydançaya, habelə geri qayıdarkən 
uşaqlar istiqamətçinin arxasınca irəliləyirlər. Uşaqlar, cərgə və sıraya düzlənməyi öyrəndikdə və buna 
vərdiş etdikdə   dərs və toplanışlar zamanı öz yerinizi daha tez tapa bilərsiniz. Belə olduqda bir-birinizi 
sıxışdırmaz, itələməz, yoldaşlarınızın dabanını tapdalamaz, həmçinin də səs-küy salmazsınız. Uşaqlar, 
yadda saxlayın ki, sıra hərəkətlərini icra edərkən baş düz tutulur,  bel əyilmir, qarın bir qədər arxaya 
sıxılır, döş qəfəsi isə bir az  genişlənərək irəli çıxır. Bu cür vəziyyətin yaranması qamətin düzgün 
inkişafına xeyli kömək edir. Belə hərəkətlər gövdə və qıç əzələlərini, xüsusən arxa əzələlərini nisbətən 
möhkəmləndirir, onun çevikliyini artırır. Həmin əzələlərin möhkəm olması və normal inkişafı isə 
onurğanın əyilməsinin qarşısını alır, həm də qanın damarlarda yaxşı hərəkət etməsinə müsbət təsir  
göstərir. Uşaqlar, sıra hərəkətləri zamanı tənəffüsün müntəzəm və düzgünlüyünə də xüsusi fikir vermək 
lazımdır. Tənəffüs, əsasən burunla edilməlidir. Çünki burnunuzun iç tərəfi seliklə örtüldüyündən hava 
oradan keçərkən toz seliyə ilişib qalacaq, ciyərlərinizə isə ancaq təmiz hava daxil olacaqdır… 
              Sıra hərəkətlərini düzgün mənimsədikdə yeriş vaxtı müvazinəti gözləmək asanlaşır. Düzgün 
müvazinət saxladıqda yeriş asan və yüngül olur, adam məsafəni tez qət edir, gec yorulur. Sıraya düzülmə 
hərəkətləri zahiri görünüşün gözəlləşməsinə, yeriş zamanı addımların daha səlis atılmasına müsbət təsir 
edir. 
              Nəzəri məlumatların izahetmə yolu ilə verilməsi. İzahetmə nağıletmə ilə qarşılıqlı əlaqədə olub,  
müəllimin  şifahi şərhinə daxildir. Nəzəri məlumatların verilməsi zamanı izahatdan çox istifadə olunur. 
Məsələn, müəllim II sinifdə «Yeriş» mövzusu üzrə nəzəri məlumatları belə izah edir: 
              - Uşaqlar, siz hamınız yeriməyi bacarırsınız. Lakin yoldaşlarınızdan bəziləri düzgün yeriyə 
bilmirlər. Düzgün yeriş üçün bədəni düzgün tutmaq əsas şərtdir. Çünki düzgün yeriş gövdə, qol-qıç və 
ürək əzələlərinin fəallığını artırır. Düzgün yeriş bədəni icra olunacaq hərəkətə hazırlayır. Siz yeriş 
hərəkətləri etmədən tullanma və qaçış hərəkətlərinə keçsəniz, ürəyin damarlara vurduğu qanın miqdarı 
birdən-birə artar, qanın damarlara axma sürəti çoxalar. Ürəyiniz tez-tez döyünməyə başlayar, yorula bilər. 
Nəticədə orqanizmin oksigenlə təmin olunması çətinləşər. 
              Tullanma və qaçışa   birdən-birə başlamaq ciyəlrlərə daxil olan havanın miqdarını xeyli çoxaldır. 
Tənəffüsü çətinləşdirir. Yəni köhnə havanın  bayıra buraxılması və təmiz havanın vaxtında qəbulu 
pozulur. Bütün bunlar qaçış və tullanmalardan sonra təngnəfəslik, başağrısı, sancılanma və ürək 
bulanması hallarına səbəb olur. Bu da orqanizmin sağlamlığı üçün zərərlidir. 
 166
              Nəzəri biliklərin şagirdlər tərəfindən əsaslı və şüurlu mənimsənilməsinə kömək edən, onlarda 
əqli fəaliyyəti inkişaf etdirən mühüm priyomlardan biri də müqayisədir. 
              Qabaqcıl müəllimlərin iş təcrübəsi göstərir ki, yeni nəzəri məlumatları keçmiş məlumatlarla 
müqayisəli şəkildə öyrətməyin böyük əhəmiyyəti vardır. Məsələn, müəllim II sinifdə «Paraşütçülər» 
oyunu üçün nəzəri məlumatı izah edərkən onu «Dovşanlar bostanında» oyununun tədrisində verdiyi 
məlumatla belə müqayisə edir: 
              - Uşaqlar, «Paraşütçülər» oyunu qol və qıç əzələlərini inkişaf etdirir, onların gücünü və 
çevikliyini artırır, döş qəfəsini, ayaq əzələlərini, eyni zamanda qol, qıç sümüklərini və oynaqlarını 
bərkidir. Bu oyunun ürək əzələlərinin inkişafı üçün də mühüm əhəmiyyəti vardır. 
              Yadınızdadırmı, «Dovşanlar bostanında» oyununu keçərkən öyrənmişdik ki, həmin oyun başlıca 
olaraq döş qəfəsi, qol, qıç və əsasən ayaq əzələlərini inkişaf etdirir, onurğa əzələlərini müəyyən qədər 
qüvvətləndirir. Deməli, bu oyunların  hər ikisi döş qəfəsi əzələlərinə, qol-qıç və xüsusən ayaq əzələlərinin 
inkişafına kömək göstərir. Lakin «Paraşütçülər» oyununun orqanizmin inkişafına başqa təsiri də vardır. 
Məsələn, bu oyunda siz hündürdən müəyyən bir  sahəyə düzgün və dəqiq tullanmağı öyrənir, müvazinəti 
saxlamağa alışırsınız. 
              Göründüyü kimi, müəllim «Paraşütçülər» oyounu üzrə yeni məlumatı verərkən uşaqların 
«Dovşanlar bostanında» oyununa aid keçmiş biliklərini təkrarlayır, həm də yeni məlumatlarla əvvəlkiləri 
müqayisə edərkən onların fərqini uşaqlara başa salır. Bu da yeni verilən məlumatın asanlıqla 
qavranmasına səbəb olur. 
              Nəzəri məlumatların illüstrasiya və demonstrasiya üsulu ilə öyrənilməsi. Nəzəri məlumatların 
şagirdlərə yaxşı öyrədilməsində illüstrasiya və demonstrasiyanın rolu böyükdür. Bunlardan istifadə 
olunması təlimi maraqlı edir, şagirdin diqqət və qavrayışını fəallaşdıraraq yeni biliyin qısa vaxt ərzində 
aydın şəkildə öyrədilməsinə kömək göstərir. Əyani qavranılan biliklər uzun müddət şagirdlərin yadında 
qalır. Bunun əsas səbəbi yeni biliyin qavranılması     prosesinə hiss üzvlərinin, xüsusən görmə üzvünün 
bilavasitə iştirak etməsidir. Bu prosesdə mərkəzi beyin qabığında bir sıra müvafiq qıcıqlar yaranır, həmin 
qıcıqlar beyin mərkəzində nə qədər çox baş verərsə və möhkəmlənərsə, qazanılmış biliklər də hafizədən 
uzun müddət silinməz olur. K.D.Uşinski yazırdı: «…Uşaq hafizəsində hər hansı şeyin möhkəm iz 
buraxmasını istəyən pedaqoq bu yadda saxlamaq aktında mümkün qədər daha çox hiss orqanlarının, 
gözün, qulağın, səsin, əzələnin hərəkət hissəsinin və hətta mümkünsə iy və dadbilmə orqanlarının iştirakı 
qayğısına qalmalıdır»129. 
              P.F.Lesqaft isə deyirdi ki, adamda heç bir duyğu və ya fikir xarici oyandırıcıların vasitəsi və ya 
dolayı yolla təsiri olmadan əmələ gəlmir. İnsanın zehni fəaliyyətinin oyadıcısı, onun hiss orqanlarına təsir 
göstərən xarici mühitdir. Hiss orqanları xarici aləmdə baş verən hadisə, yaxud cisimləri qavramaqda nə 
qədər çox iştirak edirsə, insanda onlar haqqında bir o qədər təsəvvür yaranır və onlar yadda qalırlar. 
              Qeyd etməliyik ki, müəllim bu üsulda əvvəlcədən keçəcəyi mövzuya aid əyanilikdən necə 
istifadə  edəcəyini müəyyənləşdirməli və müvafiq didaktik vəsaitlər hazırlamalıdır. Qabaqcıl müəllimlər 
nəzəri məlumatların şagirdlərə çatdırılmasında şəkil, kino-film və diafilmlərdən, habelə əşyanın özündən 
istifadə edirlər. 
              İbtidai siniflərdə məlumatların verilməsində ən çox işlədilən illüstrasiya və nümayişetdirmə 
üsullarıdır. 
              Təcrübə göstərir ki, müəllim əyani və texniki vasitələrdən istifadə edərkən  nağıl, izah və 
müsahibə üsullarına da əl atır. Bəzən o, nəzəri materialı izah və nağıl edə-edə əyani vasitələrdən bəzən də 
əksinə istifadə edir. Bunların birlikdə tətbiq olunması məlumatların təlim keyfiyyətini yüksəldir və biliyi 
daha da möhkəmləndirir. 
              Nəzəri məlumatların şəkillər üzrə verilməsi. Müəllim III sinifdə «Qaçışa» dair məlumat vermək 
üçün «Sən düzgün qaçmağı bacarırsanmı?» şəkillərindən dərsin hazırlıq hissəsində istifadə     edir (3-6 
dəq.). Bu şəkillər iki hissəyə ayrılır. Plakatın bir tərəfindən düzgün yerişlərə, digər tərəfində isə düzgün 
olmayan yerişə aid şəkillər çəkilmişdir. Həmin şəkillər zahiri görünüşünə görə bir-birindən xeyli 
fərqlənirlər. Müəllim bu şəkilləri göstərərək soruşur: 
                                                 
129  К.Д.Ушински. Сечилмиш педагожи ясярляри, Бакы, Азярняшр, 1953-ъц ил, сящ.302-303. 
 
 167
              - Kim deyər, bu şəkillərin hansı düzgün qaçışa aiddir? 
              Şagird: 
              - Soldakı  şəkil. 
             Müəllim: - Bunu nə ilə izah etmək olar? 
              Şagird: - Soldakı şəkildə baş düz tutulur, döş qəfəsi isə az irəli çıxır. Sol qol dirsəkdən yarım 
qatlanaraq azca arxaya getmiş əl barmaqları isə bir-birinə yumşaq sıxılmışdır. 
              Müəllim: - Bu şəklə aid daha nə demək olar? 
              Şagird: - Sol qıç diz və bud oynaqlarından bükülərək bir qədər yuxarı qaldırılmış, sağ qol isə 
irəlidə dirsəkdən bükülmüşdür. 
              Müəllim sağdakı şəkli göstərib deyir: 
              - Uşaqlar, indi də bu şəklə baxın. Burada baş və gövdə azca irəli əyilmiş, qol aşağıdan arxaya 
sərbəst getmək əvəzinə, yana çıxmış, əl bükülməmişdir. 
              Müəllim şəkillər üzrə «Qaçış» haqqında məlumatı belə verir:  
              - Uşaqlar, qaçış bədənin sağlam, fiziki cəhətdən möhkəm olması üçün çox vacibdir. Qaçışla 
müntəzəm məşğul olsanız, qol-qıç əzələlərinizin gücü və sürəti getdikcə artacaq, sümükləriniz daha da 
bərkiyəcəkdir. Qaçış həm də ürək əzələlərini və ağ ciyərləri möhkəmləndirir. Ürək əzələlərinin möhkəm 
olması qanın damarlara normal vurulmasında böyük rol oynayır. Yəqinki,  bir çoxlarınız qaçdıqda 
ürəyinizin normadan artıq döyünməsini və nəfəsin çətinləşməsini hiss etmisiniz. Belə halların qarşısını 
almaq üçün siz mütləq müntəzəm olaraq   qaçışla məşğul olmalısınız. Qaçışa həmişə yerişdən sonra 
başlayın, qaçacağınız məsafəni günbəgün artırın. Qaçış zamanı tənəffüsü düzgün edin. Dayandıqda daha 
çox hava alıb-verməyə çalışın. Çünki qaçışda bədən havanı çox itirməklə, həm də havaya olan ehtiyacı da 
artırır. Dərin nəfəs almaqla bu ehtiyacı ödəyə bilərsiniz. 
              Nəzəri məlumatların uşaqların bədəni üzərində verilməsi. Nəzəri məlumatların verilməsi üçün 
insan bədəninin özündən əyani vasitə kimi istifadə etməyin böyük əhəmiyyəti vardır. Məsələn, müəllim 
III sinifdə «Qamətin düzgün inkişafı üçün hərəkətlər» üzrə məlumat verərkən, o, bu işə 3-6 dəqiqə sərf 
etməklə bədəndən əyani vasitə kimi istifadə edir. Müəllim bir nəfər düzgün qamətli şagirdi qabağa 
çağırır. Uşaqlara bu qaməti diqqətlə nəzərdən keçirməyi və aşağı siniflərdə qamət haqqında öyrəndiklərini 
yada salmağı tapşırır. Bu vaxt müəllim düzgün inkişaf etməmiş bədən şəklini nümayiş etdirir və hər ikisi 
üzərində şərh yolu ilə məlumat verir. O, düzgün qaməti göstərərək deyir:  
              - Uşaqlar, görürsünüzmü, düzgün inkişaf etmiş bədən necə qəşəng və yaraşıqlıdır? 
              Sonra müəllim digər şəkli göstərir: 
              - Baxın, burada qamət əyilmişdir. Belə əyriliklər qanın normal hərəkətinə və tənəffüsə mane 
olur. Yadda saxlayın ki, siz yaşda olan uşaqlarda qamət daha tez əyilə bilər. Bunun səbəbi həmin yaşda 
sümüklərin zəif və elastiki olması, qaməti düzgün saxlayan əzələlərin hələ bərkiməməsidir. Odur ki, 
bədəndə qeyri-normal əyriliklərin yaranmasının qarşısını almaq üçün müntəzəm olaraq qamət 
hərəkətlərini yerinə  etirmək lazımdır, çünki belə hərəkətlər qaməti düz saxlayan əzələləri inkişaf etdirir, 
bədəni irəli və arxaya, sağa və sola əyən əzələ və sümükləri möhkəmləndirir.  
              Nəzəri məlumatların göstərmə üsulu ilə verilməsi. Göstərmə üsulundan istifadə etməyin böyük 
üstünlükləri vardır.  Bu üsul fiziki hərəkətlərin bədəndə əmələ gətirmiş olduğu dəyişiklikləri uşaqların 
gözü önündə canlandırır, onların diqqətini yeni məlumatlara cəlb edir. 
              Təcrübə göstərir ki, nəzəri məlumatların şagirdlərə çatdırılmasında kinolardan istifadə olunduqda 
yaxşı nəticə verir. Məlum olduğu kimi, bədən tərbiyəsi hərəkətlərinin ürək əzələlərinə, qan damarlarına, 
tənəffüs üzvlərinə, həmçinin gövdənin əzələ və sümüklərinə təsir etmə prosesini gözlə görmək mümkün 
deyildir. Lakin bunları kino vasitəsilə göstərmək mümkün olur. Məsələn, müəllim III sinifdə «Akrobatika 
hərəkətləri» mövzusu üzrə nəzəri məlumatları verərkən gimnastika üzrə keçirilmiş dünya birinciliyinə aid 
kino-filmi nümayiş etdirir. 
              O, əvvəlcə şagirdlərə filmdə idmançıların bədən quruluşuna, hərəkətlərin icrasında əzələlərdə baş 
verən dəyişikliklərə, idmançının cəldliyinə, dözümlülüyünə və s. diqqət yetirməyi tapşırır. Bundan sonra 
birinciliyin keçirildiyi ölkə, şəhər, habelə yarışın keçirildiyi geniş və yaraşıqlı idman zalı  ekranda 
görünür. Məşhur idmançıların akrobatik sıçrayışları, qüvvət və güc tələb edən hərəkətləri məharətlə 
yerinə yetirməsi    uşaqlarda böyük maraq doğurur. 
 168
              Bundan sonra müəllim kinolentin hərəkətini dayandırır və ayrı-ayrı kadrlar üzərində lazımi 
izahat verir. Məsələn, gimnastika üzrə olimpiya və dünya çempionları B.Şaxlinin, Ə.Nazmutdinovanın və 
s. hərəkətləri icra edərkən qol, qıç,əzələlərində  adi gözlə görünən şişməni, damarların gərginləşməsini, 
üzdə əmələ gələn qızartını, tənəffüsün dərindən alınıb – verilməsini və s. bir-bir şagirdlərə əyani olaraq 
göstərir. Bununla da uşaqlar bədən tərbiyəsi hərəkətlərinin orqanizmə necə təsir etdiyini gözlə görürlər. 
              Müşahidələr göstərir ki, nəzəri məlumatlara aid izahatları həm kinodan əvvəl, həm də sonra 
vermək olar. Əlbəttə, bu üsullar mövcud materialın xüsusiyyətlərindən asılı olaraq tətbiq olunmalıdır. 
Bəzən müəllimlər kinonun gedişində izahata az yer verirlər. Təcrübə göstərir ki, bədən tərbiyəsindən 
nəzəri məlumatları kino vasitəsilə verərkən kadrı dayandırıb izahat vermək yaxşı nəticə verir.  Bu yolla 
şagirdlər fiziki hərəkətlərin bədənə təsirini, görmə, eşitmə üzvləri  ilə dərk etmək, onları bir-biri ilə 
müqayisə etmək və s. imkanlarına malik olurlar. Nəzəri məlumatların öyrənilməsində diafilmdən və 
alloskopdan da istifadə oluna bilər. Bu vaxt kadrlar hərəkətsiz olaraq göstərilir. Müəllim isə həmin 
kadrlar üzrə şagirdlərə izahat verir. 
 
1.3.Nəzəri biliklərin şagird şəxsiyyətinə təsiri 
              Zəbt olunmuş torpaqlarımızın azad olunması, iqtisadiyyatın yüksədilməsi, hərtərəfli inkişaf etmiş 
vətənpərvər yeni insan tərbiyə etmək kimi çox mühüm vəzifələrin həyata keçirilməsini tələb edir. 
              Bu baxımdan şagird şəxsiyyətin formalaşması böyük əhəmiyyətə malikdir. Şəxsiyyətin 
formalaşmasında bilik mühüm rol oynayır.  Klassiklərin  tərbiyə haqqında təlimi şagirdlərin fiziki 
tərbiyəsinin nəzəriyyə və praktikasının ideya-siyasi əsasını təşkil edir. Məktəbdə fiziki tərbiyə nəzəriyyəsi 
və praktikası hüquqi və demokratik yeni cəmiyyət qurucusunun milli kurrikulum prinsiplərinə müvafiq 
olaraq mənəvi əqidənin, hiss və vərdişlərin formalaşmasına xidmət edir. 
              Fiziki tərbiyə şagirdlərdə hərəki qabiliyyətlərin artmasına, əqli, əxlaqi, estetik keyfiyyətlərin 
formalaşmasına, ana dili, musiqi, təbiətşünaslıq və s. fənlərin  mənimsəməsinə müsbət təsir göstərir. 
              I-IV sinif şagirdlərinin fiziki tərbiyə məşğələlərində təbii hərəkət növlərindən yeriş, qaçış, 
tullanmalar, cisim atmaq, dırmaşmaq, müvazinət və s. hərəkətlər təlim edilir. Hərəkətverici keyfiyyətlər, 
cəldlik, çeviklik, dözümlülük inkişaf etdirilir, qaməti düzgün saxlamaq vərdişləri aşılanır, hərəkətlərlə 
tənəffüsü əlaqələndirmək yolları öyrədilir. Bu cür məşğələ zamanı müxtəlif məqsədli mütəhərrik 
oyunların keçirilməsi, həmçinin fiziki hərəkətlərin dönə-dönə icra olunması nəticəsində şagirdlər təbii 
hərəkət   növləri üzrə vərdişləri, hərəkət keyfiyyətlərini daha çətin şəraitdə, əmək sərf etməklə 
təkmilləşdirirlər. Onlar fiziki tərbiyə məşğələləri və idman-sağlamlıq tədbirlərində kollektiv surətdə 
oynamaq, komandasının qalib gəlməsi üçün bütün qüvvə və bacarıqlarını sərf etmək, idman mübarizəsi 
şəraitində yoldaşını qələbəyə ruhlandırmaq, hərəkətləri cəld, düzgün yerinə yetirmək, oyunun qayda və 
tələblərinə riayət etməkdə ona kömək etmək və vətənpərvərlik, mərdlik, qətilik, beynəlmiləlçilik kimi 
mənəvi keyfiyyətlərə yiyələnir, orqanizmlərini möhkəmləndirirlər. Bu prosesdə     həm də idman alət və 
avadanlığına düzgün  münasibət, məşğələ yerlərində sağlamlıq-gigiyena tələblərini gözləmək, təşkilatçılıq 
və mədəni davranış  vərdişləri tərbiyə edilir. 
              Fiziki tərbiyə məşğələlərində bütün bunların həyata keçirilməsi nəticəsində şagirdlər əmək, , 
təbiətşünaslıq fənləri üzrə, estetika, əxlaq tərbiyəsi və sağlamlıqla əlaqədar bir sıra zəruri bilik, bacarıq və 
vərdişlər qazanırlar. 
              Fiziki tərbiyə məşğələlərinin qarşısında duran başlıca vəzifələrdən biri də şagirdlərə  gigiyena 
vərdişləri (bədənə qulluq etmək, idman məşğələsində səliqəli geyinmək və s.) aşılamaq, fiziki hərəkətlərə 
maraq yaratmaqdan ibarətdir. 
              Respublikamızın kənd rayonlarında və Bakı şəhəri məktəblərində apardığımız müşahidələr 
göstərir ki, şagirdlərə fiziki tərbiyəyə dair nəzəri məlumatların verilməsi, ümumtəhsil məktəblərindən 
tələb olunan bəzi vəzifələrin müvəffəqiyyətlə həyata keçirilməsi üçün xüsusilə vacibdir. Buna görə də  
fiziki tərbiyəyə dair nəzəri məlumatlar ümumtəhsil məqsədi daşıyır və həmin əsasda da şagirdlərə biliklər 
mənimsədilir. 
              Bakı şəhərindəki 13, 25, 158, 254 saylı məktəblərdə fiziki tərbiyə sahəsində aparılan  işləri 
öyrəndikdən sonra bizə məlum oldu ki, əməyə hazırlıqda, bədəni möhkəmləndirməkdə, əhval-ruhiyyəni 
yaxşılaşdırmaqda, eyni zamanda digər təlim fənləri üzrə elmi biliklərə yiyələnməkdə fiziki tərbiyənin rolu 
barədə nəzəri məlumatların mənimsədildiyi siniflərdə təlim-tərbiyə işlərinin səviyyəsi digər siniflərə 
 169
nisbətən yüksəkdir. Nəzəri məlumatlara sahib olmuş digər kiçik məktəbyaşlı  uşaqlar  hər cür fiziki 
hərəkətləri icra etməyə can atır, oyun zamanı qalib gəlmək üçün bütün imkanlardan səmərəli istifadə edir, 
iradəcə möhkəm, hərəkətlərində təmkinli, səbirli olmaqla, həm də müsbət emosional hallar keçirirlər. 
              Təcrübə göstərir ki, nəzəri məlumatlara yiyələnmiş uşaq məktəbin ictimai mülkiyyətini korlamır, 
binanı zibilləmir. Onlar gün rejiminə düzgün riayət edir, adlı-sanlı idmançıların adını bilir, idman  
televiziya və radio verilişlərini müntəzəm izləyir, siniflərarası keçirilən yarışlara xüsusi həvəs göstərir, 
qalib gələn sinif komandası    ilə maraqlanır, bəzən də idmanla əlaqədar gedən faydalı mübahisələrə 
qoşulurlar. 
              Məktəb təcrübəsi göstərir ki, şagird fiziki hərəkətləri əmək vərdişlərində, sağlamlıqda, vətəni və 
mülkü müdafiəyə hazırlıqda vacibliyini dərk etmədikdə, bu sahədə elmi biliklərə yiyələnmədikdə əsas 
mahiyyəti başa düşmür, hərəkətləri mexaniiki yerinə yetirir. Bu isə təhsilə öz mənfi təsirini göstərir. 
              Professor N.İ.Boldırev yazır: «Mxtəlif elm, bilik sahələrinin qarşılıqlı əlaqəsi təbiət və cəmiyyət 
hadisələrinin, dünyanın dialektik birliyinin qarşılıqlı asılılığını əks etdirir. Elm öyrəndiyi ictimai həyat və 
təbiət hadisələrinin mahiyyətinə nə qədər nüfuz edirsə, bir o qədər də başqa elmi biliklər sahəsi ilə təmas 
və qarşılıqlı əlaqə yaranır və bu da onların qarşılıqlı surətdə zənginləşməsinə və inkişafına kömək edir» 
130. 
              Deyilənlərdən belə nəticə çıxarmaq olur ki, fiziki tərbiyəyə aid verilən nəzəri məlumatlar ibtidai 
siniflərdə tədris olunan digər fənlərdə, estetik və əxlaqi tərbiyədə müəyyən əhəmiyyətə   malikdir. Fiziki 
tərbiyə üzrə  nəzəri məlumatların mənimsənilməsi tədris fənləri və vətənpərvərlik, milli-əxlaqı tərbiyə, 
estetik tərbiyə, əmək təlimi və s. üçün bir çox cəhətdən əhəmiyyətlidir. 
            1.Fiziki tərbiyə məşğələlərində sanitariya-gigiyena sahəsində bilik, bacarıq və vərdişlər aşılanır, 
qamətin düzgün inkişafı, barmaq, bilək, qol, gövdə-əzələ və sümükləri möhkəmləndirmək üçün xüsusi 
fiziki hərəkətlər icra olunur. Şagirdlərə düzgün yerimək, düzgün qaçmaq və düzgün dayanmaq, təlimlə 
istirahəti düzgün uyğunlaşdırmaq yolları öyrədilir. Bu fiziki tərbiyə üzrə hərəkətlərin şüurlu surətdə 
yerinə yetirilməsinə səbəb olduğu kimi, əmək dərslərinin gedişi zamanı yorulmanın da qarşısını alır, qısa 
zaman kəsiyində tapşırıqlar intensiv olaraq yüksək keyfiyyətlə yerinə yetiririk. 
      2. Fiziki tərbiyə üzrə nəzəri məlumatlar verildikdə şagirdlər insan bədəninin quruluşu, ayrı-ayrı 
orqanların adı və harada yerləşməsini öyrənir, sanitariya-gigiyena vərdişləri əldə edir, bədənin 
möhkəmlənməsində, sağlamlıqda fiziki hərəkətlərin əhəmiyyətini başa düşürlər. Bu, şagirdlərin 
təbiətşünaslıq fənnindən  
mənimsəniləcək şəxsi və ictimai gigiyena qaydalarını bilməyə və bu qaydalara ciddi əməl etməyə 
hazırlayırvərdiş etdirir.  
              3. Fiziki tərbiyənin sağlamlıq və iş qabiliyyətini artıran vasitə olması, qamətin düzgün tərbiyə 
edilməsində rolu barədə nəzəri məlumatların mənimsədilməsi, hərəkətlərin tənəffüslə 
uyğunlaşdırılmasının öyrədilməsi, bu prosesdə sanitariya-gigiyena biliklərinin verilməsi, faydalı bacarıq 
və vərdişlərin yaradılması, uşaqların mənəvi, fiziki keyfiyyətlərə yiyələnmələri əmək tərbiyəsi 
vəzifələrinin həyata keçirilməsinə xidmət edir. Bunlar uşaqlara kollektiv işləməyi və əməkdaşlıq etməyi 
öyrədir, iş yerini təmiz saxlamaq, səliqəlilik, ictimai mülkiyyəti qorumaq və s. vərdişlərin aşılanmasına 
səbəb olur. Görkəmli idmançıların həyat və fəaliyyətindən gətirilən konkret nümunələr vasitəsilə 
şagirdləri fiziki tərbiyə və idmanın, əmək təliminin qarşısında duran mühüm vəzifələrdən olan fənnə 
marağı, əməksevərliyi, əməyə xaliqələr yaradan əmək adamlarına doğru-düzgün münasibət bəsləmək 
ruhunda tərbiyə etmək mümkündür. 
              4. Yarış, gimnastika, idman nümayişləri və milli xalq oyunlarının musiqinin müşayiəti ilə 
keçirilməsi, yaxud poetik xarakterli oyunların şer deməklə, mahnı oxumaqla və çalğı ilə yerinə 
yetirilməsi, geyimlərin münasibliyi və eyni rəngdə olması, onların vaxtlı-vaxtında yuyulması, ütülənməsi, 
məşğələ yerinin, geyinib-soyunma otaqlarının səliqəli olması, bədənin təmiz saxlanması və s. haqqında 
mənimsədilən  nəzəri məlumatlar uşaqların hissiyatına, zövqünə təsir edir, onları formalaşdırır. 
              5. Məlumdur ki, kiçik yaş dövründə psixoloji inkişafla əlaqədar şagirdlərdə öz hərəkətlərinə, 
müvəffəqiyyətlərinə inamsızlıq, iradəsizlik özünü göstərir. Onlarda qətiyətliliyin ilk əlamətlərinin 
                                                 
130 «Азярбайъан мяктяби» журналы,1975-ъи ил,№3,сящ 33. 
 
 170
olmasına baxmayaraq, şagirdlər tək-tək hallarda öz qərarı üzərində dayanır, çətin və müxtəlif növ təlim 
fəaliyyəti ilə qarşılaşırlar. Onlar zehni və əməli fəaliyyətlərin öhdəsindən gəlmək üçün iradəcə də 
möhkəm olmalıdırlar. Lakin bu yaş dövründə uşaqlar hələ uzunmüddətli iradi möhkəmlik göstərə 
bilmirlər. Bu yaşda möhkəm iradəlilik, dözümlülük, təkidlilik, intizamlılıq, vətənpərvərlik, əməksevərlik, 
düzlük və s. keyfiyyətləri inkişaf etdirmək, şəxsiyyəti formalaşdırmaq zəruridir. Bu baxımdan fiziki  
tərbiyə üzrə verilən nəzəri məlumatlar mühüm əhəmiyyətə malik olmaqla hərtərəfli inkişaf üçün zəmin 
yaradır. 
              Müəllimlər şagird şəxsiyyətinin formalaşması üçün kosmos qəhrəmanlarının, görkəmli 
idmançıların həyat və fəaliyyəti ilə əlaqədar konkret nümunələrdən istifadə edirlər. Onlar sağlam, 
bədəncə möhkəm və iradəli olmaqla fiziki tərbiyənin əhəmiyyəti ilə bağlı ümummilli liderimiz, sabiq ölkə 
prezidenti H.Ə.Əliyevin söylədiyi fikirlərlə şagirdləri tanış edir, onun bədən tərbiyəsi ilə müntəzəm 
məşğul olması haqqında maraqlı məlumatlar verir və bununla şagirdləri böyük şəxsiyyət H.Ə.Əliyevin 
nümunəsi əsasında tərbiyə edir, onun ümummilli liderimiz olduğunu anlatdırır. 
              Yasamal rayonundakı 13 saylı məktəbin müəllimi N.Murtuzəliyeva H.Ə.Əliyevin bədən 
tərbiyəsi və idmana şəxsi münasibəti ilə əlaqədar məlumatı III sinif şagirdlərinə belə çatdırır: 
              - Uşaqlar, ümummilli liderimiz H.Ə.Əliyev bədən tərbiyəsi və idmanla məşğul olmağı yüksək 
qiymətləndirirdi. Bədən tərbiyəsi ilə məşğul olmağın sağlamlıq üçün əhəmiyyətini dəfələrlə göstərmişdi. 
O, müxtəlif bədən tərbiyəsi hərəkətləri ilə məşğul olur, bunları gümrahlıq və sağlamlıq mənbəyi, iş 
qabiliyyətini bərpa edən gözəl vasitə sayırdı. 
              Müəllim həm də uşaqların nəzərinə çatdırır ki,  çox gərgin zehni işlə məşğul olsa da, öz can 
sağlığının qayğısına qalmağı bacarırdı. O, sağlamlıq üçün zərərli olan adətləri xoşlamırdı, üzgüçülüklə 
məşğul olur, təmiz havada piyada gəzməyi çox sevirdi. Bütün bunlar onun sağlamlığının daha da 
möhkəmləndirir və iş qabiliyyətini artırırdı. Buna görə də o, nə qədər işləsə də, heç vaxt yorulmur, 
həvəsdən düşmür, insanlara qarşı təmkinli olur, qayğı göstərməkdən həzz alırdı. 
              Sonra müəllim uşaqlara xatırladır ki, H.Ə.Əliyev hər gün səhər gimnastikası ilə məşğul olur, 
bunu hamının etməsini tövsiyə edirdi. 
              Ölkə prezidenti İ.H.Əliyevin də uşaq və yeniyetmələrin bədən tərbiyəsi və idmanına xüsusi qayğı 
göstərdiyi barədə də məlumat verir. Ölkəmizdə onlarla yeni-yeni olimpiya bazalarının tikilməsindən söz 
açır. 
              Müəllim bu cür konkret nümunələr vasitəsilə şagirdlərin şəxsiyyət kimi formalaşmasına təsir 
etmiş olur. Beləliklə, şagirdlər ölkə rəhbərləri nümunəsində tərbiyə oluna bilirlər. 
              Təcrübə göstərir ki, şagird şəxsiyyətinin formalaşmasında məktəb yaşında öz bədənini fiziki 
hərəkətlərlə möhkəmləndirən adamları Böyük Vətən müharibəsində misilsiz qəhrəmanlıqları ilə tanış 
etmək də müsbət əhəmiyyət kəsb edir. Belə ki, müəllimlər bədəncə möhkəm və sağlam əsgərlərin ən çətin 
şəraitdə belə böyük cəsurluq, mərdlik göstərdiklərini şagirdlərin nəzərinə çatdırmaqla, onlarda Böyük 
Vətən müharibəsi iştirakçılarının nümunəsində müsbət əxlaqi sifətlər aşılayırlar. Bu cəhətdən Bakının 
Xətai rayonundakı 254 saylı məktəbin III sinif müəllimi Z.Quliyevanın apardığı iş diqqətəlayiqdir. O, 
uşaqlara Böyük Vətən müharibəsində şəhər və kəndlərimizi qəhrəmancasına müdafiə etməsindən 
danışarkən 2 dəfə Sovet İttifaqı Qəhrəmanı O.Borzenkonun aşağıdakı sözlərini xatırladır: «Fiziki 
möhkəmlik müharibədə mənə çox lazım oldu. Mübaliğə etmədən deyə bilərəm ki, uşaqlıq dövründə mən 
öz bədənimə və iradəmə təlim verməsəydim, məni azı 20 dəfə öldürə bilərdilər. Lakin hər dəfə döyüşdə 
mən düşməndən daha güclü və daha çevik çıxırdım. Alman bölür, mən isə sağ qalırdım. Krım sahilinə 
çıxardığımız sonuncu desant əməliyyatında ən qəti dəqiqədə gülləm qurtardı. Lakin mən fürsətdən 
istifadə edərək təpiklə alman zabitini vurub     öldürdüm. Başqa bir vaxt mənim gətirdiyim katerə mərmi 
düşüb onu batırdı. Buz kimi soyuq suda paltarla 2 kilometr üzərək sahilə çıxdım və hətta zökəm də 
olmadım. 
              Bütün bunlar məhz ona görədir ki, məktəbimizin idman müəllimi bizdə fiziki məşğələyə böyük 
həvəs yaratmışdı. Dnepr sahilində yaşayan, lakin üzmək öyrənməmiş bir gənc, kiyevli gördüm. Döyüş 
şəraitində suya düşən  bu adam batmağa başladlı. Belə adamlar orduda tam qiymətli əsgərlər olmurlar». 
              Müəllim sonra sözünə davam edərək deyir ki, uşaqlar, vətəni müdafiə davamlı olmağı tələb edir, 
siz əsil vətənpərvər olmaq üçün özünüzü indidən hazırlamalısınız. Buna görə də hər şeydən əvvəl, 
bədəninizi möhkəmlətməli, davamlı, sağlam və cəld olmalısınız. 
 171
              Qabaqcıl müəllimlər uşaqlara fiziki hərəkətlər üzrə nəzəri məlumatlar verərkən əsgərlərimizin 
həyatından konkret nümunələr göstərirlər. 
              İki dəfə Sovet İttifaqı qəhrəmanı H.Aslanovun döyüş yollarından danışmış və H. Abbaszadənin 
H.Aslanovun döyüş yollarına həsr edilmiş «General» romanından nümunələr söyləmişdi. Şagirdlər 
H.Aslanovun göstərdiyi igidlikləri, hər qarış torpaq uyğunda apardığı gərgin mübarizəni maraqla dinləyir, 
həmyerliləri ilə fəxr edir, onların təbəssümündə iftixar hissi duyulurdu. Müəllim Z.Quliyeva uşaqlarda 
vətənə məhəbbət hissi oyatmaq məqsədilə Sovet İttifaqı Qəhrəmanı Mehdi Hüseynzadənin Böyük Vətən 
müharibəsi illərində Azərbaycan xalqının adını yüksəklərə qaldıraraq vətəndən uzaqda keçmiş 
Yuqoslaviya partizanlarına qoşularaq, böyük qəhrəmanlıqlar göstərməsinə dair məlumatlar verir. O, 
Mehdinin uşaqlıq və yeniyetməlik illərinə aid Yuqoslaviya partizanları sırasında 1944-cü ildə Triyestdə 
çəkdirdiyi şəkilləri, alman faşizminə həsr etdiyi karikaturaları, qəhrəmanın Çepovani kəndindəki qəbrinin 
şəkillərini məktəblilərə göstərir. Mehdinin şerlərindən kiçik parçalar oxuyur. Müəllim uşaqları 
vətənpərvər milli ruhda tərbiyələndirməklə yalnız Böyük Vətən müharibəsi qəhrəmanlarının keçdiyi 
döyüş yolundan onlara danışmır. O, həm də Qarabağ uyğunda gedən qanlı-qadalı müharibədə 
qəhrəmancasına həlak olmuş azəri oğulları barədə də məlumat verir. O, Azərbaycan respublikasının  Milli 
Qəhrəmanı, idman ustası Əliyar Əliyev haqqında əldə etdiyi məlumatlara istinad edərək deyir: «… Səhər 
saat yeddinin yarısında qanlı döyüşlər başlandı. Əliyar iri qaya parçasının arxasına keçib pulemyotun 
yerini möhkəmlətdi. Buradan hücuma keçənlər aydın görünürdü. Düşmənin yüksəkliyi almaq cəhdi bu 
dəfə də baş tutmadı. Ermənilər yenə itki verərək geri çəkildilər. Bir PDM isə minaya toxunaraq partladı… 
taborda ölümə hazır olan əsgərlər qalmalıdır. Kim qorxursa, gedə bilər. İndi gəlin and içək. Andı pozan 
yerində güllənəcək. Bunu deyib, məxmər parçaya bükülü Quranı çıxarıb öpdü və birinci özü and içdi: 
              - Son damla qanıma qədər döyüşəcəyəm. Düşmən yalnız meyidimin üstündən adlayıb keçə bilər. 
              Hamı bir nəfər kimi andı təkrar etdi.  
              «Pəhləvanlar taboru» sərhəd kəndləri boyunca düşmənə bir-birinin ardınca amansız zərbələr 
endirirdilər. Yayda ordumuzun Goranboy-Ağdərə istiqamətində qazandığı uğurlar onların döyüş əhval-
ruhiyyəsini yüksəltmişdi. Tabor ermənilərin Qubadlı istiqamətindəki bütün hücumlarını boşa çıxartdı. 
Düşmən komandir Əliyar Əliyevin başına 5 min dollar qiymət qoymuşdu»131.     
              Yasamal rayonundakı 158 saylı məktəbin müəllimi R.Quliyeva III sinifdə üzgüçülüyün 
əhəmiyyətindən söhbət açarkən Sovet İttifaqı Qəhrəmanı Timoşenkonun aşağıdakı sözlərini şagirdlərə 
çatdırır: üzməyi bacarmayan döyüşçü yaxşı döyüşçü deyildir. Bütün ordu – hər bir döyüşçü, hər bir 
komandir, sudakı çətinliklərə üstün gəlməyə hazır olmalıdır. Ona görə də bu qoşunun hər hansı bir növü 
üçün ən ciddi imtahan hesab olunur. Sudakı çətinliklərə yalnız elə qoşun  müvəffəqiyyətlə üstün gələ bilər 
ki, onun döyüşçüləri yaxşı üzən olsun və lazım gəldiyi vaxtda avar çəkə bilsinlər. 
 Dərs zamanı yeri gəldikdə görkəmli idmançıların həyatda əldə etdikləri nailiyyətlər haqqında 
şagirdlərə maraqlı epizodlar danışmaq, onlarda vətənpərvərlik kollektivçilik hisslərinin, mərdlik və 
iradəlilik kimi əxlaqi keyfiyyətlərin daha da möhkəmləndirilməsində böyük əhəmiyyətə malikdir. 
              Respublikamızın adlı-sanlı idmançılarının idman həyatı və fəaliyyətindən nümunələr gətirməklə 
şagirdlərdə mənəvi və fiziki keyfiyyətlərin inkişafına müsbət təsir etmək mümkündür. Xətai rayonundakı 
59 saylı məktəbin müəllimi Tərgül Rəsulova III sinif dərslərindən birində qılıncoynatma üzrə yığma 
komandamızın keçmiş kapitanı SSRİ İdman ustası Yaşavr Məmmədovun idman həyatından  söhbət açır. 
Müəllim Yaşarın Moskvada çıxışı ilə əlaqədar («İdman» qəzeti 10 avqust 1968-ci il) «Ağrıdan iz 
qalmadı» müxbir məqaləsindən istifadə edərək uşaqlara deyir: «Yarışqabağı məşq zamanı Yaşarın sağ 
tərəfindəki qabırğalarından biri sınmışdı. Həkim müayinə etdikdən sonra demişdir ki, bir ay yataqdan 
qalxmamalıdır. Bir həftədən sonra isə yarışlar başlayırdı. Bu hal onun komanda yoldaşlarına da pis təsir 
edə bilər və ruhdan sala bilərdi. Həm də respublikanın idman şərəfini də qorumaq lazım idi. Nə etməli? 
              O, bunları nəzərə alıb yarışda iştirak etdi. Yaşar hər iki-üç saatdan bir soyunub-geyinmə otağına 
qaçır, özünə iynə vurdurur, sarğını dəyişdirir və yenidən döyüş meydanına qayıdırdı. O,   
yarışda yaxşı çıxış edib komandamıza mühüm 85 qələbə xalı qazandırdı». 
              Müəllimlər dünya idman meydançalarında sovet idmançılarının göstərdikləri yüksək əxlaqi 
keyfiyyətlərdən danışmaqla uşaqlarda düzgünlük və doğruçuluq tərbiyə edirlər. Məsələn, Xətai 
                                                 
131 Д.Гулийев. Шящид идманчылар. Бакы, 1995-ъи ил, сящ. 2—21. 
 172
rayonundakı 59 saylı məktəbin sinif müəllimi Çeşminaz Mirzəyeva  bu məqsədlə uşaqlara belə bir epizod 
danışır: 1962-ci il dünya çempionatında SSRİ futbol komandası Uruqvay komandası ilə oynayırdı. Hesab 
1:1 idi. Görüşün qurtarmasına 10 dəqiqə qalmış top uruqvaylıların qapısından keçdi. Hakim topun 
qapıdan keçdiyini bildirdi. Oyunu mərkəzdən başlamağı göstərdi. Lakin komandanın kapitanı N.Netto 
hakimə yaxınlaşıb topun qapının yanından keçdiyini söylədi. 
              Şagird şəxsiyyətinin formalaşmasında tarixi irsimizdən konkret nümunələr gətirməklə söhbətin 
aparılması da mühüm əhəmiyyət kəsb edir. Bu cəhətdən ərəb istilaçılarına qarşı qanlı döyüş 
meydanlarında Cavanşir, Babək və başqa Azərbaycan oğullarının göstərdikləri qəhrəmanlıqla əlaqədar 
söhbətlər aparmaq olduqca faydalıdır. Azərbaycan oğullarının gözəl at çapması, qılınc döyüşündə mahir 
ustalıq göstərmələri, çaylardan üzüb keçərək düşmənə ağır zərbə endirmələri və s. haqqında şagirdlərə 
məlumat verilməsi onlarda idmana marağı daha da artırır, qəhrəman tarixi keçmişimizə sədaqət, 
məhəbbət və sevgi aşılayır, vətənpərvərlik, qorxmazlıq keyfiyyətləri tərbiyə edir. Beləliklə, bədən 
tərbiyəsi dərslərində müəllimin ilk günlərdən başlayaraq şagirdlərə həm bədən tərbiyəsi və idmana marağı 
artırır, həm də onlarda yüksək əxlaqi sifətlərin yaranıb möhkəmlənməsinə səbəb olur. Şagird 
şəxsiyyətinin formalaşmasına zəmin yaradır. 
 
1.4.Fiziki hərəkətlər üzrə xüsusi nəzəri məlumatlar 
              Yeni dərs proqramında ümumi fiziki təhsilə geniş yer verilmişdir. Çünki bədən tərbiyəsinin 
vəzifəsi şagirdlərdə təkcə hərəkət keyfiyyətləri tərbiyə etməklə bitmir. Eyni zamanda müasir bədən 
tərbiyəsi dərsi bədən tərbiyəsi hərəkətlərinin məqsədini, onun orqanizmə necə təsir etdiyini, habelə 
öyrədilən metodik üsulların mənasını şagirdlərin başa düşməsi nöqteyi-nəzərindən qurulmalıdır. Məhz bu 
cür dərs şagirdlərin dərsdə fəallığını və fiziki hərəkətlərə onların şəxsi marağını artırmaqla yanaşı, həm də 
dərsin səmərəli keçməsi üçün də imkan yaradır. 
              Məktəblilərin bədən tərbiyəsinə şüurlu yanaşması, onun əhəmiyyətini başa düşməsi, onları 
hərəkətləri şüurlu icra etməyə sövq edir. İbtidai siniflərdə bədən tərbiyəsi ilə ilk tanışlıq zamanı və ayrı-
ayrı hərəkətlərin mənimsənilməsi prosesində bədən tərbiyəsi haqqında sadə anlayışların öyrədilməsi də 
nəzərdə tutulur. Nəzəri məlumatlar müntəzəm olaraq hər bir sinfin öz xüsusiyyətinə uyğun olaraq 
verilməlidir. Nəzəri məlumatlar şagirdlərə əsasən, dərsin ilk dəqiqələrində, yeri gəldikdə çatdırılmalı və 
onların necə mənimsənilməsi vaxtaşırı yoxlanılmalıdır. 
              Proqramda nəzərdə tutulan nəzəri məlumatları şərti olaraq iki qrupa ayırmaq olar: 1) fiziki 
hərəkətlərlə əlaqədar olan məlumatlar; 2) səhiyyə – gigiyena xarakterli məlumatlar. 
              Bədən tərbiyəsi sahəsində yazılmış metodiki əsərlərdə fiziki hərəkətlərə aid nəzəri məlumatların 
məzmunu və onların şagirdlərə çatdırılması üsulları demək olar ki, işıqlandırılmamışdır. Bunu nəzərə 
alaraq əvvəlcə ayrı-ayrı fiziki hərəkətlər üzrə şagirdlərə verilən məlumatların məzmununu, sonra is 
onların öyrədilməsi yollarını izah edək. 
              Sıra təlimi. Sıra hərəkətlərində baş, boyun, gövdə düz tutulur, döş qəfəsi irəli çıxır, qarın bir 
qədər geriyə çəkilir.  Sıra hərəkətlərinin düzgün icrası yuxarı və aşağı ətraf əzələlərini nisbətən inkişaf 
etdirir. Bu yerişi gözəlləşdirir, bədənin daha da yaraşıqlı olmasına təsir edir və müvazinətin normal 
saxlanılmasında xüsusi əhəmiyyət kəsb edir. Sıra təlimi zamanı tənəffüs sıra hərəkətlərinə 
uyğunlaşmalıdır. Tənəffüs burunla edilməlidir, belə olduqda havada olan tozun ciyərlərə keçməsinin 
qarşısı alınır, toz burundakı selikli qişaya ilişib qalır. 
              Duruş vəziyyətləri. Əsas duruş. Bu duruşda baş, gövdə və qıçlar düz saxlanılır, onurğa sütunu öz 
fizioloji əyriliklərini saxlaya bilir, dabanlar bir yerdə, ayaq pəncələri bir az aralı olur, qollar bədənə sıxılır, 
çiyinlər nisbətən arxaya gedir. 
              Əsas duruşda bədən çox da böyük olmayan əzələ gərginliyi altında olduğuna baxmayaraq 
tənəffüs və qan dövranı normal fəaliyyət göstərir. 
              Əsas duruş zamanı ağırlıq mərkəzinin bir düz xətt üzərindən keçməsinin 7-10 yaşlı uşaqların 
sağlam və fiziki cəhətdən normal böyüməsində mühüm əhəmiyyəti vardır. Çünki həmin yaşda uşaqların 
sümükləri elastiki olur, əzələləri zəif inkişaf edir. Ona görə də ağıfrlıq mərkəzi bir düz xətt üzərindən 
keçməzsə sümük və qamət əyrilikləri meydana çıxa bilər. 
              «Farağat» duruş. Bu duruş hər şeydən əvvəl gərgin olması ilə xarakterizə edilir. «Farağat» 
duruş zamanı çənəaltı əzələlər dartılır, boyun, onurğa əyrilikləri düzəlir (azalır), bel əyriliyi artır, qarın 
 173
geriyə dartılır, qıçlar düzəlir, qabırğalar azca aralanır, döş qəfəsi genişlənir və qabağa çıxır, çiyinlər 
arxaya gedir, ayaqlar isə əsas duruş vəziyyətindəki kimi olur. 
              «Farağat»da ağırlıq mərkəzinin dayaq nöqtəsi əsas duruşa nisbətən  irəlidə olur. Bu vaxt, həm də 
başın müəyyən qədər qabaqda olması, boyun, döş əyriliklərinin    azalması, bel əyriliyinin artması 
çiyinlərə düşən ağırlığı əsas duruşa nisbətən artırır və onu daha də gərginləşdirir. Bu döş və qarın 
əzələlərinin daha çox  gücə düşməsinə və bir çox kiçik əzələlərin artıq fəaliyyət göstərməsinə səbəb olur. 
              Onurğa sütununun     kürək və boyun hissəsinin düzəlməsi və gərginliyin artması səbəbindən 
əsas duruşa nisbətən burada ağırlıq mərkəzi xeyli irəli getmiş olur. Bel hissəsində isə bel əyriliyinin 
artmasına görə ağırlıq nöqtəsi bir az geri çəkilir. Bu vaxt qarının düz əzələlərinin gərginliyi artır, çanaq-
bud oynağı nahiyəsində budun açıcı əzələlərinin, xüsusilə böyük sağrı əzələlərinin gərginliyi artır. 
Çanağın bud s ümüyünün başı ilə birləşdiyi yerdə böyük sarğı əzələsinin işləməsi üçün əlverişsiz şərait 
yaranır. 
              «Farağat» duruşda döş əyriliyinin düzəlməsinə görə nəfəsvermə məhdudlaşır, nəfəsalma üçün 
şərait yaxşılaşır. Kiçikyaşlı məktəblilərin həddindən artıq «Farağat» vəziyyətində qalması məsləhət 
deyildir. 
              Azad duruş. Bu «Farağat» duruşun əksinə olub, əsas duruş zamanı yaranmış gərginlikdən əzələni 
azad edir, onu sərbəst vəziyyətə gətirir. «Azad» duruşda baş bir qədər sallanır, döş əyriliyi  artır, bel 
əyriliyi isə azalır. Əsas duruşa nisbətən çanaq daha üfiqi vəziyyətdə olur. Döş əyriliyinin bir qədər artması 
səbəbindən qabırğalar bir qədər aşağı düşür və döş qəfəsi aşağı enir. Habelə qıçlar növbə ilə dizdən 
bükülərək ağırlıq bükülməyən qıçın üzərinə düşür. Çiyinlər və qollar sərbəstləşir. Beləliklə, bədən 
istirahət edir. 
              Qabırğaların aşağı düşməsi nəticəsində ağırlıq mərkəzi onurğaya yaxınlaşır. Bu zaman boyun və 
döşün ağırlıq nöqtəsi də onurğaya yaxınlaşır. Bunlarla əlaqədar ağırlıq nöqtəsi onurğa vasitəsilə bel 
hissəsinə düşür. Çanaq-bud oynağı simmetrik olaraq arxaya çəkilir. Bədəndə belə vəziyyətin yaranması 
qamət əyriliklərinin əmələ gəlməsinə səbəb olur. 
              Çıxış vəziyyəti. Hərəkətlərin icrasına, məqsədəuyğun çıxış vəziyyətindən başlanması, onun 
düzgün və asan icrasına kömək etməklə, bədənin nəzərdə tutulmuş hissəsinə yaxşı təsir göstərir. Məsələn, 
biz qamətin düzgün inkişafına nail olmaq istəyiriksə, bu məqsədlə seçilmiş hərəkətlərin yerinə yetirilməsi 
üçün müvafiq çıxış vəziyyəti seçməliyik. Müxtəlif çıxış vəziyyətlərindən asılı olmayaraq başı düz 
saxlamalı irəliyə, müəyyən nöqtəyə baxmalı, çiyinləri qaldırmamalı, lakin azca arxaya aparmalı, bədəni 
gərginləşdirməməli, gövdə düz saxlanılmalı, tərəflərə (sağ, sol, irəli, arxa) əyilməməli, döş qəfəsi isə irəli 
çıxmamalı – nəticə etibarı ilə bunlar fiziki qabiliyyətlərini yüksəldir. 
              Ümuminkişaf  hərəkətləri. Bu hərəkətlər ayrı-ayrı əzələ qruplarına və bədənin bütün   sümük-
əzələ sisteminə müsbət təsir göstərir. Ümuminkişaf hərəkətləri gövdə, çanaq və oynaqların əzələ 
qruplarının hərəkət fəaliyyətini artırır. Bütün bunlar onurğa əyrilikləri ilə mübarizədə xüsusən faydalıdır. 
Belə hərəkətlər tənəffüs və ürək əzələlərinin də fəaliyyətini və işgörmə qabiliyyətini artırır. Şagirdlərin 
zehni və fiziki qabiliyyətlərini yüksəldir. 
              Böyük və kiçik toplarla hərəkətlər. Böyük və kiçik toplarla icra olunan hərəkətlər orqanizmə 
düşən fiziki yükü tədricən artırır, xüsusilə döş və yuxarı ətraf əzələlərinin inkişafına kömək edir. Tənəffüs 
və ürək fəaliyyətini artırır, onun əzələ qüvvəsini inkişaf etdirir. Bu hərəkətlər nişan almaq və məsafəni 
gözəyarı ölçmək kimi keyfiyyətlər aşılayır ki, bunun da vətənin müdafiəsində böyük əhəmiyyəti vardır. 
              Qamətin düzgün inkişafı üçün hərəkətlər. Bu hərəkətlərlə müntəzəm məşğul olmaq kiçikyaşlı 
məktəblilərin həyatında mühüm əhəmiyyətə malikdir. Kiçik yaşda olan uşaqların əzələ və sümükləri 
formalaşmadığına görə qeyri-normal onurğa əyrilikləri, habelə onların bədənində başqa qüsurlar meydana 
çıxa bilər. Orqanizmdə bu cür qüsurların olması ürəyin və ağ ciyərlərin fəaliyyətinə mənfi təsir göstərir, 
iştah pozulur, bəzən başağrısına   təsadüf edilir. Bunların qarşısını almaqda hərəkətlər böyük rol oynayır. 
Belə hərəkətlərlə məşğul olmağın, hətta xarici görünüşün gözəlliyinə, sağlam və gümrahlığa da çox 
böyük köməyi vardır. 
              Qamət hərəkətləri gövdənin arxa əzələlərini və s. əzələ qruplarını inkişaf etdirir, skelet 
sümüklərinin möhkəmləndirilməsi üçün isə xüsusən əhəmiyyətlidir. Bədəni irəli və arxaya əyən, gövdəni 
fırladan, onurğanı sağa və sola əyən hərəkətlər də qamətin düzgün inkişafına müsbət təsir göstərir. 
 174
              Pəncənin (ayaqtağının) inkişafı üçün hərəkətlər. Ayağın normal inkişafı sağlamlığın əsas 
şərtlərindəndir. Ayaq normal inkişaf etdikdə təzyiq pəncə-daban arasındakı hündür sümük hissəyə düşür. 
Bu hissə ayaqtağı adlanır. Ayaqtağı yaxşı inkişaf etdikdə dözümlü olur. Məsələn, uzaq məsafəyə piyada 
yol getdikdə ayaq gec yorulur və qıç ağrıları azalır. Ayaqtağının belə əhəmiyyətli cəhətlərini nəzərə alıb 
onu mütləq normal inkişaf etdirməyə və möhkəmləndirməyə çalışmaq lazımdır. Buna görə də kiçik 
yaşlarda ağır şeylər qaldırmaq (daşımaq), dar ayaqqabı geymək, «Farağat» komandasında çox dayanmaq 
və çox piyada gəzmək zərərlidir. Deyilənlərə riayət olunmadıqda yastıayaqlılıq kimi qüsurlar meydana 
çıxır. Yastıayaqlılığın qarşısını yalnız ayaq üçün verilən hərəkətlərlə, xüsusən ayaqaltı və baldır 
əzələlərini məşq etdirməklə müəyyən qədər almaq mümkündür. 
              Onurğa  əyrilikləri və yastıayaqlılıq kimi qüsurlarla mübarizə aparmaqda aşağıdakı tələbləri 
nəzərə almaq vacibdir: bədən tərbiyəsi ilə müntəzəm məşğul olmalı, beli bükməməli, yataqda qıçları 
uzatmalı, arxası üstə yatmalı, ağır yük apardıqda bölüb hər iki əldə aparmalı, yuxudan və yeməkdən sonra 
ağır işlə məşğul olmamalı, fiziki iş zamanı çiyinləri    qaldırmamalı və bükməməli, həmçinin məktəb və 
idman geyimi bədəni sıxmamalı, geniş olmalı, idman məşğələsində altı rezin idman ayaqqabısından 
istifadə etməli, ayaqqabını corabla geyməli. 
              Akrobatika hərəkətləri. Belə hərəkətlər gövdənin ön və arxa, yuxarı və aşağı ətraf əzələlərinin 
mütəhərrikliyini artırır, bədənin düzgün inkişafına xeyli  kömək edir, ağ ciyər və ürək əzələlərini inkişaf 
etdirir. 
              Rəqs hərəkətləri. Bu cür hərəkətlər yuxarı və aşağı ətraf əzələlərini, xüsusən ayaq əzələlərini 
məşq etdirərək işgörmə qabiliyyətini xeyli yaxşılaşdırır, onları möhkəmləndirir, güc və çevikliyi artırır. 
Belə hərəkətlər həm də əhval-ruhiyyəni yaxşılaşdırır. 
              Müvazinət hərəkətləri. Bu növ hərəkətlər bütün əzələ qruplarını möhkəmləndirir, onların 
fəaliyyətini artırır və bununla  la bədənin hərtərəfli inkişafına müsbət təsir edir. Düzgün yeriş, qaçış, 
tullanma və başqa hərəkətlər bilavasitə müvazinət saxlamaq nəticəsində icra olunur. Müvazinət 
hərəkətləri əqli və fiziki iş zamanı normal nəfəs alıb verməyə, işə artıq vaxt sərf etməməyə kömək edir. 
Bu cür təmrinlər müvazinət saxlamağa kömək edən  oynaq və əzələləri  inkişaf etdirir, onların fəaliyyətini 
artırır. Həmin hərəkətlərin şagirdləri əməyə və ölkənin müdafiəsinə hazırlamaqda da böyük rolu vardır. 
Yaxşı müvazinət saxlamağı bacaran əsgərin arx, kanal, kiçik çay üzərində qoyulmuş tirin, körpünün 
üzərindən sürətlə və asanlıqla keçməklə məqsədinə daha tez nail olması buna misal ola bilər. 
              Dırmaşmaq və dırmaşıb aşmaq. Bu cür hərəkətlər, başlıca olaraq, bilək, çanaq və qıç əzələlərini 
inkişaf etdirir. Müxtəlif hündürlüklü maneələri keçmək və ya ətraf yerləri müşahidə etmək üçün hündür 
bir ağaca, yaxud da qayaya dırmaşmaqda həmin əzələ qruplarının böyük əhəmiyyəti vardır. Göründüyü 
kimi, belə hərəkətlərlə məşq etmək Vətənin müdafiəsi üçün də lazımdır. Lakin dırmaşma hərəkətləri 
əzələlərin gücünü artırmasına baxmayvraq, onun düzgün icra edilməməsi orqanizmə mənfi təsir göstərir. 
Çünki, dırmaşmada çiyin qurşağı və çanaq əzələləri gərginləşir, bədənə düşən yükün miqdarı birdən-birə 
çoxalır. 
              Yeriş. Sağlam və fiziki cəhətdən möhkəm böyümək üçün yeriş böyük əhəmiyyətə malikdir. Yeriş 
zamanı çiyin qurşağı, əl, yuxarı və aşağı ətraf əzələlərinin hərəkət fəaliyyəti artır. Habelə ürək və tənəffüs 
əzələlərini məşq etdirərək adamı qarşıdakı fiziki yükə hazırlayır. Yerişsiz birbaşa qaçış, tullanma və s. 
hərəkətlərə başlamaq ürəyin davmarlara vurduğu qanın miqdarını birdən-birə çoxaldır. Bu isə ürək 
döyüntülərinin sayını artırır, təngnəfəslik əmələ gətirir. Yeriş bədəni gərginləşdirməməli, çevik və sərbəst 
olmalıdır. Addımları atdıqda dizləri yuxarı qaldırıb bükməli, ilk dəfə daban yerə qoyulmalıdır. Həddindən 
artıq geniş addım atmamalı, pəncələr nə bayıra, nə də daxilə çox meyl etməlidir, addımların uzunluğu 
bərabər olmalıdır. Yeriş dövründə qabağa baxmalı, gövdə düz saxlanmalıdır. Bütün bunlar qamətin 
düzgün inkişafında mühüm rol oynayır. Tənəffüs sərbəst olmalı, burunla alınıb - verilməli, belə ki, hər 2 – 
3 addımdan bir nəfəs almalı, 3 – 4 addımdan bir isə buraxılmalıdır. Düzgün yeridikdə orqanizmə düşən 
yükün miqdarı nisbətən azalır, əzələ gücündən qənaətlə istifadə olunur. Bu da uzaq məsafəyə yol getdikdə 
müəyyən dərəcədə tez yorulmanın qarşısını alır. Düdzgün yeriş qaydasına yiyələnmək vətənin müdafiəsi 
işi üçün də xüsusi əhəmiyyətə malikdir. 
              Yeriş orqanizmdə qan dövranına, tənəffüs aparatının funksiyalarına müsbət təsir göstərir və əzələ 
fəaliyyətini xeyli artırır. Başqa sözlə desək, ürəyin fəaliyyəti sürətlənir, damarların elastikliyi artır. Bu 
vaxt tənəffüs mexanizminin də işi xeyli güclənir. Yəni oksigenin sərf olunmasının dəqiqəlik həcmi bir 
 175
qədər artır, ağ ciyərlərin ventilyasiyası xeyli yaxşılaşır. Yerişin skelet əzələlərinin funksional halının 
dəyişilməsinə də müsbət təsiri vardır. 
              Qaçış. Qaçışda bütün əzələ qrupları, gövdə, çiyin qurşağı yuxarı və aşağı ətraf əzələləri iştirak 
edir. Qaçışın təsiri ilə ürək və tənəffüs üzvləri öz işini artırmalı olur. Bu vaxt ürək qapaqları tez-tez yığılıb 
– açılır, hər dəfə yağılıb – açıldıqda ağ ciyər arteriyasına və aortaya vurulan qanın miqdarı çoxalır, qanın 
oksigenlə təchiz olunması və karbon qazının xaric olunmasını təmin edən ənəffüs aparatının işi sürətlənir. 
Qaçışla məşğul olmayan adamın ürəyi qaçan zaman damarlara verilən qanın həcmini artıra bilmir. Bu 
zaman həmin adamın ürəyi tez-tez vurur, onun işləyən mərhələsi qısalır.  Bu da ürək əzələsinin tədricən 
zəifləməsinə, fəaliyyətinin pozulmasına səbəb olur. Gərgin qıçış zamanı uşaqlarda nəbz vuoğuları bir 
dəqiqədə 160-180-a çatsa belə, lazım olan oksigeni qan vasitəsilə hüceyrələrə çatdıra bilmir. Bu zaman 
sinir  hüceyrələri oksigensiz mühitdə zəifləyir və nəticədə baş gicəllənməsi, sancılanma və hətta 
ürəkgetmə halları olur. Ürək döyüntüləri xeyli artır. Bu vəziyyəti tez aradan qaldırmaq üçün şəkərli 
məhluldan istifadə etmək lazımdır. Elə ona görə də uşaqlara qaçış vərdişlərini aşılamaq vacibdir. Qaçışla 
məşğul olanların isə ürək fəaliyyəti qüvətli, enerjili olur və bu prosesdə ürək öz funksiyasını asanlıqla 
yerinə yetirir. 
              Qaçış orqanizmdə maddələr mübadiləsini də sürətləndirir. Qaçış zamanı orqanizm oksigenlə 
normal təmin olunmadığı üçün oksigenə olan ehtiyac yalnız qaçışdan sonra ödənilir. Məzh buna görə 
qaçışdan sonra hərəkətləri birdən-birə dayandırmaq olmaz, çünki hərəkətlər dərhal saxlanıldıqda bu aşağı 
ətraf venalarının boşalmasına və qıçlara çoxlu miqdarda qanın yığılmasına səbəb olur. Eyni zamanda, 
ürəyə gələn venoz qan xeyli miqdarda azalır. Fizioloji tədqiqatlar göstərir ki, həmin vaxtda qan 
damarlarının fəaliyyətini nizamasalan reaksiyalar gecikdiyindən, bədənin yuxarı hissəsi xüsusilə beyinə 
gedən qanın miqdarı azalır. Bunun da nəticəsində adam huşunu itirir. Həmin vəziyyətin yaranmaması 
üçün qaçışdan sonra hərəkətin sürətini tədricən azaltmaq və onu müəyyən müddətdə davam etdirmək 
lazımdır. 
              Tullanmalar. Tullanmalar zamanı yuxarı və aşağı ətraf əzələləri, xüsusən ayaq əzələləri daha 
çox fəaliyyət göstərir. Odur ki, tullanmalarla müntəzəm məşğul olmaq ayaq və qıç sümüklərinin, habelə 
əzələ qruplarının möhkəm, güclü və davamlı olmasına səbəb olur. 
              Müşahidə olunmuşdur ki, tullanma zamanı nəbz xeyli sıxılır. Tullanmalar çox qısa müddətdə 
yerinə yetirilsə də müvafiq əzələlərə düşən yük birdən-birə çoxalır. Bu isə tənəffüs ritminin pozulmasına 
səbəb olur. Tullanmaların hazırlıq mərhələsinin axırında nəfəs verilir, təkanvermə mərhələsində nəfəs 
alınır, uçuş mərhələsində alınmış nəfəs sıxılıb saxlanılır. Yerə düşmə zamanı isə dərin nəfəsvermə 
müşahidə olunur. Tullanmalardan sonra tənəffüs dərin olmaqla yanaşı, eyni zamanda sıxılır. Bütün bunlar 
qaçarkən enerji mübadiləsinin artması nəticəsində baş verir. Bu cür fizioloji dəyişikliklər daha çox 
uzununa tullanma zamanı müşahidə olunur. 
              Cisim atmaq. Bu hərəkətlər əzələ gərginliyinin güclənməsini tələb edir. Cisim atmalarda qıç, 
gövdə, çiyin qurşağı və əl əzələlərinin hərəkət fəaliyyəti artır. Bu vaxt həm də  qarın və böyük döş 
əzələləri daha çox açılır, məşq edir və möhkəmlənir. Cisim atarkən ürək-damar sisteminin fəaliyyətində  
də dəyişiklik olur, lakin bütün bunlar hərəkətdən sonra bərpa olunur. 
 
                              
1.5.  Siniflər üzrə əsas biliklər 
I  s i n i f 
Əsas biliklər 
 
              Bədən tərbiyəsi zalında və idman meydançasında davranış qaydaları. Bədən tərbiyəsi dərslərini 
digər fənlərdən fərqləndirən cəhətlər vardır. Dərslərin idman zalında və meydançasında keçirilməsi onun 
fərqli cəhətlərindən biridir. Bədən tərbiyəsi dərsinin səmərəli təşkilində şagirdlərin xüsusi davranış 
qaydalarına əməl etməsi başlıca şərtdir. Burada müəllimin göstərişlərinə riayət etmək, mövsümə uyğun 
idman geyimlərindən istifadə etmək, hərəkətin icrası zamanı utanmamaq, cibdə və ya əldə əşya 
gəzdirməmək (xüsusilə iti, kəsici əşyalar) daxildir. Fiziki hərəkətlərin yerinə yetirilməsi dövründə 
tənəffüs əsasən burunla edilməklə, müntəzəm, sakit və düzgün edilməlidir. Hər hansı qüvvə və sürət tələb 
edən bədən tərbiyəsi hərəkətlərini icra etməzdən əvvəl hazırlıq hərəkətləri yerinə yetirilməlidir. Bütün 
 176
bədən əzələləri hərəkətə gətirilməlidir. Əks halda zədələnmələr yarana bilər ki, bu da əlilliklə nəticələnə 
bilər. 
              Alətlərdə hərəkətlər icra edilərkən danışmamalı və qüvvəni cəmləşdirməyə səy göstərməli, 
yoldaşına toxunmamalı və zarafatlaşmamalıdır. Yoldaşqlardan kimsə intizamı pozarsa, onu intizama 
dəvət etməli, bədən ağrıları və əzələ dartınmaları zamanı onu masaj etməlidir. 
              Həddindən artıq yorulma vaxtı, yəni qeyri-normal ürək döyüntüləri və təngnəfəslik zamanı 
müəllimə deməli və temperatur qalxanda və xəstəlikdən sonra məşğələdə iştirak etmək üçün həkim və ya 
müəllimlə məsləhətləşməlidir. Saz olmayan qurğu və alətlərdə hərəkət etməməli və məşğələ üçün lazımi 
şərait olmadıqda həmin yerdə məşğul olmamalıdır. 
              Məşğələ yerini zibilləməməli, dırnaqları kəsməli, həmçinin dərsdən qabaq yeməməlidir. Dərsdən 
sonra duş qəbul etməli, çimməli və yaxud qurşağa qədər yuyunmalıdır. 
 
                     
 
Gün rejimi və şəxsi gigiyena haqqında məlumat 
              Gün rejimi. Gün rejiminin düzgün təşkili şagirdlərin zehni və işgörmə qabiliyyətinin artmasına 
kömək edir. Buna görə də gün rejimində icra edilən hərəkətlər uşaqların yaşına, fiziki inkişafına uyğun 
olmalı, yeksənək deyil, maraqlı və müxtəlif olmalıdır. Rejimə müntəzəm olaraq əməl etməli, hərəkətlərin 
açıq havada icrasına çalışmaq lazımdır. 
              I sinif üçün ümumi gün rejimi, yəni şagird fəaliyyəti və onun istirahətinə ayrılan vaxt aşağıdakı 
kimi müəyyənləşdirilməlidir: məktəbdə məşğələlər 3-4 saatdan artıq olmamalı, ev tapşırıqlarının yerinə 
yetirilməsinə bir saat vaxt sərf olunmalı; sinifdənkənar və məktəbdənxaric məşğələlərə, ictimai faydalı 
əməyə 1-2 saat vaxt ayrılmalı: səhər gimnastikasına və bədəni möhkəmləndirmə proseduralarına: qida 
qəbul etməyə və tualetə 2,5 saat, açıq havada gəzməyə isə 3-4 saat vaxt   sərf edilməli; yuxu 12 saatdan az 
olmamalıdır. 
              Pedaqoji Elmlər Akademiyası Uşaq və Yeniyetmələrin Fiziologiya institutu ibtidai sinif 
şagirdlərinin gün rejimi üzrə uzun illərdir ki, tədqiqatlar aparırlar. Həmin institutun elmi əməkdaşı 
M.V.Antropovanın tədqiqatına uyğun olaraq gün rejiminin təxmini sxemini veririk. 
 
 
                        Birinci növbədə oxuyan məktəblilərin gün 
                        rejiminin təxmini sxemi 
                                    (M.V.Antropovaya görə) 
 
Sıra sayı Rejimə daxil olan məsələlər 
7-8-9 yaşlı 
məktəblilər 
üçün 
Qeyd 
 
I-II-III-IV 
siniflər üzrə     
saatlar 
     
 
       1. Yuxudan durmaq                                               6.35 
       2. Səhər gimnastikası, bədəni yaş dəsmalla 
           silmək, yaxud duş qəbulu, yatağı yığış- 
           dırmaq, əl-üzü yumaq, geyinmək.                    6.35 – 7.05 
       3. Səhər yeməyi                                                    7.05 – 7.25 
       4. Məktəbə qədər olan yol                                    7.25 – 7.50 
       5. Məktəbdə məşğələ, səhər gimnastikası, 
           böyük tənəffüsdə səhər yeməyi, sinifdən- 
           kənar işlər və ictimai işlər.                               7.50 – 12.00 
       6. Məktəbdən evə qayıtmaq                                 12.00 – 12.00 
       7. Nahar                                                                 12.25 – 12.55 
 177
       8. Nahardan sonra istirahət (7 yaşlı uşaqlar üçün 
           yuxu)                                                                 12.55 – 13.55 
       9. Açıq havada olmaq, hərəkətli oyunlar, əylən- 
           cələr                                                                   13.55 – 15.25 
      10.Evdə dərsə hazırlaşmaq (hər 45 dəqiqədən 
           bir 5-10 dəqiqə fasilə), iş yerini təmizləmək 
           və kitabları yığışdırmaq                                     15.25 – 16.55 
      11.Açıq havada olmaq                                             16.55 – 18.25 
      12.Axşam yeməyi və sərbəst məşğələ (yaradıcı- 
           lıq fəaliyyəti, qiraət, musiqi ilə məşğul olmaq, 
           ailəyə kömək etmək)                                          18.25 – 19.25 
      13.Yatmağa hazırlıq (paltar və ayaqqabının tə- 
           mizlənməsi,otağın havasını dəyişmək, əl-üzü  
           və ayaqları yumaq)                                             19.25 – 20.05 
      14. Yuxu                                                                  20.05 -  6.36 
              Saatlar Azərbaycanın şəraitinə uyğunlaşdırılmışdır. 
 
                               II növbədə oxuyan məktəblilərin gün 
                                           rejiminin təxmini sxemi 
                                          (M.V.Antropovaya görə) 
 
Sıra   Rejimə daxil olan məsələlər 
Sayı 
8-9yaşlı məktəblilər 
üçün 
II-III-IV siniflər üzrə 
saatlar 
Q E Y D 
1. Yuxudan durmaq 
2. Səhər gimnastikası,bədəni yaş dəsmalla 
silmək, yaxud duş qəbulu, yatağı yığışdırmaq, 
əl-üzü yumaq, geyinmək 
3. Səhər yeməyi 
4. Açıq havada olmaq 
5. Evdə dərsə hazırlaşmaq (hər 45 dəqiqədən 5-
10 dəqiqə fasilə), iş yerini təmizləmək və 
kitabları yığışdırmaq 
6. Sərbəst məşğələ(qiraət, musiqi ilə məşğul 
olmaq, ailəyə kömək) 
7.Açıq havada olmaq, hərəkətlərlə oyunlar, 
əyləncələr 
8. Nahar 
9. Məktəbə qədər olan yol 
10.Məktəbdə məşğələ, günorta yeməyi, 
sinifdənkənar işlər və ictimai işlər) 
11.Məktəbdən evə qayıtmaq 
12.Açıq havada olmaq, hərəkətli oyunlar, 
əyləncələr 
13.Axşam yeməyi və sərbəst məşğələ 
(yaradıcılıq fəaliyyəti, qiraət, musiqi ilə məşğul 
olmaq, ailəyə kömək) 
14.Yatmağa hazırlıq, paltar və ayaqqabını 
təmizləmək, otağın havasını dəyişdirmək, əl-üzü 
və ayaqları yumaq 
15. Yuxu 
6.35 
 
6.35 – 7.05 
 
 
7.05 – 7.25 
7.25 – 7.55 
 
 
7.55 – 9.35 
 
9.35 – 11.05 
 
11.05 – 12.35 
12.35 – 13.05 
13.05 – 13.35 
 
13.35 – 17.35 
17.35 – 18.05 
 
18.05 – 18.35 
 
 
18.35 – 19.35 
 
 
19.35 – 20.05 
 
 178
20.05 – 6.35 
 
              Şəxsi gigiyena. Şəxsi gigiyena şagirdlərin sağlamlığının möhkəmləndirilməsində, onların həyata 
hazırlanmasında böyük əhəmiyyətə malikdir. Orqanizmin möhkəmləndirilməsi və müxtəlif növ 
xəstəliklərə tutulmanın qarşısının alınmasında şəxsi gigiyena tədbirlərinin düzgün təşkili olduqca 
vacibdir. Bura bədənin, geyimin və yaşadığın yerin təmiz olması və s. daxildir. 
              Bədənin təmizliyi. Tərləmə və bədəndən duzların çıxması nəticəsində insan bədəni tədricən 
çirklənir. O, tozla örtülür, çirklənir və mikroblarla qarşılaşır. Həmin mikrobların nəticəsində dəri 
xəstələnə və bədəndə də müxtəlif xəstəliklər yarana bilər. 
              Bədənin təmizliyini qorumaq üçün vaxtlı-vaxtında əl-üzü, boynu sabunla yumalı, həftədə bir 
dəfə hamamda çimməli və yataq örtükləri dəyişdirilməlidir. İsti duş qəbul edərkən maçalkadan, kisədən 
istifadə etməli və bədəni sürtməlidir. Bədən tərbiyəsi məşğələlərindən sonra isə mütləq isti duş qəbul 
edilməlidir. 
              Dişlərin təmizliyi. Hər gün səhər yeməyindən və yaxud axşam yatmazdan əvvəl dişləri 
təmizləmək lazımdır. Bu dişlərin arasında qalan xırda qida qırıntılarının təmizlənməsinə imkan verir. Hər 
qida qəbul etdikdən sonra dişlərin aralarının təmizlənməsi, ilıq su ilə ağız boşluğunun yaxalanması 
məsləhətdir. 
              Ayaqlara qulluq. Ayağın iylənməməsi üçün hər axşam yatmazdan əvvəl qışda 20-22 o, yay 
mövsümündə isə bir qədər aşağı temperaturda onun isti su ilə yuyulması çox vacibdir. Ayaqqabı rahat, 
yüngül, yayda sərinləşdirici və qışda isə istilik buraxan materiallardan olmalıdır. Bədən tərbiyəsi zalına 
ayaqqabı ilə ilə daxil olmaq qadağandır. Çünki bu zalın tozlanmasına səbəb olur. 
              Geyim. Geyim insan orqanizmini xarici mühitin təsirindən qoruyan başlıca vasitədir. Geyim 
bədənin ölçülərinə uyğun olmalı, dar, sıxıcı, hərəkətlərə mane olmamalıdır. Bu qanın orqanizmdə normal 
hərəkətinə şərait yaradır. 
              Yataq örtükləri. İnsanın rahatlığı və sağlamlığında yataq örtüklərinin əhəmiyyəti böyükdür. O, 
təmiz olmalı və vaxtaşırı dəyişdirilməlidir. Yorğan, yorğan üzü və yataq örtüyü hər gün günə verilməlidir. 
Yastıq və döşəklər isə iki həftədə bir dəfədən az olmayaraq çırpılmalı, havaya verilməlidir. Yatmazdan 
qabaq açıq havada gəzməli və bir neçə tənəffüs hərəkətləri icra etməlidir. 
              Fiziki hərəkətlərin insan sağlamlığı üçün əhəmiyyəti. Fiziki hərəkətlərlə müntəzəm və düzgün 
məşğul olmaq sağlamlığın möhkəmləndirilməsində xüsusi əhəmiyyət kəsb edir. Yeriş, qaçış, gimnastika, 
oyunlar və turizm bədənin bərkidilməsində, insan orqanizminin davamlığını artıraraq xarici mühitin əks 
təsirlərinin qarşısının alınmasında mühüm rol oynayır. Bədən tərbiyəsi ən vacib sağlamlıq vasitəsi olub, 
ürək əzələlərinin qüvvəsini artırır, ağ ciyərlərin həyat tutumunu genişləndirir. Eyni zamanda, tənəffüsün 
yaxşılaşmasına, xüsusilə bronxial astmaya tutulanların müalicəsinə kömək edir. 
              Ölkəmizdə bədən tərbiyəsi və idmanın inkişaf etdirilməsi idman nəticələri və rekordlar dalınca 
qaçmaq deyil, adamların can sağlamlığının möhkəmləndirilməsinə istiqamətləndirilmişdir. Buna görə də 
ölkəmizdə kütləvi bədən tərbiyəsi – sağlamlıq işləri ön plana çəkilmişdir. 
              Bədən tərbiyəsi ilə məşğul olarkən bəzən şəxsi gigiyena qaydalarına əməl olunmur. Bu isə 
məşğul olanların tez-tez angina, qrip və s.  xəstəliklərə tutulmasına səbəb olur. Bütün bunlar isə zehni və 
fiziki işgörmə qabiliyyətini azaldır və əhval-ruhiyyəyə mənfi təsir göstərir. 
 
 
 
 
                                              II  s i  n i f 
                                        Ə s a s    b i l i k l ə r 
              Səhər gimnastikasının əhəmiyyəti. Şagirdlər səhər yuxudan durarkən özlərini əzgin hiss edir, 
bəzən də onlarda ruh düşgünlüyü əmələ gəlir. Bundan əlavə, bədəndə fəaliyyətsizlik hiss edilir. Onlar 
ümumiyyətlə, gün rejimində qarşıya qoyulmuş vəzifələri lazımınca yerinə yetirə bilmirlər. Yuxudan 
duran vaxtda əzələlərin iş qüvvəsi aşağı düşmüş olur. Ürək fəaliyyəti nisbətən zəifləyir, bəzən də baş 
ağrıları, huşsuzluq meydana çıxır. Səhər gimnastikası isə ürək fəaliyyətini artırır, əzələnin iş qüvvəsini 
 179
yüksəldir, tənəffüsü yaxşılaşdırır. Belə ki, gün ərzində insanın zehni və işgörmə fəaliyyətini tənzimləyir 
və normalaşdırır. O, həm də nəbz vurğularının sürətini artırır, udulan oksigenin miqdarını 10-30 %-ə 
qədər artırır, qamətin gözəlləşməsinə kömək edir. 
              Fiziki hərəkət məşğələlərinin əhəmiyyəti. Bu yarım mövzu keçirilərkən I sinif üzrə verilən 
materiallardan istifadə etmək lazımdır. Lakin II sinifdə bu mövzu müəyyən qədər dərinləşdirilməklə 
yanaşı, həm də həmin sinifdə öyrədilən digər fənlərin materiallarına uyğun şəkildə keçirilməlidir. Yəni 
gigiyena ilə bağlı mövzularla əlaqələndirilməlidir.  
              Fiziki hərəkətlərin icrası zamanı gigiyenik qaydalar. Bədən tərbiyəsi məşğələlərinin 
özünəməxsus keçirilmə qaydaları mövcuddur. Bunlardan biri fiziki hərəkətlərin icrası dövrundə tələb 
edilən gigiyenik qaydalardır. Gigiyenik qaydalara riayət olunmadıqda, həmin məşğələlərin nə sağlamlıq,  
nə də ki, təlim-tərbiyəvi əhəmiyyəti olmur. 
              Qeyd etmək vacibdir ki, bütün bədən tərbiyəsi məşğələlərində hazırlıq və bədəni «qızışdırıcı» 
hərəkətlər yerinə yetirilməlidir. Bura hər şeydən əvvəl, yeriş, qaçış, müxtəlif növ hoppanmalar, 
gimnastika hərəkətləri və s. daxildir. Məşğələdə verilən fiziki iş temperatura və yerli meteoroloji 
göstəricilərə uyğunlaşdırılaraq keçirilməlidir. Həddindən artıq     yüksək temperatur olduqda, ürək 
vurğularını artırır və orqanizmdən daha çox enerji tələb edir. Temperatur aşağı olduqda isə hərəkət 
fəaliyyətini azaldır, daha çox elastiklik yaradır və zədələnmələrin baş verməsini asanlaşdırır. 
              Bədən tərbiyəsi zalının havası müntəzəm olaraq dəyişdirilməlidir. Gimnastika zalında 
temperaturun 15,0 – 15,5 olması normal hal sayılır. Örtülü yerlərdə temperatur -10 o olsa, məşğələnin 
keçirilməsi mümkündür. 
              Yay dövründə  gün vurmadan özünü qorumalıdır, açıq havada oynayarkən, çimərkən baş 
dəsmalla bağlanmalı və ya papaq qoyulmalıdır. 
              Turist yürüşlərində isə ayaqların iylənməməsi üçün onu axşamlar yumalı, dırnaqları təmiz və 
qısa saxlamaq lazımdır. Yürüş zamanı qabarlar çıxır. Həmçinin zədələnmələr yarana bilər. Bunun üçün də 
səfər zamanı özünlə vazelin və sarğı materialı götürmək lazımdır. 
 
Su  proseduralarının, hava və günəş vannalarının 
qəbulu qaydaları 
Su ilə bədənin möhkəmləndirilməsi. Bədəni soyuq və sərin su ilə möhkəmləndirmək xüsusilə vacibdir. 
Bədəni soyuq su ilə möhkəmləndirmədə suyun temperaturu 20 o-dən aşağı, sərin su ilə 
möhkəmləndiriləndə isə 21o-dən 30 o –dək olur. Orqanizm soyuq su ilə möhkəmləndirilərkən dəri 
bozarırsa, insanın canına üşütmə düşürsə, bu zaman onu davam etdirmək məsləhət görülmür. Əksinə, 
orqanizm soyuğa dözürsə, istilik buraxmaqla soyuğun qarşısını alırsa, onda heç bir qeyri-adi dəyişiklik 
hiss olunmursa, onda həmin   prosesi davam etdirmək olar. Bu zaman ürək daha enerji ilə işləyir, dəridə 
damarlar genişlənir, qan daxili orqanlardan dəriyə doğru axır. Bu vaxt dəri qızarır və bədənə xoş istilik 
gəlir. 
              Günəş vannaları ilə bədənin möhkəmləndirilməsi. Günəş şüası əhval-ruhiyyəni yaxşılaşdırır, iş 
qabiliyyətini artırır. Eyni zamanda, mikroorqanizmlərə məhvedici təsir göstərməklə ətraf mühiti 
sağlamlaşdırır və zərərli təsirdən azad edir. 
              Günəş altında həddindən artıq olduqda insan xəstələnə bilər. Günəş altında qaçdıqdan sonra 
çimmək və qurulanmaq lazımdır. Çiməndən sonra günəş vannası qəbul etmək zərərlidir. Günəş 
vannasından sonra kölgədə dincəlmək lazımdır. 
              Hava ilə bədəni bərkitmək. Hava ilə bədəni bərkitmək onun bir hissəsinin və ya  bütün bədəni 
açıb havaya verməkdən ibarətdir. Bu məqsədlə ilıq hava vannalarından istifadə olunur. Hava vannaları 
havanın temperaturundan asılı olaraq aşağıdakı növlərə bölünür: Soyuq hava vannası -6o-dən 10 o-yə 
qədər; sərin hava vannası -15 o-dən 20 o-yə qədər; isti hava vannası -30 o-dən yüksək. 
              Hava vannasının səhər gimnastikası ilə birlikdə qəbul edilməsi daha faydalıdır. Birinci hava 
vannası 10-15 dəqiqədən artıq olmamalıdır. Bunu hər gün 5 dəqiqə artıraraq 2-3  saata qədər çatdırmaq 
olar. Hava vannası 20 o-dən az olmadıqda qəbul olunmalıdır. Bədəni möhkəm olan şəxslər istiliyi 0 o-dən 
aşağı olan havada da hava vannaları qəbul edə bilərlər. 
 180
              İşıq hava vannaları. Günəşli gündə kölgədə qəbul edilən hava vannalarına ilıq hava vannaları 
deyilir. Bu vannaların faydası havadan başqa, əks olunmuş günəş şüalarının  təsirindən ibarətdir. İşıq hava 
vannaları meşədə, açıq havada yelkən altında, dəniz və çay kənarlarında qəbul edilə bilər. 
              VMH kompleksi. «Vətənin müdafiəsinə hazıram» kompleksi fiziki tərbiyə sisteminin əsas tərkib 
hissəsidir. VMH kompleksinin əsasnaməsində onun məqsədi, ideya istiqaməti göstərilmişdir. VMH 
kompleksi şagirdləri əməyə və vətənin müdafiəsinə hazırlayır, kompleks sağlamlığı möhkəmləndirir, 
qüvvə, sürət və dözümlülüyü artırır. 
              Bədən tərbiyəsi kompleksi 5 pillədən ibarətdir: 
I pillə – 10-14 yaşlılar üçün 
II pillə – 15-18 yaşlılar üçün 
III pillə – 19-27 yaşlılar üçün 
IV pillə – 28-39 yaşlılar üçün 
V pillə – 40-60 yaşlılar üçün 
VMH -  kompleksinin pillələri əsas normativlərdən ibarət olub, fiziki keyfiyətlərin güc, sürət, qüvvə, 
dözümlülük, cəldlik, inkişaf səviyyəsini müəyyənləşdirir, üzgüçülük, atıcılıq, alətə tullanmaq, ilk tibbi 
yardım göstərmək kimi bacarıq və vərdişlərin mənimsənilməsini təmin edir. 
Hər bir pillə öz yaş xüsusiyyətinə uyğun normativlərdən ibarətdir. İlk tibbi yardım hazırlığının 
yoxlanılması aşağıdakı suallar üzrə keçirilir: 
1. yaralanma və sınıqlar zamanı ilk tibbi yardım. 
2. qanaxmalar zamanı ilk tibbi yardım. 
3. suda boğulma zamanı ilk tibbi yardım. 
4. sarğının qoyulması. 
5. yaralananın daşınması. 
Bütün normativlərin yerinə yetirilməsi üçün 5 ballıq qiymətləndirmə sistemi müəyyən edilmişdir.  
Normativlərin ödənilməsində iştirak edən hər bir şəxsin topladığı xallar aşağıdakı kimi 
qiymətləndirilir: 
Əla – minimum 31 xal; 
Yaxşı – 26-30 xal; 
Kafi 20-25 xal; 
Qəbul olunmuş əsasnaməyə görə, iştirakçı hər hansı bir növdə 3 qiymətə vermiş norma tələbindən 
aşağı nəticə göstərərsə, onun nəticəsi 0-balla qiymətləndirilir. 
Mükafatlandırma aşağıdakı kimidir: 
- qızıl medal – 36 xal və ondan yuxarı; 
- gümüş medal 31- xala qədər; 
- bürünc medal – 26 xaldan 30 xala qədər. 
 
              Təhlükəsizlik qaydaları. Təhlükəsizlik qaydalarına düzgün riayət edilmədiyinə görə bədən 
tərbiyəsi məşğələləri zamanı yüngül və ağır zədələnmə alınır. Bura əzələ dartınmaları, sümük sınması, 
çıxıqlar və s. daxildir.  Bunların yaranmaması üçün bədən tərbiyəsi məşğələlərinin metodiki cəhətdən 
düzgün təşkil edilməsi, xüsusilə fiziki yük tədricən artırılmalı və uşaqların gücünə uyğun olmalı və dərs 
sadədən mürəkkəbə keçmə prinsipinin əsasında qurulmalıdır. 
              Bundan əlavə, hərəkətlər icra edilərkən şagirdlər mühafizə olunmalıdır. alət və avadanlıqların 
sazlığı yoxlanıldıqdan sonra, hərəkət yerinə yetirilməlidir. Müəllimin icazəsindən sonra hərəkəti icra 
etməlidir. Məşğələ üçün idman geyimi yüngül və rahat olmalı və bədəni sıxmamalıdır. Çox yorulmuş 
halda hərəkətlər icra olunmamalı və kənardan diqqəti cəlbedici hallar (səs, toxunmaq, itələmək) 
yaradılmamalıdır. Hərəkət icra olunarkən mühafizə edəndən başqa, heç kəs alətə yaxın dayanmamalıdır. 
Mühafizə edən  özünə elə yer seçməlidir ki, hərəkəti icra edənə mane olmasın.   
 
III  s i n i f 
Ə s a s   b i l i k l ə r 
              Hərəkət rejimi. III sinifdə I və II siniflərdə öyrədilən hərəkət rejimi  haqqında məlumatlar bir 
qədər də ətraflı şəkildə şagirdlərə mənimsədilir. 
 181
              Fiziki hərəkətlərin sağlamlığa, qamətə, əqli və iş qabiliyyətinin artmasına təsiri. Sağlamlığın 
möhkəmləndirilməsi fiziki hərəkətlərlə müntəzəm olaraq məşğul olmaq sağlamlığı möhkəmləndirir. O, 
daxili üzvləri məşq etdirir və onların fəaliyyətini artırır. 
              Fiziki hərəkətlərlə sinif sistemi möhkəmləndirilir. Xarici mühitin mənfi təsirlərindən mühafizə 
olunur. Məşq tənəffüsü yaxşılaşdırır, dərin, normal nəfəs alıb-verməyə şərait yaradır. Fiziki hərəkətlərlə 
bronxial astma, quru plevrit, qrip və ya baş gicəllənməsinin  qarşısı alınır. 
              Əqli qabiliyyətin inkişaf etdirilməsi. Əqli qabiliyyətin inkişafında fiziki hərəkətlərlə məşğul 
olmaq vacib şərtdir. Zehni və fiziki iş arasında müəyyən sıx əlaqə vardır. Bədən tərbiyəsi hərəkətləri ilə 
müntəzəm və ardıcıl olaraq məşq etmək adamın çevikliyini və dəqiqliyini artırır. Təşəbbüskarlığı, sinir 
sistemini möhkəmləndirir. Bunun nəticəsində də hərəkətlər müəyyən bir dəqiqliklə və tələb olunan qüvvə 
ilə icra olunur. Bunlar isə görmə, eşitmə, duyğu üzvlərinə, diqqətə, iradəyə müsbət təsir edir. Təfəkkürün 
inkişafına səbəb olur. Duyğu üzvlərinin inkişafı isə başqa hisslərin fəallığının artmasına, iş qabiliyyətinin 
yüksəlməsinə zəmin yaradır. 
              Zehni inkişafa kömək edən əsas amillərdən biri də oyunlardır. Oyunlar uşaqların həyatı dərk 
etmələrinə kömək edir. Oyun vasitəsilə elm və texnikanın, təbiətin sirlərini öyrənməyə səy göstərirlər. 
Hərəkətlərin musiqi ilə icrası isə bəzi idman tədbirlərinin mahnı ilə başa çatması, uşaqların zehninin 
inkişafına zəmin yaradır. 
              Fiziki hərəkətlərin iş qabiliyyətinin artmasına təsiri. Fiziki hərəkətlər və oyunlar bədəni məşq 
etdirir. Sümük, əzələ və sinir sistemini möhkəmləndirir. Onların iş qüvvəsini artırır. Əlavə müntəzəm 
məşq etmək tənəffüs üzvlərini inkişaf etdirir, ürəyin fəaliyyətini artırır. Bütün bunlar şagirdlərin fiziki iş 
qabiliyyətini artırır, onları həyata hazırlamaqla qarşıda duran çətinlikləri aradan qaldırmağa kömək edir. 
              Qamətin tərbiyəsi. Bədən tərbiyəsi məşğələlərinin düzgün təşkili qamətin inkişafına müsbət təsir 
göstərir. Düzgün qamət zamanı baş düz tutulur, çiyinlər bir qədər arxaya gedir, sinə bir az qaldırılır, qarın 
yüngülcə dartınır. Bu qanın bədəndə rahat dövr etməsi və iş qabiliyyətinin artması üçün vacibdir. 
              Qamətin düzgün inkişafı yalnız sağlamlıq baxımından deyil, həm də estetik tərbiyə nöqteyi-
nəzərindən olduqca əhəmiyyətlidir. İnsan daha gözəl, qəşəng və ahəngdar görünər. 
              Qamət üçün xüsusi hərəkətlər vardır. O dərs zamanı icra edilir. Bununla bərabər gün rejimində 
şagirdlərin qamətinin tərbiyəsi ilə  də məşğul olmaq lazımdır. Bura parta və stol arxasında düzgün 
oturmaq, düzgün yerimək və durmaq, əldə eyni ağırlıqda əşyalar aparmaq daxildir. 
              Qaməti əyri olan uşaqlarla həkim məsləhəti üzrə xüsusi gimnastika hərəkətlərini icra etmək 
faydalıdır. 
              Yeriş və qaçış zamanı tənəffüs. Ürəyin işi ağ ciyərlərin işi ilə sıx əlaqədardır. Buna görə də fiziki 
hərəkətlər tənəffüsə təsir etdiyi kimi, eyni ilə qan dövranına da təsir göstərir. Sakit halda adam dəqiqədə 
14-15 dəfə tənəffüs edirsə, fiziki hərəkətlərin icrasından sonra dəqiqədə 30 dəfə tənəffüs edir. 
              Yeriş. Yeriş ürəyi və tənəffüsü məşq etdirərək adamı qarşıdakı yükə hazırlayır. Sürətli yeriş 
əzələlərini hərəkətə gətirir. Ürəyin damarlara vurduğu qanın miqdarını artırır. Yeriş vaxtı qabağa baxmalı,  
qaməti düz saxlamalıdır. Tənəffüs sərbəst olmalı, burunla alınıb-verilməlidir. Hər 2 – 3 addımdan bir 
nəfəs almalı, 3-4 addımdan bir isə buraxılmalıdır. Düzgün yeriş sağlamlığa bu baxımdan mühüm rol 
oynamaqla əzələ gücünün qənaətlə işlədilməsinə imkan verir. 
              Qaçış. Bu zaman bütün bədən orqanları fəal iştirak edir. Ürək və tənəffüs  üzvləri öz işini 
artırmalı olur. Qaçışda ürək qapaqları tez-tez yığılıb-açılır.  Hər dəfə yığılıb – açıldıqda ağ ciyər 
arteriyasına və aortaya vurulan qanın miqdarı çoxalır. Həmçinin qanın oksigenlə təchiz olunması və 
karbon qazının xaric olunmasını təmin edən tənəffüs aparatının işi sürətləndirilir. Gərgin qaçış zamanı 
şagirdlərdə nəbz vurğunu 1 dəqiqədə 16 o – 18 0-a çatsa belə, lazım olan oksigeni qan vasitəsilə 
hüceyrələrə çatdıra bilmir və baş gicəllənməsi əmələ gəlir. Bunun üçün də qaçış dövründə tənəffüsü 
dayandırmamalı, normal tənəffüs etməyə çalışmalıdır. 
              Təhlükəsizlik qaydaları. II sinifdə təhlükəsizlik texnikası üzrə keçirilən materialı təkrar etməli 
və dərinləşdirməlidir. Burada şagirdlərin diqqəti aşağıdakılara cəlb olunmalıdır: 
1. Müəllimin verdiyi bütün tapşırıqlar dəqiqliklə yerinə yetirilməli; 
2. Nəzərdə tutulmayan artıq hərəkətlərə yol verilməməli; 
3. Tam intizam gözlənilməli; 
4. Təmizliyə riayət edilməli, alət və avadanlıqlar yoxlanıldıqdan sonra hərəkəti icra etməli; 
 182
5. Heç bir kənar təsir diqqəti dərsdən yayındırmamalıdır; 
6. Hərəkəti icra edənlərə toxunmamalı, onları tələsdirməməli və danışdırmamalıdır; 
7. İdman geyimi təmiz, səliqəli, bədənin ölçüsündə olmalıdır. 
 
                                      IV s i n i f 
                                 Ə s a s   b i l i k l ə r 
     Möhkəmləndirmənin əhəmiyyəti və əsas qaydaları 
 
              Möhkəmləndirmənin əhəmiyyəti. Orqanizmin möhkəmləndirilməsində fiziki hərəkətlərlə 
yanaşı, təbii amillərdən də istifadənin (hava, su, günəş) mühüm əhəmiyyəti vardır. Hava, su, günəş 
vasitəsilə orqanizmi möhkəmləndirmək onun dözümlülüyünü artırır, xarici mühitin təsirlərinə 
davamlılığını yüksəldir. Təbii amillərdən istifadə edərək orqanizmi möhkəmləndirərkən fiziki 
hərəkətlərdən də istifadə xüsusi ilə faydalıdır. Bu soyuqdəymə, qrip və bronxial astma xəstəliklərinin 
qarşısının alınmasında və müalicəsində mühüm əhəmiyyət kəsb edir. 
              Orqanizmin hava, günəş vannaları ilə, su ilə bərkidilməsi onu tədricən həmin təsirlərə qarşı 
hazırlayır, möhkəmləndirir. Dərinin küləyə, soyuğa qarşı müqavimətini artırır. Hava, su və günəş 
vasitəsilə bədəni nəinki soyuğa, eləcə də istiliyə də alışdırmaq olur. 
              Bədəni möhkəmləndirmənin əsas qaydaları. II sinifdə bədənin möhkəmləndirmə haqqında 
qısa da olsa bəzi məlumat verilmişdir. İndi isə orqanizmin hava, su və günəş vasitəsilə 
möhkəmləndirmə qaydalarını müəyyən dərəcədə ətraflı şərh etməyi zəruri bilirik. 
              Su ilə bədəni möhkəmləndirmə qaydaları. Bədəni soyuq və isti su ilə möhkəmləndirmək 
olar. Bədəni soyuq su ilə möhkəmləndirmək üçün çalışmaq lazımdır ki, orqanizmdə istilik olsun. 
Bunun üçün də əvvəlcə bədəni «qızışdırmaq» həmin prosesə hazırlamaq zəruridir. Burada gimnastika 
hərəkətlərindən istifadə olunmalıdır. Su proseduru səhər gimnastikasından sonra aparılması faydalıdır. 
              Bədəni su ilə möhkəmləndirməyə yaxşı olar ki, yay və payızda başlayıb, qış fəslində isə 
davam etdirilsin. Ümumiyyətlə, bədəni 31-35 o-də olan su ilə başlamalı, 12-15 o-yə qədər olan su ilə 
qurtarmalıdır.  
              Bədəni möhkəmləndirməyin mühüm vasitələrindən biri də onun soyuq su ilə isladılmış 
dəsmalla silməkdir. Bundan ötrü iki dəsmal lazımdır. Dəsmalın biri ilə sinə və qarnı sürtürük. Digər 
dəsmalla isə bədəni quruduruq. Sonra isə yaş dəsmalın hər iki ucundan tutub kürəkləri, boynu, qolları 
sürtür və yenə də dəsmalla onu qurulayırıq. Bu proses eyni ilə aşağı ətraflarda da aparılır. Ən sağlam 
adamlar 18-20 o su ilə orqanizmini bərkidə bilər. Təxminən 10-15 gündən sonra duş qəbul etmək olar. 
Bu şərtlə ki, o, 2-3 dəqiqə davam etsin. Duşu əvvəlcə bədənin müəyyən hissələrində, sonra isə 
bütövlükdə aparmaq olar. 
              Su proseduralarının qəbulu əhval-ruhiyyəni, səhhəti yaxşılaşdırır və əsəbləri sakitləşdirir. 
              Çimməyin özü də orqanizmin möhkəmləndirilməsində vacib rol oynayır. Açıq havada və ya 
örtülü binada çimmək olar. Havanın temperaturu 18-20 o-dən və suyun temperaturu 16-17 o-dən az 
olmadıqda çimmək məsləhət görülür. 
              Günəş vasitəsilə bədəni möhkəmləndirmə. Yuxarıda günəş vasitəsi ilə bədəni 
möhkəmləndirməyin əhəmiyyəti barədə danışıldığını nəzərə alıb,  indi yalnız onun əsas qaydalarını 
göstərəcəyik: 
1. Günəş vannaları toz olmayan yerdə – dəniz, çay, göl kənarlarında qəbul etmək faydalıdır: 
2. Günəş vannaları qəbul etmək üçün ən yaxşı vaxt saat 10-dan 12-yə qədərdir; 
3. Günəş vannaları yeməkdən 2-2,5 saat keçdikdən sonra qəbul etmək olar; 
4. Başı nazik ağ parça ilə, gözləri ilə tünd rəngli çeşməklə günəşin şüalarından qorumaq olar; 
5. Birinci günəş vannaları 5-10 dəqiqədən artıq olmayıb, onları gündə 5 dəqiqə artıraraq axırda 30-
40 dəqiqəyə çatdırmaq olar; 
6. Günəş vannaları qəbul etdikdən əvvəl arxası üstə, sonra sol və sağ böyrü üstə, nəhayət qarnı üstə 
uzanmaq lazımdır; 
7. Günəş vannaları qəbul edən vaxt ürəkbulanma, ürək döyünmə, baş ağrısı və b. əlamətlər hiss edən 
zaman dərhal əməliyyətı dayandırmaq lazımdır; 
 183
8. Günəş altında qalandan sonra, çimmək və bədəni qurulamaq məsləhətdir. Çiməndən sonra günəş 
vannası qəbul etmək olmaz; 
9. Günəş vannası qəbul etdikdən və çimdikdən sonra kölgə yerdə dincəlmək vacibdir. 
              VMH kompleksi. VMH kompleksi haqqında yuxarıda qeyd edilmişdir.  
Kompleks bilik və bacarıqlardan, hərəki fəaliyyət üzrə sınaq növlərindən və normativlərindən 
ibarətdir. Nəzəri biliklərə şağirdlərin sağlamlığını möhkəmlətməklə tədris fəaliyyətini yüksəltmək üçün 
hərəki məşğələlərin gigiyenik qaydaları, səhər gimnastikası, və bədən tərbiyəsi fasilə və dəqiqələrinin 
icraetmə qaydaları, və s. daxıldir. 
Bacarıqlar isə bədən tərbiyəsi fasiləsi üçün kompleks hərəkətlər icra etmək, ilk tibbi yardım 
göstərmək, həftəlik hərəki yardım göstərmək, həftəlik hərəki rejimə verilən tələblərdən ibarətdir. 
Hərəki fəaliyyət növləri seçilərkən oğlan və qızların fiziki imkanları nəzərə alınmış və onların hər 
biri üçün ayrılıqda müəyyənləşdirilmişdir. Qaçış, turnikdə dartınma, qolların bükülüb açılması, 
üzgüçülük, güllə atıcılığı, topun atılması, yükün aparılması, zədə almışlara və yaralananlara ilk tibbi 
yardım etmək və s. Nəzərdə tutulmuşdur. 
 
Sınaqların növlərinə daxildir: 
10-14 yaşlılar üçün 60 m qaçış, 12 dəqiqəlik qaçış (3000-2000 m), turnikdə dartınma (sayla), 
gimnastika skamyasında qolların bükülüb-açılması, üzgüçülük, güllə atıcılığı, tennis topunu atmaq, 
yoldaşı kürəyində aparmaq, yerindən uzununa tullanmaq və ilk tibbi yardım göstərmək qaydaları. 
              Təhlükəsizlik qaydaları. Bədən tərbiyəsi dərslərinin səmərəli keçirilməsində və bədbəxt 
hadisələrin yaranmamasında təhlükəsizlik qaydalarına əməl etmək olduqca vacibdir. Burada II – III  
siniflərdə təhlükəsizlik qaydaları üzrə verilən məlumatları qısa şəkildə yada saldıqdan sonra onu bir qədər 
də konkretləşdirmək və fərdiləşdirmək zəruridir. Sonra isə şagirdlərin nəzərinə aşağıdakıları çatdırmaq 
lazımdır: gimnastika dərslərində hərəkətlər müəllimin, onun köməkçisinin köməyi ilə və nəzarəti ilə 
yerinə yetirilməlidir. Alət və avadanlıqların altında və yerədüşmə sahəsində gimnastika döşəkləri 
qoyulmalıdır. Çalışılmalıdır ki, döşəklər təmiz və bütöv olsunlar. Döşəklər səliqə ilə yerə salınmalıdır. 
Döşəklərarası sahə qalmamalı və yaxud hər bir döşəyin kənarı o birisinin üstünə düşməməlidir. Döşəklər 
bir-birinə sıx qoyulmalıdır. Əks halda, yıxılma, ayaq burxulması yarana bilər. 
              Yüngül atletika dərslərində uzununa və hündürlüyə tullanmalar zamanı yerə düşmə sahələri 
yumşaq əşya ilə örtülməlidir. Oyunlarda isə əşyalar idman zalından götürülüb alətlər saxlanılan yerə 
qoyulmalıdır. Bütün bunlar dərs vaxtı əzilmə və burxulmaların qarşısını alır, təhlükəsizlik üçün şərait 
yaradır. 
                 
                                            
Yoxlama – test sualları 
 
1. Nəzəri biliklərin verilməsi üçün hansı pedaqoji amilləri nəzərə almaq lazımdır? 
2. Nəzəri biliklərin verilməsi üçün vacib olan psixoloji amillər hansılardır? 
3. Nəzəri biliklərin mənimsədilməsində istifadə olunan ən zəruri metodlar hansılardır? 
4. Nəzəri biliklər mənimsədilərkən hansı yollla onun səmərəliliyini daha da yüksəltmək olar? 
5. Nəzəri biliklərin mənimsədilməsi şəxsiyyətdə nə kimi keyfiyyətləri tərbiyə edir? 
6. Xüsusi nəzəri biliklər hansılardır? 
7. Ümumgigiyenik əsas biliklərə nələr daxildir? 
 
                              Yaradıcılıq işi üçün təxmini mövzular 
 
1. Fiziki tərbiyə üzrə əsas biliklərin mənimsənilməsinin şəxsiyyətin hərtərəfli inkişafına təsiri. 
2. Fiziki tərbiyə üzrə nəzəri biliklərin texniki vasitələrlə mənimsədilməsi metodikası. 
   
                  
 184
V.2. İlk tibbi yardım göstərmək qaydaları 
 
              Məişət, idman məşğələləri, turist səyahətləri zamanı ilk tibbi yardım qaydaları.  Zədələnmə, 
yaralanma dövründə özünəyardım və bir-birinə yardım göstərilməsi olduqca vacibdir. İlk yardım 
zədələnlərin çəkdiyi əziyyətin xeyli dərəcədə yüngülləşdirilməsində, onun tezliklə əmək qabiliyyətinin 
bərpa olunmasında və adamın həyatının xilas edilməsində böyük əhəmiyyətə malikdir. Buna görə bütün 
məktəblilər, o cümlədən yuxarı məktəbyaşlı uşaşqlar özünəyardım və  qarşılıqlı yardım kimi ilk tibbi 
yardımın qaydalarına bütünlüklə sahib olmalıdırlar. 
              İlk yardım göstərməkdən ötrü aşağıdakı üsulları bilmək tələb edilir: qanaxmanın dayandırılması, 
yara və yanıq yerlərinin kirlənmədən qorunması, adamın əynindəki yanan paltarın söndürülməsi, süni 
tənəffüs verilməsi, tənəffüs üzvlərinin zəhərlənmədən qorunması, sınıq dövründə zədələnmiş sümüklərin 
hərəkətsizliyini təmin etmək, zədələnmiş uşağın həmin yerdən kənar edilməsi və lazım gəldikdə tibb 
məntəqələrinə aparılması. İlk tibbi yardımda, birinci növbədə həmin adamın zədələnməsi üçün təhlükə 
yaradan səbəblərin aradan qaldırılmasına diqqət yetirilməlidir. Zədələnmənin və sairənin pis 
nəticələnməməsindən ötrü qanaxmanı müvəqqəti olaraq dayandırmalı, yaraya və yanıq  yerlərinə sarğı 
qoymalı, sümük sınmsı vaxtı hərəkətsizlik təmin olunmalıdır.  
              İlk yardım göstərilməsi üçün tənzif bintlərindən, yanğına qarşı xüsusi sarğılardan və pambıqdan 
istifadə edilməlidir. Eyni zamanda, zədələnmələrdə yardım göstərməkdən ötrü, sanitar çantasında 
müxtəlif dərmanlar, yod məhlulu, naşatır spirti olan ampulalar, valeriyan məhlulu, manqan-kalium, soda 
həbləri olmalıdır. Qanaxmanın qarşısını almaq üçün isə qanaxmanı dayandıran turnalardan istifadə edilir. 
              Sanitar çantada metal qutuda yerləşmiş tibbi termometri, düz qayçı, bağban bıçağı, menzurka, 
stəkan, bloknot və qələm kimi sadə tibb alətləri olmalıdır. Bunlar isə bezdən tikilmiş qutuda saxlanılır. 
              Yara-dəri və selik örtükləri bütövlüyünün hər cür pozulmasına, dərin əzələ toxumalarının, 
sümüklərin və daxili üzvlərin zədələnməsinə deyilir. Yaralar isə qıcıqlanma verirlər. Əsəb sistemi 
tərəfindən bu  qıcıqlar qəbul olunur. Bu isə reflektor yolu ilə bədəndə xoşagəlməz dəyişikliklərin 
meydana gəlməsinə səbəb olur. İri damarlar zədələndikdə yaranan qanaxma müvəqqəti, nisbətən az 
qanaxma vaxtı isə tamamilə dayandırılmasına çalışmalıdır. 
              Qanaxmalar iki  cür ola bilir: daxili və xarici qanaxma. Daxili qanaxma zamanı bədənin qapalı 
nahiyyəsinə, içiboş orqanlara daxil olur. Xarici qanaxmada isə qan dərinin üzərinə axır. Qanaxmalar 
zədələnmiş damarların adı ilə bağlıdır. Aşağıdakı kimi müxtəlif növ qanaxmalar vardır: 
              Kapilyar qanaxma – bədənin ən kiçik damarları zədələnərkən damcı-damcı axan qanaxmadan 
ibarətdir; belə qanaxma sıxıcı  sarğı vasitəsilə dayandırılır; yaranın üzərinə bir neçə qat steril tənzif və ya 
bint, onun üzərindən isə pambıq qatı qoyulur və bütün bunlar sıx bağlanır. 
              Venoz qanaxması – yaradan fasiləsiz olaraq tünd-qırmızı rəngli qan axmasına deyilir. Bu cür 
qanaxmanı saxlamaq üçün bədənin zədələnmiş hissəsini yuüxarı qaldırır və yaraya bərk sarğı qoyulur. İri 
vena damarları zədələndiyi zaman qanaxmanı turna qoymaqla dayandırmaq lazımdır. 
              Arterial qanaxma – yaradan nəbz ritmi ilə fəvvarə vuran al-qırmızı qanın axmasıdır. Belə 
qanaxma bir neçə üsulla, yəni xırda arteriyalardan qanaxmanı sıxıcı sarğı qoymaqla dayandırılır. Qol və 
qıçlarda baş verən güclü arterial qanaxmanı saxlamaq üçün yuxarıya turna və ya burma salınır. 
              Qanaxmanın dayandırılmasının başqa üsulları da mövcuddur. Bu oynaqları maksimal vəziyyətdə 
sıxmaq və həmin vəziyyətdə saxlamaqdan ibarətdir. Unutmamalı ki, bu vaxt oynaqların bükülən yerlərinə 
tənzif və ya pambıq yastıqcıqlar qoymalı və damarları sıxmaq üçün qol və qıçları maksimal bükmək 
vacibdir. 
              Turnadan istifadə etmək mümkün olmayan yerlərdə (boyun nahiyyəsində, gövdədə və ətrafda) 
qanaxmanı dayandırmaq üçün barmaqlar ilə damarları sümüklərə basmaq lazımdır. Başdakı yaralardan     
qanaxmasında arteriyanı qulağın qarşısında, qaş səviyyəsində sıxılır. 
              Yanaq və dodaqdakı yaradan qanaxmanı dayandırmaq üçün alt çənənin orta hissəsində, kiçik azı 
dişinin qarşısındakı arteriyanı sıxmaq lazımdır. 
              Baş və üzdəki yaradan axan qanı dayandırmaq üçün boğazın boyun onurğasına tərəf olan yan 
hissəsində yuxu arteriyasını sıxmaq zəruridir. 
              Çiyin yaralandıqda qoltuqaltı hissəyə pambıq bərk yastıqca qoyub sıxmaqla qanaxmanı 
dayandırmaq olar. 
 185
              Qıçlardakı yaralardan axan qanı saxlamaqdan ötrü qasıq nahiyyəsindəki bükülmə yerinin 
ortasındakı arteriyanı sıxmalıdır. 
              Xarici qanaxma müşahidə edilmirsə, lakin zədələnmiş adam özünü çox zəif hiss edirsə, huşunu 
itirirsə, onun başı fırlanırsa və dərisi ağarırsa, bu hal orqanizmdə daxili qanaxma baş verdiyini göstərir. 
Daxili qanaxma zamanı təcili surətdə həkim yardımı göstərilməlidir. Bu cür yardım göstərilənə qədər 
beynin qansızlığının qarşısını almaq və bunu zəiflətmək məqsədilə zədələnmiş adamın elə uzadılması 
məsləhətdir ki, onun başı və döşü ətraflardan aşağı vəziyyətdə qalmış olsun. 
              Sarğı qoymaq     qaydaları. Sarğının  düzgün qoymaq ilk tibbi yardımda mühüm əhəmiyyət kəsb 
edir. Bu adətən belə edilir. Yaranın üzərinə steril bint və ya tənzif parçası, sonra isə pambıq qatı qoyulur 
və bütün bunlar bintlə bərkidilir. Binti adətən, soldan sağa doğru elə sarıyırlar ki, onun hər qatı əsaslı 
qatın eni boyunca yarısını əhatə etməklə onun üzərində sıx dayansın. Sarınmış bint sürüşməsin və 
açılmasın deyə, sarğının əvvəlində və sonunda binti bir neçə dəfə dövrə şəklində sarıyaraq bərkidilir. 
Binti bədənin nazik hissələrindən başlayıb daha yoğun hissəyə doğru, yəni aşağıdan yuxarıya tərəf 
sarıyırlar. Binti sarıyan zaman onun dolaqları arasında boş yerlər   qalmasın deyə, bir və ya bir neçə 
dövrədən sonra binti çevirib qatlayırlar. 
              Turist səyahətləri və çay, göl və dənizdə çimmək zamanı gün və istivurma halları başqa 
xəstəliklər meydana çıxa bilər. Həmin xəstəliklərin qarşısını almaq üçün onun əlamətlərini bilmək 
vacibdir.    
              Özündəngetmə – beyində qanın azalması nəticəsində adamın huşunu itirməsidir. 
              Əlamətləri: rəngin qaçması, ürək fəaliyyətinin zəifləməsi, əl və ayaqların soyumasıdır. 
              Yardım: zədələnmiş şəxsi arxasıüstə uzadıb, başını bir az aşağı sallamalı, paltarının düyməsini 
(yaxasını) açmalı, süni tənəffüs etdirməli, iyləmək üçün buruna naşatır spirti tutmalı. Əgər özündəngetmə, 
qanaxma və ya sümüklərin sınması nəticəsində baş vermişsə, o zaman yalnız qanı dayandırdıqdan və ya 
şina qoyduqdan sonra zədəçəkən adamı huşa gətirməli. 
              Gün və ya isti vurması. Gün və isti vurması qanın baş beynə axıb gəlməsi nəticəsində baş verir. 
              Əlamətləri: huşun itməsi, zəif nəfəsalma və zəif nəbz, üzün qızarmasıdır. Gün və ya isti 
vurmasından qabaq şiddətli susuzluq, başgicəllənmə, zəiflik, vaxtaşırı olaraq gözlərin qaranlıq gətirməsi 
müşahidə edilir. 
              Qarşısının alınması: bu əlamətlər baş verdikdə əldəki və ya daldakı yükü yerə qoymalı, 
kölgəliyə çəkilməli, soyunmalı, başa çoxlu su tökməli, üzü dəsmalla silməli. 
              Yardım: əgər gün və ya isti vurması baş vermişsə, zərərçəkmiş adamı kölgəyə keçirməli, başını 
bədəninə nisbətən bir az hündürə qoymalı. 
              İsteriya ürəkkeçməsi – bədənin həddindən artıq yorulması nəticəsində əmələ gəlir. 
              Əlamətləri: qıc olmalar, bir-biri ilə əlaqəsi olmadan çığırtılar, ağlamaq, gülmək. 
              Yardım: ətrafdakı adamları kənar etməli, tənəffüsü asanlaşdırmalı, xəstəni yumşaq yerə 
uzandırmalı. Ürəkkeçməsi qurtardıqdan sonra efirli valeriyan damcısı verməli və xəstəni rahatlandırmalı. 
              Həddindən artıq yorğunluq: Əlamətləri – rəngin qaçması, təngnəfəslik, soyuq tər, susuzluq, 
iştahsızlıq. 
              Yardım: Xəstənin istirahətini təşkil etməli, qidalanmasını gücləndirməli (şəkər, C vitamini və isti 
çay vermək daha yaxşıdır), isti su ilə yuyundurmalı, yüngül massaj etməli, efirli valeriyan damcısı 
verməli. 
              Əzələ ağrıları: səfərin birinci günlərində ən çox yeni başlayan və hələ məşq etməmiş turistlərdə 
tez-tez təsadüf edilir. Günəş istisi, massaj, əzələləri boşaldan məşqlər təyin etməli. 
              Ayaqlar qıc olduqda : isti şey qoyulur, kamfora yağı ilə massaj edilir. 
              Beyin titrəməsi: adam yıxıldıqda və bir şeylə vurulduqda başın zədələnməsi nəticəsində əmələ 
gəlir. Beyin yüngül dərəcədə titrədikdə, ürəkbulanma,  qusma, huşun müvəqqəti itməsi, ağır hallarda isə 
huşun uzun müddət itməsi müşahidə edilir. Əvvəlcə nəbz asta – asta, sonra isə zəif olub tez-tez vurur. 
              Yardım: zərər çəkmiş adamı tamamilə rahatlandırmaq, sonra isə uzandırmaq lazımdır, bu zaman 
xəstənin başı ayaqlarına nisbətən hündürdə olmalıdır. Soyuq kompress, buz qoymalı. Xəstə yalnız huşu 
özünə gəldikdən sonra olduqca ehtiyatla başqa yerə göndərilə bilər, çünki ən kiçik təkan zədələnmiş 
adamın səhhətinin vəziyyətini birdən-birə ağırlaşdıra bilər. 
              Əzilmələr: əzilmə nəticəsində azca şişkinlik, bərk ağrılar müşahidə olunur. 
 186
              Yardım: sıxıcı sarğı, soyuq şey (kompress, buz), 24 saatdan sonra isti şey qoymalı. Oynaqlarda 
əzilmələr olduqda tənziflə bərk-bərk sarımalı və soyuq şey qoymalı. Ağır hallarda isə tibb məntəqəsinə 
göndərmək lazımdır. 
              Yaralanmalar: açıq və qanı axan yaralar olduqda yaranın ətrafındakı dəriyə yod tinkturası və ya 
kalium permenqanat məhlulu sürtüb təmizləməli, sterilizə olunmuş tənzifdən və ya daha yaxşı fərdi sarğı 
paketindən sarğı qoymalı və zərər çəkmiş adamı tibb məntəqəsinə qaytarmalı. Yaranı yumaq olmaz, çünki 
içərisinə bakteriyalar düşə bilər. 
              Çıxıqlar: Əlamətləri: oynaqda şiddətli ağrı olur, xəstə qol və qıçını tərpədə bilmir, qançırlar 
əmələ gəlir, oynağın forması dəyişir. 
              Yardım: zədələnmiş oynağa tamam rahatlıq verməli, oynağı ən əlverişli vəziyyətdə saxlamalı, 
soyuq kompres, buz qoymalı. Şina qoymalı, zərər çəkmiş adamı tibb məntəqəsinə göndərməli, heç bir 
vaxt özünüz çıxığı yerinə salmayın. 
              Sınıqlar: açıq və ya qapalı ola bilər. Hər iki halda sınmış qol və qıçın tərpənə bilməməsini 
tamamilə təmin edən bərk şina qoymalı və zərər çəkmiş adamı tezliklə tibb məntəqəsinə göndərməli, 
qabaqca açıq sınıq olan yerə steril sarğı qoymalı. 
              Yanıqlar: yanıq zamanı dərinin zədələnən yerinə tanninin və ya kalium permanqanatın 5%-li 
məhlulunu sürtmək lazımdır. Günəş yanıqları zamanı yanan yerlərə spirt sürtülür. Qaynar suyun əmələ 
gətirdiyi yüngül formalı yanıqlar olduqda yanan yerlərə spirt sürtməli, ağır formalı yanıq olan yerlərə 
kalium permanqanat məhlulundan islatma və yalnız xüsusi ehtiyac olduqda qoymalı. İkinci dərəcəli 
yanıqlar (suluqlar) olduqda steril sarğı qoymalı və xəstəni tibb məntəqəsinə aparmalı. 
              Burundan qanaxma: burun qanadıqda başı bir az yuxarı saxlamalı, başı açıq  vəziyyətdə 
oturmalı, alına və buruna soyuq kompreslər, burun dəliklərinə isə cörək duzu məhlulunda isladılmış 
tamponlar (tıxaclar) qoymalı. 
              Diş ağrısı: diş ağrısı baş verdikdə ağrıyan dişi müayinə etmək lazımdır. Əgər ağrıyan dişin 
içərisində oyuq olarsa, ağrını azaltmaq üçün oyuq yerə diş damcısına batırılmış pambıq qoymalı. Ağrıyan 
dişin  ətrafındakı ətə isə yod tinkturası sürtmək məsləhət görülür. 
              Heyvanların dişləməsi : müxtəlif heyvanlar və   ya həşaratlar adamı dişlədikdə ilk yardım 
göstərməyi  bacarmaq xüsusilə təxirəsalınmaz bir işdir. Bəzi sürünənlər (ilanlar) dişlədikdə yaraya 
özlərindən zəhərli maddə ifraz edirlər. İlan dişlədikdə (vurduqda) əvəlcə dişlənən yerə, sonra isə bütün 
orqanizmə təsir göstərir. Gürzənin dişlədiyi yerdə şiddətli   ağrı, qızartı, suluqlar, sonra isə toxumalarda 
şiş, qırmızı zolaqlar əmələ gəlir. 
              İlan dişlədikdə ilk yardım göstərmək üçün oradaca yerdən yuxarını bir şeylə (turna, burlac, 
dəsmal) ilə bərk çəkib bağlamalı, sonra yaralanan toxumaları (dşlənən yeri) qanı çıxarana qədər sıxmaqla 
zəhəri mexaniki surətdə kənar etməyə çalışmalı. İlan zəhərini ağızla sormaq olmaz, çünki ağızda 
bilinməyən kiçik yaralar, sıyrıntılar və ya çürük diş olduqda zəhər onların içərisinə keçə bilər. Dişlənmiş 
yerə bir neçə dəqiqəliyə sorucu banka qoymalı, sonra isə ilan zəhərinə qarşı  zərdab vurulması üçün 
zərərçəkmiş adamı tibb məntəqəsinə aparmalı. 
              Tamamilə düymələnən paltar və möhkəm bağlanan ayaqqabı geymək – yolda ilanların dişləməsi 
imkanının qarşısını almaq üçün başlıca vasitədir. Çünki belə edilərsə ilan dişləyə bilməz. 
              Mədə pozğunluqları: turistlər su az içdiklərindən və s. üzündən onlarda qəbzliyə tez-tez təsadüf 
olunur. Belə hallarda  meyvə, tərəvəz çox yemək lazımdır; qatıq yemək, çoxlu su içmək yaxşı kömək 
edir. 
              İslah zamanı işlətmə duzu, gənəgərçək yağı qəbul etməli, qarına isti şey qoymalı. Qidalanmaq 
üçün – çay, suxarı, həlimli suplar, duru sıyıqlar, düyü həlimi, qatıq məsləhət  görülür, lakin süd ismək 
məsləhət deyildir. 
              Zəhərlənmələr : Səyahətlərdə zəhərlənmələr pis keyfiyyətli yeməklərdən və ya zəhərli 
yeməkdən baş verir. 
              Əlamətləri: ürəkbulanma, qusma, islah, mədə ağrıları, ürək zəifliyi, ağır hallarda əl və ayaqların 
soyuması. 
              Bu zaman birinci növbədə mədədən zəhəri kənar etmək, bu məqsədlə mədəni yumaq vacibdir. 
Bunun üçün zəhərlənən adama 2-3 dəfəyə 5-6 stəkan su içirtməli və onu qusdurmalı. İşlətmə dərmanı 30 
 187
qram qlauber duzu (natrium sulfat) verməli. İsti qəhvə və ya çay içirtməli. Ayaqlara qrelka qoymalı, 
ürəyin işini yaxşılaşdırmaq üçün xəstəyə valeriyan damcısı və yaxud kofein vermək vacibdir. 
              Bütün deyilənlərdən aydın olur ki, adamların zədələnmə, gün və ya isti vurması zamanı ilk tibbi 
yardım göstərilməsi şəxsi və ictimai əhəmiyyətli bir işdir. Buna görə də bədən tərbiyəsi məşğələləri 
aparılan yerlərdə, turist səyahətlərində, ümumiyyətlə, məişət zamanı şagirdlərə ilk yardım göstərməyə 
ehtiyacı vardır. Bu nöqteyi-nəzərdən həmin yerlərdə xüsusi aptek  qutusu olmalı, o hər cür tibb 
dərmanları, sadə tibb alətləri  ilə təmin edilməlidir. Yeri gəldikdə onlardan təcili istifadə olunmalıdır. 
              Yoluxucu xəstəliklərə və soyuqdəyməyə qarşı profilaktiki tədbirlər. Müəyyənləşdirilmişdir ki, 
bədən tərbiyəsi və idmanla məşğul olanlar soyuqdəymə xəstəliyinə tutulmurlar. Bədən tərbiyəsi 
hərəkətlərinin yerinə yetirilməsi, orqanizmin təbii amillərlə möhkəmləndirilməsi soyuqdəymənin aradan 
qaldırılmasında böyük əhəmiyyətə malikdir. Gigiyenik tələblərə əməl olunması da həmin xəstəliyin 
yaranmasının qarşısını almaqla, bədənin yoluxucu xəstəliklərə olan müqavimətini də artırır. Soyuqdəymə  
fiziki cəhətdən zəif olmaqla, evdə özünü istiyə verib (evdə qalın geyindikdə), sonra soyuq havaya  
çıxdıqda və s. baş verə bilər. Buna görə də ev və bayır geyimləri bir-birindən müəyyən qədər 
fərqlənməlidir. İstər evdə və istərsə də bayırda geyim mövsümə uyğunlaşdırılmalıdır. Bunlar 
soyuqdəymənin və yoluxucu xəstəliklərlə mübarizədə ən gözəl vasitələrdəndir. 
              Papiros çəkməyin və alkoqolizmin zərəri: Müşahidələr göstərir ki, papiros çəkmək orqanizmi 
zəiflədir, fiziki inkişafa mane olur, adamın iş görmə qabiliyyətini aşağı salır. Papiros çəkmək uşaq 
orqanizmi üçün xüsusilə zərərlidir. Çünki bu yaş dövründə orqanizm formalaşmamış olur, xüsusən ürək-
damar vəç sinir sisteminin, tənəffüs üzvlərinin xarici mühitin təsirlərinə davamlılıq qabiliyyəti yüksək 
olmur. Onlar müxtəlif xəstəliklərə tez tutula bilirlər. Elə buna görə də orqanizmi həmin yaşda orqanizm 
üçün  təhhlükəli olan papiros tüstüsündən də qorumaq lazımdır. 
              Alimlər belə bir təcrübə aparırlar. Onlar heç bir xəstəliyi olmayan ada dovşanına bir damcı   qatı, 
şəffaf maye tökən kimi, o dərhal böyrüüstə uzanıb ölür. Həmin maddə nikotindir. Nikotin  tütünün 
tərkibində zəhərli maddə olub, papirosun tüstüsü ilə ciyərlərə dolur. Nikotin maddə papiros çəkən zaman 
hər qullab vurduqda ağ ciyərlərə keçir. Papiros çəkən adamın nikotinin təsirinə görə başı gicəllənir, rahat 
yata bilmir, başı ağrıyır, hətta ağır eşidir və pis görür. O, həm də vərəm xəstəliyinə asan tutula bilər. 
Tütündə olan zəhərli maddələr uşaqların ürəyinə, qan damarlarına və sinir sisteminə daha pis təsir etmiş 
olur. Nikotin öskürməyə, dişlərin saralıb xarab olmasına da səbəb olur. 
              Papiros çəkmək yaddaşın zəifləməsinə kömək edir, idman yarışlarında yaxşı nəticə göstərməyə 
mənfi təsir göstərir. 
              Alkoqolizm  insan orqanizmi üçün, xüsusilə uşaq orqanizmi üçün papiros tüstüsü    udmaqdan 
daha zərərlidir. Əgər papiros çəkmək orqanizmə tədricən mənfi təsir göstərirsə, alkoqolizm isə adamın öz 
hərəkətlərini idarə etməsini birdən-birə çətinləşdirir. Adam öz müvazinətini itirir, yeriş, qaçış və s. təbii 
hərəkət keyfiyyətlərinin inkişafı zəifləməyə başlayır. 
              Alkoqolizm zamanı adamın bədəninin gücü azalır, tez-tez titrəmələr baş verir, iş qabiliyyəti 
zəifləyir. Morfii qəbul edənlər ürək xəstəliyinə, ciyər və böyrək ağrılarına məruz qalırlar. Bu vaxt  ali 
sinir sistemində də pozğunluqlar əmələ gəlir. Alkoqolizm orqanizmin fəaliyyətini, əqli inkişafın 
korlanmasına şərait  yaradan mühüm amillərdən sayılır. 
              İnsan daha çox   yaşaya bilər, lakin alkoqolizm insan ömrünü azaldır. Roma filosofu Seneka bu 
fikri belə ifadə etmişdir: «Ömrümüz özlüyündə qısa deyildir, onu qısaldan biz özümüzük». İ.P.Pavlov 86 
yaşında olarkən yazmışdır ki: «Biz özümüzü gözləmədiyimizdən, səliqəsiz olduğumuzdan öz 
orqanizmimizə pis fikir verdiyimizdən ömrümüzü qısaldırıq». Akademik İ.P.Pavlov «Siz 
həmyaşıdlarınıza görə cavan görünürsünüz? Sualına belə cavab verir: «Çaxır içmə, ürəyini tüstü ilə 
yandırma, onda sən 100 il yaşaya bilərsən». 
              Cəmiyyətdə uzun ömür, sağlam və gümrah yaşamaq üçün bütün adamlar hər cür imkana 
malikdir. Lakin bəzi adamlar öz sağlamlıqlarını qoruya bilmirlər, acizlik göstərirlər. 
              Deyirlər ki, təngnəfəslik əmələ gətirən, hərəkətlərin ahəngdarlığını pozan, papirosu, alkoqolizmi 
tərgitmək mümkün deyildir. Həyat təcrübəsi göstərir ki, nəinki gənclik dövründə, hətta orta, qoca yaş 
dövründə də papirosu tərgitmək olur. 
              Lakin yaxşısı budur ki, ona heç adət etməyəsən. Bunun əvəzində təmiz havada gəzsən, bədən 
tərbiyəsi məşğələlərində iştirak edəsən, idman bölmələrinə yazılasan, qaçışla məşğul olasan. Bütün bunlar 
 188
ürəyin, sinir sisteminin, tənəffüs, duyğu üzvlərinin sağlam və qüvvətli olmasına kömək edəcəkdir. Sən o 
zaman əməyə və vətənimizin müdafiəsinə yaxşı hazırlaşmış olarsan. Bu zaman ictimaiyyətimiz, 
cəmiyyətimiz səndən daha çox  faydalanacaqdır. Sən öz şəxsi həyatında yeni-yeni müvəffəqiyyətlər 
qazanacaq, müstəqil Azərbaycan Respublikasının qarşıya qoyduğu vəzifələri böyük bir qürur hissi ilə 
yerinə yetirəcəksən. 
              Özünənəzarət qaydaları. Bədən tərbiyəsi və idman məşğələlərində iştirak edən hər bir şəxs öz 
üzərində müntəzəm olaraq müşahidələr aparmalı, onun nəticələrini özünənəzarət gündəliyində qeyd 
etməlidir. Belə qeydlər məşğələlərin orqanizm üçün nə kimi təsir etdiyi barədə düzgün məlumat verir. 
              Bədənin çəkisi həkim tərəzisi vasitəsilə müəyyənləşdirilir. İdmanla məşq edən   şagirdlərin çəkisi 
demək olar ki, təsadüfi hallarda dəyişə bilər. Əgər çəki tez-tez dəyişə bilərsə, demək bu məşq 
nəticəsindədir. 
              Yuxunun sağlamlığa təsiri. Yuxu sağlamlığa müsbət təsir edir. Yuxu beyin yarımkürəsinə, 
yarımkürəyə, orta beyinə yayılmış tormozlanma    halıdır. Tormozlanma  beyin qabığını bütünlükdə əhatə 
edə bilmir. Buna görə də orada bəzi nöqtələr oyanmış qalır. Həmin nöqtələr isə orqanizmə xarici mühitin 
bəzi qıcıqları ilə əlaqə yaradır. Hiss orqanları müəyyən qədər də olsa, xarici mühitdən gələn qıcıqlara 
reaksiya verir, onu qəbul edir. İnsan rahat yuxu zamanı onun beyin qabığının və qabıqaltı hüceyrələr 
istirahət edir, iş qabiliyyəti bərpa olunur, Adam özünü yaxşı hiss edir, daha da gümrahlaşır. Bu həm də 
tənəffüsün, qan dövranının, vəzilərin, mədə-bağırsaqların funksiyasını əhəmiyyətli dərəcədə dəyişdirir və 
yaxşılaşdırır. Yaxşı yuxu, xüsusilə tər vəzilərinin fəaliyyətini artırır, maddələr mübadiləsinin xeyli 
dərəcədə sürətlənməsinə imkan verir. 
              İnsan əgər bir sutkanın ərzində yatmadıqda, o, iş qabiliyyətini itirir, özünü əzgin hiss edir, bu 
eyni zamanda baş ağrılarına də səbəb olur. Yuxu orqanizm üçün istirahət vasitəsi olub, onun vaxtından 
əvvəl ölməsinin qarşısını alır. 
              Yaşlı adam gündə 7-8 saat, 2-3 yaşlı uşaq 10-12 saat, 6-11 yaşlı uşaq 11 saat, 11-13 yaşlı uşaq 
isə 10 saat yatıb istirahət   etməlidir. 
              Yuxu rejiminin pozulmaması üçün bir vaxtda yatıb, bir vaxtda da yuxudan qalxmaq faydalıdır. 
Yataq otağı təmiz  və səliqəli olmalı, qaranlıq və havası təmiz olmalıdır. 
              Qeyd etməliyik ki, havası pis olan otaqda adam rahat yatmır. Buna əsas səbəb otaqda karbon 
qazının və tozun olmasıdır ki, bunlar da tənəffüs yollarının sinir uclarını qıcıqlandıraraq beyin qabığının 
tormozlanmasına imkan verir. Rahat olmayan yuxuya bir səbəb də  yataq otağının kifayət qədər oksigenlə 
təmin olunmamasıdır. 
              Yatan zaman yemək məsləhət görülmür. Çünki bu, beyin qabığında tormozlanmanın əmələ 
gəlməsinə mane olur. Çay, qəhvə, kakao, şokolad, spirtli içkilər də yuxusuzluğa səbəb olur. Həmin 
maddələr sinir sistemini oynadır, onun dincəlməsinə mane olur.  Yuxunu heç nə əvəz edə bilməz. 
Vaxtında yatıb və vaxtında durmaq xüsusilə səhhətin sağlamlığından ötrü vacibdir. 
              Nəzarət gündəliyində yuxu haqqında da qeydlər aparılmalıdır. Qeydlər belə olmalıdır: rahat 
yatmışdır (buna dərin yuxu da deyirlər), qənaətbəxşdir, pis yatmışdır, yuxu görmüşdür və s. 
              Nəbz. İri arteriyaların bədənin səthinə yaxın olduğu yerlərdə – biləyin içəri tərəfində, 
gicgahlarda, boynun yanlarında  nəbz vurğularını əl ilə tutmaq olar. Kişilərdə normal nəbz vurğuları bir 
dəqiqə ərzində 70-78, qadınlarda 76-89, uşaqlarda isə daha çox olur. Nəbz vurğularını yataqda və 
yataqdan qalxdıqdan sonra öyrənib nəticələri gündəliyə qeyd etmək lazımdır. Hər iki vəziyyətdə nəbz 
vurğularının arasındakı fərqi 19-dan yuxarı, 6-dan aşağı olmalıdır. Əksinə olarsa, bu cür nəbz vurğusu 
zamanı birinci halda ürək daha çox həyəcanlı, ikinci halda isə oyanıqlıq qabiliyyəti aşağı olmuş hesab 
edilir. Əgər idman məqşi dövründə nəbz tez-tez və sürətlə döyünürsə, məşqdən sonra isə döyünmələrin 
sayı əvvəlki vəziyyətə qayıdırsa, bu normal hal  hesab olunur. Bu cür nəbz vurğularını fiziki yükün təsiri 
kimi qiymətləndirmək lazımdır. 
              Tənəffüs. Orqanizm üçün tənəffüsün əhəmiyyəti böyükdür. Adam adi vaxtda necə tənəffüs 
etdiyini o qədər də hiss etmir. Tənəffüs idmanla məşq etmiş adamlarda məşğul olmayanlara nisbətən 
dərin, sakit və aramla olur. Bir dəqiqədə 14-16 dəfə tənəffüs etmək normal hesab olunur. Tənəffüs etməni 
ovucu sinəyə qoymaqla saymaq mümkündür. Məşq edən şəxslərdə tənəffüsün dərinləşməsi hesabına onun 
tezliyi 2-5 dəfə azalır. 
 189
              Ağ ciyərlərin həyat tutumu. Nəfəslə alınan və buraxılan havanın həcmini spidometr adlanan 
xüsusi cihazla müəyyən edirlər. Sakit vəziyyətdə nəfəs aldıqda 500 sm 3 qədər hava qəbul olunur və o 
qədər də çıxır. Dərindən nəfəs aldıqda isə sakit vəziyyətdəkindən 1500 sm 3 çox hava udulur. Ağ 
ciyərlərdəki havanı axıra qədər buraxdıqda isə 1500 sm 3-ə qədər hava çıxır. Dərindən nəfəs aldıqdan 
sonra buraxılan havaya ağ ciyərlərin həyat tutumu deyilir. Kişilərdə ağ ciyərlərin həyat tutumu orta 
hesabla 3500-4000 sm3, qadınlarda isə 2500-3000 sm 3-ə çatır. Ağ ciyərlərin həyat tutumu məşq edilən 
idman növü ilə əlaqədar olaraq   artır. Bu 8000 sm3-ə qədər də ola bilər. 
 
                           
Yoxlama – test sualları 
 
1. Yaralanma və sınıqlar zamanı ilk tibbi yardım qaydaları. 
2. Qanaxma dövründə ilk tibbi yardım qaydaları. 
3. Suda boğulana ilk tibbi yardım göstərmək üsulları. 
4. şagirdlərin yaralanması zamanı ilk tibbi yardım. 
5. Zərər çəkmiş insanlara ilk tibbi yardım göstərərkən davranış qaydaları (yaralananın daşınması, 
yerləşdirilməsi, xüsusi qayğı və s.). 
                               
Yaradıcı iş üçün təxmini mövzular 
 
1. Şagirdlərin şəxsi gigiyenasının əsasları. 
2. İctimai gigiyenanın həyata keçirilməsi yolları. 
3. Tibbi biliklərin mahiyyəti və onun mənimsədilməsi. 
                       
 
 
 
 
 
 190
V.3. Proqram materialının məzmunu və keçirilməsi 
 
3.1.Gimnastika dərslərinin təşkili və öyrədilməsi üsulları 
              Bədən tərbiyəsi dərsinin keçirilməsindən ötrü müəllim şagirdlərə bəzi qaydaları öyrətməlidir. 
Bura ilk növbədə, şagirdlərin hər hansı bir dərsdən bədən tərbiyəsi dərsinə getmək qaydalarına riayət 
olunması qaydalarını bilmələri daxildir. Bunun üçün də şagirdlər dərsarası fasilədə növbəti dərsə, yəni 
bədən tərbiyəsi dərsinə hazırlaşmalıdır. Onlar sıraya düzülür, müəllimin nəzarəti və müşahidəsi ilə sıra ilə 
idman formasını geyinmək üçün ayrılmış otağa gedirlər. Şagirdlər idman geyimində olduqda, onlar zala 
və ya meydançaya dəvət olunurlar. Şagirdlər sıra ilə zala (və yaxudda meydançaya) gəlir və müəllimlə 
üz-üzə durur, onun göstərişlərini gözləyirlər. Həmin qaydalar  ilk dərslərdən başlayaraq öyrədilir. Bu o 
vaxta kimi izah olunur və icra edilir ki, artıq şagirdlərə mənimsədilən qaydalar vərdişə çevrilmiş olsun. 
Bundan sonra dərs adəti üzrə hazırlanır. Dərs müəllim tərəfindən tutulmuş icmal üzrə keçirilir. Dərsin 
keçirilməsində uşaqların əhval-ruhiyyəsini, yorğunluğunu və s. amilləri nəzərə almaq lazımdır. Əgər 
şagirdlər dərsə yorğun və ya pis əhval-ruhiyyədə gəlmişlərsə, bu zaman müəllim sadə hərəkətlərdən, 
idman fəallığını artıran və əhvalı yüksəldən müxtəlif növ hərəkət və əyləncəli oyunlardan istifadə 
etməlidir. Yarış, oyun və tapşırıq tipli oyunlara üstünlük vermək daha məqsədəuyğundur. Bu zaman 
müəllim  öz şəxsi nüfuzundan istifadə etməli, şagirdlərə qarşı diqqətli və qayğıkeş olmalı, baş verə 
biləcək hər bir hadisəni dərhal hiss etməlidir. Bütün bunlarda hərəkətlərin keçirilməsində həlledici 
əhəmiyyətə malikdir. 
              İnsan həyatı üçün zəruri olan müxtəlif növ istər təbii və istərsə də gimnastika hərəkətlərinin 
öyrədilməsi bu sahədə müvafiq bilik, bacarıq və vərdişlərin aşılanması əsasən məktəbdə bədən tərbiyəsi 
dərslərində həyata keçirilir. Həmin hərəkətlər təlim prosesində hissə-hissə və ya bütövlükdə öyrədilir. 
              Hərəkətlərin hissə-hissə öyrədilməsi. Fiziki tərbiyə təlim-tərbiyə proqramında elə hərəkətlər 
vardır ki, onları yalnız hissə-hissə öyrətmək faydalıdır. Xüsusən, mürəkkəb və kombinasiyalı gimnastika 
hərəkətlərini hissələrə bölür, onları ayrı-ayrılıqda mükəmməl mənimsətdikdən sonra birləşdirilir. Bu 
zaman ardıcıllıq pozulmamalı, hərəkətin icrasında hissələr arasında fasilə və dayanma halları 
olmamalıdır. Təcrübədən aydın olur ki, hərəkətlərin hissə-hissə öyrədilməsi ibtidai sinif şagirdləri üçün 
nə qədər xarakterik və əlverişli olsa da, bu üsulun bəzi çatışmaz cəhətləri də mövcuddur. Bu hərəkətlər 
hissə-hissə öyrədilərkən onun elementlərinin arasındakı əlaqənin  pozulması, eləcə də əlaqələrin bərpası 
ilə sıx əlaqədardır. Bəzən müəllimə çox vaxt lazım gəlir ki, həmin qüsurları aradan qaldıra bilsin. Yaxşı 
olardı ki, hərəkətlər hissə-hissə öyrədilərkən əvvəlcə onu bütövlükdə göstərməli,  sonra isə 
məqsədəuyğun şəkildə hissələrə bölüb öyrətmək lazımdır. Hərəkətlər bütöv halda göstərilərkən onun 
dəqiq icrasına o qədər də fikir verilməməli, yerinə yetirilməsi və ümumi forması nümayiş etdirilməlidir. 
              Hərəkətlərin bütövlükdə öyrədilməsi. Ümumiyyətlə, hərəkətlərin bütövlükdə öyrədilməsi yuxari 
sinif şagirdləri üçün daha səciyyəvidir. Lakin  elə hərəkətlər vardır ki, onları ibtidai siniflərdə də 
bütövlükdə öyrətmək mümkündür. Bütövlükdə, öyrətmənin özündə də nöqsanlı cəhətlər yox deyildir. Bu 
zaman bəzən hərəkət elementləri arasında əlaqə pozulur, hərəkətlərin icra olunma quruluşunun ardıcıllığı 
kifayət qədər təmin olunmur. Hərəkətin ümumi formasının göstərilməsi onun texniki cəhətdən icra edilmə 
dəqiqliyini də azaldır. Ümumi təsəvvür yaranır ki, hərəkət çətindir. O, hərəkəti yerinə yetirmək 
iqtidarında deyildir. Məktəbli psixoloji hal keçirərək hərəkətlərdən qorxur və onu icra etməkdən imtina 
edir. Burada müəllimin rolu əvəzedilməzdir. Müəllim şagirdi ruhlandırmalı, onun bu hərəkəti icra etmək 
qabiliyyətində olduğunu başa salmalı və inandırmalıdır. 
              Müəllim hərəkətlərin sadə və mürəkkəb olub-olmamasını qabaqcadan dəqiqləşdirməli, bundan 
sonra onun hansı üsulla mənimsədilməsini müəyyənləşdirməlidir. 
              Bütövlükldə, öyrətmənin özünəməxsus müsbət cəhətləri vardır. Bura uşaqların hərəkəti 
bütövlükdə icra etdikdə  ondan xüsusi zövq alması, əhval-ruhiyyəni, idman fəallığını və hərəkətlərə olan 
marağının artırılması daxildir. Bütövlükdə, öyrətmədə nizam-intizam nisbətən yüksək (hissə-hissə 
öyrətmə ilə müqayisədə) olur, boşdayanma halları aradan qaldırılır, dərsdə fizioloji yük alma normal 
qaydada olur. Beləliklə, dərsin sıxlığı artır, təlim cəlbedici və istənilən nəticə ilə yekunlaşır. 
 
 
 
 191
1.1..Gimnastika dərslərində zədələnmələrin  
yaranma səbəbləri 
              Əhalinin müxtəlif təbəqələrindən asılı olmayaraq gimnastika ilə məşğul olanlardan müvafiq 
texniki və fiziki hazırlıq tələb olunur. Hərəkətlərin düzgün və dəqiq icra edilməməsi səbəblərindən 
uşaqların hərəkət aparatında, yuxarı və aşağı ətraflarında müxtəlif zədələnmə halları baş verir. 
              Döşəmə üzərində hər hansı bir gimnastika hərəkətinin icrası bu zaman təhlükəsizlik texnikasına 
riayət olunmaması uşaqlarda zədələnmə ilə müşahidə oluna bilər. Bunun üçün də məşğələ zamanı 
uşaqların hərəkətlərinə diqqət yetirilməli, müəllimin mühafizəsi olmadan hərəkətlər yerinə 
yetirilməməlidir. Zədələnmələr həm gimnastika döşəklərinin olmaması, yaxud onun düzgün qoyulmaması 
səbəbindən mümkündür. 
              Gimnastika məşğələlərində baş verən zədələnmələrə əsas səbəb aşağıdakılardır: 
1. Məşğələnin təşkil olunma qaydalarına düzgün əməl edilməməsi; 
2. Metodiki qaydalara və təlim prinsiplərinə riayət edilməməsi; 
3. Dərsdə mütəşəkilliyin və intizamın olmaması; 
4. Alət və avadanlıqların vaxtında yoxlanılmaması; 
5. Sanitariya-gigiyena qaydalarının pozulması; 
6. Müntəzəm olaraq həkim nəzarətinin və özünə nəzarətin olmaması; 
7. Uşaqlar hərəkəti icra edərkən onların düzgün mühafizə olunmaması və yaxud mühafizə 
edilməməsidir. 
              Şagirdlərin zədə almaması üçün zalın müvafiq standartlara uyğun olması, alətlərin bir-birindən 
müəyyən məsafədə yerləşdirilməsi də babşlıca şərtdir. Xüsusən hoppanmalar da bu məsələyə diqqəti 
artırmalıdır. 
              Şagirdlərin orqanizminin dərsin hazırlıq hissəsində lazımınca «qızışdırılmaması» da 
zədələnməyə səbə ola bilər. Buna görə bədən müxtəlif hərəkətlərlə əsas hissədə icra olunacaq fiziki yükə 
hazırlanmalıdır. Dərsdə qarşıya qoyulmuş vəzifələrə uyğun xüsusi hərəkətlər də yerinə yetirilməlidir. Bu 
hərəkət zamanı fəaliyyətdə olacaq oynaq və bağları, əzələləri həmin fəaliyyətə hazırlayır. Beləliklə də, 
zədələnmənin qarşısı alınır. 
 
1.2.Dərs zamanı zədələnmələrin qarşısının alınması 
              Zədələnmələrin qarşısını almaq məqsədilə, bütün  məşğul olanlar üçün xüsusi qaydalar 
mövcuddur. Bu hər şeydən əvvəl dərslərin düzgün təşkili, yüksək intizamlılıq, təhlükəsizlik qaydalarına 
əməl olunması ilə sıx əlaqədardır. Sağlamlığa müsbət təsir göstərən amillərdən biri də məşğələ üçün 
normal şəraitin olmasıdır. Zala şagirdlər müəllimin rəhbərliyi ilə, mütəşəkkil surətdə daxil olurlar. Onlar 
zalda elə yerləşdirilir ki, bir-birinə mane olmasınlar. Alətlər də şagirdlərin diqqətini özünə cəlb etməməli 
və təhlükə törətməməlidir. Uşaqlar zalda müəllimin komandası ilə yerləşdirilməlidirlər. Tapşırıqlar icazə 
ilə yerinə yetirilməlidir. 
 
                              
1.3 Gimnastika hərəkətlərinin öyrədilməsi metodikası 
I   s i n i f 
              Sıra təlimi. Şagirdlər birinci sinifdən etibarən sıra və cərgələrdə öz yerini tanımalı, müəllimin 
verdiyi komanda ilə hərəkətlərin icrasına başlamağı və qurtarmağı, qollararası yanlara seyrəlmələri, sadə 
düzəlmələri bilməlidir. 
              Tək cərgəyə düzülmək. (Şəkil 1 a).                                                       
Şagirdlərin bir xətt üzrə yan-yana düzülməsinə cərgə deyilir. Cərgədə də şagirdlər boy üzrə 
düzülməlidirlər. Müəllim şagirdləri 
 
 
 
              
 
 
 192
 
Şəkil1. 
idman zalına (meydançaya) gətirir və üzünü onlara tutaraq deyir: «Uşaqlar, biz indii boy üzrə cərgəyə 
düzülməyi öyrənəcəyik». Bundan sonra o, şagirdləri özü cərgəyə düzləndirməlidir. Şagirdləri cərgəyə 
düzləndirməzdən əvvəl müəllim  təbaşirlə bir düz xətt çəkir. Əvvəlcə ya qızları və ya oğlanları boy üzrə 
həmin xətt arxasında cərgəyə düzləndirir. Cərgəyə düzülməni şagirdlər o zaman tez və yaxşı yerinə yetirə 
bilər ki, onların hər biri kimdən sonra durduğunu yadda saxlaya bilsin və düzlənəndə bu qaydaya riayət 
etsin. Cərgəyə düzülmələrdə şagirdlər üzü müəllimə tərəf dururlar. Cərgədə duran şagirdlərin arasındakı 
məsafəni müəyyənləşdirmək üçün əllər belə qoyulur. Bu zaman dirsəklər sağdakı və soldakı yoldaşın 
dirsəyinə toxunmamalıdır. Şagirdlərin cərgəyə düzgün düzülməsini müəllim diqqətlə yoxlamalıdır. Belə 
düzülmələrdə şagirdlər bir-birinə toxunmamalı, müəyyən qədər məsafə saxlamalı, əllərini yanlara – 
budlara sıxmalı və bədənlərini şux tutmalıdırlar. Bu vaxt pəncələr müəyyən qədər aralı, dabanlar bir yerdə 
olmalıdır. Bir-iki dərsdən sonra isə şagirdlərə komanda ilə bir cərgədə düzülməyi öyrətmək lazımdır. 
Bunun üçün müəllim zalın (meydançanın) münasib tərəfində durur və sağ (sol) qolunu yana qaldıraraq 
«Sinif, bir cərgəyə düzül!» komandası verir. Şagirdlər müəllimin göstərdiyi istiqamətdə boy nəzərə 
alınmaqla cərgəyə düzülürlər. 
              «Dağıl!» komandasında şagirdlər dağılıb sərbəst gəzişirlər. Müəllim «Sinif, düzül!» konmandası 
verdikdə onlar yenə də əvvəlki kimi çiyin-çiyinə cərgəyə düzülürlər. Cərgəyə düzülmə zalın 
(meydançanın) müxtəlif yerlərində yerinə yetirilməlidir. Cərgəyə daha tez düzülməni aşılamaq üçün ayrı-
ayrı yarımqruplar arasında buna aid oyun-yarışlar keçirilməlidir. 
              Tək sıraya düzəlmək. (Şəkil 1, b). 
             Şagirdlərin bir-birinin ardınca (boyunardı) bir düz xətt üzrə düzülmələrinə sıra deyilir. Sırada 
öndə duran istiqamətçi, axırda duran şagird isə axırıncı (tamamlayıcı) adlanır. Sıra zamanı şagirdlər bir-
biri ilə müəyyən məsafədə dayanmalıdırlar. Şagirdlərin arasındakı həmin məsafə ya qollar irəli, ya da bir 
addım olmaqla saxlanılmalıdır. 
              Müəllim ilk dərsdə boyunardı bir sıraya düzülməyi öyrədərkən zalın uzununa və onun sağ 
tərəfində ən hündürboylu şagirdi birinci olaraq sıraya düzləndirir, sonra üzünü şagirdlərə çevirərək deyir: 
«Bir-birinin boyun ardına baxaraq boy sırası ilə düzlənin, sağ əlinizi qarşıda dayanan yoldaşınızın çiyninə 
qoyun». Bu vaxt şagirdlər qarşıdakı yoldaşın boyunardına baxır, bir addım məsafədə saxlamaqla (bu 
zaman istiqamətçi yerindən tərpənmir, uşaqlar arxaya seyrəlirlər) düzülürlər. Bundan sonra müəllim 
«Sinif, bir sıraya düzül!» komandasını öyrətməyə başlayır. Müəllim hərəkət ediləcək tərəfə üzü olmaqla 
«Farağat!» vəziyyətində durur və şagirdlərə «Sinif, bir sıraya düzül!» komandası verir. Şagirdlər onun 
arxasında bir sıraya düzülürlər. 
              Tək sırada yeriş.(Şəkil 2,a). 
               Yeriş zamanı bu cür komandalar verilir: «Sinif, sağa (sola) dön!», «Zal (meydança) ətrafı, 
addımla marş!». Uşaqlar bir sayda sol, iki sayda isə sağ ayaqla addımlamalıdırlar. Sinfi dayandırdıqda 
«Sinif,dur!» komandasından istifadə edilir. Həmin komanda sol ayaq irəlidə olduqda verilir. 
              Cərgədə əl-ələ tutaraq dairə təşkil etmək. (Şəkil 2 b) 
              Həmin hərəkət «Sinif, əl-ələ tutaraq dairə təşkil et!» komandası üzrə icra olunur. Bu iki üsulla 
icra edilir. 
              1. Şagirdlər əl-ələ tuturlar. Müəllim sağ və sol cinahda onların əlindən tutaraq birlikdə dairə 
təşkil edirlər. 
              2. Müəllim cərgənin ortasına yaxın bir neçə addım məsafədə şagirdlərin qarşısında durur. 
Cinahlarda duran şagirdlər onun komandası ilə dairə əmələ gətirirlər. 
 
 
 
 
 
 
 
 
 193
Şəkil 2  
   Cərgədə qollar yana seyrəlmə. (Şəkil 3 a).       
   Bu cür seyrəlmə, şagirdlər cərgədə düzüldüyü zaman yerinə yetirilir. Müəllim «Qollararası seyrəl!» 
komandası verir. Sağ cinahdakından başqa bütün uşaqlar sol tərəfə qolları yanlara qaldırmaqla seyrəlirlər. 
Seyrəlmə iki, üç, dörd cərgə düzülmə zamanı da bu cür yerinə yetirilir. «Sinif, sağa sıxlaş!» komandası ilə 
onlar əvvəlki yerlərinə qayıdırlar. 
              Sırada qollar irəli seyrəlmə. (Şəkil 3 b). 
             Müəllimin «Sinif, qollar irəli seyrəl!» komandasından sonra şagirdlər qollarını irəli açıb, arxaya 
addım ata-ata qollararası məsafə saxlamaqla seyrəlirlər. Şagirdlər iki, üç, dörd sırada da seyrəlməni bu 
qayda ilə yerinə yetirirlər. 
              Yerində hoppanmaqla sağa (sola) dönmək. Bu hərəkətləri öyrənmək üçün hər şeydən əvvəl 
şagirdlər yerində sağa və sola dönmələri bacarmalıdırlar. Əgər şagirdlər zalın sağ tərəfində sırada 
durmuşsa, müəllim onların sol tərəfində dayanır, üzünü uşaqlara tutaraq deyir: «Uşaqlar, soldan 
dönməklə, üzünüzü mənə tərəf çevirin!». Həmin tapşırıq şagirdlər tərəfindən düzgün icra olunduqdan 
sonra müəllim bildirir ki, bu cür dönməyə sola dönmə deyilir. Sağa dönmək isə belə öyrədilir: şagirdlər 
sırada olarkən onlara «Sağ əlinizi yuxarı qaldırın!» komandası verilir. Komanda  
 
 
 
 
 
 
 
 
Şəkil 3.  
 icra edildikdə onlara bildirilir ki, bu «sağ tərəfdir». «Uşaqlar, indii də sağ tərəfə dönün!» komandası 
verilir. Şagirdlər bu vaxt sağa dönəcəklər. Yerində hoppanmaqla sağa və sola dönmələr: «Sağa dön!», 
«Sola dön!» komandası ilə yerinə yetirilir. Hoppanaraq sağa və sola dönmələr zamanı hərəkətlər say ilə 
yerinə yetirilir. Məsələn, «Sola (sağa)dön!» komandasından sonra müəllimin ritmik sayı eşidilir. «Bir 
…iki!». I sinifdə ayaqlar üzərində tullanmalar da öyrədilir. (Şəkil 4, a,b,v,). 
    Bir sıradan üç (dörd) sıraya düzülmək. Ümuminkişaf hərəkətlərinin icrası, müxtəlif estafet və 
oyunların keçirilməsi zamanı şagirdlər bir, iki, üç, bəzən də dörd sırada düzülməli olurlar. Buna görə də 
müəllim şagirdləri qabaqcadan müəyyən edilmiş yerə gətirir və onları boyunardı müvafiq sıraya düzür. 
Şagirdlər üç (dörd) sıraya düzülməni öyrənib öz yerini tanıdıqdan sonra müəllim onları komanda ilə 
sıralara düzləndirməyə başlayır. Komanda belə verilir: «Sinif, üç (dörd) sıra düzlən!».      
              Qolların, ayaqların, gövdənin başın əsas vəziyyətləri və hərəkətləri. Əsas duruş «Düzlən!» və 
ya «Farağat!» komandasından sonra icra olunur. Əsas duruş vəziyyətində (Şəkil 5, a)  bədən düz tutulur, 
gərginləşdirilmir, dabanlar bir yerdə, pəncələr aralı olur, diz bükülmür; baş, düz, çiyinlər bir qədər arxada 
olmaqla sərbəst tutulur, qollar gövdəyə sıxılır, əl barmaqları yarım bükülür və baş  
 
 
 
 
 
 
 
        
 
 
Şəkil 4. 
barmaq budun ortasında (yanlarda) saxlanılır. O, hətta çiyin bərabərində aralı, əllər beldə dizlər üzərində 
çöməlməklə də yerinə yetirilir. (Şəkil 5, b,v). 
 194
  Birinci sinif şagirdləri uzun müddət «Farağat!» dura bilmirlər. Ona görə də yubanmadan «Sağa 
dön», «Sola dön», «Addımla marş!» komandası verilir. «Azad» komandasında şagirdlər sıradan 
(cərgədən) çıxmamaq şərti ilə öz yerində bədənin ağırlığını sol (sağ) qıçın üzərinə sala bilər. Digər qıç bu 
zaman dizdən bükülməklə boşalır və dincəlir. Üstünə ağırlıq düşən qıç yorulduqda digər qıça istinad 
edilməlidir. 
              Qolların vəziyyəti: (Şəkil 6, a, b, v, q, ğ, d,e). Qeyd etmək lazımdır ki, müxtəlif növ fiziki 
hərəkətlər yerinə yetirilərkən qollarında müxtəlif vəziyyətlərdə olması hərəkətlərin asanlıqla və 
məqsədəuyğun icrasını təmin edir. Qolların vəziyyətləri bunlardır: 
 
 
 
 
 
 
 
 
 
 
 
 
Şəkil 5. 
əllər beldə, arxada, boyun arxasında və başın üzərində, qollar yanda, qabaqda, əllər beldə pəncələr üzərinə 
qalxmaq (bu zaman «Əllər boyun ardında» «Əllər beldə», «Əllər baş üzərində», «Qollar yanda», «qollar 
irəlidə» və sair komandalar işlədilir). Qollar aşağıda, irəlidə və yuxarıda olarkən ovuclar bir-birinə baxır. 
Qollar yanlarda olanda isə ovuclar aşağı baxır. Bu zaman qollar düz tutulmalı, çiyinlərə paralel olmalı və 
barmaqlar bükülməməlidir. 
           
 
 
 
 
 
 
 
 
 
  
Şəkil 6. 
 
    Ayaqların vəziyyəti. (Şəkil 7, a,b,v, q, ğ, d). Dayaqlı çöməlmədə ayaqlar bir yerdə olur, dizlər nisbətən 
yanlara açılır. Pəncə-daban və pəncələr üstündə çöməlmək olar. Bu zaman bədən şux tutulmalıdır. Qollar 
müxtəlif vəziyyətlərdə ola bilər (Şəkil 8). 
    Gövdənin əyilməsi. (Şəkil 9). Başın əyilməsi. (Şəkil 10). 
Əyilmə hərəkətlərinin icrasına, ayaqlar çiyin bərabərində aralı, əllər beldə vəziyyətindən başlamaq 
məqsədəuyğundur. 
     Hoppanmalar yerində hər iki ayaq üzərində (ayaqlar bir yerdə) bir ayaq (sağ, sol) üzərində icra olunur, 
hoppanma 90 o dönməklə də yerinə yetirilir. Öyrənilmiş hərəkətlərdən sadə kompleks hərəkətlər tərtib 
edilir. 
     Böyük toplarla hərəkətlər (voleybol, basketbol, futbol və s.) Topun aşağıdan, döş qarşısından, baş 
arxasından irəli, baş üzərindən arxaya ötürülməsi. 
      Bir sırada topu baş üzərindən arxadakına ötürmək. (Şəkil 11,a). 
 
 195
 
 
 
 
 
 
 
 
 
 
 
 
Şəkil 7 
  Bu hərəkətləri qollar tam açılmaqla və topa baxılmaqla yerinə yetirilir. Topu arxada qəbul edənin 
bir əli aşağıda, digəri isə yuxarıda olmalıdır. 
              Dairədə topun bir-birinə ötürülməsi. (Şəkil 11,v). 
 
 
 
 
 
 
             
Şəkil 8. 
 
 
 
 
 
 
 
 
 
Şəkil 9. 
  Ötürülən top yan tərəfdə iki əldə tutulur. Bu zaman barmaqlar geniş açılmalıdır. Top soldan sağa 
ötürülürsə, onda ötürən oyunçunun sol əli yuxarıda, sağ əli aşağıda olmalıdır. Qəbul edənin əlləri isə 
müvafiq olaraq əksinə olmalıdır. Top sağdan sola ötürülərkən əllərin vəziyyəti əksinə olmalıdır. 
              Topu bir-birinə diyirlətmək. (Şəkil 11,v). Həmin hərəkətlər dairədə və iki cərgə üz-üzə durmaqla 
(3-4 addım aralı) icra edilir. Topu diyirlədən tələsməməli, həm də bir-birinə düz istiqamətdə 
diyirlətməlidir. Topu həm iki, həm də bir əllə diyirlətmək olar. Topu diyirlədərkən onu vurmaq və atmaq 
olmaz. 
            Topu yuxarı atıb-tutmaq. (Şəkil 11, q).  
 
 
 
 
              
Şəkil 10. 
 196
 Bir qədər çöməldikdən sonra qıçlar düzəldilir və top 1- 1,5 m hündürlükdə yuxarıya atılır. Qayıdan top 
baş səviyyəsində tutulur.   
              Kiçik toplarla hərəkətlər. (Şəkil 12, a,b,v).  Bu iki və ya bir əllə yerinə yetirilir. Bu zaman top 
bir əllə atılır, digəri ilə tutulur.  
 
 
 
 
 
 
 
 
 
Şəkil 11. 
      Topu yerə vurmaq (Şəkil 12, q, ğ,d) hərəkətinin öyrədilməsində müvafiq çıxış vəziyyəti almaq 
lazımdır. Yəni hərəkətdə sol ayaq azca irəlidə, sağ əl topla başın üzərində çıxış vəziyyətində olur. Əl 
irəlidə – aşağıda olmaqla top, şaquli olaraq yerə vurulur. Top nə qədər qüvvətli vurulursa, o qədər də 
hündürə sıçrayır. 
              Topu divara vurmaq üçün (Şəkil 13, a,b, v) 
 
 
 
 
 
 
 
 
 
Şəkil 12. 
oyunçu divarla üz-üzə dayanmalı, topu başın arxasında iki əldə saxlamalıdır. Topun divara vurulma 
nöqtəsi müxtəlif hündürlükdə ola bilər. Hərəkət əvvəlcə böyük, sonra kiçik toplarla öyrədilir.  
              Qamətin düzgün inkişafı üçün hərəkətlər. Birinci sinif şagirdlərinin qamətini düzgün inkişaf 
etdirmək üçün aşağıdakı hərəkətlərdən istifadə olunur (Şəkil 14, a,b,v,q,ğ,d) 
 
            Qamətin düzgün saxlanılmasında başın düzgün tutulması da mühüm əhəmiyyət kəsb edir. Başa 
kiçik əşyalar qoymaqla gəzməyin qamətin inkişafına müsbət təsiri vardır (Şəkil 14,b e,ə,j). 
     Pəncənin (ayaqtağının) inkişafı üçün hərəkətlər. (Şəkil 15). 
           1. Pəncə üzərində yerimək. Bu zaman, imkan daxilində pəncə üzərində daha yuxarı qalxmalı və 
dizləri düz tutmaq lazımdır. 
              2. Döşəməyə qoyulmuş kəndir üzərində yerimək (Şəkil 15, a, b, v, ğ). 
    3. Döşəməyə qoyulmuş kəndir və gimnastika ağacı üzərinə ayağın ovuc hissəsini köndələn qoymaqla 
dayanmaq və bədənin ağırlığını gah pəncə, gah da daban üzərinə salmaq. 
    4. Topun pəncə-dabanla irəli və geri diyirlədilməsi (Şəkil 15,d). 
       Akrobatika hərəkətləri. Bədənin bükülməsi. Bədənin belə vəziyyətində qıçlar dizdən bükülür, eyni 
zamanda onları əllərlə  
 
 
 
 
 
 
 
 197
Şəkil 13. 
tutub döşə sıxmaq lazımdır (diz, pəncə, daban bir qədər aralı qoyulur). Bu zaman kürək yuvarlaq vəziyyət 
alır, gövdə irəli əyilir, dirsəklər bədənə möhkəm sıxılır. Bədəni oturmaqla, (Şəkil 16,a) 
 
 arxasıüstə uzanmaqla,(Şəkil 16, b), yarımoturuşla da (Şəkil 16, v) büküb - saxlamaq olar. 
              Aşmaq. Əlləri yerə dayaq verib çöməlməklə yuvarlanıb arxası üstə uzanmaqla geriyə (Şəkil 
16,q), irəliyə, sağa, sola aşmaq olar (aşmaq hərəkətləri başın üzərindən edilməməlidir). Yuvarlanmaqla 
aşmaq hərəkətləri aşağıdakı ardıcıllıqla öyrədilir: 
              1. Yuvarlaq oturmaq vəziyyətindən arxaya aşmaq. Bel, kürək yerə toxunmaqla başı qabağa əyib 
ləngimədən irəliyə aşmaq. 
              2. Dabanları yarımoturuşdan bədənin yuvarlaq vəziyyətində bel-kürək yerə toxunmaqla geriyə 
aşmaq, sonra çiyin və başın köməyi ilə irəliyə, əvvəlki yarımoturuş vəziyyətinə qayıtmaq. Çıxış 
vəziyyətinə qayıdarkən bədən yığcam – yuvarlaq olmalıdır. 
              Rəqs hərəkətləri. I sinifdən başlayaraq şagirdlərə gözəl çevikliyə malik hərəkətlər 
öyrədilməlidir. Bu hərəkətlər müəllimin sayı, musiqinin və ya şagirdlərin oxuduqları mahnının müşayiəti 
ilə öyrədilir. Hərəkətlər əsasən pəncələr üzərində müxtəlif yerişlərdən,  
 
 
 
 
 
 
 
Şəkil 14. 
sıçrayışla icra edilən rəqs hərəkətlərindən ibarətdir. 
              Hazırlıq hərəkətləri. I hərəkət. Şagirdlər yerinə müuəllimin komandası və musiqinin müşayiəti 
ilə başlayırlar, həm də hərəkəti musiqinin müşayiəti ilə yerində addımlamaqla qurtarırlar. 
 
 
 
 
Şəkil 15. 
              Marşlar musiqinin müşayiəti ilə icra olunarkən, ritmik mahnılar da oxunur. «Dur!» komandası 
musiqinin axırıncı taktında «bir» sayda verilir. Habelə müəllimin komandası olmadan musiqinin axırıncı 
hissəsində uşaqlar yerində dayanırlar. Yəni onlar hərəkətə musiqi ilə başlayıb, musiqi ilə də, yerində 
addımlamaqla qurtarırlar. Belə hərəkətlər bir sırada və ya dairədə əl-ələ tutaraq sağa və sola dönməklə 
icra olunur. 
              II hərəkət. Şagirdlər dəstə ilə, ritmik addımların sürətini tədricən artırmaqla musiqinin müşayiəti 
ilə  qaçış və tullanmalarla 
 
 
 
 
Şəkil 16. 
 irəliləyirlər. Hərəkətin axırında musiqinin ahəngi getdikcə yavaşıyır. Lakin yeriş və dayanmaq dəqiqliklə 
yerinə yetirilir. Tullanmaları yüngül qaçış hərəkətləri ilə əvəz etmək olar. 
              Rəqs elementləri. Sıçrayışla addımlamalar. Bu hərəkət musiqinin bir taktında yerinə yetirilir. 
Çıxış vəziyyəti əllər beldə, yaxud yanlarda – aşağıda. «Bir» sayda sağ ayaqla irəlidə çox da böyük 
olmayan addım atılır, sol ayaq isə yüngül bükülməklə (pəncə aşağı basılmaqla) bir az qaldırılır. «Və» 
sayında bir az irəliləməklə ehmalca sağ ayağın pəncəsi üzərinə hoppanmalı. «İki», «və» sayında hərəkət 
eyni ilə sol ayaqdan başlanır. 
 198
              Pəncələr üzərində adi rəqs addımları. Bu adi addımlar yüngül, yumşaq və sərbəst rəqs ritmləri 
kimi icra edilir. Musiqinin hər dörddə bir taktı – bir addımdır. 
              Şagirdlər göstərilən elementləri lazımi səviyədə mənimsədikdən sonra onlara oyun xarakterli 
sadə rəqs kombinasiyaları öyrədilir. Rəqslərin şagirdlərə hissə-hissə öyrədilməsi məqsədəuyğundur. 
              Müvazinət hərəkətləri ardıcıllıqla öyrədilir (Şəkil 17 a, b, v, q, ğ, d). 
 
 
 
 
 
 
 
 
 
     
 
 
 
Şəkil 17 
   Dırmaşmaq və dırmaşıb düşmək. Gimnastika skamyası üzərinə çıxmaq. Həmin hərəkətə  başlamazdan 
əvvəl şagirdlərə skamy adan tutmaq qaydasını öyrətmək lazımdır. Bu zaman baş barmaqlar 
yuxarıda (skamyanın üstündə), qalan barmaqlar isə aşağıda olmaqla hər iki əllə skamyanın kənarından 
tutulur. Bədən, diz üzərində çöməlmə vəziyyətində olur, ağırlıq həm qollar, həm də dizlər üzərinə düşür. 
Bu hərəkətə başlamazdan əvvəl şagirdlər komanda ilə skamyada oturur, əllərlə onun kənarından tutur. 
Sonra ayaqları növbə ilə skamya üzərinə qoyur və dizüstə yarımuzanıqlı vəziyyət alırlar. Hərəkət bir neçə 
dəfə təkrar olunur. 
              Gimnastika skamyası üzərində əllərin və ayaqların köməyi ilə dırmaşmaq. Uşaqlar əlləri və 
dizləri üzərində çöməlmə vəziyyətindən eyni ilə bir vaxtda sağ və sol ayaq vasitəsilə ilə irəliləyir. Uşaqlar 
həmin hərəkəti əksinə edərək əvvəlki vəziyyətə qayıdırlar (Şəkil 18 a,b). 
 
 
 
 
 
Şəkil 18. 
 
    Gimnastika divarı ilə dırmaşmaq.  (Şəkil 18, v,q).              Şagirdlərə hər şeydən əvvəl gimnastika 
divarının barmaqcıqlarından tutmaq qaydası öyrədilir. Barmaqcıqlardan tutarkən baş barmaq altda, digər 
barmaqlar üstdə, ayaqlar isə döşəmədə düzgün vəziyyətdə olur (pəncə-daban üzərində). Bundan sonra 
hərəkətin icrasına başlanılır. Divarın istənilən (yuxarı, orta hissəsi) nöqtəsinə çıxmaq və əvvəlki vəziyyətə 
qayıtmaq üçün əl və ayaqlar növbə ilə bu və ya digər barmaqcıqlar üzərinə qoyulmalıdır. Divara 
dırmaşarkən barmaqcıqlardan əvvəlcə əllərlə tutulmalıdır (bir əllə tutduqdan sonra o biri əl də onun 
yanına gətirilir).  Ayaqlar da eyni ilə bu cür növbə ilə müvafiq barmaqcığın üzərinə qoyulur. Şagirdlər 
divardan düşərkən aşağıya baxmamalıdır. Uşaqlar dırmaşmanı öyrəndiyi ilk vaxtlarda divara axıra kimi 
qalxmamalı, bir əllə tutmaqla və hoppanmaqla yerə düşməməlidirlər. 
              Yanı üstə, bitişik addımlarla gimnastika divarında yerimək. Bu hərəkəti əvvəl 2-3 barmaqcıqda 
sağ (sol) tərəfə, sonra da 6-7 barmaqcığa kimi qalxmaqla əks tərəfə yerinə yetirilir. 
              Maili qoyulmuş gimnastika skamyası üzərindən aşmaq. Həmin hərəkət əllərə dayaq verib 
addımlamaqla icra edilir. Bu zaman sağ tərəf alətə yaxın olur, növbə ilə sağ və sol ayaq maneənin 
üstündən keçirilir (Şəkil 19). 
 
Şəkil 19.
 199
II    s i n i f 
 
              Sıra təlimi. Bir sıradan dairə təşkil etmək. Uşaqlar əvvəlcə sıraya düzülürlər. Müəllim bu zaman 
sıranın önünə keçməklə sırada birinqci dayanır və «Sinif, addımla marş!» komandasını verir. O, 
meydança və ya zal ətrafında elə hərəkətlər edir ki, dairə təşkil etmək mümkün olsun. Dairə əmələ 
gətirdikdən sonra müəllim «Sinif, dur!» komandası verir. Sonra hərəkəti bilavasitə şagirdlərin özlərinə 
icra etdirir. 
              Sırada «bir-iki» saymaq qaydası. Şagirdləri bir-iki saymaq yolu ilə iki qruppa bölmək olar. 
Bunun üçün müəllim «Bir-iki say!» komandası verir. «Bir-iki say!» komandasında hər şagird başını sola 
döndərib nömrəsini yanındakı yoldaşına deməli və dərhal başını əvvəlki vəziyyətə qaytarmalıdır. Say 
birinci, yəni istiqamətçi şagirddən başlanır. Birinci dayanan şagird «bir», ikinci «iki», üçüncü «bir», 
dördüncü isə «iki» saymalıdır. Say beləliklə axıra qədər davam etməlidir. 
              Bir cərgədən iki cərgəyə düzlənmək. Uşaqlara bir-iki saydırılır.  İkincilər sol ayağı bir addım 
arxaya atır, sonra isə sağ ayağı bir addım yana qoyub sol ayağı ona birləşdirir. Beləliklə, bir cərgədən iki 
cərgə əmələ gəlir. 
              İki cərgədən bir cərgə olmaq üçün isə sol ayaq yana, sağ ayaq irəli, boş yerə qoyulur. Sol ayaq 
sağ ayağın yanına gətirilir. 
              Bitişik addımlarla seyrəlmələr və sıxlaşmaq. Uşaqların seyrəlməsi və sıxlaşması əvvəlcə bir 
cərgədə, sonra isə iki, uç və s. cərələrdə öyrədilir. Cərgədə duran şagirdlərin seyrəlməsi üçün müəllim 
«Sinif, bitişik addımlarla qollararası ortadan yanlara seyrəl!» komandası verir. Həmçinin qollararası 
seyrəlmə sağdan sola, yaxud soldan sağa – istiqamətçidən başlamaqla icra edilir. Cərgələrdə seyrəlmiş 
uşaqların sıxlaşdırılmasından ötrü «Sinif, sağa (soldan ortaya) bitişik addımlarla sıxlaş!», yaxud «Sinif, 
qaçaraq sıxlaş!» komandalarından istifadə olunur. 
              İki sayla sağa (sola) dönmək. Yerində sağa və sola dönmələrdə «sağa dön!», «sola dön!» 
komandaları işlədilir. Komanda iki sayda yerinə yetirilir. Bir sayda uşaqlar sağ (sol) dabanı üstə sağa 
(sola) dönür. Bu zaman sol (sağ) ayaq pəncə üstə olur. İki sayda sol (sağ) ayaq sağ (sol) ayağın yanına 
gətirilir. Hərəkəti bir cərgədə, sonra isə bir neçə cərgədə öyrətmək məsləhətdir. 
              Sol ayaqla yerişə başlamaq. Hərəkət xərəbdarlıqedici «Addımla!» və icraedici «Marş!» 
komandası ilə yerinə yetirilir. «Addımla!» komandasında bədənin ağırlığı başlıca olaraq sağ qıçın üzərinə 
düşməklə bir qədər irəli verilir. «Marş!» komandasında bütün uşaqlar  sol qıçı irəli atıb yeriyirlər. 
 
                        Qolların, qıçların, gövdənin əsas vəziyyətləri və 
                                         hərəkətləri 
              Qolların çıxış vəziyyəti. Qolların irəlidə, yanlarda, yuxarıda olan vəziyyətdə bükülməsi və 
açılması. 
              Bir qolun dairəvi hərəkəti. Həmin hərəkət bir əl beldə, digər qol çiyin səviyyəsində, irəlidə, 
yanda, həmçinin yuxarıda olmaqla yerinə yetirilir. 
              Qolları növbə ilə dəyişməklə hərəkətlər. Hərəkət əvvəlcə bir qola, sonra isə digər qola icra edilir. 
Məsələn, əsas duruş vəziyyətində «bir» sayda sağ qol yanda, «iki» sol qol yanda, «üç» sağ qol yuxarı, 
«dörd» sol qol yuxarı, «beş» sağ qol yana, «altı» sol qol yana, «yeddi» sağ qol  aşağı, «səkkiz» sol qol 
aşağı. Beləliklə, qolları növbə ilə dəyişməklə hərəkətlər 8 sayda icra edilir. 
              Qıçları irəli, geri və yanlara qaldırmaq. Bu zaman bədən şaquli vəziyyətdə olmalı, ağırlıq düşən 
qıç dizdən bükülməməli, digər (qaldırılan) ayaqda pəncələr dartılmalıdır. Hərəkət pəncə – daban, pəncə 
üzərində yerinə yetirilməklə öyrədildikdən sonra qıçların irəli, geri və yanlara yellədilməsi və qaldırılması 
ilə yerinə yetirilməlidir. 
              Qıçları büküb açmaq. Şagird döşəmədə və ya gimnastika skamyasında bir qıçı düz, digərini isə 
dizdən büküb oturmalı. Qollarla arxada döşəməyə (skamyaya) dayaqlanmalıdır. Bu vəziyyətdən hərəkəti 
icra etmək üçün o, bükülmüş qıçı açmalı, eyni zamanda düz qıçı bükərək dizi sinəyə yaxınlaşdırmalıdır. 
              Bu hərəkət həmçinin hər iki qıçı birlikdə büküb açmaqla da yerinə yetirilməlidir. 
              Gövdəni qabağa əymək. Hərəkət icra edilərkən əllər müxtəlif vəziyyətlərdə: beldə, başda, başın 
arxasında, boyun ardında, yanlarda və s. olmaqla edilir. Hərəkət icra olunarkən dizlər bükülməməli və 
əlləri döşəməyə çatdırmalı. 
 200
              Çarpazlaşdırılmış   cüt ayaq üzərində yerində hoppanmaq. Hərəkət sağ, yaxud sol ayaq irəlidə, 
hoppanaraq  sağa və sola (180 o-də)  icra olunur. Üç dəfə yerində hoppanmadan sonra dördüncü 
hoppanmada 180 o dönmək lazımdır. 
              Böyük və kiçik toplarla hərəkətlər. Topu atıb-tutmaq. Topu bir əllə yuxarıya atıb-tutmaq. Topu 
divara atmaq və qayıdan topu 360 o dönməklə bir əllə, yaxud iki əllə tutmaq. İki cərgədə üz-üzə duraraq 
(məsafə 4-5 m) öyrənilmiş üsullarla topu bir-birinə atıb-tutmaq. Topun ötürülməsi və bir-birindən qəbulu 
düzgün icra olunmalıdır. 
              Qamətin düzgün inkişafı üçün hərəkətlər. 1. Divara söykənməklə qıçı büküb qabağa qaldırmaq, 
qıçı açaraq yana aparmaq. Qollar yanda, əllər beldə və çiyində ola bilər. 
              2. Həmin hərəkətlər pəncə üstə qalxmaqla da icra edilir. 
              3. Əllər başın arxasında, başın üzərində yuxarıda və beldə çıxış vəziyyətindən divara söykənib 
sola (sağa) əyilmək, gövdəni düz tutmaq. 
 
                                  Başa yük qoymaqla hərəkətlər etmək 
                                            (çəkisi 150 – 200 qr.) 
              Hərəkətin çıxış vəziyyəti: əllər beldə və yanlarda. Başda yük saxlamaqla dərin oturub qalxmaq. 
1. Əlləri dabanlara toxundurmaqla çöməlib qalxmaq. 
2. Bir ayaq üzərində dayanmaqla digərini qabağa, yana və geri aparmaq. 
3. Bir ayaq üzərində dayanmaqla digər ayağı qarına tərəf çəkmək və uzaqlaşdırmaq. 
4. Gimnastika skamyası üzərində yanlara yeriş. 
5. Gimnastika divarında sağa və sola doğru hərəkət etmək. 
              Ayaqtağının inkişafı üçün hərəkətlər: 1. Dizləri yuxarı qaldırmaqla pəncələr üstə yeriş. 
              2. Ayaq barmaqlarını daha hündürə qaldırmaqla dabanlar üzərində yeriş. 
              3. Ayağı yanıüstə yeriş. 
              4. Gimnastika skamyasında oturaraq ayağın yanları ilə kiçik top, ağac, daş və s. tutub saxlamaq. 
              5. Gimnastika skamyasında oturaraq ayağın yanları ilə kiçik top, ağac, daş və s. tutub saxlamaq. 
              Akrobatika hərəkətləri. Dizlər üstündə oturaraq yana aşmaq. Dizlər üstə oturub tədricən (sağ və 
sol) çiyini döşəməyə yaxınlaşdırmaq, kürəkləri döşəməyə toxundurmaqla yana aşmaq. Aşma zamanı əl və 
qıçlar gövdəyə sıxılmalı, dizlər isə bir yerdə olmalıdır. 
              Əllərə dayaq verib irəli mayallaq aşmaq. Dayaqlı oturuş vəziyyətindən qıçları düzəldib bədənin 
bütün ağırlığını qollar üzərinə salmaq. Qolları bükərək başı irəliyə əymək və ayaqlarla təkan verməklə 
başın üzərindən qabağa mayallaq aşmaq və cəld ayağa durmaq lazımdır. Çalışmaq   lazımdır ki,  bu 
zaman təkan yuxarı deyil, irəliyə doğru olsun, aşarkən baş döşəməyə toxunmasın. 
              Dırmaşmaq və dırmaşıb aşmağa aid aşağıdakı hərəkətlər icra olunur: 
              1. Əl və ayaqların köməyi ilə 30 o bucaq  altında qoyulmuş maili gimnastika skamyasına 
dırmaşmaq. 
              2. 30 o bucaq altında qoyulmuş maili skamya üzərindən dırmaşıb gimnastika divarına keçmək. 
              3. Hündürlüyü 90 sm-dək olan maneəni dırmaşıb aşmaq. 
              Müvazinət hərəkətləri. II sinifdə müvazinət hərəkətləri 75 sm hündürlüyü olan gimnastika 
skamyası və ya tir üzərində öyrədilir. 
              Topu yuxarı atıb-tutmaqla yeriş. Bu hərəkəti qıçları ardıcıl surətdə yerini dəyişməklə yerinə 
yetirmək lazımdır. 
              1. Topu yerə vurub tutmaq əvvəlcə yerində, sonra isə yeriş zamanı öyrədilir. 
              2. Tirin və doldurulmuş topun üzərindən, habelə 20-25 sm hündürlükdə çəkilmiş ipin üstündən 
keçməklə yeriş. 
              3. Bitişik addımlarla yanlara yeriş. Hərəkət əvvəlcə döşəmədə, sonra isə tir, yaxud skamya 
üzərində öyrədilir. Tirin üzərində yeriş zamanı müəllim şagirdi müşayiət etməlidir. 
              4. Bir neçə addım tez-tez yerimək. 
              5. Dərin oturmaq və qalxmaq. 
              6. Bir ayaq üzərində dayanaraq  digər irəli, yanlara və geriyə aparmaq. 
              7. Gimnastika skamyası və tirin üzərində geriyə dönmə hərəkətləri. 
 
 201
                                           III   s i n i f 
              Sıra təlimi. Raport. III sinifdən başlayaraq şagirdlərə dərsin hazırlıq hissəsində raport vermək 
öyrədilir. Raport ibtidai məktəbdə şagirdlərə təşkilatçılıq qabiliyyəti aşılayan vasitələrdən sayılır. Bunun 
üçün müəllim növbətçilik təşkil edir, növbətçi şagird sinfi cərgəyə düzür və uşaqların dərsə hazır olması 
barədə müəllimə məlumat verir: «Müəllim, sinif dərsə hazırdır. Sinifdə 40 şagird var. Bunlardan iki nəfər 
(həmin şagirdlərin soyadları və adları deyilməlidir) üzürlü, bir nəfəri isə məlum olmayan səbəbə görə 
dərsdə iştirak etmir. Məlumat verdi sinif növbətçisi Zemfira Quluzadə». 
              Növbətçi məlumatdan sonra sağ tərəfə iki, irəli isə üç addım atıb arxaya dönür və şagirdlərlə 
üzbəüz durur. 
              Məlumatı qəbul etdikdən sonra müəllim farağat dayanmış şagirdlərlə salamlaşır: «Salam, 
uşaqlar!». «Salam!»- deyə hamı birdən cavab verir. Müəllim növbətçiyə, növbətçi isə şagirdlərə «Azad!» 
komandası verir. Bundan  sonra növbətçi keçib cərgədə öz yerində durur. 
              Geriyə dönmə. Geriyə dönmə iki sayda yerinə yetirilir. Bir sayda sol tərəfdən geriyə dönür. Bu 
zaman sol ayaq irəlidə, sağ ayaq isə arxada pəncə üstə olur. Dönmə sol daban üstə və sağ ayağın pəncəsi 
üstə edilir. İki  sayda sağ ayaq solun yanına gətirilir. Hərəkət farağat vəziyyətində edilir. Geriyə dönmə 
komandası belə verilir. «Sinif, geriyə dön!». 
              Diaqonallar üzrə yeriş zamanı şagirdlər salonun və yaxud meydançanın mərkəzindən keçməklə 
bir küncdən digər küncə, düz xətt boyunca addımlayırlar. Diaqonallar üzrə yerimək üçün: «Diaqonal üzrə, 
marş!» komandası verilir. 
              Qolların, qıçların, gövdənin əsas hərəkətləri. Həmin hərəkətlər aşağıdakılardan ibarətdir: 
              1.Qarşıda və yanlarda qolların dairəvi hərəkəti. 
              2. Qolların qeyri-simmetrik hərəkətləri. Bu hərəkətlər bir qol qabağa,  digəri yana, bir qol yuxarı, 
digəri çiyinə olmaqla icra olunur. 
              3. İrəli və geri addım atmaqla bir dizi yerə qoymaq. Əgər sağ (sol) ayaqla  böyük bir addım 
geriyə atılırsa, onda sağ (sol) diz yerə qoyulur. Sağ (sol) ayaqla irəli böyük addım atıldıqda isə sol (sağ) 
diz yerə qoyulur. 
              4. Dayaqlı çöməlmədən bir ayaq üzərində çöməlməyə keçmək. Bu hərəkəti icra etməkdən ötrü 
bu və ya digər qıç geriyə, yaxud da yana qoyulur. Bu zaman pəncə dartılmalı, baş aşağı salınmamalıdır. 
              5. Müəyyən hündürlükdə əşya üzərindən irəli-geri addımlamaq. Bunun üçün qıçları dizdən 
büküb sinəyə tərəf yığmalı, gövdə isə irəli əyilməlidir. Əllər müxtəlif vəziyyətlərdə (beldə, yanlarda, 
irəlidə) ayaq (sağ) irəli və arxaya keçirilməlidir. Hərəkət növbə ilə digər ayaqla da (sol)  erinə yetirilir. 
              6. Gövdəni qabağa, dala, sağa və sola əymək. Bu zaman hərəkəti əllər beldə, çiyinlərdə, yanlarda 
və s. çıxış vəziyyətlərində icra etmək lazımdır. 
              Böyük toplarla hərəkətlər. Dairədə, cərgədə, dayanmaqla topu başın üstüdən sağa-sola və 
qıçların arasından bir-birinə ötürmək. Bu zaman düzgün ötürülməsinə və düzgün qəbul edilməsinə diqqət 
yetirmək vacibdir. 
              Topu yuxarı atıb geriyə dönməklə tutmaq. Bu hərəkət şagirddən daha diqqətli olmağı tələb edir. 
Topu başın üstündə yuxarıya düz, həm də kifayət qədər hündürlüyə atmaq lazımdır ki, geriyə dönüb onu 
tutmaq mümkün olsun. 
              Kiçik toplarla hərəkətlər:  1. Topu sağ (sol) əl ilə yuxarı atıb, sol (sağ) əl ilə tutmaq. 
              2. Topu yerə vurmaqla da həmin hərəkətləri təkrar etmək. 
              3. Topu qabağa qaldırılmış qolun altından atıb-tutmaq. 
              4. Topu qaldırılmış qıçın altından atıb-tutmaq. 
              5. Topu sağ əllə arxadan yerə atıb, gövdəni sola döndərməklə tutmaq. 
              6. Yeriş zamanı topu yuxarıya atıb-tutmaq. 
              7. topu çiləyərək aparmaq. 
              Qamətin düzgün inkişafı üçün hərəkətlər. Başa 150-200 q yük qoymaqla edilən hərəkətlər: 
1.Geriyə, əvvəlcə yavaş, sonra tez dönmək. 
2.Bir xətt üzrə pəncələr üzərində dayanmaq. 
3.Ayaqları çarpazlışdırmaqla oturmaq. 
4.Gimnastika divarına dırmaşmaq və aşağı düşmək. 
5.Üzü üstə uzanmaqla maili qoyulmuş gimnastika skamyasına dırmaşmaq. 
 202
6.Arxası üstə uzanmaqla gimnastika skamyası üzərində əllərin köməyi  ilə irəli (baş olan tərəfə) 
sürünməli. 
              Akrobatika hərəkətləri. Dayaqlı oturuşdan geriyə yuvarlanmaq və kürəklər üzərində bükülü 
vəziyyətdə dayanmaq. Dayaqlı oturuşdan geriyə yuvarlanmaqla aşma zamanı dizləri azca aralı qoymaqla 
çöməlməli, gövdəni azca irəli əyib əllərlə itələməklə arxaya aşmalı, sonra isə şagird bədəninin ağırlığını 
kürək və boyun üzərinə salmaqla bükülü vəziyyət almalıdır. Həmin vəziyyətdə qıçlar düz saxlanılır, 
pəncələr dartınır və dizlər bir yerdə, təxminən başın üzərində olmalıdır; qollar düz, ovuclar açılmış 
vəziyyətdə döşək üzərində olur (ovucların içi aşağı baxır). 
              Qabağa mayallaq aşmaq. Dayaqlı çöməlmədən qabağa mayallaq aşmaq üçün ayaqlar çiyin 
bərabərində    aralı, əllər ayaqlardan irəlidə – yanlarda döşək üzərində qoyulmalı, gövdə bir qədər qabağa 
əyilməlidir. Sonra ayaqları azca aralayıb, başı dizlər arasına aparmaqla, kürəklər üstündə irəli aşmalı. 
Əllərlə dizlərdən tutub ayağa durmalı, bu zaman əlləri dizdən buraxıb yanlara aparmalı, sonra buda 
sıxmalı, gövdə isə düz saxlanılmalıdır. 
              Dırmaşmaq və dırmaşıb aşmaq. Gimnastika skamyasına üzüaşağı (və ya arxası üstə) istinad 
edərək uzanmış vəziyyətdə qolları büküb- açmaqla gövdəni qaldırıb-endirmək. Bu hərəkətin icrasında 
bədəni düz tutmalı, ayaqları bir yerdə saxlamalı, başı isə çox qaldırmamalıdır. Tənəffüs sərbəstdir. 
              Kəndirə dırmaşmaq. Müxtəlif üsullarla yerinə yetirilir. Lakin aşağı siniflərdə kəndirə dırmaşmaq 
üçün ən asan, həm də ən sadə izahata malik üsullar seçilməlidir. Həmçinin kəndir, yuxarı  siniflərə 
nisbətən nazik – ələ sığışan olmalıdır. 
              Hərəkətin icrası. Kəndirə paralel dayanmalı, sol qolu dirsəkdən bükərək həmin əl ilə aşağıdan 
(döş qarşısında), qolu dirsəkdən bükmədən sağ əl ilə yuxarıdan kəndirdən tumalı. Bundan sonra sağ qolu 
yığaraq yuxarı dartınmalı,  eyni zamanda sol əl ilə s ağ əlin yuxarısından tutmaqla yanaşı, həm də qıçları 
yuxarı qaldırıb kəndiri dizlərin arasında sıxmaq lazımdır. Aşağıda isə ayaqları çarpazlaşdırıb pəncələrlə 
kəndiri sıxmaq lazımdır (Şəkil 20). 
               Beləliklə, dırmaşmanı müəyyən yüksəkliyə qədər davam etdirmək olar. 
              Dırmaşıb maneə üzərindən aşmaq. Maneə üzərinə (tir, hasar və s.) yavaş tullanmaqla sinəsi üstə 
onun üzərinə yıxılmalı, əl ilə maneədən yapışmaqla, ayağı da maneəyə ilişdirməli. Bundan sonra bu və ya 
digər ayağı növbə ilə maneə üzərindən digər tərəfə aşırmaq lazımdır. Hərəkət yavaş və cəld yerinə 
yetirilir. 
              Müvazinət hərəkətləri. III sinifdə belə hərəkətlər hündürlüyü 90 sm olan gimnastika skamyası, 
tir və s. üzərində icra olunur. 
              Hərəkətlər aşağıdakılardır: 
              1. Tir üzərində böyük addımlarla yeriyərkən qaldırılmış qıçın altında əl çalmaq. 
              2. Tir üzərindən köndələn tutulmuş ipin üzərindən addımlayıb keçmək. 
              3. Sürətlə yerimək. 
              4. Pəncələr üzərində sürətli yeriş. 
              5. Bir dizi üstündə oturmaq və əllərin köməyi ilə qalxmaq. 
              6. Əllərin köməyi ilə budun üzərində oturmaq. 
              7. Ayaqların təkanı ilə yerində azacıq hündürlüyə hoppanmaq. 
              8. Pəncələr üzərində (qollar yanlarda) 45 o – 90 o və 180 o dönmək. 
              Həmin elementlər yerinə yetirilərkən baş və gövdə düz saxlanılmalı, tənəffüs sərbəst olmalıdır. 
              Addımların sürət və uzunluğunu dəyişərək yerimək. 
              Bunun üçün bir-birindən 80 – 90 sm aralı paralel qoyuolmuş 8 – 10 ağacdan və yaxud üfqi 
uzadılmış nərdivandan istifadə olunur. Uşaqlar əvvəlcə bir neçə dəfə ağaclar üstündə uzun addımlarla, 
sonra isə sürətlə addımlayaraq keçirlər. Addımların sürət və uzunluğunu dəyişmək üçün: «Geniş 
addımlarla!», «Sürətli addımlarla!» komandası verilir. 
 
 
 
 
                               
 
 203
                              Yoxlama – test sualları 
 
1.Gimnastika hərəkətlərinin öyrətmə metodikası hansılardır? 
2.Gimnastika dərslərinin təşkili və keçirilməsi xüsusiyyətləri. 
3.Gimnastika dərslərində zədələnmələrin qarşısının alınması yolları. 
4.Gimnastika hərəkətlərinin icraolunma texnikası. 
 
 
 
                              Yaradıcılıq işi üçün təxmini mövzular 
 
1.Açıq havada gimnastika məşğələlərinin təşkili. 
2.İdman zalında gimnastika dərslərinin təşkili. 
3.Gimnastika dərslərində zədələnmələrin qarşısının alınması. 
 
 
 
 
 
 
 
 
 
 204
                          3.2.  Azərbaycan xalq rəqs hərəkətləri 
              İbtidai siniflərdən başlayaraq şagirdlərə sadə rəqs elementləri öyrədilir. Rəqs hərəkətləri 
şagirdlərin hərtərəfli inkişafına kömək edən başlıca vasitələrdəndir. Şagirdlər rəqs hərəkətlərini musiqinin 
müşayiəti ilə yerinə yetirərkən onların əhval-ruhiyyəsi yüksəlir, emosionallığı daha da artır, qarşıya 
qoyulan məqsədə müvəffəqiyyətlə nail olurlar. 
              Başqa xalqlar kimi, rəqs Azərbaycan xalqınında sevimli məşğuliyyətidir. Xalqımız tarix boyu 
həmişə öz rəqslərini daim inkişaf etdirmiş və təkmilləşdirmişdir. XX əsrdə yeni məzmun kəsb etmiş və 
dünya musiqi-rəqs mədəniyyəti xəzinəsinin ən yüksək zirvələrinə çatmışdır. Azərbaycan musiqisi və 
rəqsləri nəinki Sovet İttifaqında,  hətta dünyanın bir çox ölkələrində sevilir və həvəslə yerinə yetirilir. 
Azərbaycan xalqı dünya şöhrəti qazanmış Ü.Hacıbəyov, Q.Qarayev, F. Əmirov, Nizayi və başqa onlarla 
görkəmli musiqiçiləri, habelə Q.Almaszadə, Ə.Dilbazi kimi rəqs ustaları ilə iftixarla fəxr edir. 
              Azərbaycan rəqsləri ən qədim tarixə malik olmuş, el-obanın toy və bayramlarında məhəbbətlə 
ifadə edilmişdir. 
              Yeni proqramda əvvəlkindən fərqli olaraq, Azərbaycan rəqs hərəkətlərinə xüsusi yer ayrılmışdır. 
Azərbaycan xalq rəqsləri elementlərindən bəziləri seçilibqruplaşdırılmış və ayrı-ayrı siniflər üzrə 
bölüşdürülmüşdür. 
              Azərbaycan xalq rəqslərinin bir qismi qadınlara, digər qismi isə kişilərə məxsusdur. Çünki qadın 
və kişilər üçün rəqslər xüsusiyyətinə görə bir-birindən fərqlənir. Məsələn, Azərbaycan qadın rəqsləri 
özünün necə ifaçılıq məharəti, qolların yumşaq və bədənin sakit hərəkətləri ilə bir-birindən əsaslı surətdə 
fərqlənir. Proqramda həmin cəhətlər nəzərə alınaraq rəqs hərəkətləri qız və oğlanlar üçün ayrıca 
verilmişdir. Bu proqramın üstün cəhətlərindən biri hesab edilməlidir. 
              Proqramda istər qız və istərsə də oğlanlar üçün qol pozisiyaları, qolların əsas vəziyyətləri, rəqs 
addımlarının növləri (gəzişmələr – əsas və yana doğru) uşaqların yaş xüsusiyyətlərinə müvafiq şəkildə 
seçilmişdir. I-III siniflər üçün rəqs hərəkətlərinin məzmunu və verilməsi yolları ilə müəllimləri tanış 
etmək istəyirik. 
              İbtidai siniflər üçün müəyyən olunmuş rəqs hərəkətlərinin musiqinin müşayiəti ilə yerinə 
yetirilməsi xüsusən faydalıdır. Bu zaman uşaqların fəallığı daha da artır, onlar hərəkətlərin icrasına şüurlu 
münasibət bəsləyirlər. Bütün bunlar isə rəqs materiallarının dərindən mənimsənilməsinə səbəb olur. 
 
2.1.Qızlar üçün rəqs hərəkətləri. 
Qol pozisiyaları. 
              I pozisiya. Qollar sərbəst halda gövdə boyu aşağı salınmışdır. Ovucların içi bədənə tərəf 
çevrilmiş, barmaqlar azacıq bükülmüşdür.(şəkil 1) 
 
 
 
 
Şəkil 1   şəkil 2   şəkil 3 
 
             II pozisiya. Qollar bir-birinə paralel vəziyyətdə, gövdədən qabaqda. Çiyinlərdən bir qədər aşağı 
vəziyyətdədir. Dirsəklər aşağı salınmış, əllər isə, barmaq bükülü olmaqla, azacıq yuxarı qaldırılmışdır. 
Ovucların içi ifaçıdan – kənar tərəfəyönəldilmişdir. (şəkil 2) 
              III pozisiya. Qollar  çiyinlərin səviyyəsində yanlara doğru açılmışdır. Dirsəklər aşağı salınmış, 
barmaqlar bükülmüşdür.(şəkil3) 
              IV pozisiya. Qollar dirsəkdən bükülmüş, yuxarı qaldırılmış və başdan bir az yuxarıda yanlara 
ayrılmışdır. Ovuclar ifaçıdan kənar tərəfə, yanlara tərəf çevrilmiş, əllər azacıq qaldırılmış, barmaqlar 
bükülü vəziyyətdədir.(şəkil 4) 
 
                                  Qolların əsas vəziyyətləri 
                            I vəziyyət: a) sağ qol 2-ci pozisiya, sol qol isə 3-cü pozisiyada olmalıdır (şəkil 5); b) 
yenə həmin vəziyyət, ancaq ovuclar yuxarı tərəfə çevrilmişdir. 
            
 205
 
 
 
Şəkil 4     Şəkil 5   Şəkil 6   Şəkil  
 
 
 
 
Şəkil 8    Şəkil 9   Şəkil 10 
 
 
 
  II vəziyyət: sağ qol 3-cü pozisiyaya gətirilmiş, sol qol isə dirsəkdən bükülmüş və şəhadət barmağı ilə sağ 
yanağa toxunur. Baş, açılmış qoldan əks tərəfə döndərilmişdir. Sol əlin ovucu kənar tərəfə 
çevrilmişdir.(şəkil 6) 
              III vəziyyət: a) sağ qol 3-cü pozisiyada, lakin çiyindən bir az yuxarıda, sol qol isə 4-cü 
pozisiyadadır – yəni sağ qola doğru yönəldilmişdir; b) yenə həmin vəziyyət, ancaq əllər bədənə tərəf 
çevrilmişdir.(şəkil 7-8) 
              IV vəziyyət: 1-ci pozisiyadan əmələ gəlir. Qollar çiyinlərdən aşağı səviyyədə yanlara açılmış və 
gövdədən bir qədər geriyə aparılmışdır. Əllər sərbəst halda asılı qalmışdır. Qolların vəziyyəti quş 
qanadlarını xatırladır.(şəkil 9) 
              V vəziyyət: a) sağ qol dirsəkdən bükülməklə, ovucun arxa tərəfi qaşın bərabərliyinə 
yaxınlaşdırılır. Sol qol 3-cü pozisiyada olur. (şəkil 10).Sağ qol yenə həmin vəziyyətdədir, ancaq şəhadət 
barmağın yan tərəfi burunun ucu bərabərinə gətirilmişdir. Sol qol 3-cü pozisiyadadır. (şəkil 11). b) həmin 
vəziyyət gözün səviyyəsində də ifa edilir, eyni zamanda orta və baş barmaqlar bir-birinə bitişdirilmiş 
halda qaşların arasına toxunur. Bütün bu hərəkətləri çırtma çala-çala da ifa etmək olar. Sol qol 3-cü 
pozisiyada olur. 
              VI vəziyyət. Qolların hər ikisi dirsəkdən bükülmüşdür. Sağ qol alnın üstündə, sol qol isə çənənin 
altında olur. Əllər bir-birinin üstündədir. Bu hərəkəti çırtma çala-çala da ifa etmək olar.(şəkil 12) 
              VII vəziyyət. Hər iki əl beldə olmaqla, əllərin üstü gövdəyə toxunur. Dirsəklər irəli çıxmışdır. Bu 
vəziyyət qədim rəqslər üçün səciyyəvidir.(şəkil 13) 
              VIII vəziyyət. Sağ qol, əlin üst tərəfi vasitəsilə belə toxunur, sol qol isə dirsəyi aşağı salınmış 
halda, gövdədən qabaqda, üzün səviyyəsinə qaldırılır. Bu vəziyyətə qədim rəqslərdə tez-tez təsadüf 
edilir.(şəkil 14) 
              IX vəziyyət. Dirsəkdən bükülmüş qollar sağ çiyin səviyyəsindən hündürə qaldırılmışdır. Sol əlin 
şəhadət və orta barmaqları, çırtma çalan sağ əlin ovcuna qoyulmuşdur. (şəkil 15) 
              X vəziyyət (Yandan görünüşü). Sol qol 2-ci pozisiyadadır. Sağ qol dirsəkdən aşağı salınmaqla 
orta və baş barmaqları bir-birinə bitişdirilmiş halda dirsəyin səviyyəsində üst və alt tərəfdən sol qola 
toxunur. (Şəkil 16) 
 
 
 
Şəkil 11   Şəkil 12    Şəkil 1 
 
 
 
 
 
 
 
 
 
 206
 
Şəkil 14        Şəkil 15   Şəkil 16   Şəkil 17 
              
  XI vəziyyət. Sol qol 4-cü pozisiyadadır. Sağ qol isə solun dirsəyinə dayaq verir.(Şəkil 17) 
 
 
                     Rəqs addımlarının (gəzişmələrin) növləri 
                             Ayaqların əsas vəziyyətləri 
              1)6-cı pozisiya - ayaqlar bir yerdə, pəncələr və dabanlar birləşmişdir. 
              2) təbii vəziyyət – dabanlar bir yerdə, pəncələr azacıq yanlara     aralanmışdır. 
  
                                         Başlanğıc – əsas rəqs addımları 
                                                  I    s  i  n  i  f 
              «Uzundərə» oyun havası üzrə birinci növ rəqs addımları. Musiqi ölçüsü 6/8. «Bir» dedikdə 
taktın birinci 3/8 hissəsi, «iki» dedikdə isə taktın ikinci 3/8 hissəsi sayılır. İlk vəziyyət – 6-cı pozisiyadır. 
              a) «Bir» (3/8) – sağ ayağın əvvəlcə dabanını, sonra isə pəncəsini yerə qoymaqla irəliyə doğru bir 
addım atılır, sol ayaq isə yarımpəncədə sağa birləşdirilir. 
              «İki» - sağ ayaq ilə yarım addım irəli (bu hərəkəti yarımpəncə, ya da pəncə-daban  ilə etmək 
olar). 
              Qollar 1-ci vəziyyətdədir. Hərəkət o biri ayaq ilə təkrar olunduqda, qollar da yerlərini dəyişir. 
Gövdə düz saxlanılır, çiyinlər dönmür. 
              Qeyd: gəzişmək səlis, addımlar sürüşkən olmalıdır. Bu gəzişmə dövrə boyu və irəliyə doğru, 
həmçinin geri getməklə ifa edilir. Lakin son halda hərəkət dabandan yox, yarımpəncədən başlanır. 
              b) birinci gəzişin eynidir, lakin bütün hərəkətlər yarımpəncə ilə ifa edilir. 
              Bu zaman qollar tədricən açılır, çox yumşaq hərəkətlə 1-ci pozisiyadan 3-cü  pozisiyaya gətirilir, 
sonra sağ qol hərəkəti 4-cü pozisiyaya qədər davam etdirilir və qolların hər ikisi səlis hərəkətlə 3-cü 
pozisiyadan keçib 1-ci pozisiyaya doğru aşağı enir. 
              Gövdə dövrənin daxilinə, ya da xaricinə doğru çevrilmişdir. Baş açılmış qola tərəf dönmüşdür. 
              Qeyd: çox vaxt bu gəzişmə geriyə doğru getməklə ifa edilir. Qollar 1-ci vəziyyətdə  olur. 
              «Tovuz gəzişi» oyun havası üzrə ikinci növ rəqs addımları. Musiqi ölçüsü 6/8. İlk vəziyyət – 6-
cı pozisiya. 1 takt ərzində iki hərəkət icra edilir.  
              «Bir» (3/8) – sağ ayağın dabanını yerə qoymaqla irəliyə doğru bir addım atılır, sol ayaq isə 
yarımpəncə üstündə sağ ayaq barmaqlarının ucu ilə yanaşı qoyulur. 
              «İki» (3/8) – hərəkət təkrar edilir. Bədən iftixarla, rəvan tərzdə hərəkət edir, heç bir qalxıb – 
əyilmələrə yol verilmir. Bütün gəziş, özünə sığal verən tovuz quşunun hərəkətini xatırladır. 
              Qollar 4-cü vəziyyətdədir, lakin başqa vəziyyətlərdə də ola bilər. Baş çiyinə tərəf çevrilmiş, 
baxışlar yerə yönəldilmişdir. 
              «Xalabacı» oyun havası üzrə üçüncü növ rəqs addımları. Musiqi ölçüsü 6/8. İlk vəziyyət – 6-cı 
pozisiya. 
              «Bir» (3/8) – sağ ayaq ilə yarım addım atılır, ancaq sonra sol ayaq onunla yanaşı qoyulur. 
              «İki» (3/8) – sağ ayağın dabanını yerə vuraraq sağ tərəfə yarım addım atılır. Sağ omba yana 
əyilir və sol ayaq yarımpəncə üstündə sağ ayaq ilə yanaşı qoyulur. Həmin hərəkət eyni ilə sol tərəfə də 
təkrar edilir. 
              Bu hərəkəti həmçinin yarımpəncə üstündə də icra etmək olar. 
              Qollar 7-ci vəziyyətdə, ya da 8,9 və 5-ci (v) vəziyyətlərində ola bilər. 
              Bu növ gəziş həmçinin çırtma çalma və ombaların hərəkəti ilə də müşayiət oluna bilər. 
              «Uzundərə» oyun havası üzrə yana doğru birinci növ rəqs addımları. Musiqi ölçüsü 6/8. Bütün 
hərəkət yarım takt (3/8) ərzində icra edilir. İlk vəziyyət – 6-cı pozisiyadır. 
              «Bir» (3/8) – sağ ayaq ilə bütün pəncə –daban üstündə sağ tərəfə doğru bir addım atılır və dərhal 
sol ayaq yarımpəncə üstündə sağ ayaq ilə yanaşı qoyulur (dizlər bir yerdə olur). 
              «İki» (3/8) – hərəkət təkrar edilir. 
              Qollar 1-ci vəziyyətdədir (sağ qol 2-ci, sol qol isə 3-cü pozisiyadadır).  
 207
              a) «Gəl-gəl» - əllər açıq, ovuclar yuxarıya doğru açılmış, rəqs edən elə bil kimi isə çağırır; 
              b) «Get-get» - əllər açıq, ovuclar aşağıya doğru çevrilmiş, baş kimdən isə üz döndərmiş kimi açıq 
əllərdən əks tərəfə çevrilmişdir.                                         
                                            II    s i n i f 
              «Tərəkəmə» oyun havası üzrə dördüncü növ rəqs addımları. Musiqi ölçüsü 6/8. Bütün hərəkət 
4 taktda ifa edilir. 
              İlk vəziyyət – 6-cı pozisiyadır. 
              1-ci takt. «Bir» (3/8) – sağ ayaq yarımpəncə üstündə irəli aparılır. Gövdənin ağırlığı sol ayağın 
üstünə düşür.   
              «İki» (3/8) – sol ayağın dabanı zəif zərbə ilə yerə vurulur. 
              2-ci takt. «Bir» (3/8) – sağ ayaq dizdən «boşalaraq» geriyə aparılır və yarımpəncə üstündə yerə 
qoyulur. Gövdənin ağırlığı sol ayağın üstündə qalır. 
              «İki» (3/8) – sol ayağın dabanı zəif zərbə ilə yerə vurulur. 
              3-cü takt. Sağ ayaq ilə «başlanğıc» gəzişinin birinci növü ifa edilir. 
              4-cü takt. Sol ayaq ilə «başlanğıc» gəzişinin birinci növü ifa edilir. 
              Bundan sonra bütün hərəkətlər yenidən təkrar edilir.  
              Bu gəziş qolların, gövdənin və başın hərəkəti ilə müşayiət olunur. 
              1-ci taktda qollar ilk vəziyyətdə olan 1-ci pozisiyadan 3-cü vəziyyətə keçir (sağ qol 4-cü, sol qol 
isə 3-cü pozisiyaya keçir). Baş sağ tərəfə çevrilir, baxışlar sağ qolun dirsəyinə doğru aşağı yönəldilir. Bu 
hərəkət zamanı sağ çiyin qabağa verilir. 
              2-ci taktda qollar 3-cü vəziyyətdə olur, lakin bu zaman sol qol 4-cü pozisiyaya, sağ qol isə 3-cü 
pozisiyaya gətirilir. Baxışlar sağ ayağın pəncəsini izləyir. Sağ çiyin geri çəkilir. 
              3-cü və 4-cü taktlarda qollar «başlanğıc» gedişinin birinci növü üçün səciyyəvi olan 1-ci 
vəziyyətdə olur və hər bir hərəkət zamanı yerlərini dəyişir. 
              «Azərbaycan» oyun havası üzrə «Səkkizlik» (irəliyə doğru düz xətli gəziş) rəqs addımları. 
Musiqi ölçüsü 6/8. Bütün hərəkət  1 taktda ifa edilir. İlk vəziyyət – 6-cı pozisiyadır. 
              «Bir» (3/8) – sağ ayaq ilə bütün pəncə – daban üstündə, sol ayaq çarpaz vəziyyətdə irəliyə bir 
addım atılır. 
              «İki» (3/8) – sol ayaq yarımpəncə üstündə sağ ayaq ilə yanaşı qoyulur, sonra isə sağ ayaq 
yarımpəncəyə qaldırılır. 
              Eyni hərəkət o biri ayaq ilə də təkrar edilir (gediş «səkkizlik» şəklində olur). 
              Qollar 1-ci vəziyyətdə, ayaqlar əks istiqamətdə olur. Baş sol tərəfə çevrilir, baxışlar sol qolun 
istiqaməti ilə aşağıya doğru olur. 
              Ayaqların yerlərini dəyişdikcə, qolların da vəziyyəti dəyişir. 
              Bu cür gəziş zamanı azacıq yayvari qalxıb – düşmə hərəkətləri də etmək olar. 
              «Kolxoz rəqsi» oyun havası üzrə rəqs addımları. Musiqi ölçüsü 6/8. İlk vəziyyət 6-cı 
pozisiyadır. 
              «Bir» (3/8) – sağ ayaq ilə daban üstündə irəliyə bir addım atılır, sol ayaq isə bütün pəncə – daban 
üstündə sağ ayağın yanına sürüşdürülür. 
              «İki» (3/8) – sağ ayaq üstündə kiçik tullanma hərəkəti, sol ayaq sağdan arxada, topuq 
səviyyəsində bükülür. 
              Qollar: a) 11-ci vəziyyətdə (sol qol 4-cü pozisiyada olur, sağ isə qolun dirsəyinə dayaq verir); b) 
3-cü pozisiyadadır, barmaqlar yumruq şəklində bükülmüş, lakin baş barmaqlar dik halda açılmışdır. 
              Gövdə düz saxlanılır. Baxışlar baş barmaqların istiqamətini izləyir. 
              Bu gəziş məzəli rəqslər üçün çox səciyyəvidir. 
              «Uzundərə» oyun havası üzrə yana doğru ikinci növ rəqs addımları. Musiqi ölçüsü 6/8. Bütün 
hərəkətlər yarımpəncə  üstündə icra edilir. İlk vəziyyət – 6-cı pozisiyadır. 
              «Bir» (1/8) – sağ ayaq ilə sağ tərəfə bimr addım ataraq yarımpəncə üstündə dayanmalı (dizlər bir 
yerdə olmalıdır). 
              «İki» (1/8) – sol ayağı sağ ilə yanaşı qoyaraq yarımpəncə üstündə dayanmalı. 
              «Üç» (1/8) – yenə sağ ayaq ilə sağa tərəf yarım addım ataraq yarımpəncə üstündə dayanmalı 
(çarpaz). 
 208
              «Beş» və «altı» - pauza. 
              Hərəkət təkrar edilir. Bütün yuxarıdakı hərəkətlər həmçinin sol tərəfə də icra edilir. Lakin bu 
zaman hərəkət sol ayaqla başlanır. Qolların hərəkəti isə aşağıdakı kimidir: «bir», «iki», «üç» saylarında 
(3/8) -  sağ qol 3-cü, sol qol isə 2-ci pozisiyada olur. Baş sağ tərəfə çevrilir. Hərəkətin ikinci hissəsində 
«dörd» sayında (1/8) – qollar bir-biri ilə yerlərini dəyişir; sol qol 3-cü, sağ qol isə 2-ci pozisiyaya keçir; 
baş sol tərəfə çevrilir; «beş» və «altı» saylarında (2/8) – pauza. 
 
                                     III   s  i  n  i  f 
              «Yallı» rəqsi üzrə birinci – altıncı növ rəqs addımları. Birinci növ – Musiqilər 
M.Maqomayevin «Nərgiz», Ü.Hacıbəyovun «Koroğlu» operalarından və S.Hacıbəyovun «Gülşən» 
baletindəndir. Musiqi ölçüsü 2/4. İlk vəziyyət – 6-cı pozisiyadır. 
              «Bir» - sağ ayaq ilə sağa yarım addım atılır. Baş sağ tərəfə çevrilir. 
              «İki» - sol ayaq bütün pəncə-daban üstündə sağ ayaq ilə yanaşı qoyulur. Baş sol tərəfə çevrilir. 
              Addımlama zamanı dabanlar döşəməyə daha bərk zərbə ilə vurulur ki, bu da bütün gövdənin 
titrəməsinə səbəb olur (Bu hala «titrətmə» deyilir). Hərəkət dövrə boyu icra edilir. 
              Rəqs edənlər qollarını bir-birlərinin çiyinlərinə qoyur, ya da çeçələ barmaqları ilə əl-ələ verirlər.  
              İkinci növ – titrətməli gəziş. «Nərgiz» operasından «Yallı» oyun havası. Bu növ gəziş, rəqsin 
ağır-ağır və qalxıb –düşmə hərəkətləri ilə icra edilən hissəsi üçün səciyyəvidir. İlk vəziyyət – 6-cı 
pozisiyadır. 
              Rəqs edənlər çeçələ barmaqları ilə çiyin səviyyəsində əl-ələ verərək bir-birinin ardınca 
düzülürlər. Sonra gövdəni titrədə-titrədə kiçik addımlarla irəliləyirlər. 
              Üçüncü növ – musiqi ölçüsü 2/4. İlk vəziyyət – ayaqların təbii dayanma vəziyyətidir. 
              1-ci takt. «Bir» - sağ ayaq daban üstündə irəliyə, sağ tərəfə çıxır. «İki» - ayaq öz qabaqkı təbii 
dayanma vəziyyətinə qaytarılır. 
              2-ci takt. 1-ci takt sol ayaq ilə təkrar edilir. 
              1-ci və 2-ci taktlar zamanı ifaçılar çeçələ barmaqları ilə əl-ələ verir və qollarını yuxarı qaldırırlar, 
çiyinlər hərəkətdə olan ayağa tərəfə çevrilir. Baş hərəkətdə olan ayağın əks tərəfinə çevrilmiş olur. 
              3-cü takt. «Bir» - sağ ayaqla bütün pəncə – daban üstündə yarım addım sağa atılır. «İki» - sol 
ayaq sağ ayağa çarpaz vəziyyətdə qabağa qoyulur, eyni zamanda gövdə titrədilir. 
              Qollar aşağı salınmış olur, ifaçılar bir-birinin çeçələ barmaqlarından tuturlar. 
              4-cü takt. «Bir» - sağ ayaq sol ayaqla yanaşı qoyulur, bu zaman gövdə azacıq yerə çökür. «İki» - 
hər iki ayaqla tullanma hərəkəti yerinə yetirilir. 
              İfaçılar bir-birinin çeçələ barmaqlarından tutur; qollar aşağı salınır, gövdə düz saxlanılır. 
              Dördüncü növ – «Nərgiz» operasından «Yallı» oyun havası. Bütün hərəkət 3 taktda  icra edilir. 
Musiqi ölçüsü 2/4. «Yallı»nın sürətlə ifa edilən hissəsinə aiddir. İlk vəziyyət ayaqların təbii dayanma 
vəziyyətidir. İfaçılar bir-birinin əlindən tutaraq dövrə boyu rəqs edirlər. 
              1-ci takt. «Bir» - sağ ayaqla yüyürmə. «İki» - sol ayaq ilə yüyürmə. 
              2-ci takt. «Bir» - şagird sağ ayaq ilə tullanma hərəkəti edir, sol ayaqla sərt hərəkətlə irəli atılır. 
«İki» - yenə də sağ ayaq ilə tullanma hərəkəti edilir, sol ayaq isə sərt hərəkətlə bükülür və yenə də irəli 
atılır. 
              3-cü takt. «Bir» - sol ayaqla tullanma hərəkəti edilir, sağ ayaq isə sərt hərəkətlə irəli atılır. «İki» 
- yenə də sol ayaqla tullanma  hərəkəti edilir, sağ ayaq isə sərt hərəkətlə bükülür və yenə də irəli atılır. 
              Beşinci növ – «Ayaq dönməsi», «Koroğlü» operasının 3-cü pərdəsindən «Yallı» oyun havası. 
Musiqi ölçüsü 2/4. «Yallı»nın sürətlə ifa edilən hissəsinə aiddir. İlk vəziyyət – ayaqların təbii dayanma 
vəziyyətidir. Qollar yuxarı qaldırılır, ifaçılar bir-birinin çeçələ barmağından tuturlar. 
              Zatakt (1-ci taktdan qabaq yarımçıq takt) – «hə» dedikdə sol ayaq ilə azacıq tullanma hərəkəti 
edilir. 
              1-ci takt. «Bir» - sağ ayaq irəli atılır və gövdə aşağı əyilir. Sol ayaq dizdən bükülərək arxa 
tərəfdən yuxarı qaldırılır (bu zaman qollar aşağı salınır). «İki» - hərəkət sol ayağa keçir və gövdənin 
ağırlığı onun üzərinə düşür. 
              2-ci takt. «Bir» - sol ayaqla tullanma, eyni zamanda sağ ayaq pəncə üstündə dönərək 
çevrilməmiş vəziyyətdən çevrilmiş vəziyyətə gəlir («ayaq dönməsi») və dabandan başlayaraq bütün 
 209
pəncə-daban üstünə qoyulur (qollar yuxarı qalxır). «İki» - sol ayaqla bir addım ataraq sağ ayağın 
qabağına qoyulur, sağ ayaq dizdən bükülür və bütün hərəkət yenidən başlanır.  
              Altıncı növ. «Nərgiz» operasından «Yallı» musiqisi. «Yallı»nın sürətlə ifa edilən hissəsinə 
aiddir. İlk vəziyyət ayaqların təbii dayanma vəziyyətidir. Qollar çiyinlərin səviyyəsindədir. İfaçılar bir-
birinin çeçələ barmaqlarından tuturlar. 
              1-i takt. «Bir» - hər iki ayaqla yay kimi azacıq qalxıb düşmə hərəkətləri edilir (bu zaman qollar 
aşağı salınır). «İki» - yenə də «bir» sayında göstərilən hərəkət. 
              2-ci takt. 1-ci takt bütünlükdə təkrar edilir. 
              3-cü takt. «Bir» - sağ ayaqla sağ tərəfə bir addım açılır, «iki» - sol ayaqla sağ tərəfə bir addım 
atılaraq, sağ ayağın qabağına qoyulur. 
              3-cü taktın sonunda qollar yuxarı qaldırılır. Gövdə düz saxlanılır. 
              Qeyd: Bu növ hərəkəti ayaqları dizdən bükərək tullanma hərəkətləri ilə də ifa etmək olar. 
              «Gülgəzi» oyun havası üzrə yana tərəf üçüncü və dördüncü növ rəqs addımları. 
              Üçüncü növ musiqi ölçüsü 6/8. Hərəkət 2 taktda ifa edilir. İlk vəziyyət – ayaqların təbii 
dayanma vəziyyətidədir. 
              1-ci takt. «Bir» (3/8) – sağ ayaqla alçaq yarımpəncə üstündə sağ tərəfə bir addım ataraq sol ayağı 
yarımpəncə üstünə qaldırmalı və 6-cı pozisiyada sağ ayaqla yanaşı qoymalı. «İki» (3/8) – sağ ayaqla 
bütün pəncə – daban üstündə sağ tərəfə bir addım atmalı və bu zaman gövdənin ağırlığı sağ ayağın üstünə 
düşməlidir. 
              Qollar 1-ci vəziyyətdədir (sol 3-cü, sağ isə 2-ci pozisiyadadır). 
              2-ci takt. «Bir» (3/8) – sol ayağı qaldırıb sağ ayaqdan irəlidə və onunla çarpaz vəziyyətdə, pəncə 
üstündə yerə qoymalı. «İki» (3/8) – sol ayağı yerdən götürməli və azacıq qaldıraraq irəli uzatmalı. 
              Bu zaman qollar öz vəziyyətini əllərin yüngül dairəvi hərəkətləri ilə dəyişirlər (sol qol 2-ci, sağ 
qol isə 3-cü pozisiyaya keçir). 
              Dördüncü növ. Pəncələrin döndərilməsi ilə yanlara doğru hərəkətlər. Musiqi ölçüsü 6/8. İlk 
vəziyyət – 6-cı pozisiyadır. 
              Maraqlı burasıdır ki, yana doğru gəzişin bu növünə bir çox xalqların rəqslərində, məsələn, rus, 
tatar rəqslərində də tez-tez təsadüf edilir. 
              Azərbaycan rəqslərində bu gediş qədim rəqslər, xüsusilə «Qıtqılıda» rəqsi üçün olduqca 
səciyyəvidir. 
              «Bir» (3/8) – dabanlar döşəmədən azacıq qaldırılır və pəncələr mümkün qədər sağ tərəfə 
döndərilir. 
              «İki» (3/8) – həmin tərəfə dönmə, bu dəfə, daban üstündə təkrar edilir, pəncələr sağ tərəfə 
döndərilir. 
              Hərəkət daima eyni tərəfə davam etdirilir. 
              Qollar 9-cu vəziyyətdədir. Baş, hərəkət davam edən tərəfə çevrilmişdir. 
2.1.Oğlanlar üçün rəqs hərəkətləri, qolların əsas 
vəziyyətləri 
              Hazırlıq vəziyyəti. Qollar sərbəst halda gövdə boyu aşağı salınmış, azacıq yanlara açılmışdır. 
Əllər açıq, ovuclar içəriyə tərəf çevrilmiş, barmaqlar bir-birinə bitişdirilmişdir.(şəkil 1) 
 
 
 
 
 
 
 
 
 
 
 
 
 210
 
 
            Şəkil.1.                şəkil. 2.                              şəkil.3. 
 
  1-ci vəziyyət. Sağ qol dirsəkdən azacıq bükülü, ovuc kənara çevrilmiş halda, döş səviyyəsində və 
gövdənin qarşısında olur. Sol qol, ovuc kənara tərəf çevrilmiş halda çiyin səviyyəsində yana doğru 
açılmış, barmaqlar bir-birinə bitişdirilmiş və yuxarı tərəfə çevrilmişdir.(şəkil 2) 
       
 
 
 
 
                              Şəkil.4.                           şəkil.5. 
 
     2-ci vəziyyət. Qollar çiyin səviyyəsində yanlara açılmış, ovuclar kənara tərəf çevrilmiş, barmaqlar 
yuxarı qaldırılmışdır. (şəkil 3) 
           3-cü vəziyyət. Sağ qol çiyindən yuxarı qaldırılmış, sol qol isə ovucu kənara tərəf çevrilmiş və 
barmaqları yuxarı qaldırılmış halda çiyin səviyyəsində yana açılmışdır.(şəkil 4) 
           4-cü vəziyyət. Sağ qol dirsəkdən bükülərək ovucu ilə peysərə toxunur, elə bil papağı saxlayır. Sol 
qol ovucu kənara tərəf çevrilmiş və barmaqları yuxarı qaldırılmış halda yana açılmışdır. (şəkil 5) 
           5-ci vəziyyət. Qollar 1-ci vəziyyətdən azacıq aşağıdadır, baş barmaqlar aşağıya doğru yönəldilmiş, 
qalanları isə yumulmuşdur. Bu vəziyyətdə əlləri baş barmaqların hərəkəti ilə yuxarıya doğru çevirmək 
olar. Bu məzəli rəqslər üçün səciyyəvidir.( şəkil 6-7) 
   Bu vəziyyət, qədim məzəli rəqslər üçün səciyyəvidir. (Şəkil 6,7) 
6-cı vəziyyət. Qollar dirsəkdən azacıq bükülərək başdan yuxarı qaldırılmışdır, sol əlin şəhadət və orta 
barmaqları sağ əlin ovucuna qoyularaq çırtma çalır. Bu vəziyyət də məzəli rəqslər üçün 
səciyyəvidir.(şəkil 8) 
              7-ci vəziyyət. Sol qol dirsəkdən bükülərək ovucu kənara çevrilmiş halda belə söykənir. Sağ qol 
dirsəkdən açılmış halda üzün səviyyəsindədir, sağ əl  qaldırılmış və kənara tərəf çevrilmişdir, barmaqlar 
yuxarı qaldırılmışdır.(şəkil 9) 
 
                             Rəqs addımlarının növləri 
I s i n i f 
              «Qazağı» oyun havası üzrə rəqs addımları. Bütün hərəkət 1 taktda ifa edilir.(şəkil 10) 
            
 
 
 
 
 
                   Şəkil.6                                                          şəkil.7. 
 
 «Bir» - sağ ayaqla tam pəncə-daban üstündə bir addım atılır, sol ayaq yarımpəncə üstündə sağ 
ayağa bitişdirilir. 
              «İki» - sağ ayaqla yarımpəncə üstündə (tam pəncə – daban üstündə də olar) yarım addım irəli. 
              Həmin hərəkətlər o biri ayaqla da təkrar edilir. 
              Qollar 1,2 və 3-cü vəziyyətlərdə ola bilər. 
              Qeyd: Gəziş səlisdir. Geriyə doğru hərəkət zamanı addım yarımpəncə üstündə başlanır. 
              «Şəki rəqsi» oyun havası üzrə yarımpəncə üstündə yana rəqs addımları (1-ci takt). Bütün 
hərəkət 2 taktda ifa edilir.(şəkil 11,12) 
              1-ci takt. «Bir» - sağ ayaqla yana bir addım atmalı, sol ayağı yarımpəncə üstündə sağ ayağın 
yanına qoymalı. «İki» - sağ ayaqla yarımpəncə üstündə yana bir addım atmalı. 1-ci taktda sağ qolu yana 
 211
açmalı, sol qolu isə gövdədən qabaqda bükməli (1-ci vəziyyət). Ovuclar açıq halda yuxarıya çevrilir, baş 
isə açıq qola tərəf döndərilir. 
 
II   s i n i f 
              «Cəngi», «Yallı» üzrə atılmaqla rəqs addımları. Bütün hərəkət 1 taktda ifa edilir.(şəkil 13) 
             
 
 
 
 
Şəkil.8                               şəkil.9                             şəkil.10  
 
  «Bir» - sağ ayaqla bir addım irəli. 
              «İki» - sağ ayaq üstündə atılmalı. Sol ayağı isə sağ ayağın dizi səviyyəsində bükməli. 
              Hərəkət o biri ayaqla təkrar edilir. Sağ qolu gövdənin qabağında bükməli, solu isə yana açmalı 
(1-ci vəziyyət). Hərəkət yana doğru davam etdirilir, gövdə açıq qol tərəfə döndərilir. 
              «Şəki rəqsi» oyun havası üzrə rəqs addımları (çoban gəzişi). Bütün hərəkət 4 taktda ifa 
edilir.(şəkil 14 və 15) 
              1-ci takt. «Bir», «iki» - sol ayağı daban üstündə sağın qabağında, ona çarpaz vəziyyətdə 
qoymalı. 
              2-ci takt. «Bir», «iki» - sol ayağı yarımpəncə üstündə sağın arxasına qoymalı. 
              3-cü takt. «Bir», «iki» əvvəlcə sol və sonra sağ ayaqla irəli bir addım atılır. 
              4-cü takt. «Bir», «iki» - sol ayaqla irəli bir addım atmalı, sağı isə sol ayağın arxasında dizdən 
azacıq bükməli. 
              Bütün hərəkət o biri ayaqla da təkrar edilir. 
              Əllər çiyində çomaq tutur. Baş, açılmış ayağa doğru çevrilmiş, baxışlar dabana doğru 
yönəldilmişdir. Addım atılan zaman isə rəqs edən, düz qabağa baxır. Qollar yanlara doğru da açıla bilər 
(2-ci vəziyyt). 
              «Şalaxo» oyun havası üzrə rəqs addımları. Bütün hərəkət 1 taktda ifa edilir.(şəkil 16) 
              «Bir» - sağ ayaqla bir addım atmalı. «İki» - sağ ayaq üstündə hoppanmalı, sol ayaq isə sağın 
yanında dizdən bükməli.  Hərəkət o biri ayaqla təkrar edilir. Qollar yanlara doğru açılır (2-ci vəziyyət). 
Gövdə düz saxlanılır. Baş, tamaşaçılara doğru olur. 
              «Şəki rəqsi» oyun havası üzrə yarımpəncə üstə yana rəqs addımları («-ci takt). 
              2-ci takt. «Bir» - sol ayağı yarımpəncə üstündə sağ ayağın qabağına qoymalı və gövdənin 
ağırlığını sol ayağın üzərinə salmalı. «İki» - sağ ayağı sol ayaqdan arxada dizdən bükməli. Bütün hərəkət 
sağ tərəfə doğru təkrar edilir. 
              Bu gəziş hoppanma ilə də ola bilər. Hoppanma sol ayaq üstündə, 2-ci taktın «iki» sayında ifa 
edilir. 
              2-ci taktda başın və qolların vəziyyəti əks tərəfə dəyişdirilir. 
 
                                     III   s i n i f 
              «Ləzgihəngi» oyun havası üzrə rəqs addımları. Bütün hərəkət 1 taktda ifa edilir. (şəkil 17) 
     
 
 
 
 
                                Şəkil.11                     şəkil.12 
 
 
 
 
 212
 
 
                              Şəkil.13                        şəkil.14 
 
 
 
 
 
Şəkil.15                          şəkil.16                       şəkil.17 
 
       «Bir» - sağ ayaqla bir addım atmalı, sol ayağı isə yarımpəncə üstündə sürüşdürərək sağın yanına 
qoymalı. «İki» - sağ ayağı döşəmənin üstü ilə sürüşdürərək yarımdaban üstündə irəli çəkməli. 
              Həmin hərəkətlər o biri ayaqla təkrar edilir. 
              Qollar 1-ci vəziyyətdə olur (əllər yumruqlanmış vəziyyətdə ola bilər). Gövdəni düz saxlamalı. 
Bu gəziş zamanı qollar öz istiqamətlərini dəyişə bilərlər: gah sol qol bükülür, sağ qol açılır, gah da sağ 
qol bükülüb, sol qol açılır. 
              «Azərbaycan» oyun havası üzrə məzəli rəqs addımları (gəl-gəl). Bütün hərəkət iki taktda ifa 
edilir.(şəkil 6 və 7) 
              1-ci takt. «Bir» - sağ ayağı daban üstündə sağ çiyin səviyyəsində irəli atmalı, «iki» - sağ ayaq 
üstündə azacıq hoppanmaqla sol ayağı dizdən bükməli. 
              2-ci takt. «Bir», «iki» - bütün hərəkətlər o biri ayaq ilə də təkrar edilməlidir. 
              1-ci taktda gövdə açılmış ayağa doğru qabağa əyilir. Qollar 5-ci vəziyyətdə olur. Baş barmaqlar 
aşağıya doğru yönəldilmiş, qalan barmaqlar isə yumruqlanmış olur. 2-ci taktda gövdə düzəldilir, baş açıq 
ayaq tərəfə döndərilir, əllərin baş barmaqları isə yuxarıya tərəf çevrilir. 
              «Kolxoz rəqsi» oyun havası üzrə rəqs addımları. Bütün hərəkət 1 taktda ifa edilir.(şəkil 7) 
              «Bir» - sağ ayaq ilə daban üstündə irəli bir addım atmalı və eyni zamanda sol ayağı bütün pəncə 
– daban üstündə sağ ayağın arxasına qoymalı. 
              «İki» - sağ ayaq üstündə azacıq  hoppanmaqla sol ayağı dizdən bükməli və sağ ayağın arxasında 
sıxmalı. 
              Bütün hərəkət sol ayaq ilə də təkrar edilir. Sağ qol gövdədən qabaqda irəliyə uzadılmış, sol qol 
isə dirsəkdən bükülərək kəmərə söykənmişdir. Gövdə azacıq geriyə əyilmişdir. Baş bükülmüş qol tərəfə 
döndərilmişdir. 
 
 
                             
 
 
Yoxlama – test sualları 
 
1. Qızlar üçün rəqs hərəkətlərinin xüsusiyyətləri. 
2. Oğlanlar üçün rəqs hərəkətlərinin səciyyəvi xüsusiyyətləri. 
 
                
Yaradıcılıq işi üçün təxmini mövzular 
 
1. Azərbaycan xalq rəqs hərəkətləri – fiziki tərbiyənin vasitəsi kimi. 
2. Rəqs elementlərinin öyrədilməsi metodikas 
 213
3.3. Mütəhərrik oyunlar 
 
                       3.1 Görkəmli pedaqoqlar oyunlar haqqında 
              Azərbaycan fiziki tərbiyə sistemi müxtəlif vasitələrdən istifadə olunmaqla inkişaf etdirilir. Buna 
fiziki hərəkətlər, gimnastika (əsas, gigiyenik, idman, bədii, köməkçi gimnastika) turizm, təbii amillər 
(hava, su, günəş) və gigiyenik tədbirlər daxildir. Həmin tədbirlərlə yanaşı, müxtəlif oyunlar şagirdlərin 
fiziki tərbiyəsinin inkişafında mühüm yer tutur. 
              Oyunlar məktəbəqədər və kiçik məktəbyaşlı uşaqların həyatına dərin nüfuz edir və haqlı olaraq 
həmin yaş dövrlərini çox vaxt «oyun dövrü» adlandırırlar. 
              Görkəmli pedaqoqlar oyunların uşaqların həyatında böyük rol oynadığını dəfələrlə qeyd etmişlər. 
Uşaq oyunlarının mahiyyəti və əhəmiyyətini xarakterizə edərək yazmışlar ki, oyunun məktəbəqədər yaşlı 
uşaqlar üçün müstəsna dərəcədə əhəmiyyəti vardır, oyun onlar üçün təlimdir, oyun onlar üçün tərbiyənin 
ciddi bir şəklidir. Oyun böyüməkdə olan orqanizmin tələbidir. Gözəl deyilmiş həmin sözləri nəinki ibtidai 
məktəb yaşı dövrünə, hətta yuxarı yaş dövrünə də Aid etmək olar. 
              Dahi proletar yazıçısı M.Qorki oyunun uşaq həyatı üçün zəruriliyini yüksək qiymətləndirərək 
yazırdı ki, uşaq on yaşına qədər əyləncələr tələb edir  və onun tələbi bioloji cəhətdən qanunidir. O, 
oynamaq istəyir, o, bütün şeylərlə oynayır, onu əhatə edən dünyanı hər şeydən əvvəl və hər yeşdən asan 
oyunda, oyunla dərk edir. 
              Qeyd etməliyik ki, uşaqlar həyatda təkcə müşahidəçi olmurlar. Onlar həyatın qanun və 
qanunauyğunluqları ilə, çətin və mürəkkəb olan həyatın özü ilə ömrü boyu qarşılaşmalı, mübarizə 
aparmalı və fəaliyyət göstərməli olurlar. Buna görə də uşaqlar lap kiçik yaşlardan başlayaraq həyatda fəal 
və müstəqil olaraq iştirak etməli, həyat üçün vacib olan bacarıq və vərdişlərə yiyələnməlidirlər. Bütün 
bunlara malik olmaqla oyunlar əvəzedilməz vasitələrdən biridir. K.D.Uşinski uşağın oyun fəaliyyətini 
belə şərh edir: «Uşaq üçün həqiqi həyat çox mürəkkəbdir, o, burada heç bir müstəqilliyə malik deyildir. 
Oyunda isə o, öz qüvvəsini tətbiq edir, yoxlayır. O, öz yaratdığı üzərində müstəqil olaraq hakimlik edir». 
              Məlumdur ki, kiçik məktəbyaşlı məktəblilər fiziki cəhətdən o qədər də möhkəm olmurlar. 
Onların ürək-damar və sinir sistemi, dayaq hərəkət apparatı, tənəffüs, görmə və eşitmə üzvləri 
formalaşmış olmur. Ona görə də kiçik yaşdan başlayaraq həmin üzvlərin, sistemlərin inkişaf 
etdirilməsində, onların funksional fəaliyyətinin artırılmasına xüsusi ehtiyac vardır. Oyun isə uşağın 
sağlamlığını, fiziki hazırlığını, inkişafını təmin edən, orqanizmin həyat fəaliyyətini artıran mühüm 
vasitələrdəndir. Oyun yalnız uşaqların fiziki hazırlığına deyil, o, həm də estetik zövrün yaranmasına, 
hisslərin inkişafına kömək edir ki, bu da baş beynin ali hisslərinin fəaliyyətini gücləndirir. Oyun uşaqların 
əhvali-ruhiyyəsini yaxşılaşdırır, emosionallığını artırır. Bütün bunlar isə fiziki hərəkətlərin düzgün 
icrasına, verilən tapşırıqların yerinə yetirilməsinə musbət təsir göstərir. M.Qorki oyunu düşüncə və 
iradənin birinci məktəbi adlandırmışdır. 
              Görkəmli pedaqoq A.S.Makarenko «Tərbiyə haqqında mühazirələr» kitabında oyunun uşağın 
həyatındakı mövqeyini belə qiymətləndirir. O, yazır: «Yaşlı adamın həyatında iş, fəaliyyət, qulluq nə kimi 
əhəmiyyətə malikdirsə, uşağın da həyatında oyun o qədər vacib və əhəmiyyətlidir. Uşaq oyunda 
necədirsə, böyüyəndən sonra işdə də bir çox cəhətdən elə olacaqdır. Ona görə də gələcək xadimin 
tərbiyəsi hər şeydən əvvəl oyun prosesində keçir»132.  
              A.S.Makarenko oyunla işin arasında o qədər də fərq olmadığını göstərir: «Yaxşı oyun yazşı işə 
bənzəyir, pis oyun pis işə bənzəyir. Bu bənzəyiş çox böyükdür: cəsarətlə demək olar ki, pis iş yaxşı işdən 
daha artıq pis oyuna oxşayır»133. 
              Bundan əlavə, oyun uşaqda kollektivçilik, dostluq, təşəbbüskarlıq, qoçaqlıq, dözümlülük və 
vətənpərvərlik kimi ən yüksək əxlaqi keyfiyyətləri aşılayır. 
              Yuxarıda deyilənlərdən aydın olur ki, oyun uşağın sağlamlığını möhkəmləndirməklə fiziki, 
əxlaqi, əqli, estetik  və əmək tərbiyəsinə də müsbət təsir edir. 
 
                                                 
132 А.С.Макаренко. Сечилмиш педагожи ясярляри. «Азярбайъан мяктяби» журналынын няшри, сящ.376. 
 
133 Йеня орада, сящ.378. 
 
 214
3.2. Oyunun təşkili. 
Oyun müəllimin rəhbərliyi altındauşağın fiziki hazırlığı nəzərə alınmaqla keçirildikdə o, daha faydalı 
olur. Elə buna görə də oyun keçirilərkən uşaqların yaş xüsusiyyətlərini, onun məzmununu, təşkili  və 
keçirilmə  yollarını nəzərə almaq lazımdır. 
              Oyun keçirilərkən onun nə məqsədlə təşkil edildiyini, oyunun qaydalarına əməl etməyin 
əhəmiyyətini, intizamı necə gözləməyi uşaqlara öyrətməli, başa salmaq lazımdır. 
              Oyunun keçirilməsi uşaqlar üçün ürəksıxıcı olmamalı, o, bütün uşavqların fəaliyyət göstərməsi 
şəraitində aparılmalı, bundan ötrü müəllim həmin oyuna qabaqcadan hazırlaşmalı, metodik yolları, 
qaydaları özü üçün dürüstləşdirməlidir. Oyunun təşkilində deyilənlərə riayət edilməsi onun canlı 
keçməsinə səbəb olur, bu uşaqlar üçün daha çox faydalıdır. A.S.Makarenko bu münasibətlə deyir: 
«Gələcək xadimin tərbiyə olunması oyunu rədd etmək deyil, bu oyunu yaxşı təşkil etməkdən ibarət 
olmalıdır. Oyunu elə təşkil etmək lazımdır ki, o, oyun olaraq qalsın, lakin həmin oyunda gələcək işçinin 
və vətəndaşın keyfiyyətləri tərbiyə olunsun» 134.   
              Oyun elə bir pedaqoji prosesdir ki, burada uşaqların xarakter xüsusiyyətlərini daha tez öyrənmək 
olur. Yəni bu prosesdə onların həm yaxşı cəhətləri, həm də nöqsanları tez üzə çıxır. Müəllim oyun 
seçərkən onun məzmununa xüsusi diqqət yetirməlidir. Elə oyunlar seçilməlidir ki, bu uşaqların 
sağlamlığına, fiziki inkişafına, həmin sahədə bacarıq və vərdişlərin aşılanmasına kömək etsin. Bu oyunlar 
həm də uşaqlara bədən tərbiyəsi və idman üzrə biliklər əldə edilməsinə zəmin yaratsın, nəhayət, uşaqlarda 
yüksək əxlaqi-iradi keyfiyyətlər aşılasın. Eyni zamanda müəllim məzmunlu, rəngarəng  oyun seçməkdə, 
oyunları səmərəli, düzgün keçməkdə və ona rəhbərlikdə yüksək pedaqoji ustalıq nümayiş etdirməlidir; 
oyun vaxtı şagirdlər arasında vəzifə bölgüsü apararkən onların fərdi xüsusiyyətlərini, hərəkət və 
təşkilatçılıq qabiliyyətini  
nəzərə almalıdır. Təkcə qüvvətli uşaqlar deyil, həmçinin zəif uşaqlar da oyuna fəal cəlb olunmalıdır. 
Yadda saxlamaq lazımdır ki, oyun prosesində bütün uşaqlar fəallıq göstərməli, eyni zamanda sovet 
adamından tələb olunan ən yüksək əxlaqi keyfiyyətləri aşılanmalıdır. 
              Məktəbdə keçirilən digər tədbirlər kimi öyrədilən oyun da hamı üçün  
hərtərəfli tərbiyəedici xarakter daşımalıdır. Xüsusən gənclərin bütün tərbiyə, təhsil və təlim işlərinə 
xidmət etməli, onlara Vətənə məhəbbət hissi, düzlük, doğruçuluq tərbiyə etməlidir. 
              Oyunda öyrədilən yer, havanın temperaturu və s. də nəzərə alınmalıdır. Qızmar günəş altında 
oyunların təşkili və keçirilməsi məsləhət görülmür. Bu günvurmaya səbəb ola bilər. 
              Oyunun səmərəli təşkili və keçirilməsi üçün lazım olan əşyaların, meydançanın qabaqcadan 
nəzərdən keçirilməsi, oyunların oyunun keçirilmə şəraitinə üyğunlaşdırılması da əsas şərtdir. Oyunu 
başlamazdan əvvəl top, ağac, bayraq, hoppanma üçün iplər və s. qabaqcadan hazırlanmalı və müvafiq 
yerdə saxlanmalıdır. 
              Oyun prosesində sanitariya-gigiyena işlərinə də diqqət edilməlidir. Uşaqlar təmiz, səliqəli 
geyinməli və dırnaqların uzanmasına yol verməməlidirlər. Bunlarla bərabər, idman zalları, məktəbyanı 
meydança lazım olmayan əşyalardan təmizlənməli, qaydaya salınmalıdır. 
              Oyunun səmərəli təşkili və keçirilməsində müəllimin oyunun məzmunu, məqsədi, adı, oyunun 
gedişi və qaydaları haqqında uşaqlara aydın məlumat verməsi də vacib şərtdir. Oyun qurtardıqdan sonra 
onun yekunlaşdırılması, oyun zamanı buraxılmış nöqsanların aşkara çıxarılması və şagirdlərin nəzərinə 
çatdırılması da təlim-tərbiyə işinin səviyyəsini yüksəldir. Xüsusilə oyun zamanı ayrı-ayrı uşaqların 
rəğbətləndirilməsi, intizama riayət etməyənlərin intizama dəvət olunması ilə əlaqədar pedaqoji cəza 
tədbirlərindən düzgün surətdə istifadə edilməlidir. İntizamı pozan uşaqların oyundan kənar edilməsinə 
qətiyyən yol verilməməli, əksinə intizama dəvət etmək məqsədilə onlara xəbərdarlıq etmək və oyunda 
onların fəal iştirakını təmin etmək lazımdır. Nadinc uşaqların oyundan kənar edilməsi dərsin ümumi 
intizamına mənfi təsir göstərir. 
              Qeyd etmək lazımdır ki, I-IV siniflər üçün təkmilləşdirilmiş bədən tərbiyəsi proqramında 
mütəhərrik oyunların uşaqların həyatındakı rolu nəzərə alınaraq onlar, məzmun etibarı ilə daha da 
zənginləşdirilmişdir. Proqramdakı oyunlar yuxarıda sadaladığımız bütün əxlaqi-iradi keyfiyyətlərin 
                                                 
134 А.С.Макаренко. Сечилмиш педагожи ясярляри, «Азярбайъан мяктяби» журналынын няшри, сящ. 378. 
 
 215
uşaqlarda inkişaf etdirilməsinə yönəldilmişdir. Çox fərəhləndirici haldır ki, ibtidai siniflərin proqramına 
ilk dəfə olaraq bu yazının müəllifi tərəfindən 23 Azərbaycan xalq mütəhərrik oyunları seçilib daxil 
edilmişdir. Bu oyunlar məqsədinə və uşaqların fiziki hazırlığına ggörə seçilmiş, qruplaşdırılmış, 
metodikasında məqsədəuyğun bəzi dəyişikliklər edilmiş, sonra isə məktəb təcrübəsində sınaqdan 
keçirilmişdir. 
              İlk təcrübələr göstərir ki, proqramma daxil edilmiş Azərbaycan xalq mütəhərrik oyunları da digər 
oyunlar kimi ibtidai sinif müəllimlərimiz tərəfindən yaxşı qarşılanmışdır.  Uşaqlar bu oyunları 
oynamaqdan yorulmur, onu könüllü, düşüncəli surətdə yerinə yetirirlər. Başqa oyunlar kimi həmin 
oyunlar da uşaqların hərtərəfli və ahəngdar inkişafına müsbət təsir edir. İndii isə sinif müəllimlərinə 
metodik kömək məqsədilə həmin oyunların məzmununu və metodik göstərişlərini şərh etmək istəyirik. 
Şübhəsiz ki, bu müəllimləri öz işinə daha məsuliyyətli yanaşmağa sövq edəcək, onları öz işlərini bədən 
tərbiyəsi və idman sahəsində qarşıya  qoyulmuş vəzifələrin müvəffəqiyyətlə yerinə yetirilməsinə daha da 
ruhlandıracaqdır. Müəllimlər uşaqları kiçik məktəb yaşı dövründən sağlam, gümrah və şən böyümələrində 
öz qüvvələrini sərf etməklə əllərindən gələni əsirgəməyəcəklər. 
 
                     
 
3.3. Mütəhərrik oyunların əhəmiyyəti 
                   Mütəhərrik oyunların sağlamlıq əhəmiyyəti. Orta əsrlərdə yaşamış böyük mütəfəkkir, 
filosof-alim və şairlərimizdən Xaqani, Nizami, Əhvədi, Tusi, Nəsimi, M.Naxçıvani və başqaları dünyada 
şöhrət qazanmış klassiklər əsərlərində qəhrəmanların əqlən və fiziki cəhətdən kamilləşməsi, sağlam 
düşüncəyə malik olması sahəsində qorxmazlıq, cəsurluq, hünər və vətənpərvərlik göstərməsini xüsusi bir 
həvəslə qələmə almışlar. 
              Böyük Nizami «bədənin əsasının möhkəm olması»na görə «əldə qələmin düzgün işləməsi»ni  
göstərmiş, fiziki cəhətdən möhkəm və sağlam adamların «halldəyişməz», «həvəsi yerində», «damağı çağ» 
olar demişlər. Nizami fiziki möhkəmliyi saf idrakla qoşa görür. Şər qüvvələrə qalib gəlməkdə onların 
vahidliyini təsdiqləyərək yazır: 
                          Sanki həmcins imiş bu iki qüvvət, 
                          Nə çıxsa qarşıya, məhv edər əlbət. 
              O, fiziki tərbiyəyə dərin fəlsəfi, tibbi məna verir, sağlam bədəndə sağlam ruh olar deyirdi: 
                          Bədən sağlam olsa, saf olar söz də, 
                          Süst adam süst olar, bədən də, söz də. 
                          Bədən xəstə olsa, belədir sonu, 
                          Sərv olsa da, azar yatırar onu. 
                          Neyləyir özünə özü xəstənin, 
                          Xəstə olar, fikri, sözü xəstənin. 
                                                                («Xosrov və Şirin»). 
              Uşaqların fiziki tərbiyəsinin tərkib hissəsi olan oyunlar, onların sağlamlığını möhkəmləndirir. 
              Mütəhərrik oyunlarla məşğul olmaq orqanizmin düzgün inkişafına kömək edir, qamətin 
formalaşmasına zəmin yaradır. Bundan əlavə, mütəhərrik oyunlar sümük-bağ aparatını möhkəmləndirir, 
əzələləri çevikləşdirir, oynaqların mütəhərrikliyini artırır, ciyərlərin həyat tutumunu artırır, ürəyin 
fəaliyyətini yüksəldir. 
              Mütəhərrik oyunlar qan dövranını fəallaşdırır, sinir sistemini tənzim edir, maddələr mübadiləsini 
yaxşılaşdırır, normal yuxunu təmin edir. 
              Bununla belə, anatomik-fizioloji və pedaqoji-didaktik prinsiplərə əsaslanmayan, ilk növbədə 
iştirakçıların yaşına və fiziki hazırlığına uyğun olmayan oyunlar xeyirdən çox zərər verir. Belə hallarda 
maraq sönür, əzələ gərginliyini, təngnəfəslik əmələ gəlir, ürəyə və ciyərlərə artıq yük düşür, hərəkətlərin 
ümumi dinamikası pozulur. 
              Mütəhərrik oyunların təhsil əhəmiyyəti. Fiziki tərbiyə fənni təhsil-tərbiyə fənni kimi onun 
tərkib hissəsi olan  mütəhərrik oyunların əhəmiyyəti böyükdür. Oyunlar uşaqların həyatı dərk etmək üçün 
yoldur. Oyunlar uşaqlarda dərketmə, qavrama, yadda saxlama, nəticə çıxarma, qərar qəbuletmə, 
təhliletmə kimi mühüm keyfiyyətlər tərbiyə edir. 
 216
              Uşaqlar hələ bağça yaşlarında oyun vasitəsilə dünyaya göz açır. Məktəb illərində isə konkret 
şəraitdə, ardıcıl olaraq təkmilləşir, kamilləşir. 
              Oyunlara uşaqlara digər fənləri yaxşı oxumaq üçün sağlam olmağın vacibliyini başa salır, həm 
də onlarda iradəlilik,mətnlik, cəsarət, vətənpərvərlik, kollektivçilik və s. keyfiyyətlər aşılayır. 
              Düşünülmüş və yaxşı təşkil edilmiş oyunlar məktəbliləri elmi cəhətdən silahlandırır. 
«Kosmonavtlar», «Sərhədçilər», «Qalanın müdafiəsi», «Qalanın alınması», «Şaxta və günəş», «Bənövşə» 
və s. oyunlar uşaqlara xüsusi biliklər verməklə yanaşı, onlarda Vətənə məhəbbət, kollektivin mənafeyini 
qorumaq kimi keyfiyyətlər aşılayır. 
              Oyunların çoxu texnika, təbiət, coğrafiya, astronomiya və hətta riyaziyyatla da əlaqədardır. Belə 
oyunlar uşaqlara müvafiq bilik verir. 
              Mütəhərrik oyunların tərbiyəvi əhəmiyyəti. Təhsili tərbiyədən ayrı düşünmək olmaz. Bu 
ümumtəhsil məktəblərinin ümdə vəzifəsidir. Təhsil və tərbiyə işləri paralel aparılmalıdır. Məktəbdə 
təhsil-tərbiyənin müxtəlif vasitələri vardır. Şagirdlərin fiziki tərbiyəsi, o cümlədən oyunlar tərbiyənin 
mühüm vasitələrindəndir. 
              Oyunlar həyatı xarakter daşıyır. Onlar yaşayışımızın bu və ya digər hadisələri ilə, ictimai 
varlıqlarla, məişətlə, əməklə bağlıdır. Buradan belə nəticə çıxır ki, düzgün seçilmiş və yaxşı təşkil 
olunmuş oyunlar təhsil və tərbiyənin tam bir kompleks məsələlərini həll edir. 
              Şagirdlər oyuna səliqəli və təmiz gəlməyə, oyunun qaydalarına düzgün əməl etməyə, müəllimə 
və yoldaşlarına hörmət etməyə çalışırlar. Oyunlar uşaqların zövqlə geyinməyə, qamətini şux saxlamağa, 
düzgün yeriməyə, düzgün durmağa sövq edir. Uşaqlar oyunlar vasitəsilə səliqəli və dəqiq olmağı 
öyrənirlər. 
              Oyunların əksəriyyəti komandalı oyunlardır. Uşaqlar oyun zamanı bir-birini müdafiə edir, biri o 
öbirinin səhvini düzəldir və bir-birinə kömək, hörmət edirlər. Bütün bunlar da uşaqlarda bir sıra tərbiyəvi 
keyfiyyətlərin inkişafına səbəb olur.  
              Sinifdən və məktəbdənkənar tədbirlərdə müxtəlif şəhər və rayonlardan gəlmiş uşaqlar da 
oynayırlar. «Şən startlar»da və digər yarışlar zamanı keçirilən oyunlarda bir komandanın tərkibində ayrı-
ayrı məktəblərin, yaxud siniflərin şagirdləri oynayırlar. Bu tədbirlərdə onları bir məqsəd birləşdirir, yaxşı, 
əlbir səy göstərmək öz kollektivinə qələbə qazandırır. 
              Oyunlar bir qayda olaraq, gərgin mübarizə şəraitində gedir. Uşaq qovur, qaçır, tullanır, hoppanır, 
sürünür, axtarır. Bu zaman onlarda diqqət, qavrama, eşitmə, görmə, cəldlik, çeviklik, dözümlülük, 
qətiyyət, mətanət və s. keyfiyyətlər aşılanır. Vaxt keçdikcə bu keyfiyyətlər inkişaf edir, təkmilləşir. Bu da 
uşaqlarda fəal xarakterin formalaşmasına zəmin yaradır. Həmin iradi keyfiyyətlər uşaqlarda, yarışlarda, 
təhsildə, əməkdə və hərbi xidmətdə lazım olur. 
              «Qalanın müdafiəsi», «Qalanın alınması», «Sərhədçilər», «Partizanlar», «Hədəfə vurma» 
oyunlarında isə uşaqlar dəqiq hərəkət edir, rəqibinə qalib gəlməyə çalışırlar. Bu cür oyunlar uşaqlarda 
Vətənə, xalqa, orduya məhəbbət hissləri aşılayır. 
 
3.4. Mütəhərrik oyunların növləri 
              Fiziki tərbiyənin mühüm vasitələrindən biri də oyunlardır. Oyun uşaqların əqli və fiziki cəhətdən 
inkişafına, əxlaq və əmək tərbiyəsinə müsbət təsir göstərir. Uşaq oyunda necədirsə, böyüyəndə də elə 
olacaqdır. 
              Uşaqlar oyun vasitəsilə hərəki fəaliyyətə və müəyyən hərəkətlərin icrasına yiyələnə bilirlər. 
              Mütəhərrik oyunlar vəziyyət və şəraitdən asılı olaraq adamın vəziyyətdən tezliklə çıxmasına 
kömək göstərir.  Cəldliyi, çevikliyi, sürəti inkişaf etdirir, fiziki cəhətdən təkmilləşməyə zəmin yaradır 
(Xüsusən o, yarış formasında keçiriləndə). 
              Oyun uşaqlara kollektivdə özünü necə aparmaq qaydasını öyrədir, öz şəxsi mənafeyini ümumi 
mənafeyə tabe etdirmək vərdişi aşılayır. O. həm də iradəli, hünərli olmağı tərbiyə edir, müstəqil hərəkət 
etməni öyrədir. 
              Oyunlar uşaqlarda dərketmə qabiliyyətini artırır, insanların gündəlik əlaqədə olduğu canlılarla 
tanış edir. 
              Oyun həm də tərbiyə vasitəsi olub, nitqin, zehnin inkişafına kömək edir, təşəbbüskarlığı 
yüksəldir, gümrah və çevik olmağa təsir göstərir. 
 217
              Oyunları nisbətən müstəqil 3 növə ayırmaq olar: 1) Elementar mütəhərrik oyunlar (süjetli və 
süjetsiz); 2) İdman xarakterli oyunlar (basketbol, voleybol, futbol, stolüstü tennis, badminton və s.); 3) 
Mahnı oxumaqla və əl-ələ tutub dairə təşkil etməklə oyunlar. 
              Elementar mütəhərrik oyunlar. Uşaq bağçasında elementar mütəhərrik oyunlar xarakterikdir. 
Bunlar süjetli və süjetsiz olurlar. Süjetli mütəhərrik oyunların adından məlum olduğu kimi, müvafiq süjeti 
və ciddi  qayda-qanun olur. Bu oyunlar müasir həyatla əlaqədar uşaqlarda müəyyən təsəvvürlər yaradır. 
Onlar müvafiq rolları yerinə yetirirlər. Oyun qaydaları uşaqlara nəyi etmək olar və nəyi etmək olmazı 
müəyyən edir. 
              Süjetsiz oyunlar hər hansı bir hərəkət üzrə tapşırıqların icrasına əsaslanaraq qurulur. Bu oyunlar 
müxtəlif əşyalarla keçirilir (top, halqalar, çubuqlar və s.). Əşyalarla oyunun keçirilməsi uşaqların 
marağını yüksəldir, idman fəallığını artırır («Bayrağa qədər qaç», «Halqalardan keç» və s.). 
              İdman xarakterli oyunlar. İdman oyunları elementləri (basketbol, voleybol, futbol, əl topu və 
s.).  Orta və yuxarı məktəbyaşlıların ayrı-ayrı idman növlərinin texnikasına yiyələnməsi ilə əlaqədardır. 
Oyunda iştirak etməklə hərəki təcrübə toplayır. 
              Mahnı və rəqslə əlaqədar oyunlara xalq mahnıları, rəqslər daxildir. Bunlar uşaqlara emosional 
təsir göstərir, hərəkətlərində səlist, ritmik və rəvan olmağa kömək edir. Mütəhərrik oyunları hərəki 
fəaliyyətə görə qruplara bölmək mümkündür. Məsələn, qaçışla, dırmanma ilə oyunlar, tullanma və 
tullanmalarla oyunlar. 
              Mütəhərrik oyunlar fiziki yükünə görə dərəcələrə bölünür. Onlar böyük, orta və kiçik 
mütəhərrikliyinə görə dərəcələrə bölünür. Onlar böyük, orta və kiçik mütəhərrikliyinə görə  bir - birindən 
fərqlənir. 
              Yüksək mütəhərriklə oyunlarda bütün uşaqlar iştirak edir. Burada əsasən qaçış və hoppanmalar 
mühüm yer tutur. 
              Orta mütəhərrik oyunlarda da bütün uşaqlar iştirak edir. Lakin mütəhərrik oyunun mütəhərrikliyi 
nisbətən sakit olur. Belə oyunlar yeriş, topun ötürülməsi kimi hərəkətlərlə xarakterikdir. 
              Az mütəhərrik oyunlarda isə uşaqlar hərəkəti yavaş tempdə və az intensiv şəkildə yerinə 
yetirirlər. 
                            
3.5. Mütəhərrik oyunların xarakteristikası 
              Məktəbyaşlı uşaqlar  müxtəlif növ mütəhərrik oyunlar təşkil olunur. Lakin həmin oyunlar 
məzmununa və qaydalarına, oyunlarda iştirak edənlərin sayına, yarış elementlərinin miqdarına görə 
müxtəlifdir və bir-birindən fərqlənir. Oyunlarda uşaqlar arasında mövcud olan münasibətlərdə mühüm rol 
oynayır. Göründüyü kimi, uşaqlarla oyunlar təşkil olunub keçirilərkən yuxarıda söylənilən amillər də 
böyük əhəmiyyətə malikdir. 
              Kiçik yaşlı ibtidai sinif şagirdləri üçün elə mütəhərrik oyunlar seçilir ki, onlar sadə fiziki 
hərəkətlərdən ibarət olur. Uşaqlarla yeriş, qaçış, sürünmələr və s. fiziki hərəkət elementlərindən ibarət 
oyunların təşkili daha faydalıdır. Bundan əlavə, uşaqlar üçün elə oyunlar seçib tətbiq etməlidir ki, o 
oyunlar uşaqları özünə cəlb edir, əyləndirir və şənləndirir. Bu cür oyunlar təşkil olunarkən bütün uşaqlar 
eyni zamanda hoppanır və ya qaçır. «Siçan və pişik», «Bir xətt üzərində yeriş və qaçış»,  topla oyunlar və 
s. göstərmək olar. 
              Uşaqlarda təbiətə məhəbbət, quşlara qoyğı hissini tərbiyə etmək məqsədilə müvafiq oyunlar 
keçirilir. Həmin oyunlarda «quşlar uçur, yenidən öz yuvalarına qayıdırlar». Uşaqlar bu zaman quşları 
yamsılayır, onların hərəkətlərini yamsılayırlar. Bəzi oyunlar da vardır ki, onlar idman xarakteri daşıyır.  
Uşaqlar belə oyunlarla ötüşməyi, hoppanmağı, maneələri keçməyi daha çox seçi rvə maraq göstərir, 
yerinə yetirir və öyrənirlər. IV siniflərdə isə mütəhərrik oyunlar mürəkkəb fiziki hərəkətlərdən ibarət olur. 
Oyun qaydaları daha çətin olur, onları yerinə yetirmək intizam və dözüm tələb edir. 
              Məktəbdə keçirilən oyunlarda aparıcılıq da olmalıdır. Aparıcı əsasən müəllim olur. Bəzən də fəal  
uşaqlardan biri təyin olunur. Lakin bütün oyunlarda müəllim diqqətli olmalı, oyunun düzgün və maraqlı 
keçməsinə çalışmalı və nəzarət etməlidir. Proqramda bütün yaş qrupları üçün oyunlar verilmişdir. 
Bunların səmərəliliyi müəllimdən və idman baza şəraitindən asılıdır. İndii də xalq oyunlarından 
nümunələr verək: 
 218
              Tonqal üzərində tullanma. Kütləvi bayram oyunlarından biri «Tonqal üzərindən tullanma» 
oyunudur.  Yazıçı-etnoqraf Y.V.Çəmənzəminli qeyd edir ki, XVI əsrdə «Tonqal üzərində üzərində 
tullanma» oyununu iştirakçılar ayaqyalın icra edirdilər. Gərgin işdən sonra kəndlilər kəndin mərkəzində 
yerləşən böyük meydanda toplaşırlar. Oyunun hər bir iştirakçısı özü ilə saxsı qabda  taxıl gətirirdi. Böyük 
tonqal yandırılırdı. Oyunun bütün iştirakçıları əllərində saxsı qabları tutaraq mahnı deyə-deyə tonqal 
başında dövrə vururdular: 
 
                          Atəşi, atəş, atəşə! 
                          Gizli, alovlu atəşə! 
                          Sirli, şəfalı atəşə, 
                          Yalanlar olsun atəşə! 
                          Torpağa, suya, atəşə! 
                          Havaya, suya, atəşə! 
                          Qollu, budaqlı atəşə   
                          Yalanlar olsun atəşə! 
 
              İştirakçısı saxsı qabdakı taxılı dağıtmamaq şərti ilə tonqal üzərindən tullanmağa çalışırdı. Kim  
tullana bilmirdisə, tonqalı tapdalayırdısa və yaxud taxıl dənəsini dağıdırdısa, oyundan çıxarılırdı. Rəhbər 
tədricən tonqalın diametrini genişləndirdi. Oyunun sonunda qalib müəyyən edilirdi və bütün iştirakçılar 
taxılını ona verirdilər. Bu oyun bizim dövrümüzə qədər gəlib çatmışdır. «Tonqal üzərindən tullanma» 
oyununu Azərbaycan rayonlarında indii də Novruz bayramlarında görmək olar.  Lakin indii oyun 
ayaqyalın iştirakçılarla keçirilmir. Qalibə saxsı qablarda taxıl əvəzinə rəngli yumurta və şirniyyat verilir. 
              Çovkan. Çovkan oyunları at üstündə böyük meydanda keçirilirdi. Təşkilatçılardan biri şərfi 
qaldırır və musiqiçilər şeypur çalırdılar. Sonra atlılar musiqi sədaları altında hər birində 3 atlı olan üç qrup 
meydana çıxır və dövrə vururlar. 1-ci qrup ağ, 2-ci qrup boz, 3-cü qrup isə qara atlarda çıxış edirdilər. 
Yarışın baş hakimi meydanın kənarına bir neçə köməkçi hakim qoyurdu ki, onların da əsas vəzifəsi 
meydandan çıxan topu götürüb meydana atmaq idi. Meydan xəttinin arxasında əllərində çovkan tutmuş 
oyunçular dururdu. Hakim şərfi yelləyir və oyunun başlanmasına icazə verirdi. Atlılar atılmış topa tərəf 
çaparaq topu çovkana götürür və öz cəldliyini, at üstündə topa nəzarət etmək bacarığını nümayiş etdirir, 
meydanda dövrə vurarkən topu xəlifənin ayaqları altına atmağı qarşılarına məqsəd qoyurdular. Oyunda 
maraqlı və cəlbedici cəhətlər çox olurdu. Bu oyuna öyrənmiş atlar sahibinin sözünə qulaq asır, cəld 
dönür, sanki top ardınca uçurdular. Oyunçular aşağı əyilir, yəhərdən sürüşürdülər, çovkanın zərbələrindən 
isə top gah boz atlıların, gah da ağ atlıların əlinə keçirdi. 
              «Dirədöymə», «Atbeli», «Bənövşə», «Dədəboyu», «Gizlənpaç», «Xoruzdöyüşü», 
«Gözübbağlıca», «Üzük-üzük», «Yaylıqbağladı», «Gecə və gündüz», «Siçan-pişik», «Qıy-qıy» və s. də 
Azərbaycan xalq oyunlarındandır. 
 
3.6.Oyunların ictimai-siyasi hadisə kimi 
meydana gəlməsi 
              Mütəhərrik oyunlar tarixi-ictimai bir hadisə olmaqla müxtəlif ictimai-siyasi cəmiyyətdə 
insanların həmin cəmiyyətə xidmət etməsi istiqamətində formalaşmasında mühüm rol oynamışdır. 
Oyunlar insanların mənəvi və intellektual həyatında çoxcəhətli rol oynamış, lakin tarixi və mahiyyət 
etibarı ilə hələ axıra qədər öyrənilməmiş vacib bir sahəsidir. Müasir insanın təşəkkül tapmasında oyun 
başlıca vasitə olmuşdur. Oyun dünyanı dərketmə vasitəsi kimi yeni nəslin fəal həyata hazırlanmasında 
əvəzedilməz mövqe tutmuşdur. Uşaq ömrünün ilk addımlarından həyat üçün zəruri olan lazımi vərdiş və 
keyfiyyətləri oyun vasitəsi ilə qazanır. Oyun əqli inkişaf etdirir, təxəyyül və qavrayışları formalaşdırır, 
əmək alətləri ilə işləmək üçün mühüm vərdişlər aşılayır. Bundan əlavə, psixoloji və insan üçün lazım olan 
bir çox həyati keyfiyyətləri inkişaf etdirir, habelə ömürboyu insanın hərəkətə olan meylini saxlayır, onda 
yaradıcı fəaliyyətin bünövrəsini qoyur. Bütün dünya xalqlarının həyatına oyunun daxil olmasının, 
oyundan istifadə etməsinin əsas səbəbi də məhz bundadır. 
 
               
 219
3.7. Mütəhərrik oyunlar fiziki tərbiyənin mühüm 
                                                   vasitəsi kimi 
              Mütəhərrik oyunlar hər xalqın milli mədəniyyətinin tərkib hissəsidir. Buna görə də hər bir xalqın 
milli mütəhərrik oyunları hər bir xalqa məxsus hərəkət fəaliyyəti aşılayır, onların fiziki-psixoloji 
sahəsinin düzgün inkişaf etməsində, şəxsi keyfiyyətlərinin tərbiyə olunmasında böyük rol oynayır. Bu 
baxımdan milli oyunlar yalnız orqanizmin artan inkişafını təmin edən vasitə deyil, fiziki tərbiyə və 
idmanın əsas vasitələrindəndir. 
              Həyatın ilk günlərindən bütün uşaqlar uşaqlıq və gənclik dövrlərində fiziki tərbiyənin bütün 
başqa vasitələrindən çox oyunlara üstünlük verirlər. Hamı oynamaq istəyir. Hamı oynayır, hamı oyunla 
böyüyür və dünyanı oyunla dərk edir, başa düşür. 
              Milli oyunların vacib xüsusiyyətlərindən biri də odur ki, onların tərkibində müxtəlif fiziki 
hərəkət növləri vardır. Oyunla məşğul olmaq fiziki inkişafı artırır və insan psixologiyasına müsbət təsir 
göstərir. Daima dəyişən oyun şəraitində iştirak etmək hərəkətlərin tənzim olunması və onlara nəzarət 
prosesi şəxsiyyətin formalaşmasında xüsusi rol oynayır. Oyun mərkəzi sinir sisteminin gücünü, 
mütəhərrikliyi, baş-beyin qabığı və orqanizmin bütün sistemlərinin fəaliyyətini artırır, onların nizamlama 
funksiyasını təkmilləşdirir. 
              Qeyd etmək lazımdır ki, digər hərəkət növlərindən fərqli olaraq oyun fəaliyyəti mürəkkəb və 
hərtərəflidir. Oyun zamanı bütün əzələ qrupları fəaliyyətə başlayır ki, bu da dayaq-hərəkət aparatının 
harmonik inkişafına kömək edir. 
              Oyunların oynama qaydalarının dəyişkənliyi daima yeni vəziyyətlərə uyğunlaşmağı tələb edir. 
Buna görə də hərəkət vərdişləri çevik və elastik formalaşır. Cəldlik, çeviklik təkmilləşir, əvvəllər 
mənimsənilmiş hərəkətlərdən yeni hərəkətlər yaratmaq qabiliyyəti inkişaf edir. 
              Bir çox sadə və mürəkkəb oyunlar yarış xarakteri daşıyır. 
              Bu da oyunçulardan böyük gərginlik tələb edir. Bu prosesdə oyunçular böyük həcmdə fiziki iş 
gördüklərinə görə onların qan dövranı və tənəffüs sistemi daha da təkmilləşir. Oyunların açıq hava 
şəraitində keçirilməsi insan orqanizmi üçün daha faydalıdır. Bu baxımdan turist yürüşlərinin meşə 
zolaqlarında, çay kənarında, parklarda təşkili daha faydalıdır. Unutmaq olmaz ki, hər bir oyun 
keçirilərkən, o, xüsusi məqsəd və təlim-tərbiyə işinə xidmət etməlidir. 
                     
3.8. Azərbaycan mütəhərrik oyunları milli 
                             mədəniyyətimizin tərkib hissəsi kimi 
              Azərbaycan mütəhərrik oyunlarının yaranma tarixi qədim dövrlərə aiddir. Onlar əsrlər boyu 
nəsillərdən-nəsillərə keçmiş, inkişaf etmiş, xalqın məişət cizgilərini və adətlərini özündə birləşdirərək 
zənginləşdirmişdir. 
              Mütəhərrik oyunlar xalqın təfəkkür tərzini, istək və arzularını özündə hifz edir, saxlayır. Buna 
görə də oyunları öyrənərkən nəsillərin tarixi inkişaf yolu haqqında mühakimə yürütmək mümkündür. 
Oyunların çoxu ciddi həyati işləri təqlid edir. Oyunlarda kəndlilərin torpağı necə yumşaltması, taxıl əkini 
aparması, həmçinin ovçuluq və balıqçılıqla məşğuliyyəti əks olunmuşdur. Bu oyunlarda Azərbaycan 
xalqının ibtidai cəmiyyətə aid şənliklərin, toy və yas mərasimlərinin ünsürləri qorunub saxlanılmışdır. 
              Fiziki hərəkətləri əks etdirən qayaüstü qəsmlərdən öyrənir ki, Azərbaycanda hələ bizim eradan 
bir neçə min il əvvəl oyunlar olmuşdur. Qobustan qayalarında oçuluğu, xalq oyunlarını əks etdirən 
rəsmlər indii də qalmaqdadır. Böyükdaş dağında yallı və s. rəqsləri, habelə oxatanları, avarçəkənləri və s. 
əks etdirən şəkillər həkk olunmuşdur. 
              Azərbaycan ədəbiyyatçıları, tarixçiləri, yazıçıları, filosofları və bu ölkəyə gələn səyyahlar öz 
əsərlərində göstərirlər ki, Azərbaycanda hələ qədim vaxtlardan fiziki hərəkətlərlə məşğul olmuşlar. Çoxlu 
tamaşaçı  cəlb edən oyunlardan kəndirbazlıq və çovkanın adı çəkilir.  Bu oyunlarda at üstündə gimnastika 
hərəkətləri edənlər, kəndir üstündə dayanmaq bacarığına malik olanlar yarışa bilərlər. 
              Azərbaycan xalq oyunları – rəqsdaxili («Yağış yağdıraq», «Küləyi çağıraq», «Küləyi kəsək» və 
s.), mərasim («Qodu-qodu», «Kosa-kosa», «Fincan-fincan» və s.0, məişət («Habudu getdi», «Şahbud 
getdi», «Yoldaş, səni kim apardı?», «Bənövşə-bənövşə», «Qundaq-qundaq», «Beş-onbeş» və s.)  və digər 
oyunlar cəmiyyət dəyişdikcə onlarda ilkin zəruriyyət formasını dəyişərək yeniləşdirilmiş asudə vaxtlarda 
istirahət, əyləncə mahiyyətini daşımışdır. Zaman keçdikcə  xalq oyunları daha ciddi şəkil alaraq, məqsəd, 
 220
məzmun və formaca xeyli zənginləşdirərək cəldlik və  çevikliyi, yüksək humanist duyğuları inkişaf 
etdirmiş, böyüməkdə olan nəslin dərketmə qabiliyyətini artırmış, düşüncə tərzini dərinləşdirmiş, 
sağlamlığını möhkəmləndirmiş, onları ölkənin müdafiəsinə hazırlamışdır. 
              Bəzi mənbələrdə oyunların yaranma tarixinə də rast gəlirik. İbn-Əl-Əsif «Əl-kamil fi-t-tarix» 
əsərində) yazır: «Hələ 113-cü ildə (731-732-ci illərdə) Azərbaycanın qadın döyüşçüləri xalq oyunlarında 
çox həvəslə iştirak edirdilər». Buradan aydın olur ki, Azərbaycanda xalq oyunlarında  kişilərlə bərabər 
qadın və qızlar da iştirak etmişlər. N.Gəncəvinin «Xəmsə»sinə XVI əsrdə çəkilmiş bir miniatürdən də 
bunu görmək olur. Həmin miniatürdə başda Şirin olmaqla, Azərbaycan qadınları Xosrov şahla çovkan 
oyununda yarışırlar. Burada oyunçulardan yüksək ustalıq  tələb edən keyfiyyətlərdə – əla at çapmaq, topu 
yoldaşa ötürmək, yarış vaxtı tamaşaçılara və oyunçulara toxunmamaq və s. kimi qaydalardan bəhs olunur. 
              Nizami öz məşhur «Xəmsə»sində xalq oyunlarını, idmanı tərənnüm etdirmiş, Azərbaycanın 
yalnız igid oğullarının deyil, həm də igid qızlarının at çapmasından, ox atmasından, qılınc oynatmasından, 
çovkan oynamasından, ölkəni ağılla, kamalla idarə etməsindən söhbət açmışdır: 
                          Dişi Aslan kimi yetmiş nəfər qız 
                          Şirinin yanına gəldi qayğısız. 
                          Cürətdə hər biri bir İsfəndiyar, 
                          Rüstəm Zal kimi ox atandırlar. 
                          Çovkan oynamaqda çox çevikdilər, 
                          Göydən qapardılar topu müxtəsər. 
              Yaxud: 
                          Yerindən sıçrasa günəşə Sarı, 
                          Yeddi qatlı göydən qalxar yuxarı. 
                          Paltar geyinmişdir kişilər kimi, 
                          Düzlərdən keçirdi qoçaq ər kimi. 
                                                                   («Xosrov və Şirin») 
deməklə, Şirinin simasında cəsur, hünərli və ağıllı, qeyrətli Azərbaycan qadını surəti yaratmışdır. 
              Nizami «Yeddi gözəl» poemasında gücün, cəsurluğun və sağlamlığın gərgin fiziki məşq edib 
vərdişlər aşılaması ilə sıx əlaqədar olduğunu anlatmışdır. Bəhram şah şücaətini göstərərək, qaçan maralın 
ayağını qulağına yapışdırır və bunu qəhrəmanlıq hesab edirsə, ağıllı Fitnə isə bunu idmanla, məşqetmə 
nəticəsində yaranmış vərdiş kimi qiymətləndirir. Şah bundan bərk qəzəblənib Fitnəni saraydan 
uzaqlaşdırır. Fitnə isə öz dediyinə qərarlıdır.  Bunu Bəhram şaha sübut etmək məqsədilə buzovu hər gün 
çiynlərinə götürərək dama qaldırıb və aşağı endirməklə məşq edir. 
                        
                          Nəhayət, bu buzov bir öküz oldu, 
                          Gəldi altı il düz tamam oldu, 
                          Hər gün sənət oldu o güləndama 
                          Çıxarmaq öküzü tövlədən dama, 
                          Eylədi eləcə bu işdə adət, 
                          Yükündən görmədi zərrə əziyyət. 
                          Öküz böyüdükcə, artdıqca əti, 
                          Qızın da artırdı gücü, qüdrəti. 
                          Qalxdı pillələri o bir-bir dama, 
                          Gəldi taxt önündə baxdı Bəhrama. 
                          Təəccüb eyləyib, heyran qaldı şah». 
 
              Fitnə bir illik öküzü tövlədən dama çıxarmaqla Bəhram şaha bunun idman, məşq etmək 
sayəsində olduğunu sübut edir və kinayə ilə deyir: 
                          «Öküz qaldırmağım bir idman olur, 
                          Maral vuran isə qəhrəman olur». 
                                                                      («Yeddi gözəl») 
 221
              N.Tusi «Əxlaqi nasir», H.B.Zərdabi «Gigiyena» əsərlərində təbii millər və fiziki hərəkətlərdən 
istifadə etməklə fiziki cəhətdən kamil olmağı vacib sayır, naxoşluq haqqında nalə çəkməkdənsə, 
sağlamlığın qaydasına qalmağı lazım bilir, təmiz havada gəzməyi tövsiyə edir. 
              Rus və Azərbaycanın maarifpərvər alim və şairlərindən V.Q.Velinski, P.F.Lesqaft, 
A.S.Makarenko, S.Ə.Şirvani, A.Səhhət, M.F.Axundov, Q.Zakir, H.Cavid, S.Vurğun və bir çoxları fiziki 
tərbiyənin təmizliklə bərabər, nəciblik, əhval-ruhiyyəni yüksəldən, bədən üzvlərini, habelə hərəki 
keyfiyyətləri ahəngdar inkişaf etdirən, qamətin və bədənin bütün hərəkətlərini daha incə, daha zərif edən, 
təlimə şüurlu münasibət yaradan mühüm tərbiyə vasitəsi kimi qiymətləndirilmiş, bu sahədə millətin 
qayğısına qalmağı tövsiyə etmişlər. 
              Yuxarıda deyilənlərdən, məktəb təcrübəsindən və indii qarşılaşdığımız həyati faktlardan görünür 
ki, hazırda gənclərin fiziki tərbiyəsinin qayğıya daha böyük ehtiyacı vardır. Onun düzgün təşkili üzrə 
xüsusi tədqiqatlar aparılması olduqca vacibdir. Bu həm də təhsildə milli zəminin və bölgə komponentinin 
gücləndirilməsi, təhsilin demokratikləşdirilməsi, humanistləşdirilməsi, fərdiləşdirilməsi və 
differensiallaşdırılması, təhsilin məzmununun inteqrasiya edilməsi kimi təhsil prinsipləri ilə sıx 
əlaqədardır. Həmin prinsiplər baxımından araşdırmalar aparmışıq. Araşdırmalar məktəblilərin gümragh, 
sağlam, əməyə və ölkənin müdafiəsinə hazır olması üçün nələri və necə öyrətmək istiqamətində 
olmuşdur. Bu mənada fiziki təhsilin məzmunu və təlimi üsulları tədqiq edilmişdir. Deməliyik ki, fiziki 
tərbiyə bütün dövrlərdə aktual olsa da, bəzi pedaqoji -  psixoloji tədqiqatların obyektinə çevrilsə də, insan 
təfəkkürünün daimi axtarışındadır. 
 
                          3.9.Milli   mütəhərrik oyunların təsnifatı  
  
               Milli oyunların quruluşu və qaydalarına görə aşağıdakı qruplara bölmək olar: 
              1. Mübarizə aparan iki tərəfin rəhbərsiz (bəysiz) oyunları. Oyunda iştirak edən bütün uşaqlar 
bərabər hüquqa malikdir. Bu qrupa «Bənövşə», «Göyçəkmələk» kimi oyunlar daxildir; 
              2. Hər bir oyunçu özünə cavabddeh olduğu və öz bacarığını göstərməyə çalışdığı rəhbərsiz 
(bəysiz) oyunlar. Bu qrupa «Uçurma», «Ənzəli» və s. oyunlar daxildir; 
              3. Rəhbərlə (bəylə) idarə olunan oyunlar. Bu oyunlarda rəhbərlər və tabe olanlar – sıravi 
iştirakçılar olur. «Bəylər» burada hərtərəfli hakimiyyətə malikdir. Hakim siniflərin meydana gəlməsinin 
təsiri ilə yaranan «Xan-xan», «Gizir», «Qara qazan» kimi oyunları və məişət bayramlarında oynanılan 
«Nənə can» oyununu nümunə göstərmək olar. Bu oyunlar yüksək poetik formalarla, şerlə müşaiyət 
olunur. 
 
                            3.10.. Oyunların seçilməsi 
              Oyunların siniflər üzrə seçilib keçirilməsinin fizioloji, psixoloji və tərbiyəvi prinsipləri vardır. 
              İbtidai siniflərdə, xüsusən 1-ci sinifdə milli oyunlar və fiziki hərəkətlər seçərkən şagirdlərin 
fizioloji vəziyyəti mütləq nəzərə alınmalıdır. Çünki bu yaşda uşaqlarda əzələ, bağ və oynaqlar zəif, 
ciyərlərin isə həyat tutumu məhdud olur. Sümüklərin möhkəmliyi az olur. Buna görə də onlar tez yorulur, 
hərəkətlərini korrektə edə bilmirlər. Onlar oynayarkən hərəkətlərin sıxlığı, çətinliyi, müddəti və 
icraolunma nəzərə alınmalıdır. 
              Oyunda uşaqların psixoloji hazırlığına da fikir verilməlidir. Çünki şagirdlər bu yaşda lazımınca 
inkişaf etməmiş olurlar. Xüsusi ilə iradələri zəif və dözümlülüyü az olur. Düşünülməmiş və fiziki 
hazırlığı uyğun olmayan oyunlar şagirdlərdə mənfi emosiya və hisslər yaradır. Onlar öz gücünə inanmır, 
tez-tez küsür, çətin tapşırığı yerinə yetirə bilməyəndə ağlayır, inciyir və s. Bundan əlavə, kiçikyaşlı 
məktəblilərdə diqqət, qavrama, yaddaş zəif olur. Söylənilənləri inkişaf etdirən oyunlar seçilib tətbiq 
olunmalıdır. 
              Oyunların seçilməsində tərbiyəvi cəhətə də diqqət verilməlidir. Dərsdə, sinifdən və 
məktəbdənkənar keçirilən oyunlar yoldaşlıq, dostluq, kollektivçilik, vətənpərvərlik və s. keyfiyyətləri 
inkişaf etdirməlidir. 
              
                          3.11. Oyun  üçün hazırlıq işləri 
 222
              Oyun yerinin hazırlanması. Oyun yerinin hazırlanması dərsdən əvvəl yerinə yetirilir. Bunu 
müəllim və onun köməkçiləri (fəalları) edirlər. Bir çox hallarda oyun yeri üçün xüsusi hazırlıq tələb 
olunur (Voleybol, basketbol və s.). Bununla belə, bir çox oyunlarda xarakterindən, məzmunundan, 
məqsəd və vəzifələrindən asılı olaraq məsafə ölçülür, xətlər, dairələr çıxarılır, habelə şərti işarələr çəkilir. 
Dərs zamanı vaxt itirməmək üçün bütün bunlar dərsdən qabaq edilir. 
                         
 3.12. Oyunların keçirilməsi formaları 
              Oyunlar 3 əsas formada təşkil olunur. Onun dərs, dərsdənxaric və məktəbdənkənar formaları 
vardır. 
              Mütəhərrik oyunlar dərs zamanı, bir çox hallarda isə proqram materiallarının öyrənilməsi 
nəticəsində orqanizmə verilmiş fiziki gərginliyi aradan qaldırmaq və uşaqların emosionallığını bərpa 
etmək məqsədilə dərsin axırında keçirilir. 
              İbtidai siniflərdə bədən tərbiyəsi dərsinin təxminən yarısını mütəhərrik oyunlar təşkil edir ki, bu 
da 2 cəhətdən müsbət nəticə verir. 1-cisi, dərsin oyunlara görə qarşıya qoyduğu məqsədə tamlıqla nail 
olunur. 2-cisi bu forma kiçik məktəbyaşlı uşaqların oyuna olan tələbatını ödəyir. 
              Mütəhərrik oyunların dərs forması onunla xarakterikdir ki, bu zaman oyuna bilavasitə müəllim 
rəhbərlik edir. Bu da sinfin yaxşı təşkil olunmasını təmin edir. Digər tərəfdən oyunların dərs forması 
məqsəd etibarı ilə onu başqa, məsələn, dərsdənkənar formalardan fərqləndirir. 
              Oyunların təşkil olunmasının 2-ci forması sinifdənkənar formadır. Bu forma çoxcəhətlidir. 
Oyunlardan tənəffüslərdə, növbələrarası vaxtlarda, idman bayramlarında, bölmələrdə, sağlamlıq 
tədbirlərində istifadə olunur. 
              Mütəhərrik oyunların daha geniş tətbiq olunan 3-cü forması məktəbdənkənar formadır. 
Mütəhərrik oyunların bu forması əslində əsas 2 məqsədə xidmət edir. Bunlardan biri sağlamlıq, ikincisi 
əyləncədir. Bununla belə, bölmələrdə keçirilən milli oyunlar böyük tərbiyəvi və təhsil əhəmiyyəti kəsb 
edir.             
              Oyunların bu formasından şəhər və şəhərdənkənar sanatoriyalarda, idman-sağlamlıq 
düşərgələrində, yaşayış yerlərində istifadə olunur. Həmin oyunları uşaqlar bir-birini tanımaq üçün 
oynayırlar. Buna görə də bu cür oyunlar mühüm tərbiyəvi əhəmiyyət kəsb edir. 
         
                      3.13. Oyunların məzmununun şərhi 
              Oyunlar söz, əyanilik, müşahidə metodları ilə şagirdlərə izah oluna bilər. Ümumiyyətlə, 
oyunların şərhi onun əyani olaraq göstərilməsi ilə başa çatmalı, sonra isə bir neçə dəfə nümayiş 
etdirilməlidir, yəni keçirilməlidir. 
              İzah elə olmalıdır ki, uşaqların hamısı oyunun keçirilmə qaydalarını, xalların verilməsini, 
aparıcının vəzifələrini, hakimlərin vəzifələrini, oyunda qalibgəlmə şərtlərini bilsinlər. 
              Yaxşı olar ki, müəllim əvvəlcə sınaq oyunu keçirsin, buraxılmış nöqsanları göstərsin. 
              Oyunu izah edərkən sinfi elə düzmək və müəllim elə yerdə durmalıdır ki, şagirdlərin hamısı onu 
yaxşı gögrsün və dediklərini aydın eşitsinlər. Oyunun izahı və göstərilməsi birbaşa meydançada, oyun 
başlanan yerdə təşkil olunsun. 
              İzahat qısa, aydın və başa düşəcəyi tərzdə olmalıdır. Tanış oyunun isə geniş izahına ehtiyac 
yoxdur. 
              Bir qayda olaraq, oyun bir neçə dəfə təkrar olunur. Oyundan sonra buraxılmış nöqsanlar 
uşaqların nəzərinə çatdırılır, qaydaları pozan uşaqların adı çəkilir, onlar məzəmmət olunur. Oyunun 
qaydalarını mütəmadi olaraq pozan uşaqlar oyundan kənar edilir və  ya məzəmmət edilir, və yaxud da 
onlara xəbərdarlıq edilir. Oyunun izahı zamanı uşaqların əhval-ruhiyyəsi, yorğunluğu, marağı və həmin 
oyuna münasibəti nəzərə alınmalıdır. 
 
3.14. Oyun meydançasının mütəhərrik oyunlar 
üçün düzəldilməsi 
              Mütəhərrik oyunlar üçün meydança məktəbyanı meydançanın çox və həm də mərkəz hissəsini 
tutmalıdır. Mütəhərrik oyun meydançasında hər oyunçuya təxminən 5-6 m sahə düşməlidir. O, hamar 
olmalı və təmiz saxlanılmalıdır, toz əmələ gətirməməli, eləcə də oyuna aid bütün qayda-qanuna  uyğun 
 223
düzəldilməlidir. Mütəhərrik oyun meydançası, həmçinin dərsin, dərsəqədər səhər gimnastikasının və 
tənəffüslərdə aparılan tədbirlərin, bədən tərbiyəsi – sağlamlıq işlərinin keçirilmə yerinə verilən tələblərə 
tam uyğunlaşdırılmalıdır. 
 
 
 
 
3.15. Oyun meydançasının və idman 
zalının işarə   olunması 
              Meydança dərsdən qabaq işarələnməlidir. Əgər oyun çox iş tələb etmirsə, onda işarələnmə 
uşaqların iştirakı ilə yerinə yetirilir. Zədələnmələrin qarşısını almaq üçün oyun keçirilən yerdə təhlükəli 
əşyalar vardırsa (daşlar, ağaclar, butulka və dtigər şüşə sınıqları, dəmir və dəmir qalıqları) 
təmizlənməlidir. 
              Zalda qaçış və estafet xarakterli oyunlar keçirilərsə, qarşıya çıxacaq divardan gimnastika 
döşəkləri asılmalı, yaxud da həmin sahədə oyunda iştirak etməyən uşaqlar durmalıdır. Bu ona görə edilir 
ki, uşaqlar qaçarkən özlərini saxlaya bilməyib divara toxuna bilər və zədələnər. 
              Oyunun maraqlı və səmərəli keçməsi məqsədilə müəllim ən fəal və fiziki cəhətdən güclü, cəld 
uşaqlardan aparıcı və başçı seçməlidir. 
                          3.16. Oyun ləvazimatlarının hazırlanması 
              Dərsə hazırlığın əsas cəhətlərindən biri dərs üçün lazım olan ləvazimatların vaxtında 
hazırlanmasıdır. Mütəhərrik oyunların keçirilməsi üçün kiçik bayraqlar, fit, saniyəölçən, hoppanma ipləri, 
kiçik toplar (tennis), basketbol və voloeybol topları, doldurulmuş toplar, gimnastika ağacları və s. 
lazımdır. 
              İnventar parlaq rənglə, zövqlə boyanmalı, səliqəli düzəldilməlidir. Onlar çəkisinə, həcminə və 
ölçüsünə görə uşaqların yaşına uyğun olmalıdır. 
 
 
 
                              Yoxlama – test suallar 
 
1.Görkəmli pedaqoqlar oyunlar haqqında. 
2.Mütəhərrik oyunların pedaqoji xarakter xüsusiyyətləri. 
3.Mütəhərrik oyunların tərbiyəvi əhəmiyyəti. 
4.Mütəhərrik oyunların hərbi-tətbiqi əhəmiyyəti. 
5.Mütəhərrik oyunların sağlamlıq əhəmiyyəti. 
6.Mütəhərrik oyunların təhsil əhəmiyyəti 
7.Mütəhərrik oyunların növləri. 
8.Oyun fiziki tərbiyənin mühüm vasitəsidir. 
9.Oyun milli mədəniyyətimizin tərkib hissəsi kimi. 
10.Oyunların seçilməsi. 
11.Oyunun keçirilməsi üçün görülən hazırlıq işləri. 
12. Oyunun təşkili və keçirilməsi üçün lazım olan işlər.  
                                                                     
                 Yaradıcılıq işi üçün təxmini mövzular 
 
1.Mütəhərrik oyunlar fiziki tərbiyənin vasitəsi kimi. 
2.Oyunların sağlamlığın möhkəmləndirilməsində əhəmiyyəti. 
3.Xalq oyunları milli mədəniyyətimizin tərkib hissəsi kimi.                                                                                  
 
 
 
 
 224
                                     
 
 
 
                                     3.4. Yüngül atletika 
 
                      4.1. Yüngül atletika hərəkətlərinin öyrədilməsi 
              Yüngül atletika bədən tərbiyəsi proqramlarında özünəməxsus yer tutmaqla ümumtəhsil 
məktəblərinin bütün siniflərində tədris olunur. Yeriş, qaçış, tullanmalar və atmalar təbii hərəkət vərdişləri 
aşıladığına insan üçün çox xarakterik olduğuna və emosionallığına və s. görə fiziki tərbiyə vasitələri 
içərisində əhəmiyyətli yerlərdən birini tutur. Yüngül atletika məşğələlərinin düzgün təşkili məktəbyaşlı 
uşaqların sağlamlığını möhkəmləndirir, orqanizmin fiziki cəhətdən harmonik inkişafına kömək edir, 
bundan əlavə, hərəki keyfiyyətləri qüvvə, sürət, cəldlik, güc və s. inkişaf etdirir, iradəni və dözümlülüyü 
artırır, intizam, fəallıq tərbiyə edir. Xüsusilə uşaq və yeniyetmələrdə təşkilatçılıq qabiliyyətini 
formalaşdırır, səhiyyə-mədəni və gigiyenik vərdişlər aşılayır. Yüngül atletika hərəkətlərinin tətbiqi eyni 
zamanda anatomik fizioloji baxımdan da əhəmiyyətlidir. O, ürək-damar və əsəb sistemini 
möhkəmləndirir, tənəffüs orqanlarının funksiyasını yaxşılaşdırır, maddələr mübadiləsini gücləndirir, 
bədən qamətinin formalaşmasına yardım göstərir. 
              Yüngül atletika məşğələlərinin səmərəli təşkili və keçirilməsinə bir də ona görə ciddi səy 
göstərmək vacibdir ki, o həm də uşaq və yeniyetmələri, gəncləri əməyə və müdafiəyə bədən tərbiyəsi 
kompleksinin norma və tələblərini yerinə yetirməyə hazırlayır. Çünki, bədən tərbiyəsi kompleksinin əsas 
hərəkət növləri yüngül atletika elementlərindən ibarət olub, bu hərəkət növləri üzrə texnikaya yiyələnmə 
əməliyyatı da məhz yüngül atletika dərslrində aparılır. 
              Qeyd etdiyimiz kimi, yüngül atletika məşğələlərində – əsas təbii hərəkətlər üzrə şagirdlərə bilik 
öyrədilir, bacarıq və vərdişlər aşılanır. Bu səbəbdən də, yüngül atletikanın müəyyən bir növü (yeriş, qaçış, 
tullanmalar və s.) yalnız hər hansı bir sinifdə öyrədilməklə məhdudlaşdırılmır, o, eyni zamnda bu və ya 
digər siniflərdə müxtəlif aspektlərdə tədris olunur, təkrarlanır. Məktəb təcrübəsindən aydın olur ki, bəzən 
işin quruluşunun mahiyyətinə lazımi fikir verilmir. Yüngül atletikanın hər hansı növünün öyrənilməsinə 
müxtəlif siniflərdə eyni münasibətlə yanaşılır. Məzmun, həcm nəzərə alınmır. Buna görə də şagirdlərin 
dərsə marağı və həvəsi azalır, hərəkətləri şüurlu və yüksək fəallıq şəraitində icra etmirlər. Nəticədə dərsə 
davamiyyət azalır, şagirdlərin fiziki hazırlıq göstəriciləri gündəlik tələbatdan aşağı olur. Onlar tələbləri və 
normativləri verə bilmirlər. Bunun üçün nə etmək lazımdır? Hər şeydən əvvəl, ayrı-ayrı siniflər üzrə 
qarşıya qoyulmuş məqsəd və vəzifələri dərindən öyrənməli və bunlara uyğun hər bir yaş qruplarında 
mçəqsədə müvafiq yüngül atletika növləri tətbiq və tədris etməlidir. Burada da hərəkət texnikasına 
yiyələnmək həlledici rol oynayır. Əgər hərəkət texnikasına düzgün yiyələnmədikdə hər bir uşağın hərəkət 
və fiziki imkanlarını da aşkara çıxartmaq mümkün deyildir. 
              Heç də sirr deyildir ki, məktəblərimizdə kütləvilik tələb olunduğu bir vaxtda, bəzi rayon və şəhər 
məktəblərində, idman nəticələrinə güclü meyl göstərilir. Bu o deməkdir ki, bəzən bədən tərbiyəsi 
müəllimləri dərs prosesində guya yarışa hazırlaşdıqları üçün idmançı uşaqlarla məşğul olur, digər 
şagirdlərə müstəqillik verilir. Onlar istədikləri kimi oynayır və sərbəst hərəkət edirldər. Haqlı olaraq qeyd 
edə bilərik ki, burada istər-istəməz müəllimin nəzarəti zəifləyir. Bu bir çox cəhətdən zərərlidir: əvvala, 
şagirdlər həmin dərsin qarşısında duran məqsəd və vəzifələri icra etməkdən kənarda qalır, ikincisi, bədən 
tərbiyəsində kütləvilik lazımi səviyyədə yerinə yetirilmir, üçüncüsü, uşaq və yeniyetmələr müxtəlif növ 
hərəkət texnikasını mənimsəyə bilmir və onların fiziki imkanları nəzərə alınmır, qabiliyyətləri 
formalaşmır. 
              Yüngül atletika məşğələlərində «texnikaya yiyələnmə» hallarına da rast gəlinir. Burada 
müəllimin başlıca istiqaməti nəyin bahasına olursa olsun yalnız şagirdlərin hərəkət texnikasına 
yiyələnməsini təmin etməkdən ibarətdir. Düzdür, hərəkət növləri üzrə texnikaya yiyələnmək tədris 
prosesinin ən vacib amillərindəndir. Lakin hərəkət texnikasını öyrətməklə bərabər, şagirdlərin fiziki 
hazırlığının artırılmasına da diqqət yetirmək zəruridir. Tədris prosesində paralelsizlik onun idman 
nəticəsinin funksiyası ilə məhdudlaşdırılması deməkdir. 
 225
              Təəssüf ki, bəzi kütləvi məktəblərdə yüngül atletika məşğələlərinin də rekordçuluğa yüksək 
idman nailiyyətləri qazanmaq bəzi əsas məqsəd kimi qarşıya qoyulur. Əslində isə təlim-tərbiyə işi 
şagirdlərin sağlamlığına, fiziki inkişafına, fiziki hazırlığının yüksədilməsinə və cəmiyyət üçün 
tərbiyələndirilməsinə istiqamətləndirilməlidir. 
              Yüngül atletika üzrə hərəkət texnikasının öyrədilməsində məktəb mərhələləri nəzərə alınmalıdır. 
Yəni ibtidai sinif şagirdləri ilə aparılan hərəkət texnikasına yiyələnmə işi böyük yaşlı məktəblilərinkindən 
xeyli fərqlənməlidir. Bunu əsasən, yeriş, qaçış, atmalar və s. hərəkət elementlərinə Aid etmək olar. Həmin 
öyrənmə prosesində kəskin fərq başlıca olaraq hərəkətin sürət və amplitudası ilə əlaqədardır. 
              Müşahidələrdən aydın olur ki, bəzi müəllimlər ibtidai siniflərdə hər hansı bir yüngül atletika 
hərəkət elementlərini öyrədərkən, hərəkəti öyrətmə texnikasını sadələşdirməyə çalışırlar. Bu, o deməkdir 
ki, hərəkətlərin öyrədilməsi texnikası kiçik məktəbyaşlı uşaqlar üçün sadələşdirilmiş şəkildə, yuxarı 
siniflərdə isə həmin texnika şagirdlərə bütövlükdə (tamlıqda) öyrədilməlidir. Fikrimizcə hərəkət 
texnikasının sadələşdirilmiş formada öyrədilməsi pedaqoji baxımdan düzgün deyildir. Bu hərəkət 
texnikasının təhrif olunaraq öyrədilməsi deməkdir. Çünki, yuxarıda qeyd etdiyimiz kimi, yüngül atletika 
hərəkətləri təbii hərəkətlərdir, o, gündəlik həyat üçün vacib hərəkətlərdir (yeriş, qaçış, maneələrin dəf 
edilməsi, tullanmalar, atmalar və s.). Buna görə də həmin hərəkətlərin düzgün yerinə yetirilməsinə 
yiyələnmək nəinki məktəb yaşlarından, hətta məktəbəqədər yaş dövründən başlayaraq olduqca zəruridir. 
Gözləmək olmaz ki, uşaq böyüyəcək və hansı siniflərdə isə ona yeriş, qaçış, tullanmaları düzgün yerinə 
yetirmək qaydası öyrədiləcəkdir. 
              Hərəkət texnikasına kiçik məktəbyaşlarından yiyələnmək 2 cəhətdən çox böyük əhəmiyyətə 
malikdir. Əvvəla, bu yaş dövründə uşaqların bədəni lazımınca bərkidilməmiş olur, xüsusən sümüklər 
elastiklik dövrünü keçirir. Buna görə də həmin yaş dövründə hərəkət texnikasına daha çox yiyələnmək 
imkanı vardır. 
              İkincisi, məlumdur ki, məktəbdə bədən tərbiyəsi və idmanın qarşısında duran mühüm 
vəzifələrdən biri şagirdlərə təbii hərəkət vərdişlərini mənimsətməkdən ibarətdir. Bu isə şagirdlərin düzgün 
fiziki inkişafı, bədən qamətinin formalaşması, sağlamlığın möhkəmləndirilməsi ilə nəticələnir. Məsələyə 
həmin baxımdan yanaşdıqda şagirdlərin nəinki təbii hərəkətlər vərdişlərinə düzgün yiyələnməsi, həm də 
fiziki tərbiyə prosesində görülən işlərin bütövlükdə məqsədəuyğun surətdə aparılması vacibdir. 
              Yadda saxlamaq lazımdır ki, yüngül atletika növlərinin öyrədilməsində yalnız dərs üçün nəzərdə 
tutulan hərəkətlərdən istifadə kifayət etmir. Bunun üçün də müəllim yüngül atletika hərəkətlərinin 
öyrədilməsinə kömək məqsədilə yardımsçə müxtəlif növ terminlər seçməli və yeri gəldikcə tətbiq 
etməlidir. Bu hərəkətlər aşağıdakı məqsədlər üçün seçilə və tətbiq oluna bilər: uşaqların ümumi fiziki 
hazırlığının yüksədilməsi, hərəkət texnikasının qısa vaxt ərzində düzgün icrası və s. üçün. 
              Bədən tərbiyəsi və idman işlərinin lazımi nəticə verməsində dərsin sinifdənxaric və 
məktəbdənkənar tədbirlərlə əlaqələndirilməsi də başlıca rol oynayır. Bu nöqteyi-nəzərdən dərs ilinin 
əvvəlindən tədris idman işləri planlaşdırılarkən, tədris gün rejimində, sinifdənxaric və məktəbdənkənar 
formalarda aparılan tədbirlər üçün də müvafiq oyunlar, hərəkətlər seçilməsi və yeri gəldikcə tətbiq 
olunmalıdır. Çox təəssüf ki, bu işə bəzən  ikinci dərəcəli bir məsələ kimi yanaşılır, əsas diqqəti dərs 
prosesinə verməklə işi bitmiş hesab edirlər. Lakin unutmamalıdır ki, dərsin qarşısında qoyulmuş başlıca 
vəzifələr sinifdənxaric sağlamlıq tədbirləri il əvə məktəbdənkənar kütləvi idman işləri ilə 
tamamlanmalıdır. 
              Qeyd etmək lazımdır ki, bədən tərbiyəsi və idman işlərinin müvəffəqiyyətlə nəticələnməsində bu 
sahədə şagirdlərin müəyyən biliklərə yiyələnməsinin və qarşıda duran məqsədin və vəzifələrin başa 
düşülməsinin özünəməxsus əhəmiyyəti vardır. Çünki şagirdlərin hər hansı bir yüngül atletika 
elementlərini nə məqsədlə icrası bui şin mahiyyətini dərk etməsi onların dərsə olan fəallığının və şüurlu 
münasibətini artırır. Bilik, bacarıq və vərdişlərin aşılanmasında isə fəallıq, dərketmə həlledici əhəmiyyət 
kəsb edir. 
              Bir cəhəti də qeyd etmək lazımdır ki, hərəkət texnikasının az vaxt içərisində mənimsədilməsi 
üçün şüurluluq və fəallıq nə dərəcədə vacibdirsə, öyrətmə prosesində izahetmənin özü də bir o qədər 
əhəmiyyətlidir. Hərəkətlər üzrə izahatlar sadə, aydın və dəqiq olmalı, uşaqların dərk edəcəyi səviyyədə 
aparılmalıdır. Anlaşılmaz terminlər, təmtəraqlı cümlə və sözlər işlədilməməlidir. İzahetmə zamanı hərəkət 
 226
texnikasının göstərilməsi də vacibdir. Müəllim izahatında hərəkətlərin nümayiş etdirilməsində 
emosionallıq, çeviklik və gümrahlıq, yüksək əhval-ruhiyyə hiss olunmalıdır. 
              Yüngül atletika hərəkətləri öyrədilərkən alətlərin, avadanlıqların səliqəliliyinə və şagirdlərin 
gücünə münasibliyinə də diqqəti artırmaq lazımdır. Burada hərəkətin hansı tempdə icrası və hansı sürətlə 
yerinə yetirilməsi və onun təkrar olunma miqdarı nəzərə  alınmalıdır. Bunlar hərəkətin müvafiq şəkildə 
öyrədilməsinə əlverişli şərait yaradır. 
              Hərəkət elementlərinin müvafiq surətdə icrasında şagirdlərin idman göstəricisinin təlim vaxtı 
nəzərə alınması da faydalıdır. Təcrübəli müəllimlər yeriş, qaçış, uzununa tullanmaların qrup halında 
icrasını təşkil edirsə, hündürlüyə tullanmada isə yarım qruplara bölüşdürərkən hərəkətləri icra etdirir. 
Yəni hündürlüyə tullanma yzrə ən yaxşı nəticə və ya zəif nəticə göstərənlər üçün hündürlüyə tullanmalar 
ayrıca təşkil olunur. Məşğələlərin belə təşkili hər bir şagirdə öz qabiliyyətini daha yaxşı inkişaf etdirməyə 
imkan verir. Yüngül atletika hərəkət növlərinin öyrədilməsi prosesində tətbiq olunan metodlara da xüsusi 
əhəmiyyət vermək lazımdır. Yüngül atletikada 2 metoddan istifadə olunur: Birinci metod. Bu zaman 
başlıca diqqət hərəkətlərin hissə-hissə öyrədilməsindən sonra tam şəkildə öyrədilməsinə 
istiqamətləndirilir. Məsələn, əgər müəllim uzununa tullamanı öyrədirsə,o, əvvəlcə, hərəkət texnikasına az 
vaxt içərisində düzgün yiyələnmək üçün zəruri komponentləri müəyyənləşdirir. Sonra isə bu 
komponentlər ayrı-ayrılıqda mənimsədir, daha sonra isə onlar arasında uyğunluq-əlaqə yaradır. Uzununa 
tullanmanın başlıca öyrətmə komponentlərinə isə qaçışa başlamaq sahəsinin müəyyən edilməsi, düzgün 
qaçış texnikasının aşılanması, təkan nöqtəsinin, təkan ayağının dəqiqləşdirilməsi, uçuş və yerə düşmə 
fazalarının düzgün yerinə yetirilməsi texnikasının mənimsədilməsi daxildir. 
              İkinci metod. Hərəkət texnikasının hissə-hissə öyrədilməsi fonunda texnikanın bütövlükdə 
(tamlıqda) təkrar edilməsi yolu ilə hərəkətin öyrədilməsidir. Həmin metoddan istifadə zamanı əsas diqqət 
hissə-hissə öyrədilən hərəkət elementləri arasında uyğunluq koordinasiya yaratmağa yönəldilməlidir. 
Əgər hissələr arasında uyğunsuzluq müşahidə olunursa, bu vaxt onun səbəbinin öyrənilməsi və aradan 
qaldırılması məqsədilə əlavə xüsusi hərəkətlər seçilməli və prosesdə istifadə edilməlidir. 
              Şagirdlər yüngül atletikanın hər hansı növü üzrə hərəkət texnikasına yiyələndikdən sonra onların 
idman nəticəsinin yüksədilməsinə də çalışmalıdır. Konkret desək, hərəkət texnikasının bütövlükdə 
təkmilləşdirilməsi və məktəblilərin fiziki hazırlığının   artırılması yolu ilə idman sahəsində müvafiq 
nailiyyətləri qazanmaq lazımdır. Burada əzələ qüvvəsini artıran, hərəkət texnikasını bütövlükdə 
öyrənməyi təkmilləşdirən fiziki tərbiyə elementlərindən, texniki təlim vasitələrindən istifadə olunmalıdır. 
Hərəkət texnikasının mənimsədilməsi ilə əlaqədar texniki vasitələrdən istifadə edərkən duyma, hissetmə 
qabiliyyətlərini nəzərə almaq vacibdir. İbtidai siniflərdə səs və ekran vasitələrinə və onların düzgün 
tətbiqinə nail olmalıdır. Texniki təlim vasitələri və əyani vasitələr hərəkət texnikası üzrə qruplaşdırılmış 
siniflərin hazırlıq səviyyəsinə uyğun olaraq tətbiq olunmalıdır. Texniki vasitələrdən istifadə olunarkən 
hərəkət texnikası bütövlükdə, sonra isə hissə-hissə və ya əksinə nümayiş etdirilə bilər. Bu zaman sözün 
əyaniliklə qarşılıqlı əlaqəsini düzgün təşkil etmək xüsusən vacibdir. 
              Müşahidələr göstərir ki, yüngül atletika üzrə yeni hərəkət texnikası öyrədilərkən aşağıdakı 
pedaqoji – metodiki amillərə əməl olunması  təlim işinin müsbət nəticələnməsinə kömək edir. Bura 
hərəkət texnikasının bütövlükdə və hissə-hissə öyrədilməsində izahetmə, hərəkət texnikasının bütövlükdə 
və ya hissə-hissə öyrədilməsinin bilavasitə müəllimin rəhbərliyi altında aparılması, hərəkət texnikasının 
təkrar edilməsi dövründə, qüsurlu yerinə yetirilən hərəkətlərin daha çox təkrarlanması, hərəkətlərin fərdi 
və qrup şəklində yerinə yetirilməsi, hərəkəti düzgün yerinə yetirən uşaqların onu nümayiş etdirməsi, ev 
tapşırıqları verilərkən şagirdlərin fərdi xüsusiyyətlərinin nəzərə alınması və s. daxildir. 
 
4.2. Yüngül atletika dərslərinin təşkili 
              Yüngül atletika dərsləri adətən tədris ilinin isti aylarında təşkil olunur. Ona görə ki, yüngül 
atletika növlərinin iqlim və idman baza şəraiti baxımından həmin aylar daha əlverişlidir. Eyni zamanda, 
göstərilən aylarda açıq və təmiz hava şəraitində yeriş, qaçış, tullanma, cisim atma və s. öyrədilməsi xeyli 
asanlaşır. Çünki digər tədris aylarına görə tədris ilinin əvvəli və axırında hava şəraiti orqanizmə daha 
müsbət təsir etməklə, həm də hərəkətlərin icra olunmasına görə də hazırlıqlı olur. Lakin həmin dərsdə 
digər dərslərə nisbətən (gimnastika, oyunlar və s.) şagirdlər daha çox fiziki yük alırlar. Bu zaman onlar 
 227
tez-tez tərləyir və bunun nəticəsində də soyuqdəymə, xəstələnmə halları baş verir. Qaçışdan sonra 
uşaqların dayanmalarında belə hadisələr tez-tez baş verir. 
              Bunun qarşısını almaqdan ötrü müəllim qaçışdan sonra dayanmalara imkan verməməli, uşaqlara 
tənəffüs və sadə hərəkətləri icra etdilməlidir. Gərgin fiziki yük aldıqdan sonra uşaqlara oturmağa icazə 
verilməməlidir. 
              Yüngül atletika dərslərinə şagirdləri sinif otağı qarşısında sıraya düzüb gətirməlidir. Havalar 
soyuq olduqda onlar isti idman geyimində olmalıdır. Bu vaxt onları uzun-uzadı yoxlamamalı, dərsin 
məqsəd və vəzifələrini qısa şəkildə izah etdikdən sonra hərəkətlərin öyrədilməsinə keçməlidir. 
Hərəkətlərin yerinə yetirilməsi də qısa və konkret izahatla həyata keçirilməlidir. Əks təqdirdə, 
boşdayanma uşaqların üşüməsinə səbəb olar. Bu isə onların diqqətinin yayınmasına, hərəkətlərin icrasına 
marağın azalmasına şərait yaradır. 
              İsti hava şəraitində isə uşaqları günvurmadan qorumalı, onları qızmar günəş altında saxlamamalı, 
izahatlar kölgəlikdə aydın və konkret şəkildə verilməlidir. 
 
4.3. Yüngül atletika hərəkətlərinin icraolunma texnikası 
I  s i n i f 
              Yeriş və qaçışlar. Adi yeriş və qaçışdan fərqli olaraq, təlimin ilk günlərindən başlayaraq 
şagirdləri gözəl, yüngül və çevik yeriş və qaçış hərəkətlərinə alışdırmağa çalışmaq zəruridir. 
              Yerişlər. Birinci sinifdən başlayaraq uşaqlara qaməti düzgün saxlamaqla iri və sərbəst addımlarla 
yeriş öyrədilir. Həmçinin bu yaşda uşaqlara pəncə-daban üzərində addımlarla yeriş, habelə ayaqların 
yanları üstündə yerişlər və s. öyrədilir. 
            Təcrübə göstərir ki, kiçik yaşlı şagirdlərin bir çoxu yeriş zamanı qaməti düzgün saxlamır, ayaqları 
yerə sürtür, dabanları yerə bərk vururlar. Bu zaman gövdə silkələnir, yerişin tempi tez-tez dəyişilir, 
ayaqlar yerə düzgün basılmır. Bəzən yerişdə sol (sağ) ayaqla addımladıqda sol (sağ) əl də irəli aparılır. 
Bütün bunlar şagirdlərdə əl və ayaqların bir-biri ilə düzgün əlaqələndirilməməsindən irəli gəlir. Bu 
qüsurları ləğv etmək üçün müəllim əvvəlcə uşaqlara yavaş-yavaş, həm də səssiz yeriməyi, sonra isə temp 
və sürəti artırmaqla yeriməyi öyrədir. Müəllim bunlara nail olmağa çalışarkən sol (sağ) ayaqla addım 
atdıqda sağ (sol) qolun irəli gətirilməsini tələb etməli və buna şagirdlərin vərdiş etməsinə çalışmalıdır. 
Şəkil 1.                                    
Yerişlər: a-iri addımlarla; b-adi; v-əllər beldə; q-boyun arxasında; ğ-qollar müxtəlif vəziyyətdə; d,e-əllər 
müxtəlif vəziyyətlərdə beldə; ə,j-pəncə-daban üzərində. 
 
 
 
 
 
 
 
              Şagirdlər yeriş zamanı bədəni gərginləşdirməməli, çevik və cəld olmalı, addım atdıqda dizləri 
yüngülcə bükməli, ayaq yerə qoyularkən pəncə ilə daban eyni zamanda təmas etməlidir. Bundan əlavə, 
addımları həddən artıq geniş atmamalı, ayaq pəncələri nə bayıra, nə də ki, daxilə çox meyl etməlidir, 
addımların sürəti isə bərabər olmalı, qabağa baxmalı, gövdə düz saxlanılmalıdır. Tənəffüs aramla 
edilməlidir. Nəfəs mütləq burunla alınıb-verilməlidir, 2-3 addımdan bir nəfəs alınmalı, 3-4 addımdan bir 
isə buraxılmalıdır. 
              Birinci sinifdə yerişlər iri və adi addımlarla təlim edilir (şəkil 1, a,b). Həmin hərəkətlər əllərin 
müxtəlif vəziyyətlərində də (şəkil 1, v, q, ğ, d, e, ə, j) icra olunur. Bu cür hərəkətlər əvvəlcə yerində, sonra 
isə yeriş zamanı öyrədilir. Həmin hərəkətlərin aşağıdakı ardıcıllıqla mənimsənilməsi məsləhətdir. 
1. Əllər beldə və boyun arxasında olmaqla yeriş. 
2. Əllərin vəziyyətini ardıcıl olaraq dəyişdirməklə yeriş (məsələn: «bir-iki» sayda əllər beldə, 
«üç-dörd» sayda əllər boyun arxasında və i.a.). 
3. Əllər beldə, boyun arxasında, çiyinlərdə olmaqla yeriş. 
 228
4. Adi yerişin pəncə üzərində yerişlə növbələşdirilməsi (məsələn, 4 sayda adi yeriş növbəti 4 
sayda pəncə üzərində yerişlə yer növbələşdirilir. Bu zaman əllər beldə olmalıdır). 
              Qaçış. Qaçışın texnikasına yiyələnmək uzun və mürəkkəb prosesdir: qaçış zamanı bədəni gərgin 
saxlamamalı, baş, qamət əyilməməli, çiyinlər sərbəst saxlanmalıdır (şəkil 2). Qaçış zamanı ayağın yerə 
dəyməsi pəncə-daban üstə olmalıdır.   
              Qaçışın yerişlə növbələşdirilməsi. Qaçışda tədricən düzgün və səlist addımlarla yerişə 
keçirilməlidir. Bu hərəkət orqanizmi «qızışdırmaqla» onu dərsin əsas hissəsinə hazırlamaqda xüsusi 
əhəmiyyət kəsb edir. 
              Qaçışa adi yerişdən tədricən sürətli yerişə keçməklə başlamalı, sonra da əksinə, yəni qaçışdan 
sürətli yerişə və adi yerişə keçilməlidir. Bu zaman uşaqlar müntəzəm tənəffüs etməlidir. Hərəkətlər 
müəllimin sayı ilə icra olunur. Qaçışdan yerişə keçilərkən, azad yeriş zamanı bir neçə bədəni sakitləşdirici 
tənəffüs hərəkəti də edilməlidir. 
              Tullanmalar. Uzun ip üzərindən tullanmaq. İlk dəfə tullanmaları ipsiz yerinə yetirmək 
məqsədəuyğundur. Belə tullanmalar aşağıdakılardır: 
 
 
 
 
 
 
 
                                                 Şəkil.1 
 
 
 
 
 
 
 
 
 
                                                Şəkil.2 
              1. Əllərin müxtəlif vəziyyətlərində iki ayaqla yerində hündürlüyə tullanmalar. Həmin tullanmalar 
zamanı hündürlük çox olmamalı, təkandan sonra ayaqlar dizdən düzəldilməli, pəncə üzərinə düşməli, 
dizlər yerə düşmə zamanı bir qədər bükülməli, gövdə düz saxlanmalı və tənəffüsdə müntəzəmlilik 
gözlənilməlidir (şəkil 3, a).  
              2. İlk dəfə (iki-üç dəfə) çox da hündürlüyə tullanmamalı. Hündürlüyə tullanma tədricən 
artırılmalıdır. Tullanmada bu elementlərin yerinə yetirilməsi tələb olunur: ayaqlar aralanmalı, birləşməli, 
qıçlar dizdən bükülməli, dizlər döşə yaxınlaşmalı, əllər isə qıça toxunmalıdır. 
              3. Əşya üzərindən tullanmaq (şəkil 3,b). 
              4. İrəliyə doğru  iki ayaq üzərində hündürlüyə tullanmalar        Hərəkətin yarış formasında 
keçirilməsi faydalıdır. Çünki bu, bir tərəfdən tullanmanın icrasına şagirdlərin marağını, digər tərəfdən isə 
onların emosionallığını artırır.  
Məsələn, Kim bu məsafəni 10-15 m-ə və ya bu məsafədə tullanmanın miqdarını daha az edə bilər. Birinci 
variant sürətin, ikinci isə gücün artmasına kömək edir. 
              Bu hərəkətlərdən sonra uzun ip üzərindən tullanmaq öyrədilir. İp üzərindən tullanmada aşağıdakı 
ardıcıllığa riayət olunmalıdır: 
              1. Qaçaraq hündürlüyə 10-15 sm olan ip üzərindən ikiayaqlı təkanla tullanmaq. Tullanarkən və 
tullanmadan sonra qıçlar dizdən bükülməli, yerə düşərkən hər iki ayağın pəncəsi yerə eyni vaxtda 
dəyməlidir. Tullanmanı sağdan və soldan çəpəki üsulla qaçmaqla da yerinə yetirmək lazımdır. 
              2. Yellənən uzun (şəkil 4, a, b) və qısa ip üzərində hoppanmaq. Uşaqlar asılmış ipin ortasına 
yaxın dururlar. İpi yellədərək ayağın altına doğru aparıldığı anda uşaqlar onun üzərindən hoppanırlar. Bu 
 229
cür hoppanmalar 3-5 dəfə təkrar olunur. Hərəkəti yellənən ipə doğru qaçıb iki ayaqla hoppanmaqda da 
icra etmək olar. 
 
 
 
 
 
 
 
 
                                               Şəkil.3 
 
 
 
 
 
 
 
                                                Şəkil.4 
 
             3.  Fırlanma ipin üzərindən hoppanmaq (şəkil 4,v). Yaxşı olar ki, bu hərəkətə fırlanan ipin 
altından qaçıb keçməklə başlanılsın. Fırlanan ip döş səviyyəsinə çatdıqda onun altından qaçıb keçməlidir. 
Bu hərəkət əllər beldə, yuxarıda və yanlarda olmaqla iki-üç şagirdin iştirakı ilə edilir. Bundan sonra 
fırlanan ipin üzərindən yerində hoppanmalar yerinə yetirilir. Belə hoppanmada uşaqların yanı fırlanan ipə 
tərəf olur. İp bir neçə dəfə fırlandıqdan sonra uşaqlar onun üzərindən hoppanmağa başlayır. Göstərilən 
uşaqlar tərəfindən öyrənildikdən sonra onlar fırlanan ipə doğru qaçaraq iki ayaqla hopanırlar. Həmin 
hərəkəti fırlanan qısa   ipin üzərindən hoppanmaqla da icra etmək olar. Bütün bunlarla bərabər I 
sinifdə30sm-dən 60 sm-dək hündürlükdən yerə düzgün və yumşaq tullanmağı, öyrətmək  (Şəkil 4).               
              Cisim atmaq. I sinifdə uşaqlara, yerindən kiçik tennis topu atmaq öyrədilir. Həmin hərəkət 
öyrədilərkən cismi atanın üzü onun atılma istiqamətində, sağ ayaq arxada, pəncə üzərində (əgər cisim sağ 
əllə atılarsa) olur. Bu zaman qollar dirsəkdən bükülməli, bilək  və top üzün səviyyəsində durmalıdır. 
Bundan əlavə imkan dairəsində arxaya daha çox əyilməli, ağırlığı sağ ayaq üzərinə salmalı, qısa bir 
vaxtda əldə olan topu gecikmədən boyun arxasına aparmalı, sağ ayaq bir qədər bükülməli,  sol ayaq düz 
olmalı, təzyiq isə dabana düşməlidir. Atma dövründə sağ ayaq diz oynağından açılmalı, ağırlıq mərkəzi 
sol ayağa düşməlidir (şəkil 5,a,b). Bu vəziyyətdən  əl sürətlə irəli getməli və top qüvvətlə atılmalıdır. 
Topun atılmasında qola birlikdə çiyin də irəli getməlidir. İlk məşğələlərdə topu uzağa atmaq məsləhət 
deyildir. O, əzələlərin gərginliyini qəflətən artırır ki, bu da cisim atılma texnikasının 
Mənimsədilməsinə mənfi təsir göstərir. Bu cür toplarla edilən müxtəlif hərəkətlər sürəti, çevikliyi və 
dəqiqliyi artırır. Bura 2,5 m hündürlükdə olan lövhəyə (1x1 m),  Şəkil 5. a, b – cisim atmaq  2 m 
məsafədən kiçik topu başın arxasından atmaq (həmin məsafəni oğlanlar üçün 6 m, qızlar üçün 4 m-dək 
artırmalı), topu bir əllə atmaq, digəri ilə tutmaq; topu yerə vurmaq və sıçradıqdan sonra tutmaq; topu 
divara vurmaq və tutmaq və s. hərəkətlər daxildir. 
                                 
 
 
 
 
 
 
 
 
 
 230
 
 
 
 
Şəkil.5. 
 
 
II  s i n i f 
 
              Yeriş. II sinifdə sürəti artırıb-azaltmaqla pəncələr üstə yeriş, eni 20 sm olan xətlər üzərində 
pəncələr üstə yeriş, dizləri yuxarı qaldırmaqla yeriş və s. öyrədilir. 
              Qaçış. Eni 30 sm olan xətlər üzərində hündür startdan 40 m-dək qaçış. 100 m-dək məsafəyə 
qaçışı yerişlə növbələşdirmək. Bu zaman şagirdlər 30 m qaçışdan sonra 20 m yeriməli, tempi 
azaltmalıdırlar. Qaçarkən gövdəni, başı düz tutmalı, qolları dirsəkdən bükməli, tənəffüs normal olmalıdır. 
Müəllim qaçış zamanı yaranmış nöqsanları qaçışdan sonra şagirdlərə başa salmalı və yaxud yerindəcə 
düzəltməlidir. 
              Hoppanmalar. Fırlanan ip üzərində hoppanaraq bir ayaqdan digərinə keçmək. Bu, uşaqların 
müvazinət saxlamaq qabiliyyətini inkişaf etdirmək üçün əhəmiyyətlidir. Hoppanma əvvəlcə ipsiz olmaqla 
aşağıdakı qaydada yerinə yetirilir: 
              1. Əllər beldə, gah bu, gah da digər ayaq üzərində hoppanmaq; 
              2. Əllər beldə, hər iki ayaq üzərində hoppanmaq; 
              3. Əllər beldə, hər iki ayaq üzərində hoppanmaqla sağa, sola və arxaya dönmələr. 
              Uşaqlar həmin hərəkətləri mənimsədikdən sonra onlara fırlanan ipin üzərindən hoppanmaqla bir 
ayaqdan digərinə keçmək öyrədilir. Bu cür hoppanma zamanı ip arxada olur, ağırlıq sağ ayaq üzərinə 
düşür, sol ayaq dizdən az bükülür. Sonra ip başın üzərindən – arxadan irəliyə fırladılarkən sol ayaq 
üzərinə hoppanmalı, sağ ayağı dizdən bükməklə müəyyən qədər hündürlüyə    tullanılmalıdır. 
              Bir dərs müddətində hoppanmaların sayı 30-40 dəfədən çox olmamalıdır. 10-12 hoppanmadan 
bir fasilə edilməlidir. 
              Yerindən uzununa tullanmaq (şəkil 6).  Tullanmanın texnikası belədir, çıxış vəziyyətindən 
pəncələr üstə qalxaraq, qolları sərbəst olaraq irəlidən yuxarıya qaldırmaq; bu zaman bədən və qollar 
geriyə gərilir; sonra qollar qabaqdan aşağı salınmaqla aşağıdan arxaya aparılır, bu zaman bədən qabağa 
əyilir, baş qabağa baxır. Şagird pəncə-daban üzərində durur, yarımoturuş vəziyyətini  
 
 
 
 
 
                                                  Şəkil.6 
 
 
 
 
 
                           
                                             Şəkil.7 
alıncaya qədər bükülür, gövdə irəli əyilir; hər iki ayaqla təkan verib qolların yellədici təkanı ilə hündürə – 
irəli tullanmalı. Uçuş mərhələsində şagird qıçları qabağa aparmalı, dabanlar üstə yerə düşməlidir. 
              Qaçaraq hündürlüyə tullanmaq. İbtidai siniflərdə qaçaraq hündürlüyə tullanmanın mövcud üç 
üsuldan yalnız ikisi, yəni qaçaraq düzünə tullanmaq və qayçıvari üsulla tullanmaq tətbiq edilir. Hər iki 
üsulda qaçış məsafəsi müxtəlif ola bilər. Düzünə tullanmada şagird plankaya(ipə) perpendikulyar 
istiqamətdə qaçır, bir ayaqla (sol, yaxud sağ) təkan verir, uçuş zamanı ayaqlar birləşir, yerədüşmə 
mərhələsində hər iki ayaq eyni vaxtda yerə düşür. Yerdəyişmə yaylı-yumşaq olmalıdır. 
 231
              Qayçıvarı üsulda  şagird plankaya (ipə) çəpəki mövqedən (sağdan və soldan) qaçır, sağ tərəfdən 
qaçdıqda sol, sol tərəfdən qaçdıqda isə sağ ayaqla təkan verir. Bu zaman digər ayaq plankaya paralel 
yuxarı  qaldırılır. Daha sonra təkan ayağı plankadan aşırılır. Yerə düşərkən əvvəlcə plankanı keçən ayaq, 
sonra isə təkan ayağı yerə düşür.    
             Bir ayaqla təkan vurub əli yuxarıda asılmış əşyaya toxundurmaq, qaçaraq bir ayaqla təkan vurub 
iki ayaq üzərində yerə düşmək və s. hərəkətlər hündürlüyə tullanmağı təkmilləşdirmək üçün faydalıdır. 
              Qaçaraq uzununa tullanmaq üçün hazırlıq hərəkətləri. Bir dairədən digər dairəyə (bir-birindən 
50-70 sm aralı 4-6 dairə çəkməli) və 100-110 sm (qızlar üçün 90-100 sm olmalıdır) enində olan zolaq 
üzərindən tullanmaq. Bu cür uzununa tullanmaq elementlərini öyrənən zaman hər iki ayaq üzərində yerə 
düşmək hərəkətlərini yerinə yetirməzdən qabaq birinci sinifdə keçirilmiş maneələr üzərindən hündürlüyə 
və uzununa tullanmaları təkrar etdirmək lazımdır. 
              İkinci sinifdə uzununa tullanmada başlıca vəzifə uşaqların «təkan zonasından» düzgün təkan 
verərək tullanması və daha uzağa tullanmasıdır. Tullanmanın qaçış təkan, uçuş və yerədüşmə 
mərhələlərinin hər biri,  ayrılıqda öyrədildikdən sonra qaçaraq uzununa tullanmaq icra edilir (şəkil 7). 
              Cisim atmaq. Birinci sinifdə öyrədilmiş cisim atmaq texnikası II sinifdə təkrar olunur. Bu zaman 
həmçinin əldə edilmiş cisimatma vərdişləri daha da möhkəmləndirilir. 
              II sinifdə keçiriləcək cisim atmaya aşağıdakılar aiddir: 
              1. Hündürlüyü 3 m, eni 1x1 m olan lövhəyə oğlanlar 8 m, qızlar isə 6 m məsafədən kiçik top 
atmaq; 
              2. Kiçik topu hündürlüyü 2,5 m olan ip maneəsindən, yaxud voleybol topu üzərindən atmaq; 
              3. Kiçik topu və ya digər münasib, həm  də yüngül əşyaları yerindən uzağa atmaq. 
              Proqramın digər materialları ilə növbələşdirilməklə bütün tədris ili ərzində cisim atmaq  
əhəmiyyətlidir. Təcrübədən aydın olur ki, bu, bir tərəfdən uşaqların bədən tərbiyəsinə olan marağını 
artırır, digər tərəfdən uşaqları daha da fəallaşdırır. Cisim atmaq müntəzəm keçilmədikdə bu sahədə 
yaranmış vərdişlər tez unudulur. 
Şəkil 28. Qaçaraq uzununa tullanmaq. 
 
                                    III  s i n i f 
              Qaçış. III sinifdən etibarən uşaqlara dairə ensiz koridor, top, pilləkənlər üzrə, habelə topun 
üzərindən tullanmaqla qaçışlar öyrədilir. 
              40 metrədək sürətli  qaçış. Sürətli qaçışa başlamazdan qabaq start xətti, qaçış cığırları və finiş 
xətləri çəkilməli və müəyyənləşdirilməlidir. Sonra hər qrupda 5-6 nəfər olmaqla şagirdlər bir neçə 
qruplara bölünürlər. Qruplar növbə ilə qaçış sahəsinə çağrılır və müəllimin komandası ilə qaçırlar. Qaçış 
zamanı dizlər yuxarı qaldırılmalı, ayaqlar paralel qoyulmalı, bədən sərbəst tutulmalı, qollar döş qarşısında 
dirsəkdən bükülməli, tənəffüs müntəzəm və sərbəst olmalıdır. Qaçışdan sonra tənəffüs hərəkətləri 
edilməlidir. 
              Eni 60 sm olan maneə üzərindən (ağaclar və doldurulmuş toplar) qaçış. Əvvəlcə bir, sonra isə 
bir neçə maneə üzərindən addımlayaraq qaçmaq lazımdır. Qaçarkən növbə ilə bu və ya digər ayaq maneə 
üzərindən keçirilir. Bu zaman irəlidəki qıç yuxarı qaldırılır, gövdə qabağa əyilir. Arxadakı qıç isə maneə 
üzərindən – yandan irəli aparılır. 
              Tullanmalar. III sinif şagirdləri üçün tullanma hərəkətləri aşağıdakılardır: 
1. Qısa fırlanan ip üzərindən hoppanmaq. 
              Həmin hərəkəti bir ayaqla hoppanıb, digər ayağın üzərinə düşməklə yerinə yetirmək. 
2. 80 sm-lik hündürlükdə olan yumşaq maneə üzərinə tullanmaq. 
3. 5-7 addım qaçaraq bir ayaqla təkan vurub hündürlüyə tullanmaq və hər  
iki ayaq üzərində yerə düşmək (ipin, qarğının hündürlüyü 50-70 sm). 
4. Qaçaraq uzununa tullanmaq. 
5. Enli maneə (hündürlüyü 30-40 sm, eni 1,5-2 m) üzərinə tullanmaq. 
6. Addımla tullanıb hər iki ayaq üzərinə düşmək (tullanılacaq sahənin eni  
40 sm-dir). 
7. Eni 40 sm  olan zolaqlara (birinci zolaqla ikinci zolağın arası 110 sm, üçüncü zolaqla 
dördüncü zolağın arası isə 190 sm olmalıdır). 
 232
              Cisim atmaq. 1. Kiçik topu 10 m-dək (oğlanlar) və 8 m-dək (qızlar) məsafədən hündürlüyü 3 m 
olan şaquli hədəfə atmaq. 
              2. Diametri 80 sm olan və üzərinə bir-birinin içərisindən çəkilmiş 3 dairəli hədəfə (birinci 
dairənin diametri 40 sm, ikinci dairəninki 60 sm, üçüncü dairəninki isə 80 sm-dir) kiçik top atmaq. 3. 3 m 
hündürlükdə qoyulmuş maneələrin (ip, basketbol lövhəsi) üzərindən kiçik top və başqa yüngül əşyalar 
atmaq. 
              Qaçış cığırları. Qaçmaq üçün cığırlar düzəldilərkən  «qaçış sahəsi»Nin torpağını dəyişdirmədən 
eyni ilə də saxlamaq olar. Bu zaman meydançanın  ən uzun hissəsi üzrə qaçış cığırları əhənglə və ağ 
boyalı rənglə işarə edilə bilər. Cığırın uzunluğu 30-50-60 m, eni isə 3-6 sm götürülməlidir. Finiş xətti 
işarə olunur (təbaşir ilə də ola bilər). Finiş xəttindən sonra ən azı 10-15 m boş sahə olmalıdır ki, qaçan 
şagird divara, hasara, ağaca və s. əşyalara toxunmasın. Ümumiyyətlə, kiçik meydança olan yerlərdə 
xüsusi meydança düzəldilmir, sadəcə olaraq qaçış üçün işarələr edilir. 
              Böyük sahəsi olan məktəblərdə xüsusi qaçış cığırları düzəldilməlidir. Belə cığırlar düz və otsuz 
olmalıdır. Qaçış cığırları sahəsində olan torpaq 10-15 sm dərinliyində qazılıb daşdan, ağacdan, 
kötüklərdən və b. qırıntılardan təmizlənməlidir. Sonra həmin yerə qumm tökülməli, sonra isə çınqıl ilə 
hamarlanmalıdır. Daha sonra torpağa bir qədər su töküb ağır əşyalarla bərkidilməlidir. Yolların eni 1,25 
m, xətlərin eni isə 5 sm olub, əhəng yaxud təbaşirlə işarələnməlidir. Start xətti çəkilməli və qaçış 
cığırlarında hər 30, 40, 50 m-dən bir finiş xətləri çəkilməlidir. 
              Tullanmalar üçün yer. Tullanmalar üçün yer-çalalar düzəldilir ki, bunun da uzunluğu 6 m, eni 3 
m, dərinliyi isə isə 40-50 sm olur. Tullanma çalaları narın qumla və yonqarla yer səthinə qədər 
doldurulmalı, tullanmadan əvvəl mütləq qazılıb yumşadılmalıdır. Əgər uzununa və hündürlüyə tullanmaq 
üçün eyni çala düzəldilirsə, meydançanın qısa tərəfi uzununa, uzun tərəfi isə hündürlüyə tullanmaq üçün 
yararlı hala salınmalıdır. Qaçış cıırları həm düz və həm də bərkidilmiş torpaq sahələrindən ibarət 
olmalıdır. Təkan sahələri daha möhkəm və bərk olmalıdır. Bu təkan vermək üçün əlverişli şərait yaradır. 
Taxtadan ibarət təkan lövhəsinin uzunluğu 1 m, eni 30 sm, qalınlığı isə 2-3 sm olmalıdır. Uzununa 
tullanma çalası elə düzəldilməlidir ki, qaçarkən gözə günəş şüası düşməsin. Uzununa tullanmada qaçış 
cığırının uzunluğu 20-25 m, eni isə 1,5 m olmalıdır. Hündürlüyə tullanma üçün də elə yer seçilməlidir ki, 
həmin hərəkət icra olunarkən şagirdlər ipi və ya plankanı yaxşı görə bilsin. 
              Hündürlüyə tullanmada planka (ip) qoymaq üçün xüsusi dayaqlar olmalıdır. Dayaqlarda 
hündürlük 40 sm-dən başlayaraq 5 sm-dən bir artırılır. 
              Atmalar üçün yer. Atmalar üçün yeri avadanlıqla təchiz etməyə o qədər də ehtiyac yoxdur. 
Cisim atılması məqsədilə boş sahədə səyyar lövhələr düzəldilməli, istifadədən sonra ləvazimat və 
avadanlıqlar saxlanılan otağa qoyulmalıdır. Lövhələr elə sahəyə qoyulmalıdır ki, atılmış cisimlər kənara 
çıxmayıb geriyə qayıtsın və yaxud da meydançadan kənara çıxmasın. 
 233
 
 
 
                              Yoxlama – test sualları 
 
1. Yüngül atletika hərəkətlərinin təliminin əsasları. 
2. Yüngül atletikanın öyrətmə metodları. 
3. Yüngül atletika dərslərinin quruluşu, hissələri və tipləri. 
4. Yerişin öyrədilməsi texnikası. 
5. Qaçışın öyrədilməsi texnikası. 
6. Hoppanmaların və cisim atmaların, akrobatika elementlərinin öyrədilməsi metodikası. 
 
 
 
                         Yaradıcılıq işi üçün təxmini mövzular 
 
1. Yüngül atletikanın fiziki tərbiyə sistemində yeri. 
2. Qısa məsafəyə qaçışın öyrədilməsi metodikası. 
3. Qaçaraq uzununa tullanmağın öyrədilməsi texnikası.         
 234
3.5  Kross hazırlığı 
 
5.1. Kross hazırlığının təlimi 
              İbtidai siniflərdə I sinifdən başlayaraq  hər bir sinifdə 8 saat kross hazırlığı keçirilir. Kross 
hazırlığı müxtəlif relyefli yerdə meşə-bağ cığırlarında, çay kənarında, parklarda, enişli-yoxuşlu, dərəli-
təpəli, hamar olmayan yerlərdə, sürüşkən torpaqları olan sahələrdə icra olunan yeriş və qaçışlardan 
ibarətdir. Qısa və orta addımlarla yeriş və qaçışlar, müxtəlif yeriş və qaçışın növbələşdirilməsi kross 
hazırlığına daxildir. Kross hazırlığı uşaqlarda hərəkət koordinasiyasını təkmilləşdirir. Bu baxımdan kross 
hazırlığının düzgün təşkili və aparılması xüsusi əhəmiyyət kəsb edir. 
              Şagirdlərin köməyindən istifadə edərək məktəbdəki idman meydançasında 300-400 m 
uzunluğunda olan, «süni kross hazırlığı cığırları» düzəltməlidirlər. Kross hazırlığı cığırları adi qaçış 
yollarından mütləq fərqlənməlidir. «Süni kross hazırlığı cığırları»nda bir sıra maneələr qoymaq lazımdır. 
Yəni «süni kross hazırlığı cığırları» eni 150 sm olan xəndəklərdən və çör-çöpdən düzəldilmiş 
kolluqlardan ibarət olmalıdır. 
              Kross hazırlığı məşğələlərinin istər ətraf yerlərdə təbii maneələrin dəf edilməsi və istərsə də 
«süni kross cığırları»nda aparılmasına baxmayaraq o müntəzəm surətdə təmizlənməli və səliqəyə 
salınmalıdır. Xüsusilə məşğələlərin keçirildiyi sahələrdə ağac kötükləri çıxarılmalı, çala-çökürlər 
düzəlməli, daşlar və s. təmizlənməlidir. Bütün bunlar kross hazırlığı məşğələlərinin də zədələnmələrin 
qarşısının alınmasında, kross məsafəsində yeriş və qaçış tempinin istənilən səviyyədə yerinə 
yetirilməsində çox böyük əhəmiyyətə malikdir. 
              Sinifdə «süni kross hazırlığı cığırları»nda məşğələlər keçirilərkən 20-30 m uzunluğunda qum və 
gildən düzəldilmiş xətlərdən (bunlar dərsə qədər hazırlanmalıdır), eyni zamanda asfaltlanmış sahələrdən 
(səkidən) istifadə etmək lazımdır. 
              Proqramda kross hazırlığı üzrə nəzəri məlumatlar verilməklə yanaşı, həm də hərəkət 
keyfiyyətlərini inkişaf etdirən praktik materiallar da tövsiyyə olunur. 
              Kross hazırlığı üzrə şagirdlərə aşağıdakı məlumatların mənimsədilməsi zəruridir. Məlumatlar 
əsasən qarşıya qoyulmuş tələblərə, kross yerişi və qaçışı zamanı baş verə biləcək zədələnmələrin 
qarşısının alınması qaydalarına əsaslanmalıdır. Bu qaydalara uşaqlar xəstə olarkən özlərinin sağlamlığını 
qorumaq, mövösümə uyğun geyinməyi bacarmaq, həmçinin məşğələdən qabaq yeməmək, düzgün 
tənəffüs etmək və i.a. daxildir. Bundan əlavə, hamar olmayan yerlərdə – yəni daşlı-kəsəkli və çala-çökük 
yerlərdə, enişli-yoxuşlu sahələrdə, tikanlı sıx meşələrdə yeriş və qaçış məsafələrini düzgün qət etmək – 
zədə almadan başa çatdırmaq və s. kross zamanı təhlükəsizlik qaydalarına daxildir. 
              Kross hazırlığında əsas nəzəri məlumatlar isə ilk kross hazırlığı dərslərindən başlayaraq 3-5 
dəqiqə müddətində söhbət şəklində şagirdlərə çatdırılmalıdır. Növbəti bir neçə dərslərin şagirdlərin 
biliyini yoxlamaq və onu daha da möhkəmləndirmək istiqamətində aparılması faydalı olardı. Şagirdlərə 
kross hazırlığı haqqında verilən nəzəri məlumatlar şagirdlərin yaşına uyğun olmaqla əsasən onun 
gigiyenik məsələlərinə həsr olunmalıdır. Bu işdə əsas diqqət şagirdlərin gijgiyenik tələbləri müntəzəm 
surətdə necə yerinə yetirmələrinə cəmləşdirilməlidir. Həmin gigiyenik tələblər aşağıdakılardan ibarətdir: 
hər gün ayaqları yatmazdan əvvəl yumaq, soyuq havada isti və təmiz yun, isti havalarda isə nazik 
corablar, ketlər və yarım ketlər geyinmək lazımdır. Həmin geyimləri kənar vaxtlarda deyil,  yalnız bədən 
tərbiyəsi dərslərində geyinməlidir. Kross hazırlığı dərslərində  məşq kostyumları, soyuq külək əsən zaman 
möhkəm kurtka və əlcəkdən istifadə olunur. 
              Bütün siniflərdə kross qaçışı dövründə şagirdlərin düzgün olaraq tənəffüs etmələrinə xüsusilə 
diqqət vermək çox vacibdir. Professor M.Mustafayevin dediyi kimi, maneələri dəf etməklə qaçış zamanı 
vəziyyəti bir qədər də mürəkkəbləşir, çünki indii maneələri dəf etmək lazım gəlir. Orqanizmə təsiri etibarı 
ilə qaçışın sürəti və işin müddəti şiddətli yeriş relyefindən asılıdır. 
              Qeyd etmək lazımdır ki, kross üzrə qaçışda yolun hamar olmaması kəskin dönüşlər, eniş və 
yoxuşlar qaçışın ritmik xarakterini və dövrülüyünü pozur. Ona görə də kross qaçışı zamanı şagirdlər öz 
hərəkətlərinin koordinasiyasını tez-tez dəyişməyi bacarmalıdır, bu isə sinir sistemində oyanmanın və 
ləngimə proseslərinin tez-tez növbələşməsi nəticəsində mümkün olur. 
              Kroslar zamanı dərin fizioloji dəyişikliklər baş verir və oksigen tələbatı nəticəsində orta və hətta 
böyük şiddətli iş səviyyəsinə müvafiq gəlir. Bu dəyişikliklər həm qaçışın özündən, həm də yolboyu rast 
 235
gələn  maneələri dəf etməklə əlaqədar olaraq icra edilən cürbəcür başqa hərəkətlərdən (tullanma və s.) baş 
v erir. Kroslarda orta şiddətli dövri iş ayrı-ayrı momentlərdə böyük və hətta maksimal şiddətli işlə 
(xəndəkdən tullanmaq üçün uzaqdan gəlib qaçmaq və s.) quraşdırılır. Bütün bunları nəzərə alaraq kross 
hazırlığı dərslərində dərin və ahəngli qaçış üzrə şagirdlərin bacarıqlarını formalaşdırmaq zəruridir. 
              Kross hazırlığı dərslərində şagirdlərin ayaq oynaq-bağ birləşmələrinin möhkəmləndirilməsinə 
ciddi fikir vermək lazımdır. Ayaq pəncəsinin (ayaq tağının) inkişafı üçün xüsusi və hazırlıq 
hərəkətlərindən istifadə olunur. Bu hərəkətlər pəncələr üzərində yeriş, ayaqların bayır kənarları üzərində 
yeriş, dabanlar üzərindən pəncələr üzərinə yerişə keçmək, dönmə hərəkətləri (sağa və sola), ayaqların 
daxilə və xaricə dairəvi hərəkətləri; iplər üzərində yerində və irəliyə doğru hoppanmalar; pəncə-daban 
üzərindən pəncələr üzərinə qalxmaq və əvvəlki vəziyyətə qayıtmaq və s. daxildir. 
              Yeriş və qaçış təbii hərəkətlərdən olub bu sahədəki bacarıq və vərdişlərə uşaqlar lap kiçik 
yaşlarından yiyələnmiş olurlar. Məktəb bədən tərbiyəsinin qarşısında duran başlıca vəzifələrdən biri isə 
təbii hərəkət növlərindən yeriş və qaçış hərəkətlərini təlim etmək və hərəkətin bu növlərinin düzgün 
əsasını yaratmaqdan ibarətdir. Eyni zamanda bədən tərbiyəsi dərslərində şagirdlərə gözəl yeriş və düzgün 
qaçışı öyrətməklə bərabər, həm də bu sahədə qazanılmış həyat üçün zəruri olan bacarıq və vərdişləri 
müxtəlif məsafələrə hərəkət zamanı yerinə yetirməyə alışdırmaq vacibdir. Buna görə də mövcud 
proqramlarda digər təbii hərəkət növləri ilə yanaşı, ətraf yerlərdə şagirdlərə gözəl yeriş və düzgün qaçış 
elementləri də aşılamaq tələb olunur. 
              IV sinifdən başlayaraq müxtəlif sahələrdə müxtəlif xüsusiyyətli yerişlər (qısa addımlarla, asta, 
yeyin və s. yeriş) və orta templi qaçışa yiyələnməyin texnikası öyrədilir. 
              Yeriş hərəkətləri həm yerində, həm də hərəkət zamanı yerinə yetirilə bilər. Yeriş hərəkətləri 
aşağıdakı formalarda icra olunur. Ayaq və pəncənin inkişafı üçün pəncə və dəban üzərində  adi yeriş, 
qabaqcadan hazırlanmış müəyyən xətlər üzərində yeriş, bədənin ağırlığını gah pəncə, gagh da dabanlar 
üzərinə salmaqla yeriş, ayaqların bayır və içəri kənar hissəsi üzərində yeriş, pəncələrdən daban üzərinə və 
əksinə keçməklə yerişlərdən istifadə olunur. Bu cür yerişlər asta, orta, yeyin tempdə və özü də ritmik 
olaraq yerinə yetirilir. Yeriş vaxtı qol və qıçların hərəkətləri mütləq bir-birinə uyğun olaraq hərəkət 
edilməlidir. Gövdə nə irəliyə, nə də ki, arxaya əyilməli, o, həmişə düzgün saxlanmalıdır. 
              Müşahidələr nəticəsində məlum olmuşdur ki, respublikamızın şəhər və rayon məktəblərində dərs 
deyən sinif müəllimləri, o cümlədən ixtisaslı bədən tərbiyəsi müəllimləri şagirdlərin gözəl, rəvan və səlist 
yerişə yiyələnmələrinə o qədər də diqqət yetirmirlər. Onu ikinci dərəcəli bir iş hesab edirlər. Onlar 
deyirlər ki, məktəbyaşlı uşaqlar onsuz da yeriməyi bacarırlar, dərsdə yerişə xüsusi diqqət yetirmək, çox 
vaxt ayırmaq məqsədəuyğun deyildir. Bədən tərbiyəsi dərslərində əsasən qaçış, tullanmalar, cisim atmaq, 
dırmanmaq, müvazinət saxlamaq kimi təbii hərəkət növləri üzrə bacarıq və vərdişlər aşılanmalıdır. 
Fikrimizcə, belə düşünənlər böyük səhvə yol verirlər. Ona görə ki, uşaqlar bütün məktəb yaş dövründə 
sonrakı yaş dövrünə nisbətən anatomik və fizioloji cəhətdən daha sürətlə inkişaf edirlər. Həmin inkişaf 
dövründə uşaqların orqanizmi möhkəm olmur. Orqanizm mühitin zərərli təsirlərinə daha tez məruz qalır, 
onunla mübarizə etmək imkanı lazımi dərəcədə geniş olmur. Bu vaxt uşaq orqanizmində yerişlə əlaqədar 
bir sıra xoşagəlməz qüsurlar meydana çıxa bilər. Uşaqlara yeriş hərəkətlərini öyrətməklə bir tərəfdən 
həmin qüsurların əmələ gəlməsinin, digər tərəfdən isə yaranmış qüsurların nisbətən qarşısını almaq 
mümkündür. Müəllim unutmamalıdır ki, şagirdləri sağlam və fiziki cəhətdən möhkəm böyütmək üçün 
yeriş də xüsusi əhəmiyyət kəsb edir. Yeriş zamanı çiyin qurşağı, yuxarı və aşağı ətraf əzələlərinin hərəkət 
fəaliyyəti xeyli artır. Belə yeriş hərəkətləri ürək əzələlərini, tənəffüsü məşq etdirərək onların funksional 
hərəkətini yaxşılaşdırır. 
              Yeriş hərəkətlərinin başqa cəhətlərdə də böyük əhəmiyyəti vardır. Yeriş hərəkətlərini icra 
etmədən birbaşa qaçış, tullanma və s. hərəkətlərin yerinə yetirilməsi ürəyin damarlara vurduğu qanın 
miqdarını birdən-birə artırır. Bu isə uzun illər məşq etməmiş, ürək əzələlərini daha da 
möhkəmləndirməmiş uşaqlarda nəbz vurğuları döyüntülərinin sayını çoxaldır, təngnəfəsliyin yaranmasına 
səbəb olur. İstər hamar sahələrdə, istərsə də meşə cığırlarında, kələ-kötür yerlərdə yeriş vaxtı bədəni 
gərginləşdirməməli, o çevik və sərbəst surətdə yerinə yetirilməlidir. Addımları atdıqda qıçları yuxarı 
qaldırıb dizdən yüngül bükməli, dabanı birinci olaraq yerə qoymalıdır. Yeriş zamanı həddindən artıq 
geniş addımlar atmamalı, pəncələr bayıra, nə də daxilə çox meyl etməməlidir. Kross və adi yeriş zamanı 
addımların uzunluğunun bərabər olmasına çalışmalıdır. Gövdə isə düz tutulmalıdır. Bütün bunlar qamətin 
 236
düzgün inkişafı və formalaşması üçün xüsusilə vacibdir. Yerişlər zamanı tənəffüsə də diqqət verməli, 
onun düzgün yerinə yetirilməsinə (sərbəst olmasına) səy göstərməlidir. Sərbəst yeriş dövründə təxminən 
iki-üç addımdan bir nəfəs almalı, 3-4 addımdan bir isə nəfəsi buraxmalıdır. Düzgün yeriş qaydasına lazım 
i səviyyədə yiyələndikdə orqanizmə düşən yükün miqdarı nisbətən azalır, ona az enerji sərf etmək lazım 
gəlir, başqa soözlə desək, əzələ gücündən qənaətlə istifadə etmək imkanı genişlənir. Bu da uzaq məsafədə 
yol getdikdə tez yorulmanınn qarşısını xeyli dərəcədə alır, Adam özünü yüngül hesab etməklə daha da 
gümrahlaşır və çevikləşir. Bədən tərbiyəsi müəllimləri yuxarıda deyilənləri nəzərə alıb şagirdlərin yeriş 
və duruşlarına diqqət yetirməklə qeyri-normal onurğa əyriliklərinin və yastıayaqlılığın qarşısını almaqda 
böyük və əhəmiyyətli iş görə bilərlər. Müəllimin şagirdlərdə müşahidə etdiyi qüsurların aradan 
qaldırılması üçün məktəb həkimi və valideynlərlə birlikdə iş aparması daha faydalı və daha təsirli olardı. 
              Qeyd etmək olardı ki, məktəbyaşlı uşaqların sağlamlığının daha da möhkəmləndirilməsində, 
zehni qabiliyyətinin artırılmasında, bəzi xəstəliklərlə mübarizədə təmiz havada (təbii şəraitdə) qaçışla (adi 
və kross) müntəzəm olaraq məşğul olmağın və onun texnikasına düzgün yiyələnməyin rolu böyükdür. 
Məlumdur ki, qaçışda bütün əzələ qrupları, o cümlədən çiyin qurşağı, yuxarı və aşağı ətraf əzələləri, fəal 
surətdə iştirak edirlər. Qaçışın təsiri ilə tənəffüs       üzvləri və ürək qan-damar sistemi öz işini artırmalı 
olur. Bu vaxt ürək qapaqları tez-tez yığılıb-açılır, hər dəfə yığılıb açıldıqda ağ ciyər arteriyasına və 
aortaya vurulan qanın miqdarı tədricən azalmağa başlayır. Qanın oksigenlə təchiz olunması və karbon 
qazının xaric olunmasını təmin edən tənəffüs aparatının işi sürətlənir. Qaçışla məşğul olmayan adamın 
ürəyi qaçan zaman damarlara verilən qanın həcmini kifiayət qədər artıra bilmir. Bu zaman həmin adamın 
ürək nəbz vurğuları tez-tez döyünür, onun işləyən mərhələsi  müəyyən dərəcə azalır. Bu isə ürək 
əzələsinin tədricən zəifləməsinə, fəaliyyətinin pozulmasına səbəb ola bilir. Gərgin qaçış dövründə 
uşaqlarda   nəbz vurğuları bir dəqiqədə 160-189-a çatsa belə, lazımi oksigeni qan vasitəsi ilə hüceyrələrə 
çatdıra bilmir. Bu vaxt sinir hüceyrələri oksigensiz mühitdə zəifləyir və nəticədə baş gicəllənməsi, hətta 
ürəkgetmə halları olur. Bu vəziyyəti tezliklə aradaq qaldırmaqdan ötrü şəkərli məhsuldan istifadə etmək 
lazımdır. Müntəzəm şəkildə qaçış hərəkətləri ilə məşğul olanların ürək fəaliyyəti  qüvvətli və enerjili olur 
və həmin prosesdə ürək fünksiyasını asanlıqla yerinə yetirir. 
              Qaçış maddələr mübadiləsini də sürətləndirən əsas amillərdən biridir. Qaçış zamanı orqanizm 
oksigenlə normal təmin olunmur, oksigenə olan ehtiyac isə qaçış elementləri yerinə yetirilib qurtardıqdan 
sonra ödənilməlidir. Məhz bunlara görə də hərəkətləri qaçışdan sonra qəflətən dayandırmaq olmaz. 
Hərəkətlər dərhal saxlandıqdan sonra bu, aşağı ətraf venalarının boşalmasına, qıçlara çoxlu miqdarda 
qanın yığılmasına səbəb olur. Onu da qeyd etmək lazımdır ki, həm də bu zaman ürəyə gələn venoz qanın  
miqdarı xeyli azalır. Fizioloji tədqiqatlar göstərir ki, həmin prosesdə qan damarlarının fəaliyyətini nizama 
salan reaksiyalar gecikdiyindən bədənin yuxarı hissəsi xüsusilə beyinə gedən qanın miqdarı azalır. Bunun 
nəticəsində adam huşunu itirir. Belə bir vəziyyətin yaranmamasından ötrü qaçışdan sonra hərəkətin 
sürətini tədricən azaltmaq və onu müəyyən müddətdə davam etdirmək lazımdır. 
              Kross qaçışlarının hamar sahələrdə aparılan qaçışlardan müəyyən fərqləri olsa da, onlar ümumi 
cəhətdən bir-birinə uyğun şəkildə həyata keçirilir. Ətraf yerlərə (kələ-kötür sahələrdə, meşə cığırlarında) 
kross qaçışı asta və orta tempdə keçirilməli, addımlar sərbəst olmalıdır. Qaçışın hamar olmayan sahələrdə 
aparılmasına baxmayaraq, yerişdə olduğu kimi, başı və gövdəni düz tutmalı, qıç və qolların hərəkətləri 
bir-birinə uyğunlaşdırılmalıdır. Bu zaman qollar dirsəkdən gərginləşdirilmədən bükülməli, sinə isə bir 
qədər irəli çıxmalıdır. Bu cür qaçış hərəkətlərinin düzgün yerinə yetirilməsi qamətin formalaşmasına 
müsbət təsir göstərir. 
              Qaçış zamanı pəncə və daban yerə qoyulmalıdır (Bədənin ağırlığı pəncə və daban üzərinə 
düşməlidir). Həmin elementin bir neçə dərsdə təkrar olunması və öyrədilməsi məsləhət görülür. 
              Kross hazırlığı üzrə işlərin yaxşı nəticələnməsində onun düzgün olaraq planlaşdırılması da 
mühüm əhəmiyyətə malikdir. Həmin material planlaşdırılarkən iqlim şəraiti, ətraf yerlərin relyefi 
uşaqların fiziki hazırlığı və ətraf yerlərə onların nə dərəcədə bələd olması da ciddi surətdə nəzərə 
alınmalıdır. 
              Kross hazırlığı hərəkətləri müntəzəmlilik və ardıcıllıq gözlənilməklə, şüurluluq və fəallıq, bilik, 
bacarıq və vərdişlərin möhkəmləndirilməsi, müvafiqlik və fərdi yanaşma prinsipləri əsasında 
aparılmalıdır. Kross hazırlığı dərslərində uşaqların nəbz vurğularına da diqqət yetirməlidir. 
Hesablamalara görə 6-8 kros hazırlığı dərsindən sonra nəbz bir dəqiqədə 130, sonrakı dərslərdə isə 150 
 237
dəfə döyünürsə, bu normal sayılır. Kross hazırlığı dərslərində orqanizmə fiziki yükün normal verilməsi 
isə ürəyin iş qabiliyyətini yüksəldir, ürək əzələ qüvvəsini artırır,  möhkəmləndirir, eyni zamanda 
hüceyrələrin qanla    yaxşı təmin olunması üçün lazımi şərait yaradır. Nəbz vurğuları məsafənin yarısı qət 
edildikdən sonra qaçışın qurtarmasına 6-10 saniyə qalmış yoxlanılır. Əgər qaçış qurtardıqdan sonra (10 
saniyə sonra) nəbz döyünmələrinin sayı 100 % hesab edilirsə, bir dəqiqədən sonra nəbz döyünmələrinin 
sayı 20%, 5 dəqiqədən sonra 50%, 10 dəqiqədən sonra isə 70-75%-ə qədər aşağı düşürsə, bu normal hal 
kimi qəbul olunmalıdır. 
 
5.2. Kross məsafəsinin öyrədildməsi metodikası 
              Yeriş və qaçış sahəsindən asılı olaraq addımların uzunluğu və hərəkətin tempinin artırılıb-
azaldılmasının düzgün müəyyənləşdirilməsi də zədələnmələrin qarşısının alınması üçün   çox vacibdir. 
Sürət isə qaçış addımlarının uzunluğundan və hərəkətin tempindən asılıdır. Hərəkətin tempi eyni vaxtda, 
eyni miqdarda hərəkətlərin icrası deməkdir. Məsələn, 1 dəqiqə ərzində hərəkətlərin icra olunma miqdarı: 
              a) yeriş vaxtı müəllim hərəkətin düzgün icrası məqsədlə aşağıdakı tələbləri nəzərə almalıdır: 
yeriş zamanı bədən demək olar ki, tam şəkildə   şaquli vəziyyətdə saxlanmalıdır. Təkan qıçın dizdən və 
ayağın oynaqlardan fəal açılması ilə həyata keçirilməlidir. Bədənin şaquli vəziyyətindən sonra daban 
yerdən həmin an deyil,  tədricən ayrılır. Daban yerdən o zaman ayrılır ki, digər ayaq – yəni havada olan 
ayaq sərbəst olaraq yerə qoyulur. Havada olan ayaq irəli gedən dövrdə yüngülcə bükülür. O, yerə tam 
daban üstündə qoyulur. Qollar isə geniş hərəkət etdirilir. Qollar arxaya gedərkən çiyinlər bir qədər 
hündürə qaldırılır. 
              b) qaçışda təkana xüsusi diqqət yetirməlidir. Addımın axırında bud-çanaq, diz və ayaq oynaqları 
maksimum dərəcədə tam açılmalıdır. Sürətli qaçışda təkanda sürətlə edilməli və 40-45 odərəcə altında 
olmalıdır. Digər qıç və qol isə sürətlə irəli hərəkət etdirilməlidir. Yellənən qıç, dizdən dayaq ayağına 
nisbətən irəli daha çevik atılmalıdır. Əks təqdirdə qaçışın sürəti aşağı düşəcəkdir. Addımın sonunda 
yellənən ayaq yerə sürətlə və fəallıqla qoyulmalıdır. Bu hərəkətin yerinə yetirilmə vaxtını azaldır. Ayağın 
yerə toxunan anında isə gövdə və çanaq irəli aparılır. 
              Qaçışın əvvəlində, yəni ayaqlar yorulmazdan qabaq yellənən ayağı pəncəsi üstə qoymaq 
məsləhət görülür. Sonra isə ayaq  pəncə-daban üstə tam olaraq yerə qoyulur. Ayağın bir qədər onun 
xaricə tərəf olan hissəsi üstündə qoyulur. Ayağın bir qədər onun xaricə tərəf  olan  hissəsi üstündə 
qoyulması daha faydalıdır. Bundan sonra, yəni ayaq pəncə-daban və yaxud daban üstə yerə qoyulur. 
Yalnız ən yaxşı qaçanlar ayağı pəncə üstə yerə qoymağı bacarırlar. Bu an onlar qıçı tam açmalıdır.           
            Qollar isə həddən artıq dirsəklərdən  bükülməməli və sinəyə möhkəmcə  sixılmamalıdır. Qolları 
irəli apararkən onlar gövdənin orta xəttinə yaxınlaşdırılır, arxaya gedərkən isə arxaya, daxilə tərəf 
istiqamətləndirilir. Hərəkət zamanı qollar sərbəst hərəkət etdirilir. Bədən şaquli vəziyyətdə olduqda isə 
(qollar arxaya gedərkən) diz bükülməlidir. 
              İndi də kross hazırlığından IV sinif üzrə dərs nümunələrini verək. 
 
5.3. IV sinifdə kross hazırlığı üzrə dərslərin məzmunu 
              Həmin dərsdə qaçış zamanı intensiv olaraq artan gərginliyə qarşı davamlılıq keyfiyyətinin 
inkişafı üçün müxtəlif hərəkət növləri verilir. Bu hərəkət keyfiyyətləri əsasən yeriş və qaçış üzrə 
məsafələrin tədricən artırılması və dərinləşdirilməsi hesabına inkişaf etdirilir. Təkrar çıxmasın deyə, hər 
dərsdə həmin hərəkətləri qeyd etməyi lazım bilmədik. 
              I dərs. Vəzifə: tapşırıq üzrə templə yerişin öyrədilməsi. 
              1. Kross hazırlığı məşğələlərində zədələnmələrin qarşısını almaq məqsədilə davranış qaydaları 
haqqında. 
              2. Ümuminkişafetdirici kompleks hərəkətlər. 
              3. Ayaq-oynaq birləşmələrinin möhkəmləndirilməsinə tənəffüs prosesinin ritmik olaraq tənzim 
edilməsi üçün xüsusi hərəkətlər. 
              4. Vaxt nəzərə alınmaqla 100 m məsafəyə yeriş, tapşırıq üzrə templə 100 m məsafəni 70-75 
saniyə ərzində yerimək. 
 238
              5. Səmərəli, rəvan qaçış üçün davamlılıq keyfiyyətini inkişaf etdirən müxtəlif xüsusiyyətli 
hərəkətlər. 100 m qaçış, 100 m yeriş, 200 m qaçış, 100 m yeriş, 100 m məsafəyə 70-75 saniyə müddətində 
templə yeriş, sərbəst qaçış. 
              II dərs. Vəzifə: Tapşırıq üzrə templə yeriş və qaçışın öyrədilməsi. 
1. Kross məsafəsində qaçış və yeriş tempi haqqında anlayış. 
2. Ümuminkişaf etdirici kompleks hərəkətlər. 
3. Xüsusi hərəkətlər (1-ci dərsə bax). 
4. Tapşırıq üzrə templə 100 m məsafəyə yeriş (1-ci dərsə bax). Vaxt nəzərə alınmaqla 100 m 
məsafəyə qaçış (saniyəölçənlə), 30-32 saniyə ərzində 100 m məsafəyə sürətlə qaçış. 
5. Müxtəlif hərəkətlər (tapşırıq üzrə templə, yuxarıda göstərilmişdir):    100 m qaçış, 100 m 
yeriş, 300 m qaçış, 200 m yeriş, 100m qaçış, 100 m yeriş. 
              III dərs. Vəzifə: qaçış və yeriş dövründə qolların düzgün olaraq hərəkət etdirilməsinin və tapşırıq 
üzrə templə qaçışın öyrədilməsi.  
1. Kross məsafəsinə yeriş və qaçış, temp üzrə biliklərin yoxlanılması. 
2. Ümuminkişaf etdirici kompleks hərəkətlər. 
3. Xüsusi hərəkətlər (birinci dərsə bax). 
4. Boyuna ip aşırmaqla yeriş və qaçışlar. Bu zaman qollar dirsəkdən (oynaqlardan) bükülür, 
ipin kənarları qurşaq səviyyəsində əllərlə tutulur. 
5. Müxtəlif hərəkətlər: oğlanlar – 200 m qaçış, 200 m yeriş, 300 m qaçış, 200 m yeriş, 100 m 
qaçış, 100 m yeriş; qızlar üçün dərsdə verilmiş hərəkətlərdən istifadə edilir. 
              Q e y d: Mövcud dərslərdə verilmiş və gələcək dərslərdə veriləcək bütün hərəkətlər  üzrə templər 
təxminidir: hər 100 m qaçış üçün 30-35 saniyə, yeriş üçün 70-75 saniyə sərf olunması məsləhət görülür. 
              IV dərs. Vəzifə:  Qaməti düzgün saxlamaqla qaçışın öyrədilməsi. 
1. Qaçış üçün ümuminkişaf etdirici və xüsusi hərəkətlər. 
2. «Qaçış dövründə hansı komandanın şagirdləri qamətini daha yaxşı saxlayırlar?» yarışı (100 m 
məsafəyə). 
3. Müxtəlif hərəkətlər: oğlanlar – 200 m qaçış, 200 m yeriş, 400 m qaçış, 200 m qaçış, 200 m yeriş; 
qızlar – 200 m qaçış, 200 m yeriş, 300 m    qaçış, 200 m yeriş, 100 m qaçış, 100 m yeriş. 
              V dərs. Vəzifə: Qaçış vaxtı qamətin düzgün saxlanması və qolların düzgün hərəkət etdirilməsi 
vəzifələrinin möhkəmləndirilməsi.  
              1. Nəbz vurğularını müşahidə etməklə fiziki inkişafa nəzarət edilməsi. 
              2. Qaçış hərəkətləri və ümuminkişaf etdirici hərəkətlər. 
              3. Qaçış və yeriş zamanı qamətin düzgün saxlanılmasının yoxlanması (şagirdlərin qaçış 
dövründə bir-birini müşahidə etməsi). 
              4. Müxtəlif hərəkətlər: oğlanlar – 200 m qaçış, 200 m yeriş, 200 m qaçış, 200 m yeriş; 300 m 
qaçış, 200 m yeriş; qızlar – 200 m qaçış, 200 m yeriş, 300 m  qaçış, 200 m yeriş. 
    VI dərs. Vəzifə: Ayağın kənar hissəsində qaçışın və həmin vəziyyətdən   pəncə-daban üzərinə 
keçməyin öyrədilməsi: 
1. Qaçışın sürətinin və məsafəsini artırıb-azaltmaqla nəbz vurğularının sayının dəyişdirilməsi. 
2. Nəbz vurğularının müəyyənləşdirilməsi. 
3. Ümumiinkişaf etdirici hərəkətlər. 
4. Ayağın inkişafı üçün xüsusi hərəkətlər. 
5. Ayağın kənar hissəsində qaçışdan pəncə-daban üzərinə (tam ayaq üzərində) qaçışa 
keçməyin göstərilməsi və izahı. Asta qaçış zamanı ayaqların yerə tam qoyulmasına diqqət 
yetirmək. 
6. Müxtəlif hərəkətlər: oğlanlar – 200 m qaçış, 200 m yeriş, 500 m qaçış, 200 m yeriş, 100 m 
qaçış, 100 m yeriş; qızlar – 200 m qaçış, 200 m yeriş, 100 m qaçış, 100 m yeriş. 
      VII dərs. Vəzifə: Ayağın düzgün qoyulmasının möhkəmləndirilməsi (6-cı dərsə bax). 
1. Nəbz vurğularının möhkəmləndirilməsi. 
2. Ümuminkişaf etdirici və qaçış hərəkətləri. 
3. Ayaqların möhkəmləndirilməsi üçün hərəkətlər. 
 239
4. Orta templi qaçış və bu vaxt ayaqların düzgün qoyulmasına diqqət yetirmək (6-cı dərsə 
bax). 
5. Müxtəlif hərəkətlər: oğlanlar (6-cı dərsə bax); qızlar – 200 m qaçış, 200 m yeriş, 400 m 
qaçış, 200 m yeriş, 200 m qaçış, 200 m yeriş. 
        Nəbzin yoxlanması: Qaçışdan sonra 10 saniyə, 2 dəqiqə, sonra isə 3,5 və 10 dəqiqə sonra. 
       VIII dərs. Vəzifə: Kross məsafəsinə zaçotların yoxlanılması. 
1. Ümuminkişaf etdirici kompleks hərəkətlər. 
2. Yuxarı start. 
3. Kross : oğlanlar – 500 m, qızlar – 300 m. 
4. Nəbzin yoxlanması – (7-ci dərsə bax). 
       IX-X dərs. Vəzifə: Düzgün qamət vəziyyətini və qaçış zamanı tənəffüsün ritmikliyinin 
möhkəmləndirilməsi. 
1.Ümuminkişaf etdirici və qaçış hərəkətləri. 
2.Yerində qaçış və yeriş. Bu zaman tənəffüsün ritmik şəkildə düzgün olaraq edilməsinə diqqət 
yetirmək. 
3.Yeriş və qaçış zamanı tənəffüsün ritmikliyini və qamətin düzgün olmasının yoxlanması (şagirdlərin 
biri hərəkəti yerinə yetirir, digəri isə ona nəzarət edir və əksinə). 
4.Müxtəlif hərəkətlər: oğlanlar – 100 m qaçış, 200 m yeriş, 600 m qaçış, 200 m yeriş, 200 m qaçış, 
200 m yeriş; qızlar – 200 m qaçış, 200 m yeriş, 400 m qaçış, 200 m yeriş, 200 m qaçış, 200 m yeriş. 
 XI-XII dərs. Vəzifə: Qaçış addımları texnikasının öyrədilməsi. 
1.Ümuminkişaf etdirici hərəkətlər. 
2.Ayağın inkişafı üçün hərəkətlər. 
3.Qaçış addımları texnikasının izahı və göstərilməsi. Orta templə qaçış. Bu vaxt qaçış 
addımlarının düzgün atılmasına fikir vermək. 
4.«Kim düzgün və yaxşı qaçır?» (qızlar oğlanların qaçış addımlarının düzgünlüyünü 
qiymətləndirir və əksinə). 
5.Müxtəlif hərəkətlər: oğlanlar–100 m qaçış, 100 m yeriş; qızlar–100 m qaçış, 100 m yeriş, 400 
m qaçış, 200 m yeriş, 200 m qaçış. 
6.Nəbzin yoxlanması (7-ci dərsə bax). 
 XIII dərsə bax. Vəzifə: kross qaçışının mənimsənilməsi texnikasının yoxlanması. 
1.Ümuminkişaf etdirici kompleks hərəkətlər. 
2.Xüsusi qaçış hərəkətləri. 
3.Yeriş və qaçışı mənimsəmək texnikasını yoxlamaq (Məsafə 100 m). Qaçış addımlarına, 
tənəffüsə, ayaq pəncəsinin qoyulmasına, qolların işlədilməsinə və qamətə diqqət yetirmək. 
4.Müxtəlif hərəkətlər: (11-ci dərsə bax). 
5.Nəbzin yoxlanması (7-ci dərsə bax). 
XIV dərs. Vəzifə. Kross qaçışını mənimsəmək texnikasının yoxlanması. 
1.Ümuminkişaf etdirici kompleks hərəkətlər. 
2.Xüsusi qaçış hərəkətləri. 
3.Kross: oğlanlar – 5—m, qızlar – 3—m. 
4.Kross üzrə məşğələlərə yekun vurulması.  
Müxtəlif hərəkətlər üzrə yükün həcminin təxmini bölüşdürülməsi. 
 240
 
 
 
                                Yoxlama -  test sualları 
 
      1.  Kross hazırlığı hərəkətlərinin məsafələr üzrə təlimi. 
1. Kross yerişinin öyrədilməsi metodikası. 
2.  Kross qaçışının öyrədilməsi metodikası. 
  
 
 
 
                         Yaradıcılıq işi üçün təxmini mövzular 
 
1. Relyefdən asılı olaraq kross hazırlığının aparılması. 
2. Dağlıq şəraitində kross hazırlığının təşkili. 
3. Meşəlik zonalarında kross hazırlığının təşkili. 
 
 
 
 
 
 
 
 
 
 
 
 
 
 
 
 
 
 
 241
3.6. Üzgüçülüyün öyrədilməsi 
 
6.1. Üzgüçülük tədris və elmi fəndir 
              Yüksək ixtisaslı bədən tərbiyəsi müəllimləri hazırlanması günün ən vacib tələblərindəndir. 
Bunun üçün də hazırda bədən tərbiyəsi müəllimlərinin hazırlanması sisteminin təkmilləşdirilməsi zəruri 
vəzifələrdən sayılır. Həmin təkmilləşdirmə işləri ayrı-ayrı tədris fənlərinin nəzəri və metodiki 
səviyyəsinin yüksədilməsi ilə əlaqıdar olub, müəllimə əmək, mənəvi və fiziki tərbiyə işlərini 
yaxşılaşdırmaqda kömək göstərilməlidir. Bu tədbirlərin tam həyata keçirilməsində idman fənlərinin 
əhəmiyyəti böyükdür. Üzgüçülük idman fənlərindən biri kimi fiziki tərbiyənin əsas vasitələrindən 
olmaqla yanaşı, vacib tətbiqi hərəkət vərdişləri aşılayır. 
              Üzgüçülük fiziki (hərəkət) fəaliyyəti və təkrar hərəkətlərdən ibarət olub, adama suyun üzündə 
özünü saxlaya bilməsini öyrətməklə, kənardan kömək olmadan istənilən istiqamətə üzərək irəliləyib 
müəyyən məsafəni qət etmək deməkdir. 
              Üzgüçülük tədris fənni kimi biliklər məcmuəsindən ibarət olub, bədənin su ilə qarşılıqlı 
əlaqəsinin qanunauyğunluqlarını öyrədir. Həmin qanunauyğunluqları öyrənmək və bunu üzgüçülük 
dövründə tətbiq etmə xüsusən vacibdir. Çünki bu adamda müəyyən zəruri bacarıq və vərdişləri 
formalaşdırır. Bütün bunlar isə heç bir    kömək və vasitə olmadan suyun üzərində qalmağa və üzərək 
irəliləməyə imkan verir. Həmin şəxs suda irəliləyib lazımi məsafəni qət edir. 
              Üzgüçülüyün inkişafında bu sahədə tədqiqatların aparılması mühüm rol oynayır. Bu tədqiqatların 
nəticəsində onun qanunauyğunluqları texnikasının və təlim metodikasını inkişaf etdirmək yolları 
öyrədilir. Üzgüçülük tədqiqat metodlarına qabaqcıl təcrübənin öyrənilib ümumiləşdirilməsi, müşahidə, 
müsahibə, anketləşdirmə və eksperimentlər daxildir. 
              Üzgüçülük kursunda tələbələrə onun nəzəriyyə və metodikası mənimsçədilir, ayrı-ayrı növləri, 
mütəhərrik oyunlar və s. öyrədilir. Bunlar isə müəyyən bilik, bacarıq və vərdişlər aşılayır ki, bu da 
ümumtəhsil orta məktəblərində həmin işin pedaqoji baxımdan səmərəli təşkili və həyata keçirilməsinə 
zəmin yaradır. 
              Üzgüçülük kursu mühazirə, seminar və təcrübi məşğələlər formasında aparılır. Təcrübi 
məşğələlərdə ümumi inkişaf və xüsusi hərəkətlər icra olunur, tətbiqi üzgüçülüyün texnikası, oyunlar və 
əyləncəli hərəkətlər yerinə yetirilir. Bunlar üzgüçülüyün öyrədilməsini təmin edir. Üzgüçülük  üzrə 
tapşırıqlar, müstəqil kurs işi formasında da yerinə yetirilir. 
 
6.2.Üzgüçülük idman üsulları 
              İdman, oyun, tətbiqi və fiqurlu (bədii) üzgüçülük üsulları vardır. 
              Üzgüçülük idmanın məzmununa müxtəlif yarışlarda, müxtəlif məsafələrin hər hansı üsulundan 
istifadə etməklə qət olunmasıdır. Bunlar isə xüsusi qaydalarla yerinə yetirilir. Yarışlar standart ölçülü 
hovuzlarda keçirilir. Üzgüçülük yarışları 25, 50 m və 100 m uzunluğunda olan hovuzlarda 50-dən 1500 
m-dək keçirilir. 
              Üzgüçülük idman üsulu cəldlik, çeviklik, dözümlülük və s. keyfiyyətləri inkişaf etdirməklə 
yanaşı, sürətliliyin yüksədilməsinə də kömək göstərir. 
              İdman üsullarına daxildir: sinə üstə krol, bras, delfin (batterflyay), kürəklər üstə krol. 
              Sinə üstə sərbəst üzmə fasiləsiz olaraq ayaq və qolların növbəli hərəkəti ilə xarakterizə olunur. 
Qollarla avar hərəkəti suda, hazırlayıcı hərəkət isə havada icra olunur. 
              Arxasıüstə sərbəst üzmə üsulunda idmançının qolları növbə ilə avar çəkir, ayaqlar isə bir-birinin 
ardınca gah yuxarı, gah da aşağı hərəkət etdirilir. 
              Bras üsulunun texnikası qol və ayaqların eyni vaxtda müəyyən ardıcıllıqla simmetrik hərəkəti 
ilə xarakterizə edilir. Hazırlayıcı hərəkətdə qollar sudan çıxmır. 
              Delfin üsulunda ayaqlarla qolların hərəkəti müəyyən ardıcıllıqla eyni vaxtda simmetrik icra 
olunur. Hazırlayıcı hərəkətlərdə qollar su üzərində irəli aparılır. Ayaqlar isə yuxarıdan – aşağı və əksinə 
bir yerdə hərəkət etdirilir. 
             
 
 242
  Yarışlarda üzgüçülük üsullarına uyğun məsafələr də müəyyən edilir. Yarışların proqramına 
estafet və kompleks üzgüçülük də daxil edilir. Kompleks üzgüçülük də hər bir idmançı 4 üsuldan istifadə 
edərək məsafəni başa çatdırmalıdır.   
              Kompleks üzgüçülük 200 m məsafəyə qət olunur. Hər biri 50 m məsafəyə olmaqla üzmə 
üsulunun 4-dən də   istifadə edilir.Bura: sərbəst, bras, delfin və arxasıüstə üzmə üsulları daxildir. 
              Estafet üsulunda isə 4 idmançı iştirak edir. Bu idmançıların hər biri eyni məsafəyə üzməklə 
bərabər, estafetin məsafələri üzrə nəzərdə tutulan üsulla üzməlidir. 
              Estafet üzgüçülük komandalı yarış növüdür. Burada hər komandadan 4 üzgüçü iştirak edir. 
Estafet üzmə 100 və ya 200 m məsafəyə keçirilir. Yarış start komandası ilə başlayır. Növbəti iştirakçılar 
startı üzgüçünün əli dönmə lövhəsinə (hovuzun divarına) dəyəndən sonra qəbul edir. 
              Üzgüçülüyün oyun üsulunun məzmunu suda müxtəlif oyunlar və əyləncələrin keçirilməsindən 
ibarətdir. Oyun üsulu əsasən yeniyetmələrin məşğələlərində tətbiq olunur ki, bu da onların üsullara 
tezliklə yiyələnməsinə, üzgüçülük üçün zəruri keyfiyyətlərin inkişafına şərait yaradır. Oyunların kiçik 
yaşlarda tətbiqi sadələşdirilmiş üzgüçülük üsuluna tezliklə mənimsədilməsinə kömək edir. Uşaqların 
fəallığını artırır,   və bu iş marağı gücləndirir. 
              Boğulanın sudan çıxarılmasında, dərinliyə və uzununa üzməkdə tətbiqi üzgüçülük üsulundan 
istifadə edilir. Bunun üçün də sürətli üzməyi bacarmalı, özünü boğulmadan qorumalı, boğulan adam 
tutduqdan ondan aza dola bilmək keyfiyyətlərinə yiyələnməlidir. Həm də boğulanı Sudan çıxartmaq 
texnikasına malik olmalı, əks fəndləri mənimsəməlidir. Tətbiqi üzgüçülük üsuluna yiyələnmiş idmançı 
boğulanı sudan çıxara bilər. Bu üsula yiyələnmək əsgəri xidmətdə olanlar üçün daha vacibdir. 
              Fiqurlu üzgüçülük üsulu müxtəlif kompleks hərəkətlərdən, o cümlədən xeroqrafiya, akrobatika 
və gimnastikanın müxtəlif hərəkət kombinasiyalarından istifadə edərək fiqurların düzəldilməsindən 
ibarətdir. Hazırda uşaq və yeniyetmə yaşlardan başlayaraq və fiqurlu üzgüçülük üsulu ilə məşğul 
olanların sayı günbəgün artır. Fiqurlu üzgüçülük üsulu ilə də maraqlı yarışlar təşkil olunur. 
                       6.3. Üzgüçülüyün səciyyəvi xüsusiyyətləri 
              Üzgüçünün hərəkətləri su   şəraitində yerinə yetirilməsi, bu vaxt bədənin asılı vəziyyətdə olması, 
möhkəm dayağın olmaması üzgüçülüyün 1-ci xüsusiyyətidir. Bədənin bu vəziyyətdə olması adamda 
hərəkət imkanlarını artırır və onun inkişafına təkan verir. Bu isə bədənin ayrı-ayrı hissələrində 
mütəhərrikliyi artırır. Nəticədə orqanizmin sistem və üzvləri inkişaf edir və təkmilləşir. 
              Üzgüçülüyün ikinci xüsusiyyəti suda hərəkətlər icra edilən zaman bədəndə nisbətən çəkisizlik 
yaranır. Bu suyun bədəni qaldırmaq qüvvəsinə malik olması ilə əlaqədardır. Suda bədənin çəkisizliyi 
dayaq sistemini yükdən azad edir və düzgün inkişafa kömək göstərir. 
              Üzgüçülüyün üçüncü xüsusiyyəti fiziki hərəkətlər yerinə yetirilərkən bədənin üfiqi vəziyyətdə 
olmasıdır. Həmin vəziyyətdə eyni hərəkətlərin təkrar icrası nəticəsində (tsiklik) bəzi orqanların (ürək, 
qara ciyər, böyrəklər və s.) işi daha da yüngülləşir. Bütün bunlar isə uşaq və yeniyetmələrin fiziki 
tərbiyəsində mühüm əhəmiyyətə malikdir. 
 
                           6.4. Üzgüçülüyün əhəmiyyəti 
              a) üzgüçülüyün tərbiyəvi əhəmiyyəti. Üzgüçülük üzrə vərdişlər yaranmaqla uşaqlarda həm də 
qüvvə, tezlik, sürətlilik, dözümlülük, davamlılıq və cəldlik kimi keyfiyyətləri də inkişaf etdirir. 
Üzgüçülük estetik tərbiyəyə də müsbət təsir göstərir. Çünki, üzgüçülüyün idman üsulu ilə məşğul olarkən 
uşaqlar sürbəsür məqsədəuyğun, səmərəli, dəqiq və düzgün hərəkətlər icra edirlər. Bunlar isə qamətin 
formalaşmasına, xarici görünüşün gözəl olmasına imkan verir. 
              Üzgüçülüyün fiqurlu üsulu ilə məşq    etmək, müxtəlif kombinasiyalı hərəkətləri yerinə yetirmək 
estetik hisslərin inkişafına müsbət təsir göstərir. 
              Üzgüçülüyün mənəvi və iradi tərbiyənin formalaşmasında ən yaxşı vasitələrindən biridir. 
Üzgüçülük məşğələlərinin səmərəli təşkili və keçirilməsi də uşaqlarda şüurlu intizam yaradır, təşkilatçılıq 
qabiliyyətini artırır, doğruçuluq, dözümlülük, iradəli olmaq kimi keyfiyyətləri inkişaf etdirir. Onların 
mərd və cəsur olmasına şərait yaradır, mübarizə aparmaq qabiliyyətini yüksəldir, dostluq, yoldaşlıq və 
vətənpərvərlik hisslərini inkişaf etdirir, vətənin müdafiəsinə hazırlayır. 
              Üzgüçülük böyük tərbiyəvi əhəmiyyəti vardır. Üzmə ilə məşğul olarkən sudan qorxmaq, 
inamsızlıq, yorğunluq aradan qaldırılır, öz gücünə inam artır. Eləcə də müntəzəm məşq etmək, rejimə 
 243
əməl etmək, nizam-intizama riayət etmək, bir-birinə kömək etmək, yarış vaxtı komanda yoldaşları ilə 
birgə səy göstərmək uşaqlarda insan üçün zəruri həyati keyfiyyətlər aşılayır. Üzgüçülük məşğələləri 
düzgün təşkil olunduqda qətililik, əməksevərlik, çeviklik və cəsarətli olmaq keyfiyyətləri tərbiyə olunur. 
Bundan əlavə, üzgüçülük məşğələləri ürək-damar sistemini və tənəffüs üzvlərini möhkəmləndirir, əsas 
əzələ qruplarını, pəncə-daban əzələlərini inkişaf etdirir. Habelə, maddələr mübadiləsini gücləndirir, 
işgörmə qabiliyyətini yüksəldir, həm də fiziki keyfiyyətlərin inkişafına kömək edir. 
              b) üzgüçülüyün sağlamlıq əhəmiyyəti. Üzgüçülüyün sağlamlıq üçün də xüsusi əhəmiyyəti 
vardır. Su adamın dərisini təmizləyir ki, bu da dərinin tənəffüzünü yaxşılaşdırır. Üzgüçülük 
məşğələlərində orqanizm daha çox enerji, istilik itirməli olur. Bu isə orqan və sistemlərin məşq etməsi, 
hərəkət fəaliyyətinin artması deməkdir. Hərəkət fəaliyyətinin yüksəlməsi iştahı artırır, maddələr 
mübadiləsini gücləndirir, əzələ və bağları daha da möhkəmləndirir və fəaliyyətini artırır. 
              Nəticədə hüceyrə və toxumalar vaxtlı-vaxtında qanla təmin olunur, oksigenə olan ehtiyacları 
ödənilir. Bünlar isə orqanizmin sağlamlığını möhkəmləndirir. Üzgüçülüklə məşğul olmaq bəzi xəstəlikləri 
müalicə edir, adamın xəstəliklərə tutulmasının qarşısını alır. Müalicə bədən tərbiyəsində üzgüçülük 
mühüm vasitələrdən biri hesab olunur. 
              v) üzgüçülüyün hərbi-tətbiqi əhəmiyyəti. Üzgüçülük yalnız  sağlamlıq-tərbiyəvi əhəmiyyətə 
deyil, o, həm də hərbi-tətbiqi əhəmiyyətə malikdir. Məlumdur ki, su döyüşlərində tətbiqi üzgüçülüyün 
əhəmiyyəti olduqca böyükdür. Bu zaman suya baş vurma, boğulanları xilasetmə və su maneələrini dəf 
etmək üçün tətbiqi üzgüçülük üsulundan deniş istifadə edilir. Həmin anlarda paltarda üzmək, suda  paltarı 
soyunmaq, Üzən əşyaların  suda daşınması və s. kimi işlərin tətbiqi üzgüçülüyün köməyi ilə görmək olar. 
              Tətbiqi üzgüçülüyə yiyələnməklə paltarda qumbara və silahla, əleyhiqazla və s. ilə üzmək 
mümkün olur. 
              Suda boğulanları xilas etmək – mühüm tətbiqi vərdiş olub, hər bir insana, xüsusən vacibdir. 
Boğulanlara kömək göstərən boğulana üzüb yaxınlaşma texnikasını, ondan azad olmağı, çəkib sudan 
çıxzarmağı və süni tənəffüsvermə üsullarını bilməlidir. 
 
               6.5. Üzgüçülüyün fiziki tərbiyə sistemində yeri 
              Üzgüçülük fiziki tərbiyə sisteminə daxil olmaqla onun ideoloji, elmi-metodiki və təşkili əsasları 
mövcuddur. Bundan əlavə, üzgüçülük fiziki tərbiyə sisteminə daxil olmaqla onun səmərəli təşkili üçün 
üzgüçülük hovuzunun olması olduqca vacibdir. Üzgüçülüyün inkişafı və öyrədilməsi məqsədilə ixtisaslı 
kadrların hazırlanmasına böyük ehtiyac vardır. Bundan əlavə, üzgüçülük fiziki tərbiyə vasitələrindən biri 
kimi uşaqları əməyə və müdafiəyə hazırlayır. Onlarda cəldlik, çeviklik, sürət və s. bu kimi keyfiyyətləri 
inkişaf etdirir. Üzgüçülük sağlamlığı möhkəmləndirir, adamların iş qabiliyyətini artırır və estetik, 
vətənpərvərlik   və s. tərbiyəvi hisslər aşılayır. Ən başlıcası isə həyati bacarıq və vərdişlər aşılamaqla 
uşaqları gələcək həyata hazırlayır. 
              Üzgüçülük ümumi VMH kompleksi hərəkətlər sisteminə daxildir. O, uşaqlarda tətbiqi 
keyfiyyətlər aşılamaqla, onların hərtərəfli inkişafına da zəmin yaradır. Buna görə də VMH kompleksinin 
bütün pillələrində üzgüçülük üzrə normativləri yerinə yetirmək tələb olunur. VMH kompleksi üzrə 
normativlərdə sürətlə üzmək tələb olunmur. Sadəcə olaraq, uşaqlar 50 m məsafəyə vaxt nəzərə alınmadan 
üzməyi bacarmalıdır. Vaxt nəzərə alınmadan məsafə qət olunarsa, demək VMH kompleksinin üzgüçülük 
üzrə praktik norma yerinə yetirilmiş hesab olunur. 
 
                        6.6. Üzgüçülüyün öyrənilməsi metodikası 
              Üzgüçülük tədbirlərinin təşkilinin səhər saatlarında, yəni saat 12-dək təşkili daha 
məqsədəuyğundur. Üzgüçülüyün günorta saatlarında saat təxminən 12-dən 17-dək günün isti saatlarında 
aparılması məsləhət görülmür. Günün ən isti saatlarında üzmə günvurmaya və yaxud günyandırmaya 
səbəb ola bilər. 
              Adətən, ilk olaraq üzməyi öyrənmək istəyənlə «Sinə üstə sərbəst üzmə», habelə «Arxasıüstə 
sərbəst üzmə» üsullarını göstərmək daha faydalı olur. İlk əvvəl uşaqlara suya alışma hərəkətləri, suda 
irəliləmə və suda özünü saxlama hərəkətləri öyrədilir. Burada mühüm məsələlərdən biri suda hazırlıq 
hərəkətlərinin mənimsədilməsidir. Hazırlıq hərəkətlərinin təlimi həm suda və həm də quruda aparılır. 
 244
              Qeyd etməliyik ki, üzməni nəinki kiçik məktəbyaşlı dövründən başlamalı, yaxşı olar ki, onun 
öyrədilməsinə məktəbyaşına qədər ən kiçik bağsa yaşı dövründən başlansın. Uşağı vannada çimizdirərkən 
əvvəlcə onu arxasıüstə tutmalı, onlara ayaqları suyun içində aşağı-yuxarı hərəkət etdirməyi mənimsətmək 
lazımdır. Bundan sonra uşağı qarnı üstə çevirib özünü suda saxlamasına çalışmalıdır. Bu zaman bədən 
düz tutulmalı, qıçlar diz oynağından bükülməlidir. Qollar isə tam açılmalıdır. Yəni qollar dirsəkdən 
bükülməlidir. Qollar bu zaman irəli və ya yanlara da açıla bilər. Həmin hərəkətlər müvafiq əzələləri 
möhkəmləndirməklə bərabər, həm də uşaqlar suda sərbəst hərəkət edir, həddən artıq gərginlik keçirmirlər. 
 
 
 
6.7. Suda hazırlıq hərəkətləri 
              Suda hazırlıq hərəkətlərinə eyni zamanda uşaqların suda irəliləmələri, suya baş vurmaları, 
qaçaraq suya girmələri, suda oynamaları, həmçinin bir-biri ilə gücü, sürəti, dözümlülüyü artıran – inkişaf 
etdirən hərəkətləri icra etmək də daxildir. 
              İbtidai məktəbyaşlı uşaqların hazırlıq hərəkətləri nə qədər sadə olsa da, böyük yaşlı 
məktəblilərdə isə hazırlıq hərəkətləri tədricən çətinləşdirilir. Bura topla hərəkətlər, əl və ayaq üzərində 
hərəkətlər və s. daxildir. 
              Sonralar isə suda nəfəs alıb – nəfəsi suya buraxmaq, suyun altında gözü açmaq, suyun altında 
müxtəlif hərəkətlər icra etmək öyrədilir. Daha sonra ayrı-ayrı üzmə idman üsulları üzrə qıçların 
hərəkətləri öyrədilir. Qıçlar yuxarıdan aşağı hərəkət etdirilir. Bundan sonra qolların hərəkətləri təlim 
olunur. 
 
6.8. Üzgüçülükdə gigiyenik və təhlükəsizlik qaydaları 
              Üzgüçülükdə gigiyenik qaydalara əməl etmək çox vacibdir. Bura ilk növbədə suyun təmiz 
olması, su avadanlıq və qurğularının, ləvazimatların səliqə – səhmanda saxlanılması, təmiz olması vacib 
şərtdir. Bundan əlavə, üzməklə məşğul olanların şəxsi gigiyenasına diqqət yetirməsi – yəni təmiz və 
bədən ölçüsündə geyimlərinin olması da əsas amillərdən biridir. Eyni zamanda, bədən müntəzəm olaraq 
yuyulmalı, dırnaqlar tutulmalı, saçları vaxtlı-vaxtında düzəltməli, səliqəyə salınmalı və yığılmalıdır. 
  
Suda məşğul olan zaman təhlükəsizlik qaydaları 
bunlardır: 
1. Yeməkdən dərhal sonra üzmək olmaz; 
2. Çox isti və ya soyuq suya girmək olmaz; 
3. Təhlükəsizlik işarəsi qoyulmuş yerdən uzağa üzmək olmaz; 
4. Yaxınlıqda olan qayığa və hər hansı bir tanış olmayan əşyalara tərəf üzmək olmaz; 
5. Yoldaşlarından uzaqlaşmamaq; 
6. Bədən əsənədək, yəni üşüyəənədək çimmək olmaz; 
7. Çiməndən sonra qurulanmaq; 
8. Qulağa su düşməməsi üçün üzməzdən əvvəl pambığı vazilenlə və ya su keçirməyən yağda 
isladıb qulağa tıxamaq lazımdır; 
9. Su burulğanı olan yerə tərəf üzmək qadağandır. 
 
                     
 245
 
 
Yoxlama – test sualları 
 
1. Üzgüçülük tədris və elmi fənndir. 
2.  Üzgüçülük idman üsulları. 
3. Üzgüçülüyün səciyyəvi xüsusiyyətləri. 
4. Üzgüçülüyün tərbiyəvi əhəmiyyəti. 
5. Üzgüçülüyün hərbi – tətbiqi əhəmiyyəti. 
6. Üzgüçülüyün sağlamlıq əhəmiyyəti. 
7. Üzgüçülüyün fiziki tərbiyə sistemində yeri. 
8. Üzgüçülüyün öyrədilməsi metodları. 
9. Üzgüçülükdə hazırlıq hərəkətləri. 
10. Üzgüçülükdə gigiyenik və təhlükəsizlik qaydaları. 
 
 
 
                        Yaradıcılıq işi üçün təxmini mövzular 
 
1. Üzgüçülük fiziki tərbiyənin mühüm vasitəsidir. 
2. Üzgüçülüyün öyrədilməsi metodikası. 
3. Üzgüçülükdə təhlükəsizlik və gigiyenik qaydalar. 
4. Sağlamlığın möhkəmləndirilməsində üzgüçülüyün rolu. 
 
 
 
 
 
 
 
 
 
 
 
 246
VI   F Ə S İ L   XÜSUSİ MƏKTƏB VƏ QRUPLAR 
 
AZKOMPLEKTLİ MƏKTƏBLƏRDƏ VƏ XÜSUSİ TİBBİ QRUPLARDA  FİZİKİ TƏRBİYƏ 
 
                                        P   L   A   N: 
 
1.Azkomplektli məktəblərdə fiziki tərbiyənin tədrisi xüsusiyyətləri 
2.Azkomplektli məktəblərdə fiziki tərbiyənin təşkili variantları 
a) birinci variant 
b) ikinci variant 
v) üçüncü variant 
     3.Xüsusi tibbi qrup şagirdləri ilə fiziki tərbiyənin təşkili. 
     4.Xüsusi tibbi qrup şagirdləri üçün hərəkət və oyunların seçilməsi. 
                              
 
                                         Ə D Ə B İ Y Y A T 
 
1.B.Kaçaşkin. Fiziçeskoe vospitanie v naçalnoy şkole. M., İzd-vo,  «Prosveşenie», 1978-ci il. 
2.B.Quliyev. Tələbələrin orta məktəbin I-VIII siniflərində bədən tərbiyəsi və kütləvi idman işlərinin 
təşkilinə hazırlanması məsələləri. Bakı, 1994-cü il. 
 
 
 
 
 
XÜSUSİ  MƏKTƏB VƏ QRUPLAR 
 
VI FƏSİL.  AZKOMPLEKTLI MƏKTƏBLƏRDƏ VƏ XÜSUSI TIBBI QRUPLARDA FIZIKI 
TƏRBIYƏ 
 
VI.1. Azkomplektli məktəblərdə fiziki tərbiyə məşğələləri 
              Azkomplektli məktəblərdə oxuyan şagirdlərlə fiziki tərbiyə məşğələləri həmin qruplarda eyni 
vaxtda həyata keçirilir. Dərsin qurulması Prinsipi, onların keçirilməsi metodikası, həmçinin tədris 
işləri üçün praktik materiallar bütün məktəb üçün ümumi olur. 
              Azkomplektli məktəblərdə fiziki tərbiyə üzrə tədris işlərinin xüsusiyyətlərindən biri müxtəlif 
siniflər üçün eyni vaxtda dərsin təşkili və keçirilməsidir. 
              Fiziki tərbiyə məşğələlərinin əsas xüsusiyyəti ondan ibarətdir ki, uşaqlar müxtəlif yerlərdə 
olduğu halda, müxtəlif hərəkətləri icra edirlər (yeriş, qaçış, hoppanmalar, oyunlar və s.). Həmin 
hərəkətlər müvafiq emosionallıqla eyni yerdə yerinə yetirilir. Praktikada həmin dərslər 3 variantda 
təşkil olunur: 
              Birinci variant ondan ibarətdir ki, bədən tərbiyəsi dərsləri hər bir sinif üçün ayrılıqda 
keçirilir. Bu o zaman təşkil olunur ki, şagirdlər çox olsa da, müəllim tək olur. Müəllim eyni vaxtda 2 
sinifdə dərs aparır (I, II və III, IV s) 
              Siniflər bölünərək dərs keçirilərkən bədən tərbiyəsi dərsləri cədvəl üzrə axırıncı olur. Bunları 
uşaqların məktəbə müxtəlif vaxtlarda gəlməsi ilə təşkil etmək olar. Əgər I sinfin 4 dərsi varsa, onlar 
adəti vaxt məktəbə gəlir dərs keçirlər. III siniflər isə 2-ci dərsdə məktəbə gəlir, 3-cü dərsi bir yerdə 
keçirlər.  4-cü dərsi isə ayrıca keçirlər. 
              İkinci variantda bədən tərbiyəsi dərsləri birlikdə keçirilir. I sinif II ilə, III sinif isə IV siniflə 
birləşdirilir. Bu zaman bir müəllim bədən tərbiyəsi dərsini, digəri isə nəğmə, rəsmxətt və ya əmək 
dərslərini keçir. 
              Üçüncü variantda isə məktəbin bütün şagirdləri ilə eyni vaxtda bədən tərbiyəsi dərsləri 
keçirilir. Şagirdlər bu şərtlə bədən tərbiyəsi dərslərini birgə keçirirlər ki, əvvala məktəbdə bir müəllim 
 247
dərs keçir. İkincisi isə məktəb kiçik və məktəblilərin sayıf az olur. Bunlarla bərabər ibtidai 
məktəblərdə bütün tədris fənlərini bir müəllim keçir. Belə şəraitdə işləmək çox mürəkkəb və çətindir. 
Çünki eyni vaxtda müxtəlif yaşlı uşaqlarla, müxtəlif siniflərdə və müxtəlif proqramlarla tədris işi 
görülür. 
              Göstərilən siniflərdə bədən tərbiyəsi dərsləri, əgər lazımi idman alət və ləvazimatları 
vardırsa, səmərəli keçirilməlidir. Bir sinifdə bədən tərbiyəsi dərsi keçirilirsə, digərləri ilə onların 
proqramı əsasında tədris materialı öyrədilir, müxtəlif tapşırıqlar verilir. 
 
                       VI.2. Xüsusi tibbi qruplarda fiziki tərbiyə  
                                məşğələlərinin təşkili 
              Kiçik məktəbyaşından başlayaraq, uşaqların sağlamlığının qorunması Azərbaycan 
Respublikası  Konstitusiyasının məktəbin qarşısında qoyduğu başlıca vəzifələrdəndir. Ümumtəhsil 
məktəblərində sağlamlıq bədən tərbiyəsi və idman hərəkatı əsasən iki istiqamətdə: bədən tərbiyəsi 
məşğələlərində, sinifdən və məktəbdənkənar kütləvi sağlamlıq tədbirləri zamanı həyata keçirilir. 
Lakin bir qrup şagirdlər, sağlamlığında olan bəzi qüsurlara görə bədən tərbiyəsi dərslərində keçirilən 
hərəkətləri yerinə yetirə bilmirlər. 
              Bir sıra məktəblərimizdə səhhəti proqram materialını icra etməyə imkan verməyən uşaqlarla 
xüsusi məşğələlər təşkil olunur. Belə ki, həmin şagirdlərlə həftədə iki dəfə (hər dəfə 45 dəq.) 
sinifdənkənar məşğələlər aparılır. Səhhətində qüsuru olan uşaqlar, yəni xüsusi tibbi qrupa daxil 
olanlar həkim müayinəsi nəticəsində müəyyənləşdirilir. Onlar məktəb direktorunun əmri ilə tədris 
qruplarına bölünürlər. 
              Məşğələ vaxtı həmin uşaqların fiziki hazırlığı, psixoloji xüsusiyyətləri və xəstəliyi nəzərə 
alınır. Əsas və hazırlıq qruplarında sürət, çeviklik, güc, dözümlülük kimi keyfiyyətlərin inkişafı üçün 
daha xarakterik hərəkətlər verilirsə, xüsusi tibbi qrup şagirdlərindən ötrü hərəkətlər xeyli dərəcədə 
məhdudlaşdırılaraq tədris olunur. Xüsusən yeiş, qaçış üzrə məsafələr bir neçə dəfə qısaldılır. 
              Təcrübə göstərir ki, xüsusi tibbi qrupda xəstəliklə əlaqədar olaraq şagirdlərin orqanizminin 
fizioloji fəallığını tədricən artırmaq daha məqsədəuyğundur. Bu mənada əsas və hazırlıq qrupundan 
fərqli olaraq xüsusi tibbi qruplarda tənəffüs hərəkətlərinə geniş yer verilməsi vacibdir. I-II siniflərin 
şagirdlərindən ibarət xüsusi tibbi qruplar üçün burun vasitəsilə nəfəs almaq, ağızla nəfəsi buraxmaq 
və nəfəsi burunla alıb-vermək, döş qəfəsi və qarınla tənəffüs etmək, habelə uzanmış, durmuş 
vəziyyətlərdə qarışıq tənəffüs, qolların müxtəlif hərəkətləri, çöməlmə və yarımçöməlmə zamanı 
müxtəlif yeriş variantlarında tənəffüs hərəkətlərinin verilməsi sağlamlıq üçün böyük əhəmiyyətə 
malikdir. 
              Qeyd etmək lazımdır ki, xüsusi tibbi qrup şagirdlərinin səhhəti kəndirə dırmaşmaq,  
dartınmaq və akrobatika hərəkətlərinin icrasına imkan vermir. Qabaqcıl müəllimlərimiz həmin 
hərəkətlərin əvəzinə, qamətin formalaşması üçün zəruri olan kompleks hərəkətləri keçirlər. Bu zaman 
uşaqlar şaquli istiqamətdə qoyulmuş (taxtadan düzəldilmiş lövhə, divar, şaquli qoyulmuş turnik, 
gimnastika divarı və s.) yastı alətlərdən istifadə etməklə gövdənin irəli, arxaya, sağa və sola əyilmə 
hərəkətlərini yerinə yetirirlər. Müəllim, eyni zamanda, uşaqlarda qaməti inkişaf etdirmək üçün 
müvafiq hərəkətlərdən istifadə edir, müvazinət hissinin inkişafı məqsədilə isə müxtəlif növ eyni adlı 
hərəkət elementlərini onlara icra etdirir. 
              Müşahidələr göstərir ki, xüsusi tibbi qrup şagirdlərinə tullanma hərəkətlərini icra etdirmək 
onların sağlamlığına daha müsbət təsir göstərir. Lakin tullanmaların yerinə yetirilməsi bu və ya digər 
fiziki hərəkətlərə nisbətən çətin və mürəkkəbdir. Burada qaçış, təkan, uçuş və yerədüşmə fazaları 
(mərhələləri) mövcuddur. Tullanma dövründə həmin fazaların kompleks şəkildə yerinə yetirilməsi 
xəstə uşaqlar üçün o qədər də faydalı deyildir. Çünki hərəkətlərin bütövlükdə icrasına şagirdlərin 
fiziki inkişafı imkan vermir. Məşğələ prosesində şagirdlərin əksəriyyəti hərəkətləri düzgün icra edə 
bilmirlər. Elə buna görə də, xüsusi tibbi qrup şagirdlərinə tullanma elementləri hissə-hissə 
öyrədilməlidir. Əks halda, bu tənəffüsün funksiyasının və qan dövranının pozulmasına səbəb ola bilər. 
Bu məqsədlə də tullanma hərəkətlərinə keçməzdən əvvəl ilk növbədə qaçış, təkan, uçuş və yerə 
düzgün düşmə texnikasını şagirdlərə öyrətməlidir. Sonra bu fazaların hər birində düzgün 
tənəffüsetməni məşq etdirməlidir. Bunun ardınca isə şagirdlərə aşağıdakı sadə hərəkətləri 
 248
öyrətməlidir: yerə yüngül düşməklə yerində hoppanmalar, hər iki ayaq üzərində fırlanan ipin üstündə 
müəyyən fasilə verməklə hoppanmalar, 30-40 sm hündürlüyə tullanma, gimnastika skamyasından 
sıçrayaraq yerə yüngül düşmək, qısa məsafədən qaçaraq uzununa tullanma, 60-80  sm uzununa yerə 
düzgün düşməklə tullanma, bir-birinin üzərinə yığılmış 70-80 sm hündürlükdə gimnastika döşəkləri 
üstünə tullanma və s. 
              I-II siniflərə nisbətən III sinifdən başlayaraq, hərəkətlər və oyunlar bir qədər 
mürəkkəbləşdirilərək verilməlidir. Xüsusi tibbi qrup məşğələlərində (III-IV siniflərdə) aşağıdakı 
hərəkətlərdən istifadə faydalıdır: qaçaraq iki ayaqla təkan vurmaqla maneə üzərinə hoppanıb dizlər 
üstündə oturmaq, sıçrayışla diz üstə oturuşdan dayaqlı oturmaya keçmək və gövdəni düzəltmədən 
yerə hoppanmaq, qısadılmış addımlarla qaçaraq «qıçları bükmə» üsulu ilə uzununa tullanma, « 
addımlamaq» üsulu ilə hündürlüyə tullanmaq və s. 
              Bronxial astma, ürək xəstəliyi və s. olan kiçik məktəbyaşlı uşaqlarla məşğələlərin açıq 
havada aparılması məsləhətdir. Açıq və təmiz havada təşkil edilən məşğələlər zamanı kros hazırlığına 
xüsusi diqqət yetirmək lazımdır. Çünki kros hazırlığı məqsədilə verilən hərəkətlər müxtəlif olmaqla 
yanaşı, uşaq orqanizminə ümuminkişafetdirici təsir göstərir. Kros hazırlığı elementləri rəngarəng və 
maraqlı olduqda şagirdlər onu həvəslə yerinə yetirirlər. Bu hərəkətlərin əhəmiyyətli cəhəti bir də 
orasındadır ki, şagirdlər az da olsa, müəyyən çətinliklərlə tədricən rastlaşır, iradəcə get-gedə 
möhkəmlənirlər. Kros məşğələlərində fiziki yükün düzgün bölüşdürülməsi, yeri gəldikcə şagirdlərin 
fasilə etmələri zəruridir. Onlar bu zaman dincəlir və orqanizmə istirahət verirlər. Kros hazırlığı 
məşğələlərində aşağıdakı hərəkətləri icra etmək faydalıdır: ətraf yerdlərə gəzintilərin təşkili, sərbəst 
yeriş, onun tədricən sürətli yerişlə əvəz olunması, yerişin asta qaçışla növbələşdirilməsi (20 m sərbəst 
yeriş, 10 m adi qaçış və s.), topun bir-birinə ötürülməsi, qəbulu (I-II siniflər üçün); park və meşə 
cığırlarında kiçik və iri addımlarla 30-35 m, 20 m məsafəyə orta sürətli yeriş (III-IV siniflər üçün və 
s.). 
              Xüsusi tibbi qrup şagirdləri 5 bal sistemində qiymətləndirilmir, onlara məqbul və qeyri-
məqbul yazılır. Həmin şagirdlər səkkizillik məktəb proqramı üzrə fiziki hərəkətləri icra etməkdən, 
yarışlarda iştirak etməkdən azad olunurlar. Unutmamalıyıq ki, bədən tərbiyəsi dərslərindən azad olan 
şagirdlərin xüsusi məşğələlərdə iştirakı məcburidir. 
              Bakı şəhərinin bir çox məktəblərində səhhətində qüsur olan məktəblilərin məşğələlərinin 
təşkilinə son vaxtlar diqqət artırılmışdır. Hazırda fiziki inkişafı və funksional imkanları olan, 
qamətində və ayaqlarında qüsuru olan məktəblilərdə həftədə iki dəfə olmaqla sinifdənkənar 
məşğələlər keçirilir. Bu məşğələlər direktorun əmri ilə direktor fondunun hesabına keçirilir. Xüsusi 
tibbi qrupa daxil olan məktəblilərlə 15-20  nəfər düzəldikdə təşkil olunur. Belə məşğələlər xüsusi 
bədən tərbiyəsi proqramı ilə keçirilməklə siniflər üzrə komplektləşdirilərək aparılır. Yəni I-II-III-IV 
və s. Həmin məşğələlərdə sadə tənəffüs hərəkətlərinə, yeriş, qaçış, hoppanma hərəkətlərinə, 
mütəhərrik oyunlara, idman əyləncələrinə, idman oyunları elementlərinə geniş yer verilir. Xüsusi tibbi 
qrup şagirdləri üçün məşğələlərdə dartınma, mürəkkəb gimnastika, qaçış və hoppanma hərəkətlərinə 
az yer verilir. Həmin məşğələlər  gərginliklə deyil, yüksək əhval-ruhiyyə ilə, müsbət emosionallıqla. 
İncəliklə, əsasən aşağı və orta tempdə, ahəngdarlıqla və ritmik bir surətdə musiqinin müşayiəti ilə 
təşkil olunur. Bu şagirdlərin funksional imkanlarını artırır, onlar hərəkətləri asanlıqla yerinə yetirirlər. 
              Xüsusi tibbi qrup şagirdləri ilə məşğələlərdə əşyalarla (gimnastika ağacları, kubik, top, 
halqalar, iplər və s.) hərəkətlərdən geniş istifadə edilməsi, məsləhətdir. Bu şagirdlərin ümumi fiziki 
inkişafına, hazırlığına müsbət təsir göstərir. 
              Tibbi qrup üçün təşkil olunmuş məşğələlər adi bədən tərbiyəsi dərsi kimi 3 hissədən ibarət 
olmalıdır. 
              Hazırlıq hissədə (10-12 dəq.) bədən «qızışdırılmalı», o, əsas hissə üçün qarşıya qoyulmuş 
vəzifələrin icrasına yönəldilməlidir. Hazırlıq hissə üçün seçilmiş hərəkətlər şagirdlərin ayrı-ayrı əzələ 
qruplarına, hərəkətin koordinasiyasının artırılmasına, sürət, çeviklik və dözümlülüyün artırılmasına, 
iradənin möhkəmləndirilməsinə istiqamətləndirilir. Həmin məqsədlə ümuminkişafetdirici kompleks 
hərəkətlərdən (əşyalı və əşyasız) istifadə olunur. Kompleks hərəkətlər 3-4 hərəkət birləşməsindən 
təşkil edilməli və təbii hərəkətlərlə – yeriş, qaçış, hoppanma, müvazinət, dartınma, sürünmə və s. ilə 
 249
zəngin olmalıdır. Şagirdlərin fəallığını artırmaq üçün ümuminkişaf hərəkətlərinə malik mütəhərrik 
oyun və əyləncələrdən istifadə etmək faydalıdır. 
              Əsas hissədə isə müxtəlif növ hərəkət növləri üzrə vərdişlər aşılanır. Əsas hissədə təxminən 
30-35 dəq. Vaxt sərf edilir. Məşğələnin bu hissəsində şagirdlərə hərəkət texnikasının öyrənilməsindən 
başqa onlarda hərəkət keyfiyyətlərinin inkişaf etdirilməsi mühüm vəzifə kimi qarşıya qoyulur. Əsas 
hissədə gimnastika hərəkətləri və mütəhərrik oyunlar keçirilməlidir. 
              Tamamlayıcı hissədə – orqanizmi sakitləşdirici hərəkətlər – sadə yeriş və qaçışlar, tənəffüs 
hərəkətləri, fikri fəallığı yüksəldən hərəkətlər, ev tapşırıqları verilir. Dərs yekunlaşdırılır, məşğələdə 
fəal iştirak edənlər müsbət qiymətləndirilir və s.  
                             
 
Yoxlama – test sualları 
 
1. Azkomplektli məktəblərdə fiziki tərbiyə məşğələləri necə təşkil olunur? 
2. Azkomplektli məktəblərdə fiziki tərbiyənin təşkilinin nə kimi variantları vardır? 
3. Xüsusi tibbi qrup şagirdlərinin fiziki tərbiyəsinin məzmununa daxil olan hərəkətlər hansılardır? 
4. Xüsusi tibbi qrup şagirdləri ilə fiziki tərbiyə məşğələlərinin təşkili metodikası əsas qrupdan nə ilə 
fərqlənir? 
5. Xüsusi tibbi qrup şagirdlərinin fiziki tərbiyə məşğələləri üçün hərəkətlərin və oyunların seçilməsi 
qaydalarını göstərin. 
 
 
 
                    Yaradıcılıq işi üçün təxmini mövzular 
 
1. Azkomplektli məktəblərin fiziki tərbiyəsinin təşkili xüsusiyyətləri. 
2. Xüsusi tibbi qrup şagirdlərinin fiziki tərbiyəsinin təşkili və keçirilməsi metodikası 
 
 
 
 
 
 
 
 
 
 
 
 
 250
ÜÇÜNGÜ BÖLMƏ 
 
VII FƏSİL TƏDRİS GÜN REJİMİND Ə FİZİKİ TƏRBİYƏ- 
SAĞLAMLIQ TƏDBİRLƏRİ 
 
 
                                               P L A N : 
1. Səhər gigiyenik gimnastikasının əhəmiyyəti. 
2. Dərsəqədər səhər gigiyenik gimnastikası. 
3. Bədən tərbiyəsi dəqiqələri. 
4. Böyük tənəffüslərdə fiziki hərəkətlər və mütəhərrik oyunlar. 
5. Günüuzadılmış qruplarda idman «saatı». 
 
                                             ƏDƏBİYYAT 
 
1.A.İsmayılov. Günüuzadılmış qruplarda tərbiyəçi işinin məzmunu. Bakı, «Maarif» nəşriyyatı, 1975-
ci il. 
2.T.Abasov. İdman və mütəhərrik oyunlar. Bakı, «Maarif» nəşriyyatı, 1987-ci  il. 
3.B.Quliyev. Tələbələrin orta məktəbin I-VIII siniflərində bədən tərbiyəsi və kütləvi idman işlərinin 
təşkilinə hazırlanması məsələləri. Bakı, 1994-cü il. 
4.H.Ağayev, Ş.Hüseynov. Azərbaycan uşaq mütəhərrik oyunları. Bakı, «Maarif» nəşriyyatı, 1989-cu 
il. 
 
 
 
 
VII  F Ə S İ L.  TƏDRİS GÜN REJİMİNDƏ BƏDƏN 
TƏRBİYƏSİ-SAĞLAMLIQ TƏDBİRLƏRİ 
    
              Tədris gün rejimində keçirilən bədən tərbiyəsi tədbirləri aşağıdakılardan ibarətdir: 
1.Dərsəqədər səhər gigiyenik gimnastikası 
2.Bədən tərbiyəsi dəqiqələri 
3.Dərsarası fasilələrdə təşkil olunan bədən tərbiyəsi tədbirləri 
Fiziki hərəkət məşğələlərinin həmin formalarda təşkili uşaqların fiziki inkişafına, fiziki hazırlığına 
və sağlamlığının möhkəmləndirilməsinə müsbət təsir göstərməklə tədrisin keyfiyyətini artırır, nizam-
intizamı möhkəmləndirir, mütəşəkkilliyi, kollektivçilik ruhunu və əhval-ruhiyyəsini yüksəldir. 
              Tədris gün rejimində təşkil olunan bədən tərbiyəsi tədbirləri o zaman daha əhəmiyyətli olur 
ki, o, müntəzəm olaraq keçirilsin, rejimə düzgün əməl olunsun. 
              Gün rejimi tədbirləri ümumməktəb və hər bir sinfin tədris işlərinə, sinifdənxaric və 
məktəbdənkənar tədbirlərinə uyğun bir şəkildə həyata keçirilməlidir. 
              Həmin tədbirlər tədris müəssisələrindən tam asılı olduğu üçün düşünülmüş, qabaqcadan 
müəyyənləşdirilmiş vaxtda, müvafiq vaxt ərzində  keçirilməlidir. Konkret desək, hər gün eyni vaxtda 
başlanmalı və yekunlaşdırılmalıdır. 
 
VII.1. Səhər gigiyenik gimnastikasının əhəmiyyəti 
   Orta ümumtəhsil məktəbləri şagirdləri ilə aparılan bədən tərbiyəsi və kütləvi idman işlərinə ev 
şəraitində icra edilən səhər gimnastikası və məşğələyəqədər gimnastika əsas yerlərdən birini tutur. Bədən 
tərbiyəsi və idmanın mühüm tərkib hissəsi olan səhər gimnastikası şəxsiyyətin hərtərəfli və ahəngdar 
inkişafında böyük əhəmiyyətə malikdir. 
     Klassiklər şagirdlərin fiziki tərbiyəsinə, müxtəlif növ gimnastika hərəkətlərinə xüsusi əhəmiyyət 
verir və onları hər vasitə ilə müntəzəm surətdə həyata keçirməyi tövsiyə edirlər. Vaxtilə bu münasibətlə 
deyilmişdir: «… Bütün siniflərin şagirdlərinə əzaları öz elastiklik və çevikliyini itirməmişkən, sərbəst 
 251
gimnastikanı və gimnastika alətlərində edilən hərəkətləri müntəzəm və əsaslı surətdə öyrənmək daha 
yaxşı deyilmi?». 
     Təsadüfi deyildir ki, görkəmli alim və mütəxəssislər 12 bədən tərbiyəsi hərəkətlərini və 
müntəzəm surətdə səhər gimnastikasını yerinə yetirməyi zəruri hesab edir və gənc nəslin harmonik 
inkişafında, cansağlığının möhkəmləndirilməsində, qarşıya çıxan bütün çətinliklərin aradan 
qaldırılmasında mühüm vasitə sayırdı. 
   Səhər gimnastika şagirdlərin yuxu zamanı orqanizmdə yaranmış passiv vəziyyəti tədricən aradan 
qaldırır və onları tədris gün rejimində görüləcək tədbirlərə – fiziki və  zehni əməyə hazırlayır. 
    Böyük rus fizioloqu, akademik İ.P.Pavlov səhər gimnastikasının fizioloji əhəmiyyətini çox 
düzgün olaraq izah etmişdir. İ.P.Pavlov yuxu haqqında öz təlimində qeyd etmişdir ki, baş-beyin 
fəaliyyətində iki proses oyanma və tormozlanma cərəyan edir. Onlar bir-birilə daima əlaqədar olaraq 
beyin nahiyyəsinin müxtəlif sahələrinə yayıla bilirlər. Yuxu beynin ayrı-ayrı fəaliyyət sahələrinə, 
yarımkürələrinə, beynə yayılmış tormozlanmadır. Daha sonra o, müəyyənləşdirilmişdir ki, bu 
tormozlanma müxtəlif beyin nahiyyəsi sinir hüceyrələrinin yorulması və onların, xüsusi hərəkət, görmə, 
eşitmə və dəri qıcıqlarını qəbul edən zonaların oyanma qabiliyyətinin aşağı düşməsi ilə sıx bağlıdır. 
    Təcrübə göstərdi ki, uşaqlar səhər yuxudan durarkən özlərini əzgin hiss edir, onlarda ruh 
düşkünlüyü əmələ gəlir, demək olar ki, fəaliyyətsizlik hiss olunur. Gün rejimində qarşıya qoyulmuş 
vəzifələri lazımi səviyyədə icra etmək imkanında olmurlar. Xüsusən şagirdlərin əzələ iş qüvvəsi aşağı 
düşür, ürək fəaliyyəti zəifləyir, onlarda baş ağrıları, huşsuzluq meydana çıxır. Bütün bu mənfi halları 
aradan qaldırmaqla səhər gimnastikası çox böyük əhəmiyyətə malikdir. Səhər gimnastikasının adi 
hərəkətləri nəbz vurğularını 50-60% sürətləndirir, maksimum təzyiqi 5-20  millimetr çoxaldır, udulan 
oksigenin miqdarını 10-30% artırır, mədə-bağırsaq və sinir sisteminin işi yaxşılaşır, insanın bədən 
quruluşu – qaməti gözəlləşir. 
  Müşahidələr göstərir ki, bəzi məktəblərdə səhər gimnastikasının və dərsəqədər gimnastikanın əsil 
mahiyyəti lazımınca qiymətləndirilmir. O, günün tələbləri baxımından lazımi səviyyədə təşkil olunmur. 
Bunun bir səbəbi ibtidai sinif və ixtisaslı bədən tərbiyəsi müəllimlərimizin səhər gimnastikasına lazımi 
əhəmiyyət verməməsidirsə, digər səbəbi isə həmin işə məktəb rəhbərlərinin, xalq təhsil işçilərinin zəif 
nəzarət etməsində, xüsusən müəllimlərin onun səmərəli təşkilindən çətinlik çəkməsindədir.Tədris metodik 
ədəbiyyata, həmçinin qabaqcıl iş təcrübəsinə istinad edilib səhər gimnastikası və dərsəqədər 
gimnastikanın səmərəli təşkili və keçirilmə yollarının öyrənib ümumiləşdirdik.  
 
        VII.2. Dərsəqədər səhər gimnastikası 
 Dərsəqədər səhər gimnastikası müntəzəm olaraq tədris fənlərindən əvvəl həyata keçirilir. Səhər 
gimnastikası orqanizmin daha tez tədris fəaliyyətinə hazırlayır, sinir sisteminin funksiyasının normal 
yerinə yetirilməsinə zəmin yaradır. O, 6-8 hərəkətdən ibarət olub, 10-12 dəqiqə müddətində 4-6 dəfə 
təkrar edilməklə icra olunur. Dərsəqədər səhər gimnastikası kompleks hərəkətləri əsasən qol, ayaq, gövdə 
üçün hərəkətlərdən ibarət olur. Həmin gimnastika hərəkətləri daha çox əzələ qruplarına təsir göstərməli 
və I-IV sinif şagirdlərinin fiziki hazırlığına, inkişafına və sağlamlığına uyğun olmalıdır. 
  Dərsəəqədər səhər gimnastikası kompleks hərəkətlərini seçərkən bədən tərbiyəsi proqramından 
baş, gövdə və qollar üçün verilmiş əsas hərəkətlərdən istifadə etmək faydalıdır. Xüsusən qollar yuxarı,  
irəli, yanlara, əllər boyun arxasında, başda, baş üzərində olmaqla hərəkətlər icra olunmalıdır. Həmçinin 
əllər müxtəlif vəziyyətlərdə barmaq və biləklər üçün hərəkətlər, ayaqların bükülüb-açılması ilə 
hərəkətlərdən də istifadə etmək olar. Bundan əlavə, dairəvi hərəkətləri, əyilmələri, dönmələr, əl, qıç, 
gövdə və başın bir-birilə uyğunlaşması ilə hərəkətlərin əlaqədar şəkildə yerinə yetirilməsi zəruri və daha 
əlverişlidir. 
  II siniflər üçün kompleks tərtib olunarkən I sinifdə öyrədilmiş, III siniflər üçün kompleks tərtib 
olunarkən özündən əvvəlki siniflərdə öyrənilmiş hərəkətlərdən istifadə etmək olar və s. III-IV siniflər 
üçün nəzərdə tutulmuş kompleks hərəkətlər I-II siniflərin hərəkətlərinə nisbətən çətin olmalı çox 
təkrarlanmalıdır. 
   Ümumiyyətlə, dərsəqədər səhər gimnastikası üçün tərtib edilmiş kompleks hərəkətlər aşağıdakı 
sxemdə qurulduqda, onun təlim-tərbiyəvi əhəmiyyəti və sağlamlaşdırıcı təsiri daha çox olur. 
 252
  Birinci hərəkət tənəffüsə qüvvətli təsir etməli, 5-6 dəfə təkrar edilməklə, həm də «dartınma» 
xarakteri daşımalı, asta tempdə icra olunmalıdır. İkinci hərəkət ayaq əzələlərini inkişaf etdirməli, bu 
məqsədlə ayaqların qaldırılıb endirilməsi ilə əlaqədar icra olunmalı. Tez tempdə 4-5 dəfə 
təkrarlanmalıdır. Yaxud çöməlmələr icra edilməlidir ki, bu hərəkətlər də asta və orta tempdə yerinə 
yetirilməli, 5-6 dəfə təkrarlanmalıdır. Üçüncü hərəkətlər ümumfizioloji əhəmiyyət kəsb etməlidir. Bu 
məqsədlə də 30 saniyəyə qədər davam edən sürətli tempdə icra olunan hoppanmalar yerinə yetirilməlidir. 
Məktəbyanı  meydançalarda yaxud da 1 dəqiqəyə qədər asta qaçmalıdır. Dördüncü hərəkət gövdənin düz 
əzələləri üçün seçilməlidir. Bunun üçün də gövdənin əyilməsi və düzəldilməsini təmin edən hərəkətlər 
kompleksə daxil edilməlidir. Bu hərəkətlər 5-6 dəfə təkrar olunmaqla müxtəlif tempdə yerinə 
yetirilməlidir. Beşinci hərəkət isə gövdənin yan tərəf (yanlara) əzələlərinə təsir etməlidir. Bu zaman 
gövdə növbə ilə yanlara əyilməli və ya sağdan və əksinə dairəvi hərəkət edilməlidir. Həmin hərəkətlər 
yavaş tempdə icra edilməli, 3-4 dəfə (hər tərəfə) təkrarlanmalı və ritmik olaraq icra olunmalıdır. 
   Müşahidələrdən aydın olur ki, dərsəqədər səhər gimnastikasının səmərəli təşkili və keçirilməsində 
şagirdlərin onu könüllü olaraq icra etməsi mühüm əhəmiyyətə malikdir, çünki səhər gimnastikası 
haqqında şagirdlərə məlumatların verilməsi həmin baxımdan onun mahiyyəti və nə məqsədlə yerinə 
yetirilməsi başa düşülməsinə zəmin yaradır. Bu isə onların şüurluğunu və hərəki fəallığını yüksəldir. 
Şirvan şəhərindəki 16 №-li məktəbin baş bədən tərbiyəsi müəllimi Azər Babayevin də bu sahədəki işi 
həmin baxımdan çox maraqlıdır. Azər müəllim dərs ilinin əvvəlində dərsə birinci növbədə səhər gigiyenik 
gimnastikasının əhəmiyyəti barədə ayrı-ayrı siniflərdə müvafiq olaraq aşağıdakı məzmunda söhbət aparır. 
- Uşaqlar, mən sizinlə bu dərsimizdə səhər gimnastikası haqqında söhbət edəcəyəm. Mən 
öyrənmişəm ki, bəzi uşaqlar səhər gimnastikası ilə heç məşğul olmurlar. Bəziləri isə kompleks hərəkətləri 
düzgün icra etmirlər. Fikrimizcə, buna əsas dərsəqədər səhər gimnastikasını necə icra etmək lazım 
gəldiyini və onun əhəmiyyətini,onların bilməmədiyindən irəli gəlir. 
Soruşa bilərsiniz ki, səhər gimnastikasının nə kimi əhəmiyyəti var? Uşaqlar, görkəmli alim və 
həkimlər sübut etmişlər ki, bir neçə hərəkətlərin birləşməsindən əmələ gəlmiş səhər gimnastikası 
kompleks hərəkətlərinin icrasının orqanizm üçün faydası böyükdür. Gimnastika yuxunu qaçırdır, qısa bir 
müddətdə adamda sevinc, gümrahlıq və şənlik əmələ gətirir, əhval-ruhiyyəni yüksəldir. Eyni zamanda 
yüngül və asan yerinə yetirilən gimnastika hərəkətlərindən sonra işə daha həvəslə başlamaq mümkündür. 
Həmin gün kifayət qədər zehni və fiziki iş görmüş olsa da, həddən artıq və ya tez yorulmursan, hətta ən 
çətin və mürəkkəb işlə qarşılaşdıqda belə qorxmur, inamla maneəni aradan qaldırmağa səy göstərirsən.  
Səhər gimnastikası hərəkətlərinin müntəzəm icra olunması əzələ qüvvəsinin sürətini, cəld və çevikliyini 
artırır, qamətin düzgün tərbiyəsini təmin edir, qəşəng, cəld, çevik yeriməyə və qaçmağa kömək edir. 
Bundan sonra müəllim səhər gimnastikası və idmanla məşğul olan uşaqların fiziki hazırlığını, qamətini, 
gimnastika ilə məşğul olmayanlarla müqayisə edib, tutuşdurur. Yeri gəldikcə, hətta bəzi hərəkətlər 
əyaniləşdirilir. Uşaqlar öz gözləri ilə idmançı şagirdin bədəninin xarici görünüşünün gözəlliyini, ondakı 
idman məharətini, hərəkətindəki incəliyi, emosionallığı görürlər. Bütün bunlar uşaqlarda səhər 
gimnastikası hərəkətlərinin şüurlu surətdə, inamla yerinə yetirilməsinə səbəb olur. Azər müəllim bəzən 
idmanla məşğul olan uşaqlara söz verir, onlar isə idmanla məşğul olduqdan sonra özlərini necə hiss 
etdikləri haqqında məlumat verirlər. Daha sonra müəllim aşağıdakı qaydaları onların dəftərlərinə yazdırır: 
1.Səhər gimnastikası ilə hər gün məşğul olmalı; 
2.Dərs zamanı öyrədilən hərəkətləri evdə təkrar etməli; 
3.Hərəkətlər icra edilərkən tənəffüsü bir an belə dayandırmamalı, müntəzəm tənəffüs etməli; 
4.Əyilmələr zamanı dərin nəfəs verməli, ilk vəziyyətə qayıdarkən nəfəsi buraxmalı; 
5.Qaməti düzgün saxlamalı, hərəkətlər şagirdlərin qamətinin formalaşdırılmasına yönəldilməli; 
6.Hərəkətləri ev şəraitində icra etməli, bu vaxt valideynin köməyindən istifadə olunmalı; 
7.Kompleks hərəkətləri bacı-qardaşınla, ata-ananla birlikdə yerinə yetirməli; 
8.Hərəkətlərin icrasına ciddi yanaşmalı, artıq hərəkətlərə, intizamın pozulmasına qətiyyən yol 
verilməməli;  
9.Ürəyin fəaliyyətini məqsədəuyğun şəkildə artırmalı, əzələ sisteminə müxtəlif məqsədəmüvafiq 
təsir göstərməli; 
10.Şagirdlərin yorğunluğuna və həddən artıq oyanıcılığına səbəb olmamalı; 
 253
11.Kompleks hərəkətlər əvvəllər icra edilmiş hərəkətlərdən və yaxud da daha asan qavranılan 
hərəkətlərdən ibarət olmalı; 
12.Əhval-ruhiyyəni və emosionallığı yüksəltməli; 
13.Uşaqların yaşına, fiziki inkişafına və hazırlığına, habelə səhhətinin vəziyyətinə uyğun olmalı; 
14.Məşğələ yeri nəzərə alınmalıdır. 
Azər müəllim səhər gimnastikası üzrə iş təcrübəsindən danışarkən deyir ki, mən uşaqlarla 
gimnastikaya dair qısa və konkret söhbət apardıqdan sonra onlara hazırladığım kompleks hərəkətləri 
yazdırıram. Sonra isə şagirdləri kompleks hərəkətlərin tərtib olunma sxemi ilə tanış edirəm. Müəllim 
aşağıdakı ardıcıllığı nəzərə almaqla hərəkət kompleksləri tərtib edir: 
Yeriş, qaçış, dartınma templi hərəkətlər; çiyin oynaqlarının dairəvi hərəkətləri; qamət üçün 
hərəkətlər, irəli, arxaya və yanlara əyilmələr, çöməlmələr, belin, başın dairəvi hərəkətləri, qol əzələləri 
üçün hərəkətlər; kürək əzələləri üçün  hərəkətlər; qarın əzələləri üçün hərəkətlər, yerində hoppanmalar, 
bədəni sakitləşdirici yeriş və diqqəti cəlbedici hərəkətlər. 
Şirvan şəhər 16 №-li məktəbdə şagirdlər ev dəftərinə  kompleksin tərtibolunma qaydasını da 
köçürürlər. Dərsin hazırlıq hissəsində ümuminkişaf etdirici kompleks hərəkətlərlə yanaşı, ev şəraitində 
icra olunmalı hərəkətlər də onların nəzərinə çatdırılır və nümayiş etdirilir. Şagirdlərə evdə həmin 
kompleksdən istifadə etməklə bərabər, sadə komplekslər tərtib etməsi də onlara tapşırılır (bu metodlar 
əsasən 3-4 və daha yuxarı siniflərdə istifadə etmək əlverişlidir). 
Həmin məktəbdə şagirdlərin tapşırıqları necə yerinə yetirdiklərini bilmək üçün onları zalın, 
meydançanın mərkəzində arxaları mərkəzə baxmaqla dairə üzrə düzləndirilir və icra etmək lazım gələn 
hərəkətin adı çəkilir və komanda verilir. Məsələn, gövdə əzələlərini inkişaf etdirən kompleks hərəkətlərin 
icrasına hazırlaşın. Başla. Bir-iki, üç-dörd və s. sayırıq. Axırda isə buraxılmış nöqsanları qeyd edir və 
onun düzgün yerinə yetirilməsini göstərir. 
Başqa bir məktəbin təcrübəsinə istinad edək. Bakının Xətai rayonundakı 254 saylı məktəbin bədən 
tərbiyəsi müəllimi Müzəffər Aslanov dərsəqədər səhər gimnastikasını təşkil edərkən aşağıdakı pedaqoji-
metodiki cəhətləri nəzərə alır. Müşahidələrdən məlum olur ki,  müəllim məşğələlərə qədər səhər 
gimnastikasını xüsusi komanda ilə başlayır. Səhər gimnastikasına düzlən komandası verilən kimi 
şagirdlər yaş qrupları üzrə əvvəlcədən müəyyənləşdirilmiş məktəbyanı sahədə öz yerlərini tuturlar. O, 
ibtidai siniflər üçün ayrılıqda məşğələ yeri düzəltmişdir. Bundan əlavə, meydançada hər bir sinif üçün 
xətlərlə işarə vurulmuşdur. Hər bir sinifdən ötrü yerin ayrılmasının mühüm pedaqoji əhəmiyyəti vardır. 
Hər şeydən əvvəl, şagirdlər öz yerlərini tanıyır, komanda verilən kimi vaxt itirmədən sıra və cərgəyə 
düzülür, aparıcının tapşırıqlarını gözləyirlər. Bu vaxt uşaqlar daha intizamlı və mütəşəkkil surətdə olurlar. 
Hərəkətlər bəzən də yarış formasında yerinə yetirilir. Yəni müəyyən hərəkət kompleksi və ya onun hər 
hansı elementi (ibtidai siniflərdə əsasən 5-6 gimnastika hərəkəti təşkil olunur) icra olunduqdan sonra 
hənsı sinfin həmin hərəkət elementini (misal üçün birinci hərəkət kompleksini) düzgün qaydada yerinə 
yetirməsi və bu hərəkətə görə neçə xal qazanmağı elan olunur. Bütöv bir kompleks icra edildikdən sonra 
xallar hesablanır. Daha çox xal toplamış komanda həmin gün səhər gimnastikasının ən yaxşı icraçıları 
adlandırılır. Bu kiçik məktəbyaşlı uşaqların səhər gimnastikasına həvəsini daha da artırır. Əlbəttə, burada 
bir məsələyə diqqət yetirmək lazımdır. Xallar düzgün hesablanmalı, hər bir sinfin göstəricisi obyektiv 
qiymətləndirilməlidir. Bunun üçün də yuxarı siniflərdən, ən fəal idmançılardan 2-3 nəfəri həmin işə cəlb 
edilməli və qabaqcadan hazırlanmalıdır. 
 Bir cəhəti də qeyd etmək lazımdır ki, məşğələyə qədər səhər gimnastikasında şagirdlərin idman 
geyimləri yerli iqlim şəraitinə uyğun olmalıdır. Tədris ilinin ilk və son aylarında yüngül və qısaqollu 
köynəklərdə idman ayaqqabıları ilə, ortalarında isə uşaqların geyimlərinin bir qədər isti olmasına 
əhəmiyyət verilməlidir. Ümumiyyətlə, kompleks hərəkətlər sadə olmaqla, uşaqların tərləməsinə, 
təngnəfəs olmasına zəmin yaratmamalıdır. Hoppanmalara az və  tənəffüs hərəkətlərinə isə (nəfəs alıb-
verməyə) geniş yer verilməlidir. Qüvvətli külək zamanı və şiddətli qar yağan zaman uşaqları ətraf yerlərə 
qısa müddətə gəzməyə aparmalı, bir neçə dəfə yerişi asta qaçışla növbələşdirməlidir. 
 Şaxtalı və soyuq havalarda isə məşğələyə qədər səhər gimnastikasını açıq havada deyil, pəncərə və 
gözlükləri açmaq şərti ilə dəhlizlərdə, idman zallarında və geniş siniflərdə yerinə yetirməlidir. 
 Məşğələ üçün yerlərin sanitar-gigiyenik cəhətdən təmiz və kifayət qədər işıqlı olmasına diqqət 
yetirmək vacibdir. 
 254
Məşğələyə qədər səhər gimnastikasının təlim-tərbiyəvi əhəmiyyəti nəzərə alınaraq onun ümumi 
rəhbəri məktəb direktoru olmalıdır. Baş bədən tərbiyəsi müəllimi və digər mütəxəssis müəllimlər isə işin 
icrasına, metodik cəhətdən düzün təşkilinə cavabdehdirlər. Köməkçilər, başqa fənn müəllimləri, sinif 
rəhbərləri və ictimai təlimatçılar olmalıdır. 
Məşğələyə qədər səhər gimnastikası dövründə hərəkətlərin intensiv surətdə icrasına, hər bir şagirdin 
aparıcı rolunda çıxış etməsinə şərait yaradılmalıdır. Aparıcı gimnastlar hündür yerdə dayanmalı, hərəkət 
komplekslərini şagirdlərlə birlikdə yerinə yetirməlidir. Köməkçi fəallar və şagirdlərin diqqətini özünə 
cəlb etməklə, sıralar arasında gəzişir və hərəkətin düzgün, eyni vaxtda yerinə yetirilməsinə nəzarət 
etməlidirlər. 
 Təcrübədən aydın olur ki, şəhər məktəblərinin bəzilərində kompleks hərəkətlər maqnitafona yazılır 
və məktəbin radio qovşağı vasitəsilə şagirdlərə çatdırılır. Çalışmaq lazımdır ki, səhər gimnastikası 
şagirdlərin ruhuna oxşasın. Hərəkətlər onun ritminə uyğun musiqinin şux və oynaq müşayiətilə icra 
olunsun. Bu diqqəti cəlb edir və uşaqların əhval-ruhiyyəsini yüksəldir. 
Qeyd etmək lazımdır ki, səhər gimnastikası hərəkətləri şagirdlərə elə çatdırılmalıdır ki, onlar aydın 
dərk edilsin, hamı onu başa düşə bilsin. Ona görə də aparıcı gimnast bütün hərəkətləri qabaqcadan yaxşı 
öyrənməli və öz üzərində bir neçə dəfə məşq etməlidir. Müəllim isə aparıcının kompleksi necə icra edə 
bilməsini yoxlamalı, lazım gələrsə ona aparıcı rolunda çıxış etmək hüququ verməlidir. Aparıcı şagirdlərlə 
birlikdə, üzbəüz dayanıb güzgü üsulu ilə hərəkəti icra etməlidir. 
  Şagirdlərdən bəziləri hərəkəti düzgün yerinə yetirmirsə, bəs onda nə etməli? Birinci növbədə 
gimnastikanın tempini dəyişdirmək, sinifləri hərəkətdən ayırmamaq şərti ilə nöqsanların düzəldilməsi 
nəzərdə tutulur. 
 Kompleks hərəkətlər öyrədilərkən əvvəlcə bir hərəkəti icra edib kiçik fasilə etdikdən sonra digər 
hərəkəti yerinə yetirmək faydalıdır. Bu vaxt müəllim və ya aparıcı gimnast hərəkətin yerinə yetirilməsi 
texnikasını izah və göstərməklə, həm də baş verə biləcək nöqsanları əyaniləşdirir və onun aradan 
qaldırılması yollarını izah edir. Sonra isə hərəkət kompleksi eyni vaxtda icra olunur. Burada şərh aydın, 
konkret və emosional olmalıdır. Hərəkətlər arası fasilə uzun deyil, ani saniyə müddətində edilməlidir. 
 Səhər gimnastikası kompleks hərəkətləri o zaman fasiləsiz olaraq yerinə yetirilir ki, icra olunan 
hərəkət sonrakı hərəkətlərin başlanğıcı olsun. Bu vaxt şagirdlər hərəkəti göstərmək üçün dayandırılmır. 
Bu cür metoddan yalnız yüksək fiziki hazırlığa malik olan şagirdlərlə hərəkətin icrası dövründə istifadə 
etmək mümkündür. 
  Səhər gimnastikasının səmərəli təşkili yuxarıda deyilənlərlə yanaşı, hərəkətin xarakterindən, onun 
üsullarından istifadə edilməsindən çox asılıdır. 
I-IV siniflərdə gücü inkişaf etdirən hərəkətlər yavaş icra edilməlidir. Həmin hərəkətləri uşaqların 
yüksək ümumi fiziki hazırlığından asılı olaraq tempdə icra etmək mümkündür. Oynaqların mütəhərrikliyi 
və çevikliyi artırılan vaxtı isə yellənmələr tam amplituda da yerinə yetirilir və ya kəskin hərəkətlər icra 
olunur. Yumşaldıcı, sakitləşdirici hərəkətlər isə hərəkətin koordinasiyalılığını inkişaf etdirir, qüvvəni 
düzgün bölüşdürür, həmçinin elə əzələləri işə cəlb edlir ki, onlar hərəkətin yerinə yetirilməsində bilavasitə 
iştirak edir. Qüvvəni artıran hərəkətləri yavaş tempdə və fiziki yükü tədricən artırmaqla icra etmək 
lazımdır. Əvvəlcə sadə hərəkətlərdən başlamalı, sonra isə bacardıqca daha çox əzələləri fəaliyyətə 
gətirmək zəruridir. Qüvvə üçün hərəkətlər icra olunarkən fasilənin verilməsi və ya bədəni sakitləşdirici 
hərəkətlərin yerinə yetirilməsi məsləhət görülür. Qüvvə hərəkətlərini təxminən eyni gücdə və boyda olan 
uşaqlara tətbiq etmək faydalıdır. 
  Bədii gimnastika üzrə o qədər avadanlıq və ləvazimata ehtiyac yoxdur. İlk məşğələlər 
ümuminkişafetdirici hərəkətlər, sonra isə lentlər, iplərlə bağlıdır. O 1 saat ərzində keçirilməli, hər qrupda 
15 – 20 şagird olmalıdır.  
  İlk məşğələlərdə şagirdlərin nəyə qabil olmalarını aşkara çıxartmalı və növbəti məşğələləri həmin 
göstəricilər (fiziki hazırlıq, sürət, qüvvə, cəldlik və s.) əsasında qurmalıdır. Çalışmaq lazımdır ki, fiziki 
cəhətdən eyni hazırlıqlı qızlar eyni qrupda cəmləşdirilsin. Qızların çevikliyini «körpü» hərəkətləri, bu və 
ya digər maneələr üzərindən hoppanmalar yolu ilə aşkara çıxarmaq olar. 
 Bədii gimnastika məşğələlərinin müntəzəm həyata keçirilməsində valideynlərin rolu çox böyükdür. 
Ona görə də qruplar komplektləşdirilən zaman valideynlər məktəbə dəvət olunmalı, gimnastikanın qızlar 
üçün vacibliyindən danışmalı, onları məşğələnin cədvəli ilə tanış etməli, idman formasının, iplərin və 
 255
topların əldə edilməsi yollarını izah etməlidir. İclasda həkimin çıxışını təşkil etməli, o, qızların 
inkişafında bədii gimnastikanın əhəmiyyətindən danışmalıdır. 
 İlk mərhələdə ümuminkişafetdirici hərəkətlər elementlərinin, bədii gimnastikanın və 
elementlərinin, rəqs addımları və akrobatika hərəkətlərinin öyrədilməsi məsləhət görülür. Ümumiyyətlə, 
əsas diqqət qamətin düzgün tərbiyəsinə, ayaq əzələlərinin inkişafına, düzgün yerişə, hərəkətlərində incə 
və çevik olmağa verilməlidir.Qeyd etməliyik ki, bədii gimnastika məşğələlərində mütəhərrik oyunlardan 
geniş istifadə etmək lazımdır. Hərəkətli oyunlar qızların çevikliyini artırır. Məşğələnin əsas hissəsində 
əşyalı və əşyasız oyunların təşkilinin özü də öyrənilmiş hərəkətlərin vərdiş halına keçməsinə müsbət təsir 
göstərir. Tamamlayıcı hissədə isə əl və qolların yumşaq hərəkətlərinə, sakit oyunlara, sakitləşdirici 
hərəkətlərə fikir verilir. 
 Müqavimət hərəkətləri icra edilərkən hərəkətlər yoldaşın köməyi ilə yavaş tempdə və düzgün 
olaraq icra olunmalıdır. Bu hərəkətlərin icrası zamanı şagirdlərə nəzarəti və köməyi bir qədər də artırmaq 
lazımdır. 
Çevikliyin inkişafı üçün hərəkətlər isə birdən-birə, yavaş və cəldliklə yerinə yetirilməlidir. Bədii 
gimnastika üzrə fiziki yük hərəkətlərin miqdarından və mürəkkəbliyindən, temp və onun yerinə yetirilmə 
ritmindən və sayından asılıdır. Fiziki yük tədricən artırılmalıdır. Fiziki yük qızlara nisbətən oğlanlarda 
xeyli ağır olmalıdır. Qızlar üçün kompleks hərəkətlər seçərkən qarın əzələlərini, cəldliyi, elastikliyi 
inkişaf etdirən hərəkətlərə xüsusi diqqət yetirmək  vacibdir. 
               
          
 
 
VII.3. Bədən tərbiyəsi dəqiqələri 
 Məlumdur ki, gərgin təlim dövrü ibtidai siniflərdən başlayaraq I sinifdən etibarən şagirdlərin ciddi 
fəaliyyətə başlaması onların daxili üzvlərinin, xüsusən sinir sisteminin gərginliyini artırır. Normal 
fəaliyyət üçün daha çox enerji sərf etmək tələb olunur. Konkret desək, I-IV siniflərdə 4 və ya 6 saat dərs 
ərzində eyni xarakterli iş (zehni) yerinə yetirilir. Bu isə bir tərəfdən kiçik məktəbyaşlı uşaqların təlimə 
marağını, fikri fəallığını azaldırsa, digər tərəfdən onların emosionallığına mənfi təsir göstərir. Baş beyin 
qabığında bir sıra mənfi hallar da baş verir ki, bütün bunlar da mərkəzi sinir sisteminin funksional 
imkanlarını, iş qabiliyyətini nisbətən aşağı salır. Buna görə də, ümumtəhsil məktəblərinin ibtidai 
siniflərindən başlayaraq şagirdlərlə təlim dövründə qısa müddətli bədən tərbiyəsi dəqiqəsi həyata keçirilir 
və beləliklə, onların fəal istirahətini təmin edir. 
  Alimlər tədqiqat nəticəsində müəyyən etmişlər ki, I-II sinif şagirdlərinin fəal diqqəti yalnız    cəmi 
15-20 dəqiqəyə qədər olur. Buna görə də həmin sinifdə istirahət dəqiqəsi dərsin 15-20 dəqiqəsində təşkil 
olunmalıdır. II-IV siniflərdə isə hər bir dərsin 20-25 dəqiqəsində şagirdlərin diqqəti yayınır və tədrisə 
lazımi fikir verməkdə çətinlik çəkirlər. Həmin siniflərdə fəal istirahət dəqiqələri tədris prosesinin 20-25 
dəqiqəsində həyata keçirilir. 
İbtidai sinif şagirdləri ilə fəal istirahətin keçirilməsi təkcə təlim prosesinə fəallığı artırmaq 
məqsədilə təşkil edilmir, o, eyni zamanda tədris fəaliyyəti dövründə kiçikyaşlı məktəblilərin eşitmə, 
görmə, duyğu üzvlərinə istirahət vermək üçün də təşkil edilir. Çünki, duyğu üzvləri tədris fəaliyyətində 
çox iş görməklə, başlıca çətinlikləri öz üzərinə götürür. Bundan əlavə, dərs vaxtı gövdə əzələləri, kürək 
əzələləri statik gərginlikdə olur,  əl əzələləri isə əla işləyir. Bədən tərbiyəsi dəqiqəsi hərəkətləri isə bu 
əzələlərin istirahətinə şərait yaradır. 
Müşahidələr göstərir ki, qısa müddətli bədən tərbiyəsi dəqiqəsinin keçirilməsi vaxtını müəllimin 
müəyyənləşdirməsi daha faydalıdır. Ona görə ki, istirahət dəqiqəsinin konkret olaraq təşkil edilməsinə 
məhəl qoymaq o qədər də məqsədəuyğun deyildir. O, əsasən dərsin mövzusunun xarakterindən, tədris 
fəaliyyətindən, tədris yükünün həcmindən, şagirdlərin əhval-ruhiyyəsindən, mövcud dərsin həmin 
dərsdən sonra keçirilməsindən, əvvəlki dərsdə şagirdlərin tədrisə göstərdiyi münasibətdən və bir çox 
amillərdən mühüm dərəcədə asılıdır. Qısa müddətdə göstərilən dərsin birinci yarısında və yaxud ikinci 
yarısında, yaxud da həm dərsin I yarısında, həm də dərsin II yarısında da təşkil etmək mümkündür. 
Ümumiyyətlə, bu məsələləri fənn müəllimi özü həll etməlidir. Keçirilən bədən tərbiyəsi dəqiqəsi isə 
 256
məktəblilərin zehni gərginliyinin aradan qaldırılmasına, bədəncə sağlam olmasına, diqqəti toplamasına 
xidmət etməlidir. 
Bədən tərbiyəsi dəqiqəsinin müəllimin komandası və ya siqnalı üzrə keçirilməsinin təlim-tərbiyəvi 
əhəmiyyəti böyükdür. «Bədən tərbiyəsi dəqiqəsi başlandı» komandası verilən kimi bütün şagirdlərin 
diqqəti müəllimdə olur. Növbətçilər pəncərənin gözlüyünü açırlar, hamı qalxır və partaların arasında 
onların hər biri üçün edilmiş nişanlar üzərində dayanırlar. Bəzi hərəkətləri isə partada oturmaqla və ayağa 
qalxmaqla da icra etmək olar. 
 Bədən tərbiyəsi dəqiqəsinin müəllimin bilavasitə  iştirakı ilə yerinə yetirilməsi daha əhəmiyyətlidir. 
Bu işi qabaqcadan hazırlanmış şagirdlərə də həvalə etmək mümkündür. 
   Bədən tərbiyəsi dəqiqəsi üçün seçilən komplekslər sadə hərəkətlərdən, xüsusən 3-4 gövdə, qol, qıç 
və ayaq hərəkətlərindən ibarət olur. Bədən tərbiyəsi dəqiqəsi kompleks hərəkətləri qaydaya görə 3 tip 
hərəkətdən təşkil olunmalıdır: I tip hərəkətlər «dartınma»; II tip hərəkətlər ayaq əzələlərinin inkişafından 
ötrü; III tip hərəkətlər isə gövdə əzələlərinin inkişafı və qüvvəsinin artırılmasına yönəldilməlidir. Uşaqlar 
hərəkətləri düzgün yerinə yetirə bilirlərsə, onda kompleksi həftədə 2 dəfə dəyişdirmək olar. Hərəkət 
birləşmələri bədən tərbiyəsi dəqiqələrində öyrədilməlidir. 
 Ümumiyyətlə, qısa müddətli istirahət üçün kompleks hərəkətlər tərtib olunarkən çalışmaq lazımdır 
ki, onlar daha çox əzələ qrupuna təsir edə bilsin, statik gərginliyi nisbətən azaltsın, tənəffüsü fəallaşdırsın, 
qan və limfa dövranını gücləndirə bilsin, şagirdlərin partada uzunmüddət düzgün əyləşməsinə imkan 
yaratsın. Bədən tərbiyəsi dəqiqələrində böyük amplitudalı hərəkətləri də icra etmək olar. Belə hərəkətlər 
əsasən ana dili; riyaziyyat fənlərində tətbiq olunmalıdır. Çünki bu fənlərin tədrisi dövründə şagirdlər uzun 
müddət statik vəziyyətdə olurlar. Həmin hərəkətləri də parta arxasında və partaların arasında duraraq icra 
etmək olar. Bu vəziyyətlərdə qol, ayaq və gövdə üçün hərəkətləri icra etmək əlverişlidir. Oxu, 
təbiətşünaslıq dərslərində isə şagirdlər o qədər də gərgin vəziyyətdə olmurlar. Bu zaman arxa parta 
arxasında oturmaqla və ayaqüstə qalxmaqla əlaqədar fiziki hərəkətlər yerinə yetirilməlidir. Yoxlama yazı 
işlərində hərəkətlərin parta arxasında oturmaqla icra olunması məsləhətdir. 
 Bədən tərbiyəsi dəqiqələrini nəğmə, təsviri incəsənət, əmək dərslərində icra etmək lazımdır. O, 3 – 
4 hərəkət birləşməsindən ibarət olub, 2 – 3 dəqiqə müdddətində keçirilməli, 4 – 6 dəfə təkrarlanmalıdır. 
 I hərəkət kompleksi dartınma xarakterli olmaqla bərabər, gövdəni düzləndirməli, müxtəlif çıxış 
vəziyyətlərindən başlanılmalı, əl hərəkətlərinin köməyi ilə oynaqlar hərəkətə gətirilməli; 
 II kompleks – gövdənin yanlara, qabağa, arxaya əyilməsinə onun müxtəlif tərəflərə dairəvi 
hərəkətilə sağdan sola, soldan sağa istiqamətləndirilməli; III kompleks ayaq əzələlərinin əzələ qüvvəsini 
artırmalı, bunun üçün də qıçların növbə ilə bükülüb-açılması, yanlara – irəli və arxaya aparılması (diz 
bükülməsi şərti ilə) hərəkətləri icra edilməli; IV hərəkət sadə və sakitləşdirici və bədəni yumşaldıcı təsir 
göstərməlidir. 
          Bədən tərbiyəsi dəqiqələrinin musiqinin müşayiəti ilə dəqiq, çevik, düzgün və cəldliklə yerinə 
yetirilməsi hərəkətlərinin icrası üçün daha faydalı olardı. Hərəkətin gözəl, musiqinin müşayiəti ilə icrası 
tənəffüslə uzlaşdırılaraq yerinə yetirilməsi çox böyük təlim-tərbiyəvi əhəmiyyət kəsb edir. 
 
 
 
 
VII.4. Böyük tənəffüslərdə fiziki hərəkətlər 
                               və mütəhərrik oyunlar 
Bədən tərbiyəsi fasiləsi tədris gün rejimində özünəməxsus yer tutur. Bədən tərbiyəsi fasiləsinin 
təmiz və açıq havada keçirilməsi ibtidai sinif şagirdləri üçün daha xarakterikdir. O, hər şeydən əvvəl, 
mərkəzi sinir sisteminin funksional fəaliyyətinə müsbət təsir göstərir, bu da əqli iş qabiliyyətinin 
artmasına, sinir sistemində gedən proseslərin mütəhərrikliyinin yüksədilməsinə səbəb olur. 
Bədən tərbiyəsi fasiləsinin – qısa müddətli fəal istirahəti bütün fasilələrdə, xüsusən böyük 
tənəffüsdə təşkil etmək olar. Fəal istirahəti səmərəli təşkil etmək üçün ilk növbədə onun planı 
tutulmalıdır. İşin məzmunu qabaqcadan müəyyənləşdirilməlidir. Bədən tərbiyəsi fasiləsinin 
müvəffəqiyyətlə nəticələnməsi üçün hava şəraitinin və məktəbyanı meydançaların, qurğuların, avadanlıq 
 257
və ləvazimatların da nəzərə alınması həlledici əhəmiyyətə malikdir. Açıq havada oyunlar 10-12 o-dən 
aşağı temperaturda olmamaq şərti ilə keçirilməsi məsləhətdir. 
Açıq havada oyunların məcburi deyil, könüllülük əsasında keçirmək daha məqsədəuyğundur. 
Burada şagirdlər 2-1, 3-1 və s. müstəqil oyunlar keçirir və iplə hoppanmaları, müxtəlif növ sadə qaçışları 
yerinə yetirirlər. 
   Fəal istirahət məqsədilə aparılan bədən tərbiyəsi fasiləsinin səmərəli təşkilində məktəbyanı 
meydançanın səliqə-səhmanlı olması, şagirdlərin sayına uyğun sadə avadanlıq və ləvazimatla təmin 
edilməsi xüsusən vacibdir. Həmin məqsədlə də sinif növbətçisi fasiləyə kimi lazım olan avadanlıq və 
ləvazimatları meydançaya (koridora) aparır və səhmana salır. Fasilə qurtardıqdan sonra isə yenə də 
istifadə olunan idman əşyaları yığışdırılır və əşyalar saxlanılan otağa aparılır. İdman əşyaları götürüləndə 
sayılmalı və yerinə qaytarılıb təhvil verilməlidir. 2-3 dəqiqə dərsə qalmış oyun və əyləncələri qurtarmaq 
lazımdır. Bu vaxt şagirdlər sakit halda öz siniflərinə gedib növbəti məşğələyə hazırlaşa bilərlər.Təəssüf 
ki, bəzi fasilələr səmərəli təşkil olunmur. Bəzən görürsən ki, fəal istirahətdən ötrü meydançada aparılmaq 
üçün ləvazimat yoxdur, bəzən də idman əşyaları şagirdlərin sayına uyğun gəlmir, bəzən də əşyalar 
yararsız və işlənməsi qeyri-mümkün olur. 
 Əlverişli olmayan havada isə bədən tərbiyəsi fasiləsini geniş otaqda, koridorda və başqa yerlərdə də 
təşkil etmək olar. Bu zaman daha kütləvi və daha sadə oyunlardan, rəqs hərəkətlərindən istifadə etmək 
faydalıdır. Otaq və koridorlarda da keçirilən oyun və rəqslərin səmərəli təşkilinə ciddi səy göstərilməli və 
yaxşı hazırlanmalıdır. Belə fasilənin keçirilməsinə sinif müəllimi ilə birlikdə, növbətçi müəllim, dəstə 
rəhbərləri, bədən tərbiyəsi müəllimləri, yuxarı sinfin fəal və təşkilatçı idmançıları, habelə sinfin öz 
ictimaiyyətçiləri yaxından və var qüvvəsi ilə kömək göstərməlidir. 
 Məktəb direktoru, tərbiyə işləri üzrə direktor müavini bədən tərbiyəsi fasiləsinin müntəzəm, 
məzmunlu və maraqlı təşkilinə, həmçinin nəzarət etməlidir, bu sahədəki mövcud qüsurların aradan 
qaldırılmasına kömək göstərməli, mübariz tədbirlər planı hazırlayıb həyata keçirməlidirlər. Xüsusilə belə 
bir faydalı işə baş bədən tərbiyəsi müəllimi daha məsuliyyətlə yanaşmalı, digər fənn müəllimləri isə fəal 
surətdə cəlb edilməlidirlər. Pedaqoji şurada, ictimai təşkilatların iclasında bədən tərbiyəsi fasiləsinin 
səmərəli təşkil edilməsi ilə əlaqədar xüsusi məsələlər qoyulmalı və məktəbdə həmin işin vəziyyəti 
müzakirə olunmalıdır. 
     İbtidai siniflərdə bədən tərbiyəsi fasiləsi dövründə aşağıdakı fiziki hərəkətlərdən istifadə olunur: 
ayağın, gövdənin, qolların müxtəlif vəziyyətlərində adi yeriş, yavaş, sürətlə, pəncələr üzərində və s. 
yerinə yetirilə bilər; siqnal üzrə verilən tapşırıqların sakit və sürətli qaçışla icra etmək, qaçışın yerişlə 
növbələşməsi, mürəkkəb olmayan maneələrin qət edilməsi ilə qaçış, bir və ya iki ayaq üzərində, ayaqların 
növbələşməsi ilə yerində irəliləmək, hoppanmalar və s. böyük və kiçik topların atılıb-tutulması, ikilikdə 
topun bir-birinə atılması, müxtəlif məqsədlə topun uzağa atılması və s. dırmanma, dırmanıb aşmaq, 
sürünmək, halqalardan sürüşüb keçmək və s. oyun formasında sallanma, dayaq saxlamaq və s. müxtəlif 
maneələrin dəf edilməsi, əşyalarla hərəkətlər, halqa, ağac, müxtəlif uzunluqda iplərlə hərəkətlər, əşyasız 
başın, gövdənin, əlin və ayaqların hərəkətləri, ümuminkişafetdirici hərəkətlər və qaçışla cisim atmalar, 
maneələrin keçilməsi, müqavimət və estafetlə əlaqədar mütəhərrik oyunlar. 
     Fasilələrdə idman əyləncələrindən, xüsusən voleybol, basketbol, futbol oyun elementlərindən və 
s. istifadə etmək olar. Yuxarıda adları çəkilən fiziki hərəkət elementləri nəinki ibtidai sinif şagirdlərinin 
yaşına uyğundur, hətta bədən tərbiyəsi tədris proqram materialının yerinə yetirilməsinə yaxından kömək 
edir. Şagirdlərə hərəkət vərdişlərinin aşılanmasını sürətləndirilir, hərəkət təcrübəsini artırır və dayaq 
hərəkət aparatını təkmilləşdirir. 
     Böyük tənəffüslərdə mütəhərrik oyunların və idman əyləncələrinin təşkili və keçirilməsi üzrə 
Qaradağ rayonundakı 228 saylı məktəbdə bədən tərbiyəsi və idman kollektivinin zəngin və maraqlı iş 
təcrübəsi vardır. İndi həmin təcrübəyə istinad edək: bu məktəbin baş bədən tərbiyəsi müəllimi, Böyük 
Vətən müharibəsinin iştirakçısı, onun qanlı-qadalı günlərinin acı yadigarı olan 5 düşmən gülləsini 
bədənində gəzdirən 5 ordenli maarif əlaçısı Paşa Sadıqbəyovdur. Paşa hava şəraitindən asılı olmayaraq 
bədən tərbiyəsi fasiləsinin könüllülük və müstəqillik əsasında keçirilməsinə artıq nail olmuşdu. Bütün 
hazırlıq tərtibi işlər planlaşdırılır və sinif müəllimləri və ictimaiyyətçi fəal idmançıların köməyi ilə həyata 
keçirilir. O, fasilənin tam məculiyyətlə, məzmunlu təşkilini xüsusi diqqət mərkəzində saxlayır. O, bədən 
tərbiyəsi fasilələrini tək-tək hallarda gimnastika zalında və xüsusi düzəldilmiş koridorlarda təşkil edir. 
 258
Lakin otaq və koridorlarda keçirilən oyun və əyləncələr açıq havada təşkil edilən tədbirlərdən az effektli 
olur. Ümumiyyətlə, şəraitə uyğunlaşdırılmış rəqslər, əyləncələr və oyunlar bədən tərbiyəsi fasilələrində 
mühüm yer tutur. Soyuq havada növbətçilərin işi daha çox olur. Onlar məktəblilərin isti geyimdə açıq 
havada gəzintiəyə çıxmasına nəzarət edir. 
     Müşahidələr göstərir ki, məktəbin digər bədən tərbiyəsi tədbirləri kimi fasilələrdə də böyük 
təşkilatçılıq işi tələb olunur. Elə buna görə də dərs ilinin əvvəlində sinif müəllimləri ilə təlimat keçir, 
ictimai təlimatçıların dəqiq siyahısını tərtib edir (IX-X siniflərdən). Adları siyahıya daxil edilmişlər, 
fəallar iclasında bədən tərbiyəsi üzrə ictimai təlimatçılar kimi təsdiq  olunurlar. Yəni ibtidai siniflərdə 
bədən tərbiyəsi təlimatçısı olmaq onlara ictimai bir vəzifə kimi tapşırılır. Bundan sonra onlarla seminar və 
söhbətlər təşkil olunur. Bədən tərbiyəsi fasiləsinin və digər tədbirlərin əhəmiyyəti izah olunur, bu sahədə 
işin məzmunu və necə təşkil olunub keçirilməsi onların nəzərinə çatdırılır. Yuxarı siniflərdə olan təlimatçı 
fəallar təhkim olunduğu ibtidai siniflərdə təbliğatı və təşkilati işlər aparır, sinif müəllimi ilə birlikdə fəal 
uşaqları seçir və onların vəzifəsini müəyyənləşdirirlər. Bununla da həmin üçlük fəaliyyətə başlayır. 
Məktəbdə inventar saxlanılan otaq ayrılmış və bədən tərbiyəsində istifadə ediləcək avadanlıq və 
ləvazimatları orada saxlayırlar və yeri gəldikcə götürüb istifadə edirlər. Bu avadanlıqların əksəriyyəti 
məktəbin əmək təlimi emalatxanasında məktəbli şagirdlərin, habelə valideynlərin yaxından köməyi ilə 
hazırlanır. Bununla yanaşı, şagirdlərə məktəbə top, ip; gimnastika halqaları və ağacları gətirməyə icazə 
verilir. Bəzən də siniflər öz idman əşyaları ilə birlikdə məktəbyanı meydançaya çıxırlar. Fikrimizcə, 
həmin əşyaların növbətçilər vasitəsilə idman əşyaları saxlanılan otağa təhvil verilməsi, sonra isə lazımı 
vaxtda istifadə edilməsi yaxşı olardı. Dərsin sonunda  ləvazimatların uşaqlara paylanması məsləhətdir. 
Bunun çox böyük təlim-tərbiyəvi əhəmiyyəti vardır. Həmin məktəbdə şagirdlər tennis topundan, 
halqalardan, raketlərdən, gimnastika ağaclarından, kublardan, iplərdən istifadə edirlər. Az tapılan idman 
əşyaları isə (məsələn, doldurulmuş toplar) məktəb əldə etməli və təlimatçılar vasitəsilə fasilə dövründə 
istifadə etmək üçün şagirdlərə verilməlidir. 
     Məktəbin kompleks idman meydançası vardır. İdmanın ayrı-ayrı növləri üzrə basketbol, voleybol 
meydançaları, yüngül atletika bölmələri, gimnastika şəhərciyi, müxtəlif növ maneələr, müvazinət tirləri, 
turnik, nərdivanlar, yellənmə üçün halqalar, uzununa və hündürlüyə tullanmaq üçün çalalar 
düzəldilmişdir. Şagirdlər fasilə zamanı orada sərbəst və təlimatçının rəhbərliyi altında oynayır, rəqs, 
müxtəlif idman əyləncələri keçirirlər. Hər bir meydançanın bölməsində təlimatçılar növbətçilik edirlər. 
     Tənəffüs dövründə kütləvi şəkildə yüngül atletika qaçışları yerinə yetirilir ki, bu da şagirdlərin 
çox böyük marağına səbəb olur. 
 
VII.5. Günüuzadılmış qruplarda idman «saatı» 
     Şagirdlərin ictimai tərbiyəsini genişləndirmək, onların hərtərəfli inkişafı üçün daha əlverişli 
şərait yaratmaq və uşaqların tərbiyəsində ailəyə yardım göstərmək məqsədilə, tədris-maddi baza olduqda 
günüuzadılmış ümumtəhsil məktəbləri və ya günüuzadılmış qruplar və siniflər  yaradılır.  Ölkəmizdə 
həmin iş böyüməkdə olan gənc nəslin təliminə, tərbiyələndirilməsinə yönəldilmişdir. Tula şəhərində 
günüuzadılmış məktəblərin daha da iinkişaf etdirilməsinə həsr edilmiş elmi-praktik konfransda bu məktəb 
və qrupların məktəblilərin təliminə, tərbiyəsinə çox böyük kömək göstərdiyi məruzə və çıxışlarda, özü də 
çox böyük ruh yüksəkliyi ilə qeyd edilmişdir. Keçmiş SSRİ Maarif Nazirliyi və SSRİ Pedaqoji Elmlər 
Akademiyası tərəfindən təşkil olunmuş həmin konfransın materiallarından məlum olur ki, şagirdlərin 
günüuzadılmış məktəblərə, qruplara cəlb edilməsi ümumməktəb üzrə şagird kontingentin sabit qalmasına 
müsbət təsir göstərmişdir (Bax: «Azərbaycan müəllimi» qəzeti, 1973, 28 fevral). 
      Günüuzadılmış qruplarda və məktəbdə məşğələlərin düzgün və səmərəli təşkili şagirdlərin bilik, 
bacarıq və vərdişlərinin daha da inkişaf etdirilməsində, idrak fəallığının artırılmasında, ictimai-faydalı 
əməyə alışdırılmasında çox böyük əhəmiyyətə malikdir. Belə məktəblərdə məşğələlərin rəngarəng olması, 
şagirdlərin yaşına, psixoloji xüsusiyyətlərinə müvafiqliyi tərbiyəvi əhəmiyyət kəsb etməklə yanaşı, eyni 
zamanda valideynlərin ailədə işini yüngülləşdirir, səmərəli istirahətini təmin edir. Bütün bunlar isə 
istehsalatda çalışan ailə üzvlərinin əmək məhsuldarlığını yüksəldir, işlədiyi müəssisə və idarədə fəallığını 
artırır. 
 259
      Günüuzadılmış məktəb və qruplar şagirdləri ictimai-faydalı əməyə, dərnək və bölmələrə cəlb 
etməklə, onların mədəni istirahətini təmin edir, hərtərəfli və fiziki cəhətdən ahəngdar inkişaf etmələrinə 
şərait yaradır, sağlamlıqlarını möhkəmləndirir. 
     Müşahidələr göstərir ki, respublikamızın kənd rayonlarında və Bakı şəhərinin günüuzadılmış 
məktəblərində, qrup və siniflərində şagirdlərin fiziki tərbiyəsi sahəsində xeyli iş görülmüşdür. Lakin 
əksəriyyət məktəblərdə fiziki tərbiyə və idman üzrə aparılan iş o qədər də diqqəti özünə cəlb etmir, zəif 
təşkil olunur, hələ də bir sıra gənc tərbiyəçilər qruplarda yazılı və şifahi ev tapşırıqlarını, texniki 
yaradıcılıq işlərini müvafiq təşkil etsələr də, istirahət saatını günün tələbləri səviyyəsinə hələ də çatdıra 
bilməmişlər. Bu sahədə çoxlu səhvlərə yol verirlər. Bir qrup tərbiyəçilər idman saatını sinifdə oturmaqla, 
bir qrup tərbiyəçilər isə şagirdləri məktəbyanı sahəyə çıxartmaqla kifayətlənirlər. Yadda saxlamaq 
lazımdır ki, təbii hərəkət vərdişlərinin formalaşması hərəkət sürətinin, gücün, cəldliyin  və davamlığın 
inkişafı ilə sıx əlaqədar olub, yalnız və yalnız səmərəli təşkil olunmuş fiziki tərbiyə prosesində yaranır. 
  Unutmaq lazım deyildir ki, günüuzadılmış məktəblər, qruplar üçün ayrılmış idman saatı müxtəlif 
mütəhərrik və idman oyunları, ekskursiya, qısa müddətli turist yürüşləri ilə zəngin olmalıdır. 
  Qrup tərbiyəsiçi məşğələlərin təşkili və keçirilməsində bədən tərbiyəsi müəlliminin köməyindən və 
göstərişindən həmişə istifadə etməlidir. Gün rejimində fiziki hərəkətlərdən və oyunlardan ibarət 
məşğələlər məzmununa, həm də quruluşuna görə bədən tərbiyəsi dərslərindən xeyli fərqlənməlidir. Lakin 
gün qruplarında keçirilən bədən tərbiyəsi məşğələləri başlı-başına buraxılmamalı, bilavasitə tərbiyəçinin 
rəhbərliyi altında keçirilməlidir. Qruplara bacarıqla rəhbərlik etmək, şagird kollektivinin fəaliyyətini 
düzgün istiqamətləndirmək və onların səylərini (düzgün) rəğbətləndirməyə ciddi səy göstərilməlidir. 
Bunun üçün məşğələlərin forma və məzmununu tez-tez rəngarəngləşdirmək və şagirdlərin marağını 
nəzərə alaraq onların bu və ya digər oyun növlərinə münasibətlərinə daim fikir vermək lazımdır. 
Uzadılmış gün rejimindəki bədən tərbiyəsi məşğələlərini açıq havada, hava əlverişli olmadıqda isə havası 
təmiz və dəyişilmiş otaqda keçirmək lazımdır. 
  I-IV sinif şagirdlərinin məşğələlərinin əsasını mütəhərrik oyunlar təşkil etməlidir. Bu oyunların 
içərisində dərsdən uşaqlara tanış olan və onların daha həvəslə oynadıqları oyunların olması 
məqsədəuyğundur. Tərbiyəvi xarakterli oyunlara xüsusi diqqət yetirmək lazımdır. 
 Oyun uşağın sağlamlığını, orqanizmin həyat fəaliyyətini artıran mühüm vasitələrdəndir. Oyun fiziki 
hazırlıqla yanaşı, uşağın estetik zövqünün yaranmasına, hisslərin inkişafına, baş beyin ali hissələrinin 
fəaliyyətinin güclənməsinə müsbət təsir göstərir. O, eləcə də uşağın əhval-ruhiyyəsini yaxşılaşdırır, 
emosionallığını artırır. 
Görkəmli pedaqoq A.S.Makarenko vaxtilə oyuna yüksək qiymət verərək yazmışdır ki, yaşlı adamın 
həyatında iş, fəaliyyət, qulluq nə kimi əhəmiyyətə malikdirsə, uşağın da həyatında oyun o qədər vacib və 
əhəmiyyətlidir. 
Bundan əlavə, oyun uşaqlarda kollektivçilik, dostluq, təşəbbüskarlıq, qoçaqlıq, dözümlülük, 
beynəlmiləlçilik və vətənpərvərlik kimi ən yüksək əxlaqi keyfiyyətləri aşılayır. Oyun müəllimin 
rəhbərliyi altında keçirildikdə, o daha faydalı olur. Oyunun keçirilməsi uşaqlar üçün cansıxıcı 
olmamalıdır. Müəllim məzmunlu, rəngarəng oyun seçməkdə, oyunları səmərəli, düzgün keçməkdə və ona 
rəhbərlikdə yüksək pedaqoji ustalıq nümayiş etdirməlidir. Oyun vaxtı şagirdlər arasında vəzifə bölgüsü 
apararkən onların fərdi xüsusiyyətlərini, hərəkət və təşkilatçılıq qabiliyyətini nəzərə almalıdır. Təkcə 
qüvvətli uşaqlar deyil, həmçinin zəif uşaqlar da oyuna fəal cəlb olunmalıdır. 
Bakı şəhərinin günüuzadılmış məktəb və qruplarında idman saatının necə qurulduğunu öyrənmək 
məqsədilə bir sıra məktəblərdə müşahidələr apardıq. Məlum oldu ki, Xətai rayonundakı 254 saylı 
məktəbdə bu iş digər məktəblərə nisbətən daha yaxşı təşkil olunmuşdur. Elə buna görə də həmin 
məktəbin iş təcrübəsinə istinad etməyi lazım bildik. 
Müşahidələrdən aydın olur ki, 254 saylı məktəbdə idman saatına xüsusi diqqət yetirilir, məşğələlər 
qış fəslində məktəbin böyük idman salonunda, payız və yaz fəslində isə məktəbyanı bağda meydançada 
keçirilir. Yazda məktəbyanı sahə daha da gözəl görünür. Məktəb hər tərəfdən yaşıllığa bürünür. Uşaqlar 
idman saatında bu yaşıllıqlarda oynamaqdan doymur, hey onyamaq istəyirlər. 
Tərbiyəçi M.Mikayılova 11b sinfində apardığı məşğələni müşahidə etdik.  İdman saatında uşaqlar 
hamısı idman geyimində (trusi, mayka və idman ayaqqabısında) məktəbyanı sahəyə çıxıb düzüldü və 
tərbiyəçinin  göstərişini dinlədilər. Tərbiyəçi idman saatında nə kimi işlə məşğul olacaqlarını elan etdi. 
 260
«… Bu gün  həm də «Gəlin gəzməyə gedək» oyununa keçək» sözünü bitirə-bitirməz şagirdlərin əhval-
ruhiyyəsi yüksəldi və üzlərində xoş bir təbəssüm yarandı. Məsmə müəllimə oyunun əhəmiyyəti haqqında 
qısa məlumat verdikdən sonra onun məzmunundan, təşkili və keçirilməsi qaydalarından danışdı. Bundan 
əlavə, müəllim oyunun qaydalarına hamının bir nəfər kimi riayət etməsini tapşırdı. Oyun başlandı: 
oyunçular meydançanın müxtəlif yerlərindən kiçik dairə çəkib onun içərisində durdular (aparıcıdan 
başqa). 
Aparıcı şagird istədiyi oyunçuya yaxınlaşıb deyirdi: «Gəzməyə gedək». Dəvət olunan oyunçu bir 
cərgəyə düzülüb aparıcının arxasınca gedirdilər. Bütün oyunçular öz yerlərindən çıxan kimi aparıcı onları 
dairədən bir qədər aralı məsafəyə aparıb, işarə və ya siqnal verirdi. Aparıcı, hərə öz yerinə deyən kimi 
bütün oyunçular qaçıb öz dairəsini tuturdu. Dairəsini tuta bilməyən oyunçu növbəti oyunda aparıcı rolunu 
oynayırdı. Aparıcı rolunda bir dəfə də olsun çıxış etməyən şagirdlər oyunun qalibi hesab olunur və 
oyunçular qarşısında tərbiyəçi müəllim tərəfindən rəəğbətləndirilirdi.Oyun maraqlı və yüksək intizamlı 
keçirildi. Məsmə müəllimə məşğələnin axırında oyun haqqında uşaqların nə kimi təəssüratda olduqlarını 
və növbəti məşğələdə hansı oyunları keçməyi arzuladıqlarını soruşdu. İdman saatında uşaqlar ancaq 
oyunla kifayətlənməyib, Azərbaycana həsr olunmuş şeir söyləyir, Azərbaycan xalq rəqslərini ifa edirlər. 
Rəqslər nağara və qarmonun müşayiəti ilə keçirildi. Çox gözəl haldır ki, rəqs edənlər də, musiqiçilər də 
şagirdlərin özü idi.Bütün bunlar da məşğələnin rəngarəngliyinə, effektliyinə, xüsusən qrup uşaqlarının 
istirahətinin səmərəli keçməsinə müsbət təsir göstərirdi. 
    287 saylı «Gələcək zəkalar» məktəbinin tərbiyəçi-müəllimi M.Qardaşəliyeva və 264 saylı 
məktəbin tərbiyəçi-müəllimi E.Mirzəbəyova da idman saatını şagirdlərin yaş xüsusiyyətlərinə, estetik 
zövqünə uyğun qurur və əsas məqsədin həyata keçirilməsinə yönəldir. Mətanət müəllimə valideynlər 
qarşısında da çıxış edir, qruplarda idman saatının təşkili xüsusiyyətlərindən, fiziki tərbiyə 
məşğələlərindən, mütəhərrik oyunlara geniş yer verilməsinin əhəmiyyətindən söhbət açmışdır.  Mətanət 
müəllimin bir «idman satını» müşahidə etdik. O, «Ovçular və  dovşanlar» oyununu keçirdi. Oyunda 
aparıcı rolunu müəllim özü oynayırdı. Müəllim «Dovşanlar meşəyə qaçdı» elan edən kimi, bütün uşaqlar 
məktəbin bağçasına qaçıışdılar.  Müəllimin «Ovçu gəldi» komandasından sonra isə «dovşanlar» öz 
yuvasına qaçırdılar, pusquda dayanmış «ovçular» isə yerindən tərpənmədən «dovşanları» topla vurmağa 
başladılar. Oyun üç dəfə təkrar olundu. Tutulan dovşanlar hesablandı və yeni ovçu seçildi. Oyun 
şagirdlərin hərəkət fəallığı və böyük ruh yüksəkliyi şəraitində keçdi. İndii də günüuzadılmış məktəb, qrup 
və siniflərdə tərbiyəçi işləyən müəllimlərin ehtiyacını nəzərə alıb onlara kömək məqsədilə bir neçə 
oyunnun məzmununu verək: 
 
                                   Bayrağı dəyişdirək 
   Meydançanın bir tərəfində bir-birindən bir addım aralı 4-5 dairə çəkilir, hər dairədə bir bayraq 
qoyulur (bayraqlar bir rəngdə olmalıdır). Meydançanın o biri tərəfində düz xətt çəkilir. Uşaqlar həmin 
xəttin dalında qarşı-qarşıya 4-5 cərgə düzülürlər. 
    Cərgədə birinci dayanan uşaqlara bir rəngdə (məsələn, qırmızı rəngli) bayraqlar verilir. 
   Tərbiyəçinin: «Bir, iki, üç, qaç» işarəsi ilə əllərində bayraqlar olan uşaqlar dairələrə doğru 
qaçaraq, əllərindəki bayraqları dairədəki göy rəngli bayraqlarla dəyişdirib geri qayıdır və öz yerlərində 
duraraq bayraqları yuxarı qaldırırlar. Bayrağı tez gətirib qaldıran uşaq oyunda udmuş hesab olunur. 
Həmin uşaqlar bayraqları sonrakı yoldaşlarına verib, özləri cərgənin axırında dayanırlar. Beləliklə, bütün 
uşaqların iştirakı ilə oyun davam etdirilir. 
                               
 
 
Kəpənəyin tutulması 
   Tərbiyəçi oynayan uşaqlardan 4 nəfərini seçib ayırır. Bunlar topla kəpənək tutan uşaqları, qalan 
uşaqlar isə «kəpənəkləri» təmsil edirlər. Əllərində tor olan uşaqlar bir tərəfə (meydançanın kənarına) 
çəkilirlər. Tərbiyəçi onların yanında dördbucaq bir yer – «qutu» cızır. Tutulmuş «kəpənəkləri» uşaqlar ora 
toplamalıdırlar. 
   Tərbiyəçi «uçun» dedikdə «kəpənəklər»in hamısı meydançada uçur. «M» işarəsi üzrə ayrılmış 4 
uşaqdan ikisi «kəpənəkləri» vurmağa çalışır. 
 261
    Onlar kəpənəklərin yanında  əllərini bir-biirinə vuraraq «kəpənəkləri» tuturlar, sonra onları 
«qutuya» - cizgi çəkilmiş yerə aparırlar. 
   Uşaqlar tutduqları «kəpənəkləri» apararkən, o biri «kəpənəklər» cəld «gülün» üstünə qonub 
durduqları yerdə hərəkətsiz dayanırlar. Bu zaman otaqda – meydançada sakitlik olur. 
   Tərbiyəçinin yenidən «tutun» işarəsi ilə qalan 2 uşaq «kəpənək» tutmağa gedir. 
   3-5 «kəpənək» tutduqdan sonra hər uşağın neçə «kəpənək» tutduğu qeyd olunur. Sonra «kəpənək» 
tutmaq üçün başqa uşaqlar seçilir və oyun yenidən başlanır. 
    Oyunu 6-8 dəfə təkrar etmək olar. 
 
                      Əsas hərəkət – dartınma halqadan keç 
    Meydançanın mərkəzində bir-birindən 1 – 2 addım aralı məsafədə 5 – 6 halqa qoyulur. 
   Meydançanın (otağın) bir tərəfində bir xətt üzərində halqalarla qarşı-qarşıya onların sayı qədər 
bayraqlar düzülür. Meydançanın o biri tərəfində yenə bir xətt çəkilir. Xəttin o tərəfində uşaqlar 5-6 
manqaya bölünüb düzlənirlər. 
Hər manqa öz halqasının qarşısında sıraya düzülür. Tərbiyəçinin «Başlayın» işarəsi ilə  hər manqada 
dayanmış birinci uşaq öz halqasının yanına qaçıb çöməlir və halqanı götürüb onu yerə qoyaraq şaquli 
vəziyyətdə saxlayır. Tərbiyəçinin : «Bir, iki, üç» - deməsi ilə  manqalarda ikinci dayanmış uşaqlar 
qaçırlar. Onlar halqanın içindən keçir, bayraqların yanına qaçıb onları yuxarı qaldırırlar. 
 Sonra həmin uşaqlar bayraqları yerinə qoyaraq halqaları tutan yoldaşlarını əvəz edirlər. Onlar isə 
qaçıb öz manqasının axırında dayanırlar. Yenə də birinci dayanmış uşaqlar tərbiyəçinin: «Bir, iki, üç, 
qaç» işarəsi ilə bayraqlara tərəf qaçırlar. Hər dəfə manqadakı birinci uşaq bayrağı götürməyə qaçdıqda, o 
biriləri manqa xəttinə doğru irəli gəlirlər. Bayrağı yuxarı qaldıran uşaqların sayı çox olan manqa oyunu 
udmuş olur. 
 
                                 Halqanı tut 
İki uşaq kiçik məsafə, iki-üç metrlik məsafədə qarşı-qarşıya dayanırlar. Onlardan biri əlindəki  kiçik 
halqanı atır, o biri isə tutur (əvvəllər əl ilə, sonralar ağacla tutur). Bu bacarıqlara yiyələndikdən sonra 
uşaqlar oyun variantının öhdəsindən asanlıqla gəlir və onu həvəslə oynayırlar. 
Uşaqlar cüt-cüt ayrılaraq 3 – 4 metr məsafədə qarşı-qarşıya dayanırlar. Onlardan birində (şərtə görə) 
əlində ağac, digərində isə ağac və bir neçə halqa olur (əvvəllər 2, sonra 3-4), axırıncı halqanı ağacın 
ucuna keçirib onlar bir-bir öz yoldaşlarına tərəf atır, o da öz ağacı ilə halqanı tutur, halqaların hamısı 
atıldıqda tutulan halqalar sayılır, bundan sonra uşaqlar rollarını dəyişirlər. 
 Çoxlu halqa tutmuş uşaq oyunda qalib hesab olunur. 
          
Bayrağın yanına kim tez qaçar 
Uşaqlar otağın bir tərəfində düzülmüş stullarda otururlar. Bunlardan 8-6 addım aralı xətt çəkilir ki, 
bunun da üzərində 4 – 5 uşaq dayanır. 
 Otağın (meydançanın) o biri tərəfində çəkilmiş xətdən 18-20 addım məsafədə hər bir uşağın 
qarşısına stul düzülür və üzərində bayraq qoyulur. Stullar bir cərgədə qoyulmalıdır. 
Tərbiyəçinin: «Bir, iki, üç, qaç» - deməsi ilə xətt üzərində dayanmış uşaqlar bayrağa tərəf qaçıb 
onları götürür və yuxarı qaldıraraq, yenə də yerinə qoyurlar. 
Tərbiyəçi bayrağı birinci qaldıran uşağı qeyd edir, sonra onlar gedib öz yerlərində otururlar. 
Yenidən 4-5  uşaq gəlib həmin xəttin üzərində dayanır. 
Hər uşağın bir dəfə bayrağa tərəf qaçması  ilə oyun qurtarır. Oyunu  iki-üç dəfə təkrar etmək olar. 
 
Çoban 
Yer: Meydança və ya dəhliz. 
Hazırlıq: meydançanın mərkəzində iki konsentrik dairə çəkilir. Birincinin diametri 2 metr, ikincinin 
diametri isə 4 metrdir. 
Oyunun təsviri: Bütün oyunçular iki bərabər komandaya bölünürlər. Komandaların kapitanları 
(«çoban») seçilir. Püşkə əsasən komandanın biri dairəyə daxil olur. Həmin komandanın kapitanı birinci 
və ikinci dairənin arasında gəzişir, özünü və yoldaşlarını hücumçulardan qoruyur. Hücum edən komanda 
 262
isə çalışır dairədəki oyunçuları və kapitanı dairədən çıxarsın, özü isə tutulmasın. Dairədəki oyunçular və 
kapitanlar çalışırlar, hücumçuları dairə daxilinə tutub salsınlar. Tutulmuş oyunçu oyundan çıxır. 
Oyunun müddəti 10-15 dəqiqədir. 
Oyunun qaydası: 
1. Rəqib komandanın oyunçusunu tutub saxlayan oyunçu «oldu» deməlidir. 
 2. Hər iki komandanın iştirakçılarına bir-birini birinci və ikinci dairədə tutmağa icazə verilir. 
3. Oyunçunu ancaq əllə tutmağa icazə verilir. 
Metodiki göstəriş: uşaqların oyun qaydalarına riayət etmələrinə, müdafiəçilərin xəttən kənara 
çıxmalarına diqqət vermək lazımdır. Oyunda uşaqlar kollektivdə mütəşəkkil fəaliyyətə öyrəşirlər. 
 
 
 
Yoxlama – test sualları 
 
1.Səhər gigiyenik gimnastikasının başlıca əhəmiyyəti nədir? 
2.Dərsəqədər səhər gigiyenik gimnastikasının təşkili qaydalarını göstərin. 
3.Səhər gigiyenik gimnastikası üçün hərəkətlərin seçilməsi qaydaları hansılardır? 
4.Bədən tərbiyəsi dəqiqələrinin əhəmiyyətini göstərin. 
5.Bədən tərbiyəsi dəqiqələrinin təşkilinin mühüm şərtləri. 
6.Böyük tənəffüslərdə fiziki tərbiyə tədbirlərini şərtləndirən amillər hansılardır? 
7.Günüuzadılmış qruplarda idman «saatı»nın təşkilinin zəruri şərtlərini göstərin. 
 
                     
                   Yaradıcılıq işi üçün təxmini mövzular 
 
1. Kiçik məktəbyaşlı uşaqlarla fiziki tərbiyə və idman işlərinin təşkili. 
2. Səhər gigiyenik gimnastikası üçün fiziki hərəkətlərin və oyunların seçilməsi və təşkili 
prinsipləri. 
3. Günüuzadılmış qruplarda fiziki tərbiyə işləri. 
4. Bədən tərbiyəsi dəqiqələrinin təşkili prinsipləri. 
 
 263
VIII FƏSİL.   SİNİFDƏN VƏ MƏKTƏBDƏNXARİC 
FİZİKİ TƏRBİYƏ  İDMAN MƏŞĞƏLƏLƏRİ 
PLAN 
 
1.Sinifdənxaric fiziki tərbiyə və idman məşğələləri 
              1.1.Sinifdənxaric məşğələnin məqsədi 
              1.2.Ümumfiziki hazırlıq qrupları 
              1.3.İdman bölmələri (yüngül atletika, stolüstü tennis, bədii gimnastika). 
              1.4. Fərdi məşğələlər 
              1.5.İdman yarışları 
 
2. Məktəbdənxaric fiziki tərbiyə və idman işləri 
              2.1. Uşaq-gənclər idman məktəblərində fiziki tərbiyə və idman 
              2.2.Uşaq yaradıcılıq birliyi və mədəniyyət evlərində fiziki tərbiyə və idman işləri. 
              2.3. İstirahət və mədəniyyət parklarında fiziki tərbiyə və idman işləri. 
              2.4. Mənzil-istismar sahəsində və bələdiyyə idarələrində fiziki tərbiyə və idman. 
              2.5. Gəzinti və ekskursiyalar. 
 
                                  Ə D Ə B İ Y Y A T 
1.İ.Aslanov. Ümumtəhsil məktəblərində bədən tərbiyəsi və idman işləri. Bakı, «Maarif» nəşriyyatı, 1976-
cı il. 
2.T.Abasov. İdman və mütəhərrik oyunlar. Bakı, «Maarif» nəşriyyatı, 1987-ci il. 
3.B.Quliyev. Tələbələrin orta məktəbin I-VIII siniflərində bədən tərbiyəsi və kütləvi-idman işlərinin 
təşkilinə hazırlanması məsələləri. Bakı, 1994-cü il. 
4.B.Nərimanov, Ş.Əliyeva, E.Nərimanov.  İdman gimnastikası. «Müəllim»  nəşriyyatı, 2004-cü il. 
5.B.Dasenko. Uşaqlarla məktəbdənkənar iş. Bakı, «Maarif» nəşriyyatı, 1973-cü il. 
 
 
VIII  F Ə S İ L. SİNİFDƏN VƏ MƏKTƏBDƏNXARİC BƏDƏN TƏRBİYƏSİ VƏ İDMAN 
MƏŞĞƏLƏLƏRİ 
 
VIII.1. Sinifdənxaric fiziki tərbiyə və idman məşğələləri 
 
1.1. Sinifdən xaric məşğələlərin məqsədi 
              İbtidai siniflərdə sinifdənkənar sağlamlıq bədən tərbiyəsi və kütləvi idman tədbirləri bir sıra 
məqsədlə təşkil edilir və burada müxtəlif məktəb şagirdləri cəlb edilir. Daha konkret desək: 
    1. İdman işləri şagirdlərlə idmanın bu və ya digər növləri üzrə bilik, bacarıq və vərdişləri 
aşılamaq onları həmin istiqamətdə inkişaf etdirmək məqsədilə keçirilir. İdman üzrə təşkil olunan 
bölmələrdə şagirdlər bir tərəfdən konkret idman növü üzrə öz ustalığını artırır, bacarıqlarını 
təkmilləşdirir. İkinci tərəfdən onlar idmançı kimi yetişir və sinfinin, məktəbinin və hətta yaşadığı rayonun 
idman şərəfini qoruyurlar. Həmin bölmələrdə məşğul olanlar öz sağlamlığını möhkəmləndirir, fiziki 
hazırlıqlarını və imkanlarını artırırlar. Həmçinin kollektivinin şərəfini yüksək tutmaq, kollektivçilik, 
dostluq və yoldaşlıq, kollektivinə məhəbbət və s. ruhda tərbiyə olunur. 
   2. Məktəblərimizdə səhhətində  bəzi qüsurlar olan şagirdlərə rast gəlmək olur. Həmin şagirdlərin 
səhhətinə müsbət təsir göstərmək, onların fiziki inkişafını formalaşdırmaq və fiziki hərəkət keyfiyyətlərini 
artırmaq üçün ümumi fiziki hazırlıq qruplarında müntəzəm olaraq məşğul olmaq uşaqların mənəviyyatına 
həm də təliminə müsbət təsir edir, tez-tez dərs buraxmaq hallarının qarşısını alır. 
3. Məktəbdə bir qrup uşaqların idman məşğələlərinə və bölmələrinə cəlb olunmasında əsas məqsəd 
onların fiziki keyfiyyətlərini təkmiləşdirməkdən ibarətdir.  Əlbəttə, bu cür məşğələlər  könüllülük prinsipi 
əsasında uşaqların arzu və xahişi nəzərə alınaraq təşkil edilir. 
 Sinifdənkənar bədən tərbiyəsi işlərinə şagirdlər cəlb olunarkən bir sıra vacib pedaqoji-psixoloji 
məsələləri nəzərə almaq hökmən lazımdır. Xüsusən uşaqların marağı, fiziki hazırlığı, fiziki inkişafı, fərdi 
 264
xüsusiyyətləri, qabiliyyətləri diqqət mərkəzində olmalıdır. Ayrı-ayrı idman hərəkət növünə şagirdlərin 
cəlb olunmasında seçmə (fərdiləşdirmə) üsulundan geniş istifadə olunur. Bu şagirdlərin marağı ilə yanaşı 
onların fiziki inkişafı, qabiliyyətləri öyrənildikdən sonra həyata keçirilməlidir. Müşahidə olunmuşdur ki, 
deyilənlər bəzən nəzərə alınmır, nəticədə tədricən idman məşğələlərinə gələnlərin sayı günbəgün azalır və 
ya lazımi göstərici əldə etmək mümkün olmur. 
    Elmi tədqiqatlar və təcrübə göstərir ki, kiçik məktəbyaşlılar idmanın üzgüçülük, bədii gimnastika 
və mürəkkəb koordinasiya hərəkətlərini buz üzərində daha yaxşı icra edirlər. Həmin hərəkət növlərinin 
texnikasına böyük yaşlı şagirdlərə nisbətən tez və sürətlə yiyələnirlər. 8-10 yaşlı məktəbli oğlanlarla isə 
futbol və qaçıqşın texnikası daha tez aşılanır. Mürəkkəb futbol priyomlarını qısa bir müddətdə 
mənimsəyirlər. Ümumiyyətlə, müşahidə olunmuşdur ki, ibtidai sinif şagirdləri ümuminkişafetdirici 
hazırlıq və ilk hərəkətləri böyük həvəslə və müvəffəqiyyətlə yerinə yetirirlər. 
  Sinifdənkənar bədən tərbiyəsi işlərinin qarşısında duran başlıca vəzifələrdən biri də dərs 
prosesində öyrədilmiş bilik, bacarıq və vərdişlərin dərinləşdirilməsindən ibarətdir. Çünki bədən tərbiyəsi 
dərsləri tədris proqramı materiallarının  mənimsədilməsində mühüm və həlledici mahiyyətə malik olsa da, 
o, yalnız sinifdənkənar müxtəlif tədbirplər vasitəsilə dərinləşdirilir və möhkəmləndirilir. Sinifdənkənar 
yüngül atletika bölməsində yeriş, qaçış və cisim atmalar və s. hərəkət   növləri üzrə bacarıq və vərdişlərin 
təkmilləşdirilməsi və s. buna misal ola bilər. 
  İndi də ibtidai sinif şagirdləri üçün onların yaş xüsusiyyətlərinə, xarakterinə daha da yaxın olan 
sinifdənkənar keçirilən bədən tərbiyəsi məşğələlərinin bir neçəsinin təşkilini konkretləşdirək. 
 
            1.2. Ümum fiziki hazırlıq qrupları   
Ümumfiziki hazırlıq qrupları könüllülük əsasında təşkil olunur. Çalışmaq lazımdır ki, ümumi fiziki 
hazırlıq məşğələlərinə şagirdlər kütləvi şəkildə yazılsınlar. Buna görə də ilk növbədə bu məşğələlərin 
sağlamlıq əhəmiyyətini, işgörmə qabiliyyətini artıran başlıca vəzifələrdən biri olduğunu şagirdlərə izah 
etmək vacibdir. Ümumi fiziki hazırlıq məşğələləri bir neçə məqsədlə təşkil edilir. O bütün dərs ili 
dövründə davam etməklə uşaqların səhər çıxışlarına və ya bədən tərbiyəsi bayramlarına hazırlayır. Belə 
məşğələlərin proqramına rəngarəng sadə mütəhərrik oyunlar, idman əyləncələri, idman oyunlarının 
elementləri, gimnastika və yüngül atletikaya dair materiallar daxil edilir. Proqramda iki istiqamətli bədən 
tərbiyəsi tədris proqram materialları və əlavə fiziki tərbiyə materialları daxil edilir. Əgər məktəbdə şərait 
vardırsa, şagirdlərə akrobatikanı, habelə VMH kompleksinin normativlərindən olan üzgüçülüyü də 
öyrətmək məqsədəuyğundur. 
Ümumi fiziki hazırlıq qrup məşğələləri Bakı, Sumqayıt şəhərində və respublikamızın rayon və 
şəhərlərində bütün ilboyu açıq havada keçirilməsi məsləhətdir. Lakin küləkli və soyuq havada isə 
məşğələni idman zalına və yaxud da geniş otaqların birinə keçirmək olar. 
Ümumi fiziki hazırlıq məşğələlərini müəllimin aparması məsləhətdir. Lakin həmin məşğələlərə 
rəhbərliyi sinif müəllimlərinə, ictimai təlimatçılara və fəal valideynlərə də tapşırmaq olar. Bu şərtlə ki, 
onlar bu sahədə təlimatlandırılmış və lazımi biliklərə yiyələnmiş olsunlar. 
 Məşğələlər məktəbin idman bazasında, mənzil-istismar idarəsinin nəzdində olan meydança və 
zallarda təşkil oluna bilər. Lakin onun cədvəli dəqiq tədris planı olmalı və məktəb direktoru tərəfindən 
təsdiq edilməlidir. 
 
                              1.3. İdman bölmələri 
 
                         3.1. Yüngül atletika bölməsi 
Yüngül atletika əsas idman növlərindən biri olub, təbii elementlərlə zəngindir. Yüngül atletika 
məşğələlərini digər idman növləri üzrə olan məşğələlərə nisbətən asan təşkil etmək olar. Ona görə ki, bu 
idman növü akrobatika, üzgüçülük və s. kimi xüsusi şərait tələb etmir. Kənd məktəblərinin demək olar ki, 
hamısında yüngül atletika bölməsi təşkil etmək mümkündür. Burada əsas məsələ kələ-kötür sahələri 
düzəltmək, sahəni daş-kəsəkdən təmizləmək, çalalar qazmaq, habelə xətləmə işləri aparmaqdan ibarətdir. 
Lakin bu məşğələlərdə şagirdləri cəlb etmək üçün bəzi hazırlıq işləri aparmaq lazımdır. Hər şeydən əvvəl 
nədən başlamaq lazımdır. Təbliğat-təşkilati işləri gücləndirilməlidir. Xətai rayonundakı 88 saylı məktəbin 
baş bədən tərbiyəsi müəllimi Telman Mirzəyev idman bölmələrinin təşkili də təbliğati məsələlərinə 
 265
xüsusi diqqət yetirir. Bunun üçün də şagirdlərə yüngül atletika üzrə Olimpiya və ölkə çempionları, 
Azərbaycan rekordçuları haqqında və onların çətin yarışlarda qələbə çalmaları barədə məlumat verir. 
Yüngül atletikanın məktəbdə və rayonda  vəziyyətinə aid söhbət aparır. Bundan sonra yüngül atletikanın 
sağlamlıq əhəmiyyətini şagirdlərə çatdırır bu növ üzrə aparılan yarışlara dair, onun texnikası barədə 
kinofilm nümayiş  etdirir. Bundan əlavə ən görkəmli yüngül atletlərin şəkilləri, tərcümeyi-halı, göstərdiyi 
nəticələri məktəbin idman guşəsində nümayiş etdirir. Məktəb kitabxanasında  isə yüngül atletika kitabları 
ayrı-ayrı məqalələr və s. müəyyən bir guşədə toplanır, şüarlar yazılıb görkəmli yerlərdən asılır. 
  Sentyabr  ayında şagirdlərin bölməyə yazılması məsləhətdir. Məşğələlər həftədə 2 dəfə 
keçirilməlidir. İlk məşğələlərdə xüsusən ehtiyatlı olmalıdır. Şgirdlərə birdən-birə ağır fiziki yük 
verilməməli, qaçış məsafələri qısa olmalı, daha uzağa tullanma tələb olunmamalıdır. 
 Bir sıra yüngül atletika məşğələləri nə gərgin, nə də ki, az fiziki hərəkətli olmalıdır. 
Yüngül atletika məşğələlərini müəllim özü keçməyə də bilər. Fəal idmançılardan, digər fənn 
müəllimlərindən bu işə cəlb etmək lazımdır. Məşğələlərin yüksək səviyyədə keçməsi məqsədilə dərs 
ilinin əvəlində ictimai məşqçilər hazırlayan seminarlar təşkil edilməlidir. Həmin seminar da müəllimlə  
yanaşı məşhur yüngül atletika mütəxəssisləri, görkmli idmançılar çıxış etməli və öz təcrübələrindən, 
çətinliklərdən və yüngül atletikanın texnika və taktikasından danışmalıdır. Yaxşı olardı ki, ictimai – 
məşqçilərə yüngül atletikaya dair jurnal və təlimati- metodiki  kitab və vəsaitlər verilsin. 
Yüngül atletika məşğələlərinin səmərəli təşkilində onun xarakterinə uyğun yerlərin düzəldilməsi 
vacibdir. Xüsusilə qaçış cığırları, cismi atmaq yeri, uzununa və hündürlüyə tullanmaq üçün çuxurlar, 
təkan nöqtələri və s. sahələrin xətlənməsi, səliqə-səhmanda və təmiz saxlanması şagirdlərin yüngül 
atletika məşğələsinə həvəsini artırır, estetik zövqünü inkişaf etdirir. Meydançalar yaradılarkən şagirdlərin, 
ictimaiyyətin və valideynlərin qüvvəsindən istifadə etməlidir. 
Yüngül atletika məşğələsinin lazımi nəticə verməsində tədris planına  uyğun ləvazimat və 
avadanlıqların əldə edilməsi mühüm şərtdir. Ləvazimat və avadanlıqlar məktəb hesabına  əldə edilməlidir. 
Lakin yeri gəldikcə sadə avadanlıqların məktəb emalatxanasında şagirdlərin gücü ilə düzəltmək lazımdır.  
Bu şagirdlərin mənəvi tərbiyəsində xüsusi rol oynayır. Onlar idman əşyalarına şüurlu münasibət göstərir, 
onun tezliklə sıradan çıxmasının qarşısını almağa səy göstərir, bu məqsədlə ona ziyan yetirmirlər. 
Yüngül atletika məşğələləri ibtidai siniflər üçün son illərdə tətbiq olunan normativlərin əsasında 
təşkil edilməlidir. Aparılan bütün işlər ilk pillənin norma və tələblərinə hazırlığa və ödənilməsinə tam 
şəkildə istiqamətləndirilməlidir. 
Yüngül atletika idman məşğələlərini ləvazimat və avadanlıqla təmin etmək üçün məktəb rayon və 
şəhərin uşaq-gənclər idman məktəbi  ilə daha sıx əlaqədə olmalıdır. Uşaq-gənclər idman məktəbi 
ümumtəhsil məktəbinə 2 cəhətdən kömək etmək imkanı vardır. İşlədilən avadanlıq və ləvazimatların 
müəyyən hissəsini və yaxud da köhnəlmiş, sıradan çıxmış idman əşyalarını onlara verməklə. Əlbəttə, 
məktəb ictimaiyyətinin köməyi ilə yararsız  idman əşyalarını təmir edə və yararlı hala da sala bilər. 
 
3.2 Stolüstü tennis 
İbtidai sinif şagirdləri üçün ən maraqlı və cəlbedici idman növlərindən biri stolüstü tennisdir. 
Stolüstü tennis idman növünün özünəməxsus qaydaları hərəkət texnikası və taktikası vardır. Bu idman 
oyunu zamanı sürətlə hücuma keçmək, cəldliklə və çevikliklə müdafiə olunmaq, həmçinin müxtəlif 
əyilmələrə, topu (şarı) qəbul etmək, nəhayət, rəqibin sahəsinə güclü zərbələr endirmək elementləri 
mövcuddur. Yaxşı tennis oynamaq üçün birinci növbədə şagirdlərin cəldliyini, çevikliyini, qüvvəsini və 
dözümlülüyünü  inkişaf etdirməli və iradəsini möhkəmləndirməlidir. Bu məqsədlə də  
ümuminkişafetdirici əşyalı və əşyasız hərəkətlərdən istifadə etmək faydalıdır. 
  Stolüstü tennis oyunu üçün xüsusi top, 2 ədə raket və şar olmalıdır. Stolüstü tennis oyununu 
keçirməkdən ötrü oyun keçirən sahənin eni 4 m., uzunluğu isə 7,75 m x 4,5, 5x3 m ölçülü sahədə də 
stolüstü oyununu təşkil etmək olar. Məktəbin stolu yoxdursa, emalatxanada möhkəm taxtadan həmin 
stollardan düzəltmək mümkündür. Bu zaman stolu rəngləmək və xətləri çəkməyi unutmamalı. İbtidai 
siniflərdə stolun ölçüləri 152, 5x274 sm olmalıdır, yerdən isə 76 sm hündürlükdə durmalıdır. 
Stolüstü tennis üzrə məşğələyə də şagirdlərin cəlb olunması üçün onlarla müxtəlif mövzularda 
söhbətlər aparmalı, idman kinofilmləri göstərməli, güşələr düzəltməli, yaxşı idmançıların çıxışlarını təşkil 
etməlidir. Bu işə məşhur idmançıları da cəlb etmək lazımdır. 
 266
Stolüstü tennis oyununda əvvəlcə duruşlar, raketləri tutmaq qaydaları, sonra isə müdafiə və 
hücumetmə priyomları öyrədilməlidir. Stolüstü tennis oyununun səmərəli təşkili qaydalarını bilmək üçün 
aşağıdakı kitabları oxumağı məsləhət görürük: «Pravila sorevnovaniy po nastolnomu tennisu» (izd.FiS, 
1975), V.S.İvanovun «Tennis na stole» tədris vəsaiti (izd.FiS, 1970 q.), «Fiziçeskaya kulğtura v şkole» 
jurnalından başlayaraq müxtəlif illərdə 1975-ci ildə dərc olunmuş materiallar və s. Eyni zamanda 
«Məktəbdə bədən tərbiyəsi» məcmuəsində dərc olunmuş məqalələrdən istifadə etmək olar. 
3.3 Bədii gimnastika 
Fənlərarası əlaqə həmişə tədrisin elmi səviyyəsini yüksəltməkdə böyük rol oynamışdır. İbtidai 
siniflərdən başlayaraq şagirdlərə bədii gimnastikanın elementlərinin öyrədilməsi onlarda estetik zövqü 
inkişaf etdirir, klassik və müasir musiqiyə, xalq musiqisinə, sənətkarlarımıza məhəbbəti daha da artırır. 
Sinifdənkənar bədii gimnastika elementlərinin öyrədilməsi, həm də hərəkətlərində dəqiq olmağı, 
çevikliyi, gözəlliyi, başqa sözlə desək, estetik formanı təşəkkül etdirir, ürəyi oxşayır. Buna görə də kiçik 
məktəbyaşından başlayaraq qızların bədii gimnastikaya yüksək həvəs göstərməsi təsadüfi deyil, 
qanunauyğun bir haldır. Bədii gimnastika texnikasını qızlar 7-10 yaşlarında daha tez mənimsəyirlər. Bu 
hərəkətlər qüvvə, dözümlülük və cəldliyin inkişafına səbəb olur, ayrı-ayrı əzələ qrupunu 
möhkəmləndirərək qamətin düzgün formalaşmasına kömək edir. 
Bədii gimnastika məşğələlərini keçirməzdən əvvəl  qızlarla söhbət aparmaq, onun bədən üçün 
əhəmiyyətini başa salmaq lazımdır. Elan verib onları gimnastika zalına və ya meydançaya toplamalıdır. 
Bədii gimnastika məşğələsi musiqinin müyşayiəti ilə aparılmalıdır. Məşğələdə müvafiq idman və 
hərbi marşları, yeri gəldikcə Vətən, əmək veteranları, kosmonavtlar haqqında bəstələnmiş  mahnılar, 
musiqilər səslənməlidir. Bu vaxt maqnitafondan da istifadə etmək  mümkündür. 
Bədii gimnastika məşğələlərinin emosionallığını artırmaq məqsədilə hərəkətlər məşqçi tərəfindən 
düzgün, gözəl və çevikllliklə yerinə yetirilməlidir. Bundan əlavə, göstərməyə, aydın izah verməyə 
çalışmalıdır. Çətin hərəkətlərin birləşməsinə tələsməməlidir. Çətin hərəkətləri birləşdirərək şagirdlər onun 
yerinə yetirməkdə çətinlik çəkir və ruhdan düşür. Əlbəttə, eyni hərəkətlərin uzun  müddət  təkrar 
olunmasında bədii gimnastika məşğələsinin təlim-keyfiyyətinə mənfi təsir göstərir. Buna görə də bədii 
gimnastikada fiziki təlim yükü tədricən artırmalı və qızların qabiliyyətlərinə, fiziki hazırlığına 
uyğunlaşmalıdır. 
 
                                    3.4. Fərdi məşğələlər 
Fərdi məşğələlər ayrı-ayrı uşaqlarla və yaxud bədəncə qüsurlu olanlarla təşkil olunur. Həmin 
məşğələlər proqram materiallarını yerinə yetirə bilməyən, səhhət sağlamlığı günü-gündən geri gedən, 
həmçinin qamətində və yastıayaqlılıq qüsuru olan uşaqlarla da təşkil edilə bilər. 
Fərdi məşğələlər səhərlər gəzintilərdə və günün ikinci yarısında keçirilir. Müəllim məktəb həkimi 
ilə birlikdə fərdi məşğul olunacaq uşaqları və onlarla yerinə yetiriləcək fiziki hərəkətləri, oyunları 
müəyyənləşdirirlər. 
Fərdi məşğələlərin keçirilməsi metodikası, təlim-tərbiyənin ümumi prinsiplərinə əsaslanır. Burada 
uşaqların fiziki inkişaf qanunauyğunluqları nəzərə alınmalıdır. Hərəkətlər qarşıda duran vəzifələrə uyğun 
olaraq seçilir. 
Məşğələnin gedişini daima müəllim və həkim müşahidə və təhlil edir. Xüsusən, uşaqların səhhəti və 
davranışı nəzərdən keçirilir. Antronometrik göstəricilər öyrənilir, ayaqların inkişafı müşahidə olunur. 
Bütün bunlar məşğələnin effektlliliyini artırır,  onun metodikasının təkmilləşdirilməsi yollarını aşkara 
çıxarır. 
                         
VIII.2. Məktəbdənxaric fiziki tərbiyə və idman işləri 
2.1. Uşaq- gənclər idman məktəblərində bədən tərbiyəsi və idman işləri 
Uşaq və yeniyetmələrin fiziki tərbiyə və idman işlərinin təşkilində uşaq idman məktəblərinin rolu 
böyükdür. UİM-i rayon, şəhər və respublika təhsil şöbələri və təhsil nazirliyi tərəfindən təşkil olunmaqla, 
eyni zamanda onun nəzdində fəaliyyət göstərir. UİM, eləcə də Gənclər və İdman nazirliyi tərəfindən də 
təşkil olunur və onun tabeçiliyində olur. Bu məktəbin əsas vəzifəsi şagirdlərin idman ustalığının 
artırılmasından ibarətdir. UİM-ndə idman tədbirləri elə təşkil edilməli və keçirilməlidir ki, burada da 
 267
göstərilən işlər şagirdlərin məktəbdəki fəaliyyətini, təlim məhdudlaşdırmasın. Habelə, məktəbdə yüksək 
müvəffəqiyyətə nail olmaq  mümkün olsun. 
UİM şagirdlərin müxtəlif bayramlarda və düşərgələrdə çıxışlarını təşkil edir. Məktəb bədən tərbiyəsi 
kollektivlərində idman işlərinin təşkili və keçirilməsinə köməklik göstərir. Məktəb idman fəalları, məktəb 
bədən tərbiyəsi  rəhbərləri ilə təlimatı seminar məşğələləri təşkil edir, idmanı məktəbdə və geniş 
ictimaiyyət arasında təbliğ edir. 
UİM məktəbdənkənar uşaq müəssisəsi kimi orta ümumtəhsil məktəbi ilə sıx əlaqədə iş 
aparılmalıdır. UİM-nin uşaqları öz məktəbinə idman tədbirlərinin təşkilində kömək etməlidir. 
 
2.2.Uşaq yaradıcılıq birliyi və mədəniyyət evlərində bədən 
 tərbiyəsi və idman tədbirləri 
              Göstərilən yaradıcılıq birliyində  və mədəniyyət evlərində müxtəlif növ idman tədbirləri 
təşkil olunur və keçirilir. Bura məktəblilər cəlb edilirlər. Burada qış əyləncələri, bayramları, ayrı-ayrı 
idman növləri üzrə bölmələr təşkil edilir. Halbuki məktəblərdə həmin tədbirləri təşkil edib keçirmək 
olduqca çətindir. Buna şərait də yoxdur. Belə tədbirlərə daxildir: stolüstü tennisin, üzgüçülüyün və 
gimnastika məşğələlərinin təşkili, bu sahədə yarışların keçirilməsi və s. 
Uşaq yaradıcılıq birliyində və mədəniyyət evlərində, həmçinin müxtəlif gimnastika çıxışları, bədən 
tərbiyəsi bayramları keçirilir, idman ustaları, görkəmli idmançılarla görüşlər təşkil olunur. Həmin işə 
rəhbərliyə yüksək ixtisaslı mütəxəssislər cəlb olunur. 
  Həmin birliyin və mədəniyyət evlərinin başlıca vəzifələrindən biri də uşaqlarla aparılan digər 
məktəbdənkənar müəssisələrə metodik kömək göstərilir. Xüsusən onlarla məsləhətləşmələr aparılır. 
Mühazirələr oxunur və seminar məşğələləri keçirilir. 
  Həmin yaradıcılıq birlikləri və mədəniyyət evləri rayon təhsil şöbələri ilə birlikdə kütləvi bədən 
tərbiyəsi və sağlamlıq tədbirləri təşkil edirlər. 
 
2.3.İstirahət və mədəniyyət parklarında bədən 
tərbiyəsi və idman işləri 
 Bədən tərbiyəsi və idman üzrə bəzi işlər mədəniyyət parklarında və istirahət yerlərində də təşkil 
olunur. Parkın uşaq bölmələrində idman meydançası və gimnastika şəhərciyi düzəldilir. Oyun sahələrində 
fərdi və kollektiv məşğələlər və oyunlar keçirilir. Həmin parklarda və istirahət yerlərində uşaqlar mövcud 
qurğulardan, avadanlıqlardan və oyunlardan istifadə etmək hüququ vardır. Onlar üçün qrup şəklində 
məşğələlər, rəqslər, xorlar təşkil olunur. 
2.4. Mənzil-istismar sahəsində və bələdiyyə 
idarələrində bədən tərbiyəsi 
Məktəblilər üçün məktəbdənkənar bədən tərbiyəsi və idman işləri mənzil-istismar sahələrində və 
bələdiyyələrdə də təşkil olunur. MİS və bələdiyyə idarələri, valideynlər daimi fəaliyyət göstərən idman 
meydançaları düzəldirlər. Həmin meydançalar yay və qış üçün həmin mövsümlərə uyğun hazırlanır və 
müvafiq avadanlıq və ləvazimatlarla təmin olunurlar. Həmin işə idman təşkilatları, məktəblilər və uşaq 
yaradıcılıq birlikləri yaxından kömək göstərməlidirlər. 
 Yaşayış yerlərində müxtəlif idman növləri üzrə bölmələr fəaliyyət göstərir. MİS-in və bələdiyyə 
idarələrinin yığma komandaları rayon, şəhər və respublika birinciliklərində iştirak edirlər. Bundan əlavə, 
onlar eləcə də turist yürüşlərində iştirak edir, açıq və örtülü su hövzələrinə səyahət edirlər. 
Yaşayış yerlərində bədən tərbiyəsi və idman işlərinə təcrübəli mütəxəssislər rəhbərlik edirlər. 
Onların mərkəzi isə əsasən məktəb olmalıdır. Eyni zamanda məktəbin idman bazası da olmalıdır. 
 Yay idman meydançalarında müxtəlif cür kütləvi idman tədbirləri, bayramlar, çıxışlar, görüşlər 
keçirilir. Burada gün rejiminə oyunlar, gəzintilər, hava və günəş vannaları, duş qəbuletmə, ekskursiya, 
yürüşlər və s. daxildir. 
 Yay idman meydançalarında əsas məqsəd uşaqların sağlamlığının möhkəmləndirilməsindən 
ibarətdir. 
  
2.5. Gəzinti, yürüş və ekskursiyalar 
 268
Məktəbdə ətraf yerlərə gəzinti, yürüş və ekskursiyaların təşkilinin təhsil, tərbiyəvi və həm də 
sağlamlaşdırıcı əhəmiyyəti vardır. Buna görə də belə tədbirlərin konkret məqsəd və vəzifələri olmalı, 
onunla əlaqədar planlaşdırma və hazırlıq işləri görülməlidir. 
Gəzinti və ekskursiyalara bütün uşaqlar cəlb olunur ki, bu da saat 10 oo-dan 12 oo-dək davam 
etməlidir. Bu cür ekskursiyaların başlıca əhəmiyyəti təbii şəraitdə fiziki keyfiyyətləri inkişaf etdirməkdir 
(meşədə, çay və dəniz kənarında və s.). Bu zaman fiziki tərbiyənin qarşısında duran digər vəzifələri də 
yerinə yetirmək olar. 
Gəzinti və ekskursiyalara gedərkən müəllim və uşaqlar müvafiq hazırlıq görməlidirlər. Bura 
marşrutun və qarşıya çıxacaq maneələrin (çay, keçidlər) əvvəlcədən öyrənilməsi daxildir. Bundan əlavə, 
gəzinti və ekskursiya vaxtı icra olunacaq hərəkətlər və oyunlar seçilməlidir. Bunlar istirahət vaxtı yerinə 
yetirilməlidir. Fiziki hərəkətlər uşaqlar tərəfindən öyrənilməlidir. Onlar qısa müddətli istirahət və fasilələr 
də icra olunmalıdır. 
Piyada gəzintilər təxminən 1 saatdan 2 saata qədər davam edə bilər. 16-17 yaşlı uşaqlar daha 
davamlı olduğu üçün onlar hətta 3-4 km-dək  piyada gəzə bilərlər. Məktəb gəzinti və ekskursiya 
sahələrinə yaxındırsa, ora idman ləvazimatları aparmaq olar. 
Gəzinti və ekskursiyalarla əlaqədar aşağıda göstərilən tövsiyələrə əməl etmək vacibdir: 
         1. Gəzinti və ekskursiya günü uşaqların hərəkətləri müəllimin diqqət mərkəzində olmalı, şagirdlərin 
hərəkət etmələrinə, lüzumsuz enerji sərf etmələrinə imkan verməməli, onların özləri ilə nəzərdə 
tutulmayan əşyaları aparmalarına qadağa qoymalı: 
          2. Gəzinti və ekskursiyalarla əlaqədar aparılan hazırlıq işlərində başlıca mahiyyət və vəzifələr 
şagirdlərin nəzərinə çatdırılmalı, burada onların vəzifələri, görəcəyi tədbirlərə aydınlıq gətirilməli; 
          3. Bədən tərbiyəsi və idman ləvazimatları müəllimi tərəfindən şagirdlər arasında uyğun şəkildə 
bölüşdürülməli; 
          4. Hərəkət və istirahət zamanı uşaqları qıcıqlandıran hərəkətlərə, söz-söhbətlərə yol verilməməli, 
geri qayıdılacaq vaxt elan olunmalıdır. 
 
 
 
 
                             Yoxlama – test sualları 
1.Sinifdən və məktəbdənxaric fiziki tərbiyə işlərinin məqsədi nədir? 
2.Ümumi fiziki hazırlıq qruplarının təşkili qaydaları hansılardır? 
3.İdman bölmələrinin təşkili və keçirilməsi metodikasının mahiyyəti nədən ibarətdir? 
4.Fərdi məşğələnin təşkili metodikasını göstərin. 
5.İdman yarışlarının təşkili və keçirilməsi qaydalarını göstərin. 
6.Uşaq-gənclər idman məktəblərində fiziki tərbiyə və idmanın başlıca mahiyyəti nədir? 
7.Uşaq yaradıcılıq birliyi, mədəniyyət evlərində və istirahət ocaqlarında fiziki tərbiyənin təşkili 
qaydalarını göstərin. 
8.Mənzil-istismar sahələrində və bələdiyyə idarələrində fiziki tərbiyə əsasən nə ilə xarakterizə 
olunur? 
9.Gəzinti və ekskursiyaların təşkili və keçirilməsinin mühüm metodiki xüsusiyyətlərini göstərin. 
 
 
 
                       Yaradıcılıq işi üçün təxmini mövzular 
 
1.Fiziki tərbiyə üzrə sinifdənxaric işlərin məzmunu və təşkili. 
2.Fiziki tərbiyə üzrə məktəbdənxaric tədbirlərin məzmunu və təşkili. 
3.Gəzinti və ekskursiyaların təşkili və keçirilməsi. 
4.Məktəbdə idman yarışlarının təşkili. 
 
         
 269
 
 
                    IX FƏSİL.  AİLƏDƏ UŞAQLARIN FİZİKİ TƏRBİYƏSİ 
 
PLAN 
 
1.Ailədə uşaqların fiziki tərbiyəsinin əhəmiyyəti və vasitələri 
2.Ailədə kiçik məktəbyaşlı uşaqların gün rejimi 
3.Uşaq orqanizminin möhkəmləndirilməsi 
4.Ailədə uşaqların bədən tərbiyəsi dəqiqəsi 
5.Ailədə uşaqların səhər gigiyenik gimnastikası 
 
 
Ə D Ə B İ Y Y A T 
               
          1. Ailə tərbiyəsi. Valideynlər üçün lüğət. Bakı, «Maarif» nəşriyyatı, 1970-ci il. 
          2.B.Quliyev. Ailədə uşaqların fiziki cəhətdən məktəbə hazırlanması məsələləri (Bax: 
Uşaqların məktəbə hazırlanması). Bakı, «Marif» nəşriyyatı, 1977-ci il. 
          3. B.Quliyev. Ailədə altıyaşlıların fiziki cəhətdən məktəbə hazırlanması. (Bax: Altı yaşlı 
uşaqların məktəbə hazırlanması. Bakı, «Maarif» nəşriyyatı, 1980-cı il). 
 
 
 
 
IX FƏSİL 
AİLƏDƏ UŞAQLARIN FİZİKİ TƏRBİYƏSİ 
 
IX.1. Ailədə uşaqların fiziki tərbiyəsinin əhəmiyyəti və 
vasitələri 
Uşaqların sağlam, bədəncə möhkəm böyüməsi işinə ən kiçik yaşlarından ailədən başlanılmalıdır. 
Çünki uşaqların kiçik yaş dövründə səhhətləri o qədər də möhkəm olmur. Onların məktəbəqədər yaş 
dövründə ürək, qan-damar və sinir sistemi, tənəffüs, görmə və eşitmə üzvləri lazımi səviyyədə inkişaf 
etmir. Həm də bu üzv və sistemlər xarici mühitin zərərli təsirlərinə daha tez məruz qalır, uşaqlar tez-tez 
xəstələnirlər. Ona görə də orqanizmi fiziki cəhətdən möhkəmlətmək, onların fiziki hazırlığını artırmaq 
olduqca vacibdir. Hər bir valideyn körpənin anadan olduğu gündən başlayaraq yatağının təmizliyinə, 
geyimin bədənə münasib olmasına və yataq otağının təmiz hava ilə təmin edilməsinə çalışmalıdır. Uşağın 
vaxtında yuyundurulması, qidalanması, sakit və rahat yuxu şəraiti yaradılması və s. onun bədəncə 
möhkəm, sağlam olmasını təmin edir. 
Ailədə uşaqların sağlam, gümrah və fiziki cəhətdən inkişaf etməsi onların gələcək təlim-tərbiyəsi 
üçün böyük əhəmiyyətə malikdir. Çünki ilk dəfə məktəb həyatına qədəm qoyan uşaq istər-istəməz gərgin 
zehni və fiziki əməklə qarşılaşmış olur. O, bu zaman təlim-tərbiyə prosesində intizamlı olmalı, müəllimin  
dediklərinə diqqətlə qulaq asmalı, verilmiş tapşırıqları səylə yerinə yetirməlidir. Bu baxımdan məktəbə 
gedən hər bir uşağın iradəcə möhkəm, fiziki cəhətdən hazırlıqlı, dözümlü, çevik olması zəruridir. 
Uşaqlarda bu cür keyfiyyətlərin inkişafı ilə əlaqədar valideynin qarşısında bir sıra mühüm vəzifələr 
qoyulur. Valideyn uşağın məktəbə hazırlığında onun aşağıdakı gigiyenik və fiziki bacarıq və vərdişlərə 
yiyələnməsini təmin etməlidir: 
- Təmiz və tez yuyunmaq vərdişinə yiyələnmək, yuxudan qabaq, nahardan sonra və yatmazdan 
əvvəl dişləri təmizləmək, tez geyinmək və soyunmaq, paltar və ayaqqabılarını təmiz və səliqəli saxlamaq, 
qidanı düzgün qəbul etmək, yeriş zamanı beli əyməmək, kürəyi düz saxlamaq, yeriş və yürüş zamanı 
əllərin, ayaqların bir-birinə uyğun hərəkət etdirilməsi, qamətin möhkəmləndirilməsi üçün hərəkətlərdən 
istifadə  etməyi bacarmaq, əlləri hərəkət etdirməklə yüngül, sərbəst, müxtəlif növ hoppanmaların,  
dönmələrin icrası, hərəkət istiqamətini dəyişmək, sahəyə bələd olmağı öyrətmək, habelə yüngül ritmik 
 270
qaçış və yerişi bacarmaq, qaçışda göstərilən sürətə riayət etmək və onu dəyişdirə bilmək, enli və ensiz 
taxta üzərində yerimək və dırmanmağı, dırmanaraq düzgün aşmağı öyrətmək və s. 
Əlbəttə, bütün bunların ailə şəraitində yerinə yetirilməsi üçün valideynin pedaqoji-metodiki 
hazırlığa malik olması əsas şərtdir. Bunun üçün də hər bir valideyn məktəbə getməli, məktəb müəllimi və 
həkimindən məsləhət almalıdır. 
Məktəbəqədər və məktəbyaşlı uşaqların sağlamlığının möhkəmləndirilməsi üçün onun təmiz və açıq 
havada olmasını təmin etməlidir. Açıq havada olmaq uşağı isti və soyuğa uyğunlaşdırır və onun 
orqanizmini daha da möhkəmləndirir, dözümlülüyünü artırır. 
Təbii amillərdən istifadə edərək uşağın fiziki hazırlığına və inkişafına daha müsbət təsir etmək olar. 
Bədənin möhkəmləndirilməsində işıq şüalarından da istifadə etmək zəruridir. Günəş işığı orqanizmdə 
müxtəlif fermentləri fəallaşdırır, mübadilə prosesini qüvvətləndirir. Günəş şüası həm də əhval-ruhiyyəni 
yaxşılaşdırır, iş qüvvəsini artırır. Lakin günəş işığından düzgün istifadə edilməlidir. Günəş altında həddən 
artıq olmaq, onu düzgün qəbul etməmək yanıq əmələ gətirir ki, bu da orqanizmə zərərli təsir göstərir. 
Bədəni hava ilə də bərkitmək olar. Bu bədənin temperaturundan az olan havaya orqanizmin 
tədricən alışdırılmasına əsaslanır. Hava ilə bədəni möhkəmlətmək üçün onun bir hissəsini və ya bütün 
bədəni açıq havaya vermək lazımdır. Bu məqsədlə ilıq hava vannalarından da istifadə edilir. Bunun adi 
hava vannalarından fərqi ondadır ki, burada yayılmış günəş şüalarından istifadə olunur. Bundan əlavə, 
otaq temperaturuna uyğun duş qəbul etmək, bədəni yaş dəsmalla silmək maddələr mübadiləsini 
sürətləndirir, sinir sisteminin möhkəmlənməsinə kömək göstərir. 
Uşaqların sağlamlığında ətraf yerlərə gəzintilər mühüm yer tutur. Buna görə hər bir valideynin öz 
uşağı ilə birlikdə, yaxındakı bağlara, parklara, çay və dəniz kənarına gəzməyə çıxması vacibdir. Bu bir 
tərəfdən uşaqları doğma vətənin təbiəti ilə tanış edir, yaşadığı sahələrə bələdləşdirir, onlara təbiəti 
sevdirir. Digər tərəfdən isə ayaq əzələ qüvvəsini artırır və möhkəmləndirir, ağ ciyərləri təmiz hava ilə 
təmin edir. Bunlar ürək-qan damarlarının, dayaq hərəkət aparatının, sinir sisteminin möhkəmləndirilməsi 
və inkişafına, həmçinin ağ ciyərlərdə hava tutumunun genişlənməsinə səbəb olur. 
  Ailədə uşağın fiziki tərbiyəsində oyunlar əsas yer tutur. N.K.Krupskaya uşaq oyunlarını 
xarakterizə edərək yazırdı ki, oyunun məktəbəqədər yaşlı uşaqlar üçün müstəsna dərəcədə əhəmiyyəti 
vardır. Oyun onlar üçün  təlimdir. Tərbiyənin ciddi bir şəklidir, böyüməkdə olan orqanizmin tələbidir. 
Böyük proletar yazıçısı M.Qorkiyə görə uşaq 10 yaşına qədər əyləncələr tələb edir və onun tələbi 
bioloji cəhətdən qanunidir. O, oynamaq istəyir, onu əhatə edən dünyanı hər şeydən əvvəl və hər şeydən 
asan oyunla dərk edir. 
  A.S.Makarenko «Tərbiyə haqqında mühazirələr» kitabında oyunun uşağın həyatındakı mövqeyini 
belə qiymətləndirir. «Yaşlı adamın həyatında iş fəaliyəti, qulluq nə kimi əhəmiyyətə malikdirsə, uşağın 
həyatında  oyun o qədər vacib və əhəmiyyətlidir. Uşaqlar oyunda necədirlərsə, böyüyəndən sonra işdə də 
bir çox cəhətdən elə olmalıdırlar. Ona görə də gələcək xadimin tərbiyəsi hər şeydən əvvəl oyun 
prosesində keçir (A.S.Makarenko. Seçilmiş pedaqoji əsərləri, s.378). A.S.Makarenko oyunla işin arasında 
o qədər də fərq olmadığını göstərir: «Yaxşı oyun yaxşı işə bənzəyir, pis oyun pis işə bənzəyir. Bu 
bənzəyiş çox böyükdür. Cəsarətlə demək olar ki, pis iş yaxşı işdən daha artıq pis oyuna oxşayır 
(A.S.Makarenko. Seçilmiş pedaqoji əsərləri, səh.378). 
Oyun uşaqda kollektivçilik, dostluq, təşəbbüskarlıq, qoçaqlıq, düzgünlük, beynəlmiləlçilik, 
vətənpərvərlik və s. ən yüksək müsbət əxlaqi keyfiyyətləri aşılayır. 
Valideyn hər hansı bir oyunu uşağa keçmək üçün ona qabaqcadan hazırlaşmalı, metodik yolları, 
qaydaları özü üçün dürüstləşdirməlidir. Oyun zamanı qaydaların pozulmasına imkan verməməlidir. 
Ailə şəraitində tətbiq olunan oyunlar məzmununa görə təklikdə və ya bir neçə uşağın iştirakı ilə 
yerinə yetirilə bilər. Dəstə halında oyunları yaşayış binasına yaxın sahə və meydançalarda oynamaq 
lazımdır. Belə oyunlardan biri də Azərbaycan xalq oyunu «Şaxta və günəş» dir. Bu oyun əsasən qızlar 
üçündür. Valideyin qızları 2 dəstəyə bölür, meydançanın əks tərəfində cərgə ilə üz-üzə 
düzləndirir.Dəstəbaşı seçir. Dstələrin birinə qırmızı, digərinə isə ağ yaylıq verilir. Əllərində qırmızı yaylıq 
olan dəstə «Şaxta» adlandırılır. 
Valideyn dəstə başçılarını meydançanın ortasına çağırır. Ağ yaylıqlı dəstənin başçısı o birinə deyir: 
              «Şaxtayam yüküm ağır, 
                Nəfəsimdən qar yağır. 
 271
                Mən gələndə dəryalar, 
                Qorxudan buz bağlayır». 
              Qırmızı yaylıqlı dəstənin başçısı cavab verir: 
               «Şaxta baba, nahaq sən 
                 Qüvvətliyəm deyirsən. 
                 Mən buluddan çıxanda 
                 Mum kimi əriyirsən». 
Valideynin işarəsi ilə dəstə başçıları yaylıqları oyunçulardan yığırlar. Dəstəni sıraya düzüb cəld 
valideynin yanına yüyürürlər və yaylıqları ona verirlər. Oyunu tez qurtaran dəstə qalib hesab edilir. 
Valideynin işarəsi olmadan dəstə başçıları yaylıqları oyunçulardan yığmamalıdır. Dəstəni sıraya 
düzmədən valideynin yanına qaçmamalıdır. 
Ailədə uşaqların fiziki tərbiyəsinə səhər gimnastikasının icrası, həyətyanı sahə və meydançalarda 
voleybol, basketbol, futbol və s. oyunlar ilə məşğul olmaq da daxildir. Bütün bunlar uşaqların əzələ və 
sinir sistemini, dayaq hərəkət aparatını daha da möhkəmləndirir, fəal istirahətlərini təmin edir. 
İdman oyunlarının təşkili və keçirilməsi üçün valideynlər məhəllələrdə meydançalar hazırlamağa 
borcludur. Həmin meydançaların dağılmaması və həmişə səliqəli olması üçün valideyn ora nəzarət və 
rəhbərlik etməlidir. 
Ailədə uşaqların fiziki tərbiyəsinə onların gün rejimi və orqanizminin möhkəmləndirilməsi, səhər 
gigiyenik gimnastikası, bədən tərbiyəsi dəqiqələri və bədən tərbiyəsi üzrə tapşırıqların təşkili də mühüm 
əhəmiyyətə malikdir. 
 
X.2. Ailədə kiçik məktəbyaşlı uşaqların gün rejimi 
 İlbəil bədən tərbiyəsi proqramları və təlim metodları təkmilləşir, sinifdənxaric və məktəbdənkənar 
tədbirlərin məzmunu daha da zənginləşir. Eyni zamanda, şagirdlərin sərbəst yaradıcılıq fəaliyyəti 
genişlənir və daha rəngarəng olur. Həmin məsələlərin müsbət həlli yalnız pedaqoqların, həkimlərin və 
valideynlərin birgə işindən mühüm dərəcədə asılıdır. Şagirdlərin gün rejiminin düzgün və normal təşkili 
də heç şübhəsiz ki, həmin işlər içərisində özünəməxsus yer tutur. 
Bütün bunlara baxmayaraq, əksəriyyət ailələrdə şagirdlərin gün rejiminə kifayət qədər diqqət 
yetirilmir. Halbuki kiçik məktəbyaş arasında uşaqların boyu lazımınca inkişaf edir, fiziki hazırlığı sürətlə 
artır, orqanizmi xeyli təkmilləşir, ali sinir sisteminin fəaliyyəti kifayət qədər artır, dayaq-hərəkət aparatı 
və sümükləşmə daha da inkişaf edir, möhkəmlənir. Eləcə də, uşaqlar şəxsiyyət kimi onların xarakter 
xüsusiyyətləri də formalaşır. 
Həmin yaş dövründə kiçik məktəbyaşlılar həyat üçün vacib olan bir sıra bilik, bacarıq və vərdişlərə 
yiyələnirlər ki, bütün bunlar da onların əməyi və sağlamlığı üçün xüsusi əhəmiyyətə malikdir. 
Qeyd etməliyik ki, bioloq və fizioloq alimlərin tədqiqatlarına istinad etmiş olsaq, deyə bilərik ki, 
gün rejimi baş-beyin qabığında oyanma və tormozlanma prosesinin müəyyən bir ardıcıllıqla getməsi kimi 
başa düşülür. Bu isə gün rejiminin elmi əsaslarda təşkili deməkdir. 
  Əgər insan eyni vaxtda yatır, qidalanır və həmin saatda da istirahət edirsə, bu fəaliyyətə uyğun 
onda adət də yaranır. Bu uzun illər təkrar edirsə, baş beyin qabığında şərti reflektor sistemi əmələ gətirir. 
Şərti reflekslər nəticəsində insanın hər hansı bir fəaliyyət vaxtı çatırsa, o həmin vaxt görüləsi işi daha 
asanlıqla, heç bir çətinlik çəkmədən yerinə yetirəcəkdir. Demək, yemək vaxtı çatanda valideynlər o qədər 
də əziyyət çəkməyəcək – uşaqlar acdıqlarını, yəni yemək istədiklərini bildirəcəklər. Bu o deməkdir ki, 
uşaqlarda vaxta müvafiq şərti reflekslər yaranır. Beynin qida mərkəzi oyanır., mədə şirə ifraz edir. 
Bununla da adama iştah gəlir, orqanizmi qidanı qəbul etməyə hazırlaşır və qidanı yaxşı qəbul edir, 
yeməyi iştahla yeyir. 
Yuxu müəyyən vaxtda həyata keçirilirsə, bu özü də səmərəli yuxuya səbəb olur. Yəni eyni vaxtda 
yatmaq və eyni vaxtda durmaq, yuyunmaq, səhər gigiyenik gimnastikasını icra etmək və s. 
Birinci növbədə oxuyan məktəblilər 7 və ya 7.30-da yuxudan durmağa, pəncərənin gözlüyünü açıb, 
səhər gimnastikasını yerinə yetirməlidirlər. Sonra isə dişləri yumağa, yuyunmağa, səhər yeməyini yeməyə 
və s. vərdiş etməlidir. Sonra isə məktəbə getməlidir. Məktəbdən qayıtdıqdan sonra nahar və istirahət 
etməli, ev işlərində valideynlərinə kömək etməli, müəyyən olunmuş vaxtda dərslərinə hazırlaşmalıdırlar 
və s. 
 272
İkinci növbədə oxuyan məktəblilər də müvafiq gün rejiminə əməl etməlidirlər. Kiçik məktəbyaşlı 
uşaqlar ev tapşırıqlarına 1-1,5 saat vaxt sərf etməlidirlər. 
Gigiyenik tələblərə də əməl olunmalıdır. Eyni vaxtda ev tapşırıqlarını icra etməli, 30-35 dəqiqədən 
bir 5-10 dəqiqə fasilə olmalıdır. İstirahət zamanı sadə fiziki hərəkətlərə və ya müvafiq oyunlara – 
əyləncələrlə məşğul olmalı, gərginliyi azaltmalıdır. 
Dərsə hazırlaşmaq yeri, məqsədəuyğun rahat, işıqlı olmalı, yazı masası məktəblinin boyuna müvafiq 
olmalıdır. 
 
X.3. Ailədə uşaq orqanizminin möhkəmləndirilməsi 
Uşaqların orqanizminin möhkəmləndirilməsi ilə əlaqədar aparılan proseduralar bütün məktəb 
illərində həyata keçirilir. Həmin prosedur tədbirlərin təsiri illər ötdükcə aparılır. Bu o zamana kimi davam 
etdirilir ki, o adətə çevrilməklə yanaşı, uşaqların sağlamlığını möhkəmləndirsin, normal fiziki inkişafı 
təmin etsin. Möhkəmləndirmə tədbirləri gündəlik aparılmalıdır. Səhər gigiyenik gimnastikası qış 
aylarında hava keçərlər açılmaqla icra edilməli, gimnastikadan sonra bədəni dəsmalla silməli, ayaqlar isə 
yatmazdan əvvəl ilıq su ilə  yuyulmalıdır. Yay aylarında yüngül, qış aylarında isə isti geyimlərdən istifadə 
etməlidir.  
Möhkəmləndirmə proseduralarından təxminən aşağıdakı tələblərə əməl etmək məsləhət 
görülür.Burada yaş və bədənin möhkəmliyi hökmən nəzərə alınmalıdır. Bədəni yaş dəsmalla sürtmə və 
bədəni su ilə yuyarkən suyun temperaturu-28o-18 o olmalıdır. Suyun temperaturu 1o yüksək olduqda duş 
qəbuletmə müddəti 40 saniyədən 2 dəqiqəyədək ola bilər. Təbii su hövzələrində çimərkən suyun 
temperaturu 20-18 o olmalıdır. 
Günəş vannasının qəbulu 7-9 yaşlı uşaqlar üçün 10 dəqiqədən başlayaraq 20-25 dəqiqəyədək davam 
edə bilər (Bədənin ayrı-ayrı hissələri 5-6 dəqiqə günəş şüaları qəbul etməlidir). Günəş yannalarını 
yeniyetmələr hər dəfə 4-5 dəqiqə artırmaqla 40 dəqiqəyə qədər, böyüklər isə 60 dəqiqəyədək qəbul edə 
bilərlər. 
 
X.4. Ailədə uşaqların bədən tərbiyəsi dəqiqələri 
Dərs hazırlayarkən və ya digər işlər görərkən istirahət üçün kiçik fasilələr etməlidir. Fəal istirahət iş 
qüvvəsini bərpa edir. Bu şərtlə ki, fəal istirahət bədən tərbiyəsi hərəkətləri ilə müşayət olunsun. Bədən 
tərbiyəsi dəqiqəsini yerinə yetirərkən otağın havasını dəyişməli, köynəyin düyməsini açmalı və 2-3 
dəqiqə müddətində yüngül və sadə gimnastika hərəkətləri icra etməlidir. Hərəkətləri icra edərkən 
tənəffüsü saxlamamalı və müntəzəm nəfəs alıb-verməlidir. Bədənin əyilməsi zamanı nəfəsi verməli, 
bədən düzələrkən nəfəsi almalıdır. Əvvəlcə əllər, ayaqlar, sonra isə əyilmə hərəkətləri, daha sonra isə 
gövdənin dairəvi hərəkətləri yerinə yetirməlidir. 
Nəfəs alıb – vermə burunla və müntəzəm olaraq edilməlidir. 
Bədən tərbiyəsi dəqiqələri hərəkətlərini tez-tez dəyişmək məsləhət görülmür. 
Bədən tərbiyəsi dəqiqəsinə 1 saat ev tapşırıqları üzərində işlədikdən sonra başlamalı. İbtidai 
məktəbyaşlı uşaqlar həyətdə 120-200 m məsafədə gəzişməlidir. Həyətdə müxtəlif hoppanma iplərindən 
istifadə etmək olar.  15-20 hoppanmadan sonra fasilə etməlidir. 
Bədən tərbiyəsi dəqiqələrində hərəkətlərin yerinə yetirilməsinə diqqət yetirilməsi və onun səmərəli 
başa çatmasına valideynlər kömək və nəzarət etməlidir. 
    
X.5. Ailədə uşaqların səhər gigiyenik gimnastikası 
  Səhər gimnastikası şagirdlərin ailədə fiziki tərbiyəsi sisteminə daxil olub, 8-10 dəqiqə müddətində 
icra edilir. Cəhər gimnastikası yuxudan sonra əhval-ruhiyyəni yüksəldir, həyat fəallığını artırır və 
cansağlığının möhkəmləndirilməsinə müsbət təsir göstərir. Qeyd etmək lazımdır ki, səhər gimnastikası 
ailə şəraitində keçirildiyi üçün onun səmərəli təşkili və keçirilməsi valideynlərdən çox asılıdır. Buna görə 
də ümumtəhsil orta məktəb bədən tərbiyəsi müəllimlərinin bu sahədə qarşısında bir sıra vəzifələr qoyulur. 
Bu hər şeydən əvvəl valideynlərin təbliği və fiziki tərbiyə üzrə biliklərlə silahlanmasından ibarətdir. 
Validenylərə fiziki tərbiyə üzrə bilik verilməsində bir sıra formalardan istifadə olunur. Belə formalardan 
biri də eyni yaş qrupuna malik uşaqların valideynlərinin məktəbə çağırılıb onlarla səhər gimnastikasının 
təşkili və keçirilməsi üzrə söhbətin aparılmasıdır. 
 273
Bakının Xətai  rayonundakı 88 saylı məktəbin baş bədən tərbiyəsi müəllimi T.Mirzəyev ailə 
şəraitində səhər gimnastikasının düzgün təşkilinə həmişə diqqət yetirir və bu məqsədlə dərs ilinin 
əvvəlində ibtidai sinif şagirdlərinin valideynlərini məktəbə toplayır, onlarla təbliğati – metodiki xarakterli 
söhbətlər keçirir və tövsiyələr verir. Telman müəllim valideynlərlə söhbət aparmazdan əvəl mövcud 
ədəbiyyatı toplayır, onunla tanış olur, onu təhlil edir və müəyyən bir nəticəyə gəlir. Onun valideynlərlə 
apardığı söhbətin qısa məzmununu verək: - Uşaqların hamısı ailə şəraitinə uyğun səhər gigiyenik 
gimnastikası hərəkətlərini icra etməlidirlər. Əgər kiçik yaşlardan başlayaraq uşaqlarınıza səhər 
gimnastikası hərəkətlərini yerinə yetirməyi öyrətsəniz, onların orqanizmi möhkəmlənəcək, daha çevik və 
zirək olacaq, dərslərində də müvəffəqiyyətlər qazanacaqlar. Uşaqlar müntəzəm olaraq gimnastika ilə 
məşğul olarsa, artıq bir neçə ildən sonra onlar həmin hərəkətləri sərbəst surətdə yerinə yetirə biləcəklər. 
Uşaqlara müntəzəm surətdə izah etmək lazımdır ki, gigiyenik gimnastika şənlik, gümrahlıq, sevinc, 
qarşıda duran vəzifələrin yerinə yetirilməsi deməkdir. Uşaqlar yuxudan qalxan kimi pəncərəni açmalı və 
otağın havasını dəyişdirməlidir. Mülayim hava zamanı səhər gimnastikası hərəkətlərini eyvanda da yerinə 
yetirmək olar. Sonra isə onlar yuyunmalı, tiftikli dəsmalla bədəni sürtməli və qurutmalıdırlar. Hərəkətlər 
icra olunarkən uşaqların emosionallığının yüksədilməsinə, yaxşı əhval-ruhiyyədə olmasına səy 
göstərilməlidir. 
 T.Mirzəyev valideynlərə daha sonra bildirdi ki, səhər gimnastikası 10-15 dəqiqə davam edə bilər. 
Kompleks təxminən 10-12 hərəkətdən ibarət ola bilər. Otaqda yaxşı olar ki, gimnastika hərəkətləri 
addımlamaqla və yaxud yerində yerişlə başlanılsın. Dartınma-gərilmə hərəkətləri isə diqqət mərkəzində 
saxlanılmalıdır. 
Yadda saxlamaq lazımdır ki, gərilmə hərəkətləri qamətin formalaşmasına kömək edir, onurğa 
sütununun normal inkişafına zəmin yaradır, tənəffüsü daha da dərinləşdirir. Dartınma (gərilmə) 
hərəkətləri zamanı gövdəni irəli, arxaya, sağa və sola əyməli, bədəni düz saxlamaqla sağa və sola 
fırlatmalı, həmçinin hərəkətlər 3-4 dəfədən artıq təkrar olunmamalıdır. Tənəffüs müntəzəm edilməli, 
müxtəlif növ əyilmələr dövründə (irəli, arxaya, yana və s.) nəfəsi verməli, düzlənən zaman isə nəfəsi 
almalıdır. Uşaqların hopanma zamanı hərəkətlərini pəncə üzərində yerinə yetirmələrinə fikir verilməlidir. 
Səhər gimnastikası hərəkətləri əvvəlcə barmaq, qol, çiyin əzələləri, sonra isə gövdə və aşağı ətraf əzələləri 
üçün verilməlidir. Axırıncı hərəkətlər yüngül hoppanmalardan ibarət olmalıdır. Hoppanma və asta 
qaçışlar mütləq yeriş və bədəni sakitləşdirici hərəkətlərlə qurtarmalıdır. 
Siz mətbuatda dərc olunmuş və yaxud radio ilə verilən kompleks hərəkətlərdən də istifadə edə 
bilərsiniz. Əgər uşaqlar üçün müstəqil hərəkətlər kompleksi müəyyənləşdirirsinizsə, onda uşaqlarınızın 
səhhət-sağlamlığını, fiziki inkişafını və hazırlığını mütləq nəzərə almalısınız. Bunun üçün də hərəkətlərin 
həkim müayinəsindən nəticəsi və uşaqların fiziki hazırlıq göstəricilərini öyrənməli və yaxşı yadda 
saxlamalısınız. Fiziki yük tədricən artırılmalı və yavaş tempdən başlamaq şərti ilə yerinə yetirilməlidir. 
Müəllim daha sonra valideynlərə müraciət edərək deyir:  
  - Uşaqların səhər gimnastikasına marağını və şüurlu münasibətini artırmaq  məqsədilə hərəkətlər 
yeksənək, cansıxıcı, daimi gərginlik tələb edən və eyni xarakterli olmamalıdır. Bundan ötrü də 14-21 
gündən bir ya bütövlükdə və yaxud da kompleks hərəkətlərin müəyyən hissəsini dəyişdirib yenisi ilə əvəz 
olunmalıdır. Hərəkət kompleksləri tərtib edərkən çalışmaq lazımdır ki, onlar bədənin eyni hissəsinə deyil, 
müxtəlif hissələrinə təsir edə bilsin. Bunun üçün ümuminkişafetdirici gimnastika hərəkətlərinə daha geniş 
yer vermək də vacibdir. 
İbtidai sinifdə oxuyan uşaqlarınızda hərəkətləri bir yerdə və sizin saymağınızla yerinə yetirilməsinə 
nail olun. Çalışın ki, hərəkətlər düzgün icra olunsun. Uşaqlar hərəkətləri düzgün, yəni lazımi tempdə, 
ritmdə, müəyyən bir ahəngdarlıqla yerinə yetirdikdə isə bu hərəkətlərin onlar tərəfindən müstəqil icra 
edilməsinə icazə verin, bu şərtlə ki, uşaqlar nəzarətdən kənarda qalmasınlar. 
Yeni səhər gimnastikası kompleks hərəkətləri tətbiq olunarkən hərəkətləri əvvəlcə özünüz göstərin, 
sonra isə yerinə yetirilmə texnikasını izah edin. Bundan əlavə, hərəkət komplekslərinin dəyişdirilməsinin 
səbəblərini onların nəzərinə çatdırın. Çünki bu yaşda olan uşaqlar hər şeylə maraqlanırlar və hər nə varsa 
hamısını öyrənməyə ciddi səy göstərirlər. Yaxşı olardı ki, səhər gimnastikasını oyun formasında və yarış  
şəklində təşkil edəsiniz. Bu uşaqların hərəkət fəallığını yüksəldir və səhər gimnastikasını icra etməyə 
həvəsi artırır. Buna «Kim hərəkəti daha tez icra edə bilər?», «Kim hərəkəti daha dəqiq yerinə yetiriə 
bilər?» və s. oyunları misal göstərmək olar. 
 274
 Söhbətin axırında müəllim valideynlərin suallarına cavab verir. 
Qeyd etməliyik ki, səhər gigiyenik gimnastikasının ailə şəraitində daha səmərəli nəticə verməsində, 
uşaqların səhhətinə müsbət təsir göstərməsini və hərəkət fəallığının yüksədilməsində hərəkət 
komplekslərinin fizioloji yükün nəzərə alınması öyrədilməsi prinsipində qurulmasının, hərəkətlərin 
xarakterindən asılı olaraq ardıcıl olaraq növbələşdirilərək yerinə yetirilməsinin, həmçinin onların ümumi 
həcmi və miqdarının, eləcə də təkrarlanmasının tənzimlənməsinin böyük əhəmiyyəti vardır. Bu baxımdan 
valideynlər ailədə uşaqlarla səhər gjimnastikasını təşkil edərkən, onun aşağıdakı sxemdə qurulmasına 
çalışmalıdırlar. Kompleksin birinci hərəkəti - tənəffüsü qüvvətləndirməli, yəni o «dartınma» xarakterli 
hərəkətlərdən ibarət olub, yavaş tempdə icra olunmalı və 4-5 dəfə təkrarlanmalıdır. İkinci hərəkəti ayaq 
əzələləri üçün olmalıdır: bura ayaqların növbə ilə müxtəlif tərəflərə sürətli tempdə qaldırılması və əvvəlki 
vəziyyətə gətirilməsi, hərəkətin hər bir ayaqla 4-5 dəfə təkrarı və yaxud çöməlmələr daxildir. Çöməlmə 
hərəkətlərində yavaş və orta tempdə icra edilməli, 6-8 dəfə təkrar edilməlidir. Üçüncü hərəkətlər 
gövdənin sağ və sol tərəfindəki əzələlər üçün nəzərdə tutulmalıdır. Bura əyilmə hərəkətləri də daxildir. 
Həmin hərəkətlər hər bir tərəfə yavaş tempdə yerinə yetirilir. Həmin məqsədlə gövdənin dairəvi hərəkət 
etdirilməsi (sağdan sola və əksinə) hərəkətlərini də icra etmək olar. Bu hərəkətlər hər tərəfə  5-6 dəfə icra 
edilməklə orta və  sürətli tempdə yerinə yetirilir. Dördüncü hərəkətlər gövdənin düz əzələləri üçün 
verilməlidir. Bu vaxt gövdə irəli əyilməli və düzləndirilməlidir. Hərəkət 5-6 dəfə təkrarlanmalı və 
müxtəlif tempdə icra olunmalıdır. Beşinci kompleks ümumiləşdirici əhəmiyyətə malik olmalıdır. Bu 
məqsədlə də 30 saniyə müddətində sürətli və yaxud da asta qaçış icra edilməlidir (1 dəqiqə ərzində). 
Bundan sonra isə sakitləşdirici fiziki hərəkətlər 1-2 dəqiqə müddətində yerinə yetirilməlidir. 
Qeyd etmək lazımdır ki, ailədə səhər gigiyenik gimnastikası təşkil olunarkən 3 cəhətə xüsusən 
diqqət yetirmək olduqca əhəmiyyətlidir: 1-ci ailədə səhər gigiyenik gimnastikanın təşkilinə; 
2-cisi bu gimnastikanın məqsəd və vəzifələrinin dəqiq və düzgün olması; 3-cü, 1-ci və 2-cilərin 
şagirdlərə izah edilməsi, başa salınması və anladılmasına 
Ailədə səhər gigiyenik gimnastikasının vəzifələri. 
1) Şagirdlərin sağlamlığını və fiziki inkişafını möhkəmlətmək: 2) Hərəkətlərin səmərəli 
mənimsənilməsinə kömək etmək; 3) Şagirdlərdə müntəzəm olaraq fiziki hərəkətləri icra etmək vərdişə 
yaratmaq; 4) Şagirdlərin tədris-hərəki – gün rejiminə alışdırmaq və s. 
Ailədə səhər gigiyenik gimnastikasının təşkilinə verilən tələblər:  
 Səhər gigiyenik gimnastikasının 1) açıq və təmiz havada keçirilməsi; 2) tədris gün hərəkət rejiminə 
riayət edilməsi; 3) səhət-sağlamlığın nəzərə alınması; 4) səhhətə uyğun və müxtəlif hərəkətlərin 
seçilməsi; 5) keçirilmə yerinin səhiyyə gigiyenik tələblərə uyğun olması; 6) kompleks hərəkətlərin 
tədricən çətinləşdirilməsi; 7) kompleksin 4-6 hərəkət elementindən ibarət olması, 4-5 dəfə təkrarlanması; 
8) kompleksin bədən tərbiyəsi proqramına uyğun olması və s. 
 
      Yoxlama – test sualları 
 
1.Ailədə uşaqların fiziki tərbiyəsinin əhəmiyyəti nədən ibarətdir? 
2.Ailədə kiçik məktəbyaşlı uşaqların gün rejiminin məzmunu və təşkilinə nə daxildir? 
3.Ailədə uşaq orqanizminin təbii amillərlə möhkəmləndirilməsi qaydaları hansılardır? 
4.Ailədə uşaqların orqanizminin fiziki hərəkətlər və oyunlarla 
möhkəmləndlirilməsi qaydalarını göstərin. 
5.Ailədə uşaqların bədən tərbiyəsi dəqiqələrinin təşkilinin əhəmiyyəti nədən ibarətdir? 
6. Ailədə uşaqların səhər gigiyenik gimnastikasının təşkili və keçirilməsinin mühüm xüsusiyyətlərini 
göstərin. 
 
                     
 
Yaradıcılıq işi üçün təxmini mövzular 
 
1.Ailədə uşaqların fiziki tərbiyəsinin məzmunu və onun təşkili. 
2.Ailədə uşaq orqanizminin möhkəmləndirilməsi 
 275
3.Ailədə uşaqların fiziki tərbiyəsinin təşkili və keçirilməsi prinsipləri 
4.Ailədə uşaqların fiziki tərbiyəsinin təlimi metodları 
                    
 276
X   F Ə S İ L.  ŞAGİRDLƏRİN FİZİKİ TƏRBİYƏSİNDƏ 
MƏKTƏB, AİLƏ VƏ İCTİMAİYYƏTİN 
ƏLBİR İŞİ 
 
PLAN 
 
 1.Valideyn konfransı 
 2.Sinif valideyn iclası 
 3.Valideynlərlə aparılan fərdi iş 
 4. Uşaqların fiziki tərbiyəsində ictimaiyyətin rolu. 
 
                                           
ƏDƏBİYYAT 
 
1.Quliyev S.M. Məktəb dostları. Bakı, «Maarif» nəşriyyatı, 1974. 
2.Hüseynov Y. Şagirdlərin fiziki tərbiyəsinin inkişafında məktəbin və ailənin birgə işi. «Məktəbdə bədən 
tərbiyəsi» məcmuəsi, № 3, 1976. 
3.Həmidov S. Şagirdlərin fiziki tərbiyəsində məktəbin ailə ilə birgə işi. «Məktəbdə bədən tərbiyəsi» 
məcmuəsi, № 4, 1976. 
4.Məmmədov H. Şagirdlərin fiziki tərbiyəsinin təşkilində ictimaiyyətin rolu. «Məktəbdə bədən tərbiyəsi» 
məcmuəsi,  № 2 , 1979. 
5.Camalov C. Çağırışaqədər və çağırışyaşlı şagirdlərin hərbi-vətənpərvərlik tərbiyəsində məktəbin ail əvə 
ictimaiyyətlə birgə işinin məzmunu və metodları. «Məktəbdə bədən tərbiyəsi» məcmuəsi, №4, 1981-ci il. 
    
 
 
 
X FƏSİL. ŞAGİRDLƏRİN FİZİKİ TƏRBİYƏSİNDƏ 
MƏKTƏB, AİLƏ VƏ İCTİMAİYYƏTİN 
ƏLBİR İŞİ 
 
X.1. Valideyn konfransı 
Bədən tərbiyəsi və idmanın şagirdlərin həyatına tam daxil olması üçün məktəbin ailə və 
ictimaiyyətlə əlbir iş aparması mühüm əhəmiyyət kəsb edir. Valideynləri pedaqoji cəhətcə 
savadlandırmaq, onlara fiziki tərbiyənin nəzəri-metodik əsaslarını öyrətmək vəzifəsi birinci növbədə 
məktəbin üzərinə düşür. Məktəb və ictimaiyyət probleminin ikinci bir xətti də vardır. Bu pedaqoji 
kollektivin valideynlərlə iş aparmasından, pedaqoji bilikləri təbliğ etməsindən ibarətdir. Məktəb bədən 
tərbiyəsi kollektivi valideynlərlə sıx əlaqə saxladıqda uşaqların ailədə fiziki tərbiyəsi üzrə olan 
nöqsanların yaranma səbəblərini aşkara çıxarır, şagirdlərin ev şəraitində gün rejiminin tərtibi vəziyyətini 
öyrənir və bu sahədə onlara kömək göstərir. 
Məktəbin fiziki tərbiyəsi sahəsində çalışan mütəxəssisləri, bu sahədəki biliklərini valideyn  
ictimaiyyəti arasında yaymaqdan ötrü müxtəlif əlaqə formalarından istifadə edirlər. 
Məktəbin ailə ilə əlaqə formalarından biri məktəbdə fiziki tərbiyəyə həsr olunmuş valideyn 
konfransıdır. Bu forma məktəbin ailə ilə bədən tərbiyəsi sahəsində sıx əlaqə saxlamasında mühüm rol 
oynayır. Konfransda validenylərə öz uşaqlarını fiziki cəhətdən möhkəm, iradəli tərbiyə etmək sahəsində, 
həmçinin   böyüməkdə olan gənc nəslin sağlamlığının möhkəmləndirilməsi və müasir zamanda fəal həyat 
mövqeyinə sahib olması naminə hökumətimiz tərəfindən qarşıya qoyduğu vəzifələr və tələblər onlara izah 
edilir. Bu işdə nə kimi məsuliyyət daşıdıqları valideynlərin nəzərinə çatdırılır. Belə konfranslarda 
valideynlərə bədən tərbiyəsi və idmanın, sinifdən və məktəbdənxaric kütləvi sağlamlıq tədbirlərinin 
uşaqların əməyə hazırlanmasında, düzlük, doğruçuouq, vətənə bağlılıq, onun yolunda canından keçmək 
ruhunda tərbiyə olunmasında rolu başa salınır.  
 277
Məktəb valideyn konfranslarında qabaqcadan hazırlıq işləri aparıldıqda, valideynləri maraqlandıran 
bədən tərbiyəsi, sağlamlıq məsələləri ətrafında müzakirələr təşkil olunduqda, daha məzmunlu keçir və 
geniş valideyn kütləsini özünə cəlb edir. Belə konfransların müvəffəqiyyətlə keçməsində mövzunun 
aktual olması, elmi əsasda qurulması vacib şərtlərdən sayılır. 
Valideyn konfransında respublika, beynəlxalq yarışların qaliblərinin, habelə Avropa, Dünya və 
Olimpiya çempionları və mükafatçılarının çıxışlarını və məruzələrini təşkil etmək daha effektli olur. Əgər 
konfransda bədən tərbiyəsi gün rejimi haqqında məruzə dinlənilərsə, həmin məruzənin təxminən 
aşağıdakı məsələləri əhatə etməsi məqsədəuyğundur. Məruzəçi şagirdlərin normal fiziki inkişafında, 
bədənin möhkəmləndirilməsində, eləcə də iradi, dəqiqlik və mütəşəkkillik kimi keyfiyyətlərin 
aşılanmasında düzgün təşkil olunmuş gün rejiminin əhəmiyyətindən danışması məqsədəuyğundur. 
Bundan sonra uşağın yaş və səhhəti nəzərə alınaraq onlar üçün təşkil edilən əmək işləri, istirahət və 
səmərəli qidalanma yollarına dair valideynlərə məlumatlar da verilməlidir. Məruzə və məlumatlarda həm 
də ailə şəraiti üçün fiziki hərəkətlərin, oyunların keçirilməsi, onların məzmunu və orqanizmin təbii 
amillər vasitəsilə möhkəmləndirmək qaydaları öz əksini tapmaqdır. Fiziki tərbiyəyə həsr edilmiş digər 
valideyn konfransında isə bədən tərbiyəsi hərəkətlərinin və idmanın orqanizmə təsiri üzrə də məruzə 
təşkil etmək olar. Məruzədə birinci növbədə məktəblilərin nə kimi zeyni işlə məşğul olmasından, onun 
xarakterindən danışmalıdır. Valideynlərin nəzərinə çatdırmaq lazımdır ki, uşaqlar vaxtlarının çox 
hissəsini parta arxasında oturmaqla, televiziya verilişlərinə baxmaqla, ev tapşırıqlarını yerinə yetirməklə 
məşğul olurlar. Bütün bunlar isə qan təzyiqini artırır, yaxından görməyə, tez yorulmağa səbəb olur. Bu 
beynin qan dövranının normal hərəkətinə mənfi təsir göstərir, onurğada qeyri-normal əyriliklərin 
yaranmasına şərait yaradır.  Sonra isə bu cür xəstəliklərin və xoşagəlməz halların qarşısının alınmasında 
bədən tərbiyəsi və idmanın böyük profilaktik tədbir olmasını faktlar vasitəsilə sübut etmək, 
əyaniləşdirmək zəruridir. 
 
X.2. Sinif valideyn iclası 
   Valideynlərlə aparılan kollektiv işin əsas formalarından biri də sinif valideyn iclasıdır. 
Valideynlər arasında bədən tərbiyəsi, tibbi və idman biliklərinin təbliğində sinif valideyn iclası xüsusi yer 
tutur. Qabaqcıl bədən tərbiyəsi və sinif müəllimləri və rəhbərləri valideyn iclasları ilə ailə başçılarının 
pedaqoji cəhətdən savadlandırmaqla bərabər, ailədə fiziki tərbiyəni həyata keçirməyin yol və vasitələrini 
də onlara öyrədirlər. 
Sinif müəllimləri valideyn iclasları üçün fiziki tərbiyə üzrə söhbət və məruzələri, sinfin həmin 
sahədəki ehtiyacını nəzərə almaqla keçirirlər. Bəzi  uşaqların yazı gigiyenası və qaydalarının tələblərinə 
düzgün riayət etməmələrini müşahidə etdiklərini bildirirlər. Onlar həmin nöqsanları  aradan qaldırmaq 
üçün valideynlərlə birgə işləməyə üstünlük verirlər. Bu məqsədlə də valideyn iclası çağırırlar. 
Valideynlərə yazı zamanı uşaqların etdiyi nöqsanları, xüsusən parta arxasında düzgün olaraq 
oturmamalarını, beli əymələrini, sol (sağ) gözün sağ gözə nisbətən kağızdan normadan artıq uzaq 
olmasını və s. haqqında valideynlərə məlumat verirlər.  Sonra onlar yazı gigiyenası qaydalarına 
yiyələnməməyin zərərli cəhətlərindən danışırlar. Müəllimlər qeyd edirlər ki, yazı zamanı düzgün 
oturmamaq göz akkomodasiyasının simmetrikliyini pozur, gözün tez yorulmasına və miopiya (yaxından 
görməzlik) xəstəliyi ilə nəticələnir. Çəp yazı qaydasından istifadə etmək onurğanın yana əyilməsinə 
(skolioza), arxa əzələləri toplusunun simmetriyasının və parta arxasında düzgün oturmaq qaydasının 
pozulmasına səbəb olur.  Gözlə dəftər arasındakı məsafə 25-30 sm əvəzinə 21 sm olur. Arxa, yuxarı çiyin 
və qarın qrupu əzələləri gərginləşir, simmetriklik pozulur. Bu cür yazı, görmə üzvünün qabiliyyətini 
minimum səviyyəyə endirir. Müəllimlər eyni zamanda valideynlərə düz yazı qaydasını da göstərirlər. 
Onlar qamətin düzgün inkişafı üçün bir sıra hərəkətləri də valideynlərə yazdırır, həmin hərəkətlərin evdə 
uşaqların icra etmələrinə nəzarət etməyi onlara tapşırırlar. Müəyyən müddət keçdikdən sonra 
valideynlərlə söhbət aparmış, uşaqların yazılarına baxış keçirilmişdir. Məlum olmuşdur ki, bir müddət 
sonra sinfin bütün uşaqları yazı qaydasına yiyələnmişlər. Valideynlərlə söhbət zamanı aydın oldu ki, 
onları yazı qaydaları ilə əlaqədar ailədə uşaqlarla müntəzəm, ardıcıl iş aparmış və onların təlim-
tərbiyəsinə nəzarəti gücləndirmişlər. 
 
X.3. Valideynlərlə aparılan əlbir iş 
 278
 Təcrübə göstərir ki, valideynlərlə aparılan fərdi iş şagirdləri tərbiyələndirməkdə, onlarda təbii 
hərəkət keyfiyyətləri və gigiyenik vərdişlər aşılamaqda müəllimə kömək göstərən ən yaxşı vasitələrdən 
biridir. Fərdi iş zamanı müəllimin uşaqların fiziki inkişafında, fiziki hazırlığında və səhhətində olan 
qüsurların qarşısını almaqdan ötrü müəyyən tədbir görür. Təcrübədən aydın olur ki, müəllim şagirdlərlə 
fərdi işi iki formada şagirdlərin evinə getmək və ailə başçısını məktəbə dəvət etmək formasında aparır. 
Müəllim ata-ana ilə söhbət edərkən uşağın nöqsanını, yaxşı cəhətlərini pedaqoji ustalıqla onlara 
çatdırmalıdır.  Söhbət elə təşkil olunmalıdır ki, valideyn deyilən nöqsanlardan düzgün nəticə çıxarsın, öz 
uşağının tərbiyəsində məsuliyyət daşıdığını dərk etsin və bu işi özlərinə borc bilsinlər. Uşağın qüsuru ilə 
əlaqədar, valideynlə müəllim arasında  gedən söhbətdə onların iştirakı məsləhət deyildir. Bir sıra 
məktəblərdə fərdi iş əlaqə formasında istifadə olunarkən müəllimlər ciddi nöqsanlara yol verirlər. Onlar 
valideyni uşağın yanında danlamaqla, həm də təhqiredici sözlər işlədirlər.  Bəzən bir uşağın qüsuru ilə 
əlaqədar olan söhbəti digər valideyn və uşaqlar da eşidirlər. Bu nəticə etibarı ilə söz-söhbətə səbəb 
olmaqla yanaşı, qüsuru olan uşağa və onun valideyninə pis təsir göstərir. Bəzən buna görə də valideynlər 
müəllimin çağırışına gəlmir, məktəblə sıx əlaqəni kəsirlər. Belə vəziyyətin yaranmaması üçün müəllim 
aparacaq söhbətə qabaqcadan hazırlaşmalı, valideynə məsələni necə çatdıracağı haqqında düşünməlidir. 
Buna aid məktəb təcrübəsindən bir misal çəkək. 
Sinif müəllimlərindən biri onun sinfində oxuyan şagird B.-də bədəncə qüsur olduğunu görür, o, hiss 
edir ki, həmin uşaq  sağ çiynini sol çiyinə nisbətən yuxarı tutur. Qamətini düzgün saxlamır. O, bədən 
tərbiyəsi müəllimi və həkimlə bu barədə məsləhətləşir. Onurğa əyriliklərinin qarşısını almaqla əlaqədar 
tibbi-pedaqoji kitablar oxuyur. Bundan sonra uşağın valideynlərini məktəbə çağırtdırır. O, uşaq 
orqanizminin fiziki inkişafı, anatomik-fizioloji xüsusiyyətləri, fiziki hərəkətlərin sağlamlıq üçün 
əhəmiyyəti onun qamətinin inkişafında rolu və s. dair söhbət edir. Sonra uşağın fiziki inkişafda olan 
qüsurundan və onun qarşısını almaq yollarından danışır. Eyni zamanda, müəllim qamətin düzgün inkişafı 
üçün tərtib etdiyi kompleks hərəkətləri yazdırır, düzgün oturmağa, düzgün yerişə dair valideynə məsləhət 
verir. Göstərilənlərin uşaq tərəfindən müntəzəm olaraq yerinə yetirilməsinə ciddi surətdə nəzarət etməyi 
ona tapşırır. Müəllimin valideynlə apardığı əlbir tədbirin nəticəsidir ki, B. düzgün yerişə yiyələnmiş, onun 
qamətində olan qüsur isə  tədricən aradan qaldırılmışdı. 
Valideynlə məktəbin fərdi əlaqə saxlamasının ikinci yolu ailəyə getmək, ev şəraiti ilə tanış 
olmaqdır. Qabaqcıl sinif müəllimləri tədris ilində bir neçə dəfə sinifdə oxuyan uşaqların evlərinə gedir və 
ailə şəraiti ilə tanış olurlar. Müəllim ailə şəraiti ilə tanış olmaqla yanaşı, uşaqların özünü evdə, həyətdə 
necə aparması, gün rejiminə necə əməl olunmasını öyrənir. Bu sahədə valideynlərə lazımi kömək göstərir. 
 
X.4.Uşaqların fiziki tərbiyəsində ictimaiyyətin rolu 
Ölkəmizdə bədən tərbiyəsi və idman günbəgün inkişaf etdirilir. Onun əsası məktəbdə və ailədə 
qoyulsa da, idarə və müəssisələrdə də bədən tərbiyəsi və idman geniş yayılır və kütləviləşdirilir. 
Məktəbli gənclər arasında kütləvi bədən tərbiyəsi və sağlamlıq işinin hər şeydən əvvəl yaşayış 
yerlərində inkişaf etdirilməsi olduqca vacibdir. Buna görə də idman qurğularının tikilməsi və hazırda əldə 
olan qurğuların yeniləşdirilərək istifadə olunmasına diqqət artırılmışdır. Onların hansı idarəyə 
mənsubiyyətindən asılı olmayaraq hər bir rayonda və mikrorayonda kütləvi bədən tərbiyəsi və sağlamlıq 
işi canlandırılmış, mənzil haqda, mədəni-kütləvi və idman işi üçün ayrılan vəsaitdən istifadə olunması 
qaydaya salınmışdır. 
Respublikanın 25 rayonunda Olimpiya idman kompleksinin tikilib istifadəyə verilməsi, digərlərində 
isə Olimpiya kompleksinin tikintisinə başlanması, Heydər Əliyev adına fondun hesabına onlarla 
məktəblərin, məktəbyanı meydançaların, idman zallarının tikilməsi və bir çox şirkətlərin idmana 
himayəçilik etməsi sayəsində ölkəmizdə bədən tərbiyəsi və idman daha sürətlə inkişaf etməyə başlamış və 
daha çox məktəblini özünə cəlb etmişdir. Şəhər və kənd rayonlarımızda yerli təşkilatlar və ictimai 
qüvvələr bədən tərbiyəsi və idmanı yaxşılaşdırmaq üçün öz qüvvələrini səfərbər edir, əllərindən gələni 
əsirgəmir. Nəticədə ictimai qüvvələrin və yerli təşkilatların yaxından köməyi sayəsində bu iş 
məktəblərdə, məhəllələrdə və digər ictimai obyektlərdə daha da canlandırılmışdır. 
İdman cəmiyyətləri və evlər idarələrində də kütləvi bədən tərbiyəsi işinin genişləndirilməsinə 
kömək etməlidirlər. Yaxın illərdə şəhərlərdəki hər bir idarə nəzdində, hər bir kənddə şagirdlərlə kütləvi 
idman işinin təşkilinə nail olmalı, kompleks idman meydançaları, idman şəhərcikləri və stadionları 
 279
abadlaşdırılmalıdır. Yaşayış yerlərində və bələdiyyə idarələrində uşaqlar və gənclərlə bədən tərbiyəsi və 
idman məşğələlərinin keçirilməsi diqqət mərkəzində olmalıdır. 
İri müəssisə və idarələrin və ictimaiyyətin qüvvəsinə arxalanaraq respublikamızda da xeyli işlər 
görülmüşdür. Xüsusən Azərbaycanın bir sıra rayon və şəhərlərində, habelə məktəblilərin gərgin əməyi 
sayəsində idman şəhərcikləri, stadion və müvafiq meydançalar yaradılmışdır. Bəzi idman meydançaları 
isə təmir edilib qaydaya salınmışdır. Bu sahədə Füzuli rayonu zəhmətkeşlərinin təşəbbüsü xüsusilə 
faydalı olmuşdur. Bütün məktəblərdə kompleks idman meydançaları düzəltmişlər. VMH kompleksinə 
hazırlıq və onun tələb və normalarının qəbulu üçün gözəl meydançalar düzəltmişlər. Füzulilərin təşəbbüsü 
rayonlarda da geniş yayılmışdır. Hazırda Yevlax, Ağdam, Qazax və s. rayonlarda idman bazaları, 
Olimpiya kompleksləri yaradılmışdır. 
Bakının bir sıra şəhərlərində, mikrorayonlarda və digər yaşayış yerlərində təşkil olunmuş valideyn 
komitələri məktəblilərlə birlikdə kütləvi idman tədbirləri aparmaqda böyük təcrübə toplamışlar. İdman 
tədbirlərinin həyata keçirilməsində ayrı-ayrı rayonların gənclər – idman və turizm idarələri yaxından 
iştirak edirlər. Rayonların fəal və ictimaiyyətçi gəncləri, idmançılar MİS-lərə və bələdiyyə idarələrinə 
idman bölmələrinin, yarışların, yürüş və ekskursiyaların təşkili və keçirilməsində kömək göstərirlər. 
Bütün bunlar idmançı kadrların hazırlanmasında, onların idman fəaliyyətlərinin 
genişləndirilməsində zəmin yaradır, əhalinin yaşadığı yerlərdə kütləvi bədən tərbiyəsi və idmanın 
inkişafına kömək edir. 
Bədən tərbiyəsi və idman tədbirləri, xüsusilə idman yarışları yalnız həyətlər arasında deyil, 
məktəblər və həyətlər arasında, bir rayonun həyət komandaları ilə başqa bir rayonun həyət komandaları 
arasında keçirilir. Yarışan komandaların hər birinin özünəməxsus forması və öz adı vardır. 
Bu yarış qaliblərinə adətən, MİS-in evlər idarəsinin və rayonun fərqlənmə nişanı verilir. Qaliblərə 
həm də bədən tərbiyəsi təşkilatlarının mükafatları təqdim olunur. 
MİS-in evlər idarəsi yeni meydançaların düzəldilməsinə, köhnəsinin təmirinə valideynlərlə yanaşı, 
uşaqları da cəlb etməlidir. Bəzi sadə qurğuları uşaqlar özləri də düzəldə bilərlər. Ümumiyyətlə, uşaqların 
meydançaların düzəldilməsinə cəlb edilməsi, sadə idman qurğularının hazırlanmasında iştirakı, onların 
avadanlığa qayğısı münasibətinin bəslənməsinə səbəb olur. Əlbəttə, MİS-lərin və evlər idarəsi nəzdində 
bədən tərbiyəsi və idman tədbirləri o zaman yaxşı nəticə verə bilər ki, bu təşkilatlar məktəblə sıx əlaqə 
saxlaya bilsin, ondan lazımi kömək alsın. 
Müşahidələr göstərir ki, bir çox valideynlər uşaqların, xüsusilə qızların məktəbin idman 
tədbirlərində iştirak etməsinə icazə vermir, bu işə hər  vəchlə mane olurlar. Elə buna görə də məktəb 
müəllimləri, pedaqoji kollektivin üzvləri belə valideynlərlə iş aparmalıdır. Bədən tərbiyəsi və idmanın 
sağlamlığın möhkəmləndirilməsində, bəzi  xəstəliklərin qarşısının alınmasında əməyə və Vətənin 
müdafiəsində əhəmiyyətini, zehni, estetik və əxlaq tərbiyəsində  mühüm rolunu onlara izah etməli və başa 
salmalıdır. Yalnız bu zaman ailədə uşaqların fiziki tərbiyəsinin müasir tələblər səviyyəsinə çatmasından 
danışmaq olar. 
 Beləliklə, bütün bunlardan belə nəticəyə gəlmək olar ki, dünyada qloballaşma getdiyi bir dövrdə 
yeniyetmə və gənclərin sağlamlığını qorumaq və onu daha da möhkəmləndirmək günün vacib 
tələblərindəndir. Bunu isə tam şəkildə həyata keçirmək məktəb, ailə, ictimai və özəl birliklərin birgə 
fəaliyyətindən asılıdır. 
 
                               
 
 
 
 
 
 
 
 
 
 
 280
Yoxlama – test sualları 
 
1.Məktəb, ailə və ictimaiyyətin əlbir işinin mahiyyəti 
2.Valideyn konfransının məqsədi 
3.Sinif valideyn iclasının vəzifələri 
4.Valideynlərlə aparılan fərdi işin əhəmiyyəti 
                   
 
 
 
Yaradıcılıq işi üçün təxmini mövzular 
 
1.Məktəbin ailə və ictimaiyyətlə aparacağı işin əsas məzmunu. 
2.Valideyn və ictimaiyyətin məktəblə əlaqəsi. 
3.Mənzil-istismar idarələrində və bələdiyyələrdə uşaqların fiziki tərbiyə işlərinin təşkili. 
 
 
 281
Ə L A V Ə  L Ə R 
 
I-IV siniflər üçün mütəhərrik oyunlar 
 
I   S İ N İ F 
 
Kosmonavtlar 
Uşaqlar əl-ələ tutaraq dairə boyunca gedirlər və aşağıdakı misraları oxuyurlar: 
                    Sürətli raketlər gözləyir bizi 
                    Uçub planetdə gəzməyimizi. 
                    Biz hansını istəsək, 
                    Onunla da uçarıq. 
                    Oyunda bir sirr var: 
                    Gecikənə yoxdur yer. 
 Axırıncı söz deyilən kimi, bütün uşaqlar raketdroma tərəf qaçırlar və çalışırlar ki,  raketlərin birində 
öz yerlərini tutsunlar. Raketlərin şəkilləri, əvvəlcədən meydançanın müxtəlif səmtlərinə çəkilir və hər 
raketin içərisində 2-dən 5-ə qədər kiçik dairələr olur. Uşaqlar bunların içərisinə girib dayanırlar. 
Raketlərin yanlarında həmin raketin hara uçacağı yazılır. Məsələn: 
              Y A Y: «Yer-Ay-Yer» 
              Y M Y: «Yer-Mars-Yer» 
              Y N Y: «Yer-Neptun-Yer» 
              Y V Y: «Yer-Venera-Yer» 
              Y C Y: «Yer-Saturn-Yer» 
Raketlərdə uşaqların bir qisminə yer çatışmır. Yer tuta bilməyənlər meydançanın mərkəzindəki 
böyük dairələrin ortasında toplaşırlar. Yer tutanlar isə uçuş yollarını elan etməklə özlərini guya kosmosda 
gəzən kimi təsəvvür edirlər. Sonra uşaqlar yenidən bir yerə yığışır və əl-ələ tutub dairə boyunca gedərək 
oyunu davam etdirirlər. 
Oyunda o uşaqlar qalib gəlir ki, keçirilmiş uçuşların hamısında özlərinə yer tutmuş və daha çox 
«uçmuşlar» (mümkün olan üç uçuşda). 
 
 
 
 
                          Şəkil 1. 
«Kosmonavtlar» oyunu keçirilən zaman şagirdlərin yerləşdirilməsi sxemi 
 
 
                           Şəkil 2. 
«Atlı idmançılar» oyununda şagirdlərin bölüşdürülməsi sxemi 
 
 
Metodik göstərişlər: Oxunan misraların axırıncı sözü deyilməmişdən əvvəl qaçmaq olmaz. 
Raketlərin içərisində özünə yer tutmuş yoldaşı itələmək qadağandır. 
 
                               Atlı idmançılar (qaçış üçün) 
Uşaqlar meydançada çəkilmiş böyük dairə boyunca düzülürlər. Bu «Manej» (meydança) hesab 
olunur. 
Uşaqlar «at sürən idmançı»nın vəziyyətini alırlar. «At addımları» atmaq üçün qollar dirsəkdən 
bükülür, əllərin içi aşağıya baxır, uşaqlar dairə boyunca gedərək çalışırlar ki, dizlərini əllərinin içərisinə 
çatdırsınlar. 
Dönmələr: Müəllimin əl çalması ilə uşaqlar hərəkətin istiqamətini dəyişirlər (dairə boyunca hərəkət 
başqa istiqamətdə davam edir). 
 282
 «Sürətlə çapmağa» keçmək və yenidən «addımlamaq» üçün uşaqlar əllərində guya cilov tutduqları 
vəziyyət kimi, dizlərini yüksəyə qaldırmaqla qaçışa başlayırlar. Müəllimin şərti işarəsi ilə yenidən yerişə 
keçirlər. Sonra atlılar «atla oyunda» iştirak  edirlər. Meydançanın kənar tərəfində xətlərlə atların 
dayanmaları üçün «arakəsmələr» çəkilir. Arakəsmələrin sayı uşaqların sayından üç-dörd dəfə az olur. 
Uşaqlar çapan atın vəziyyətini alaraq arakəsmələrin qarşısına çatan kimi dağılışıb yanlarına qaçırlar.  
Müəllimin işarəsi ilə idmançı-atlılar (dizləri yüksəyə qaldırmaqla) arakəsmələrin yanına gəlir və hərə 
çalışır ki, boş olan arakəsmələrin birini tutsun. Yersiz qalan oyunçular uduzurlar. Oyun 3-4 dəfə keçirilir. 
Hər dəfə özündə yer tutan atlılar qalib sayılırlar.  
 Metodik göstəriş: Oyunda hamı dizləri yuksəyə qaldırmaqla qaçır. Bu qaydanı pozanı iki dəfə 
uduzmuş hesab edirlər. Özünə yer tutmuş atlını itələməyə icazə verilmir. 
Bayquş 
Uşaqlar əllərində qum doldurulmuş kisə tutaraq meydançada sərbəst gəzişirlər. «Gecə» komandası 
verilən zaman onlar əllərindəki kisələri başlarına qoyub, qollarını yanlara açaraq pəncələr üzərində 
meydançanın ətrafında gəzişirlər. «Bayquş» (aparıcı) onların arasında gəzişir və nəzarət edir. Əgər kim 
kisəni yerə salsa və ya düşməkdə olan kisəni əl ilə  tutsa, «bayquş» onu yuvasına aparır. «Gündüz» 
komandası verilərkən «Bayquş» öz yuvasına çəkilir, oyunçular isə sərbəst olaraq qaçışır, rəqs edir, vəhşi 
heyvanları, quşları yamsılayırlar. Uşaqlar bu hərəkətləri bir də «Gecə» komandası verilənə qədər təkrar 
edirlər. «Gecə» komandası veriləndən sonra «Bayquş» yenə də öz yuvasından çıxır və vəzifəsini yerinə 
yetirir. Oyun belə davam edir. 
Oyunda «Bayquş» tərəfindən heç tutulmamış uşaqlar qalib gəlirlər. 
Topu qonşuna ötür 
Şagirdlər bir cərgədə düzülürlər. Müəllimin «Başla» komandası ilə birinci oyunçular topu yaxında 
dayanmış qonşu oyunçuya, o da öz növbəsində qonşu oyunçuya verir və i.a. ötürməyə başlayırlar. 
Top bu qayda ilə axırıncı oyunçuya qədər ötürülür və axırıncı oyunçular topu qəbul edən kimi tez 
yuxarıya qaldırırlar. Bunu birinci edən komandaya qələbə xalı verilr və oyun yenidən başlanır. Oyunu 3-4 
dəfə keçirmək olar. Axırda hansı komandanın qələbə xalı çox, cərimə xalı az olursa, həmin komanda 
qalib gəlir. 
Metodik göstərişlər: 1. Müəllim hər iki cərgədə  topun düzgün ötürülməsinə nəzarət etmək üçün 
münasib yer seçməlidir. 2. Qonşunu arada qoyub, topu başqasına ötürməyə, topu havadan atmağa, 
cərgədən çıxıb topu almağa və s. icazə verilməməlidir. 3. Bu qaydalar pozuzlduqda komandaya cərimə 
xalı verilir və bu xallar axırda nəzərə alınır. 4. Topu baş üzərindən ayaqlar arasından keçirməklə ötürmək 
kimi variantlardan da istifadə edib oyunu keçirmək olar. 5. Oyunun əhəmiyyəti və qaydaları nəzəri 
məlumat kimi şagirdlərə çatdırmalıdır. 
                                  Biz şən uşaqlarıq 
Oyuna hazırlıq. Meydançanın hər iki başında xətlər çəkilir. Bunlar start xətti hesab olunur. 
Oyunçular hamısı bir tərəfdə start xəttindən arxa cərgə də dayanırlar. 
              Müəllim bir nəfər aparıcı təyin edir. Aparıcı meydançanın ortasında dayanır. 
Oyunun gedişi: Müəllimin işarəsi ilə cərgədə dayanmış uşaqlar, aşağıdakı sözləri bir səslə deyirlər: 
                    Biz şən uşaqlarıq, 
                    Həm danışar, həm də qaçarıq. 
                    Biz sevirik cəldliyi, 
                    Hünərin var tut bizi. 
Uşaqlar «tut bizi» sözünü deyən kimi, meydançanın digər tərəfindəki start xəttinin arxasına tərəf 
qaçırlar. Bu zaman aparıcı qaçanlardan birini tutmağa, yaxud əlləri ilə onlara toxunmağa çalışır. Start 
xəttinin arxasına keçmiş oyunçulara toxunmaq olmaz. Aparıcı start xəttinə qədər hansı oyunçuya toxunsa, 
o tərpənmədən öz yerində durur. Müəllim tutulanları qeydə aldıqdan sonra hamı yeniədən cərgəyə 
düzülür və oyun təkrar olunur. Axırda heç tutulmamış, yaxud nisbətən az tutulmuş oyunçular qalib 
sayılırlar. 
Metodik göstərişlər: 1. Oyunu iki komanda arasında da keçirmək olar. Bunun üçün tutulmuş 
oyunçulara görə komandalara cərimə xalı verilir, axırda cərimə xalı az olan komanda qalib sayılır. 2. 
İştirakçılar çox olduqda iki nəfər aparıcı ayırmaq lazımdır. 
Öz bayrağına doğru 
 283
Oyuna hazırlıq. Meydançanın hər iki başında eninə xətlər çəkilir. Bir xəttin arxasında oyunçular 
dayanırlar, digər xəttin üzərində uşaqların sayına müvafiq bayraqlar (estafet ağacları) düzülür. 
Meydançanın ortasında 3-5 nəfər «gözətçi» dayanır. 
Oyunun gedişi. Müəllimin işarəsi ilə oyunçular meydançanın bayraqlar olan tərəfinə qaçaraq 
bayraqları dayandıqları yerə gətirməyə çalışırlar. «Gözətçilər» isə onlara mane olurlar, bayraq arxasınca 
qaçan oyunçuya əlləri ilə toxunarlarsa, həmin oyunçular yerlərindən tərpənməyərək dayanırlar. Başqa 
oyunçular vurulmuş oyunçuya toxunmaqla onu xilas edə bilərlər. 
Vurulmuş oyunçunun əlində bayraq olarsa, «Gözətçi» bu  bayrağı alır və meydançanın yan tərəfində 
kvadrat şəklində cızılmış sahəyə qoyur. 
Kvadrat içərisinə qoyulmuş bayraqları qorumaq üçün xüsusi gözətçi təyin edir (əvvəlki 
gözətçilərdən biri). Oyunçular bu bayraqları da qaçıra bilərlər. 
Bu oyunda gözətçilərlə oyunçular arasında mübarizə gedir. Əgər oyunçular kvadratda olan 1-4 
bayraqlardan başqa bütün qalan bayraqları öz sahələrinə gətirə bilsələr, qalib gəlirlər. 
Gözətçilər isə o zaman qalib gəlmiş sayılırlar ki,  bayraqlardan 5-ni ələ keçirmiş olsunlar (şərtə 
görə). 
İki şaxta 
Oyuna hazırlıq: Meydançanın müxtəlif yerlərində dördbucaq şəklində iki növ «ev» çəkilir. 
Oyunçular bu «evlərə» doluşub gözləyirlər. Onların içərisindən iki nəfər «şaxta» rolunu oynayır. Hər iki 
«şaxta» özlərinin arasındakı sahədə sərbəst dayanırlar.  
Oyunun gedişi: Müəllimin işarəsi ilə iki «şaxta» aşağıdakı sözləri oxuyur: 
                    Biz iki cavan qardaşıq, 
                    Mən qırmızıburun şaxtayam. 
                    Mən göyburun şaxtayam. 
                    Hər kəs bizdən qorxmursa,  
                    Qoy bu evdən yola çıxsın. 
              Uşaqlar bir səslə cavab verirlər: 
                    - Biz şaxtadan qorxmuruq. 
Bunu deyən kimi uşaqlar evdən çıxıb o biri «evə» tərəf qaçırlar. «Şaxtalar» onları tutmağa, yaxud 
əlləri ilə toxunmağa çalışırlar. Onlar qaçanlardan kimə toxunsalar, həmin oyunçu tərpənmədən yerində 
«donub» qalır (növbəti qaçışa qədər). Qaçıb qarşı tərəfdəki «evə» dolmuş uşaqlara toxunmaq olmaz. 
Sonra yenə də mahnının sözləri oxunur və uşaqlar cavab verirlər, bununla da oyun davam edir. Ancaq 
oyunda bu dəfə meydançada donub qalmış uşaqlar da qaçıb özlərini xilas edə bilərlər. Oyun bir neçə dəfə 
təkrar edilir.  
Axırda iki «şaxta» tərəfindən heç tutulmayan, yaxud nisbətən az tutulan oyunçular qalib gəlirlər. 
Ləkə vurma 
Oyuna hazırlıq: Oyunçular sərbəst şəkildə meydançaya dağılışırlar. Bir nəfər aparıcı «Ləkə» təyin 
edilir. Aparıcı ortaya çıxıb bərkdən deyir: «Mən ləkəyəm». Uşaqlar onu tanıyırlar. 
Oyunun gedişi: Müəllimin işarəsi ilə aparıcı oyunçuları qovur və onlara çatıb əli ilə toxunmağa, 
«ləkə vurmağa» çalışır. Oyunçular isə qarmaqla özlərini mühafizə edirlər. Aparıcı onlardan hansına 
toxunarsa, həmin oyunçu aparıcını əvəz edir, əvvəlki aparıcı isə oyunçulara qoşulur. Aparıcı «ləkələnmiş» 
oyunçunu yerində dayanır və əlini yuxarıya qaldıraraq deyir: «Mən ləkəyəm», bundan sonra oyun 
yenidən başlayır. Təzə «ləkə» həmin anda köhnə ləkəyə toxunmamalıdır. 
Oyun müəyyən vaxt ərzində (8-12 dəqiqə) keçirilir. Axırda heç ləkələnməmiş oyunçular qalib 
sayılırlar. 
Metodik göstərişlər:  I. Oyun keçirilən sahəni xətlərlə cızmaq lazımdır və oyunçulara bu xətlərdən 
kənara çıxmağa icazə verilməməlidir. 2. Oyunu həm açıq meydançada, həm də idman zalında keçirtmək 
olar.  
Hoppanan sərçələr 
Oyunçulardan bir nəfəri (aparıcı) «Böyük quş» hesab edilir. «Böyük quş» dairənin mərkəzində 
dayanır. 
Oyunun gedişi: Müəllimin işarəsi ilə «sərçələr» iki ayaqları üzərində gah dairənin içərisində dayanır 
(hoppanır), gah da hoppanıb oradan çıxırlar. 
 284
Sərçələr dairəyə dən yemək üçün daxil olurlar. «Böyük quş» isə onları dən yeməyə buraxmamağa 
çalışır. «Böyük quş» dairənin içərisində qaçaraq sərçələri dən yeməyə qoymamaq üçün onları dimdiyi ilə 
vurur (Əli ilə dairənin içərisinə toxunur). Vurulmuş «sərçə» müəllim tərəfindən qeydə alındıqdan sonra, 
oyun davam edir. 
Aparıcı tərəfindən heç vurulmamış sərçə qalib sayılır. 
Metodik göstərişlər: I. Aparıcının (Böyük quşu) ya müəllim tez-tez dəyişməli, ya da hər vurulmuş 
sərçə onu əvəz etməlidir. 2. Şagirdlərin sayına görə oyun bir neçə dəfə dairə ətrafında aparıla bilər. Belə 
olduqda müəllim özünə köməkçi-şagird ayırmalıdır. 3. Oyun fasilələrlə bir neçə dəfə təkrar olunur. 
 
 
 
 
Tülkü və toyuqlar 
Oyuna hazırlıq: Dörd gimnastika skamyasını kvadrat şəkildə qoyurlar. Skamyaların arasında qalan 
sahə «toyuq damı» hesab olunur. Bütün «toyuqlar» burada yerləşirlər. 
Aparıcı «tülkü» isə skamyaların arasında dayanır. 
Oyunun gedişi: Müəllimin işarəsi ilə «tülkü» skamyanın üzərindən içəriyə tullanır və «toyuqlardan» 
mümkün qədər daha çox tutmağa (toxunmağa) çalışır. Bu vaxt «toyuqlar» gah tara (skamyanın üzərinə), 
gah da yerə hoppanmaqla özlərini xilas etməyə çalışırlar. Tara qalxmış toyuqlara tülkünün toxunmağa 
ixtiyarı yoxdur. 
Müəllim ikinci dəfə işarə verdikdə «tülkü» toyuq damından çıxır və tülkünün toxunmuş olduğu 
bütün «toyuqlar» hesaba alınır. Sonra aparıcı dəyişdirilir və oyun yenidən başlanır. 
Axırda tülkü tərəfindən tutulmamış və daha az tutulmuş oyunçular qalib sayılırlar. 
Metodik göstəriş oyunu zal və meydançada keçirmək olar.  
 
 
 
                                       Şəkil 3. 
     
«Tülkü və toyuqlar» oyunu 1-ci yuva; 2-ci-tülkü; 3-cü-toyuqlar; 4-cü-müəllim; 5-ci-skamyalar 
 
 
                   
 
 
 
 
 
Şəkil 4. 
«Dovşanlar, gözətçi və Tula» oyunu. 1-ci «dovşanlar»; 2-ci «gözətçi»; 3-cü «Tula»; 4-cü-«ev»; 5-ci 
«həyət»; 6-cı «bostan». 
 
 
Dovşanlar, gözətçi və Tula 
 
Oyuna hazırlıq: Oyun meydançasını xətlərlə hissələrə ayırırlar. Meydançanın qısa xətlərindən 2-3 
addım qabağa bir xətt, onlardan da 3-4 addım qabağa yenə bir xətt çəkilir. 
Bir sahədə gözətçi, ikinci sahədə (həyətdə) tula dayanır. Meydançanın mərkəzində hasar çəkilir. 
Məşğələdən azad edilmiş şagirdlər, yaxud müəllimin tapşırığı ilə bir neçə şagird hoppanma xətlərindən 
(iplərindən) 40-60 sm.  hündürlükdə maneə tuturlar, hasar ilə ikinci xəttin arasında sahə bostan adlanır. 
Meydançanın qarşısındakı xətdən 3-4 addım qabaqda 4 dairədən ibarət dovşan yuvaları çəkirlər. Oyunu 
 285
aparmaq üçün iki nəfər aparıcı ayrılır, onlardan biri gözətçi, biri tula olur. Qalan oyunçuların hamısı 
«dovşan» sayılır və dovşan yuvalarında yerləşirlər. 
Oyunun gedişi: Müəllimin işarəsi ilə hər yuvada dayanmış birinci 3 dovşan qaçıb hasarın üzərindən 
tullanır, bostana daxil olaraq hoppanıb düşür və «kələm yeyirlər». Bu vaxt müəllimin birinci şərti işarəsi 
ilə gözətçi həyətə çıxır, ikinci işarə ilə üç dəfə əl çalır (sanki tüfəngdən atəş açır). 
Birinci atəşdən sonra dovşanlar öz yuvalarına doğru qaçırlar. Geriyə qaçarkən onlar hasarın (ipin) 
altından keçməlidirlər və elə etməlidirlər ki, ona toxunmasınlar. 
Üçüncü atəşdən sonra «tula» dovşanları tutmağa buraxılır. Tula hasarın üstündən tullanaraq hansı 
dovşana çatarsa, ona əli ilə toxunur. Tutulmuş dovşan yerində dayanır, dovşanlar öz yuvalarına girdikdən 
sonra onlara toxunmaq olmaz. 
Qaçanlar keçib axırda dayanırlar. Müəllim tutulmuş dovşanları və sonra öz yuvalarına buraxır. 
Yuvalarda olan dovşanların hamısı qaçana qədər oyun davam edir, hər növbəti qaçışdan sonra gözətçi ilə 
tula rollarını dəyişirlər. Oyunda bir dəfə də olsun tutulmayanlar ən cəld dovşanlar hesab olunurlar. 
Metodik göstərişlər: I. Müəllim «tula» əvəzinə başqa söz, «Aslan» və s. kimi sözlər işlədə bilər. 2. 
Hoppanma ipləri elə tutulmalıdır ki, uşaqların ayaqları iplərə ilişməsin. 
Qurd dərədə 
Oyuna hazırlıq: Meydançanın mərkəzində bir-birindən 60-70 sm. aralı iki paralel xətt çəkilir. 
Xətlərin arasındakı sahə xəndək sayılır. Xəndəkdə bir, ya da iki nəfər aparıcı – «qurdlar» dayanır. 
Meydançanın hər iki başında qarşı xəttə paralel xətlər çəkilir. Beləliklə bir başda «keçi damı», o biri 
başda mühafizə sahəsi alınır. Oyunçu- keçilər hamısı keçi damında dayanırlar. 
Oyunun gedişi: Müəllimin işarəsi ilə keçilər damdan çıxıb xəndəyə tərəf qaçırlar və xəndəyin 
üzərindən tullanıb qarşıdakı mühafizə sahəsinə keçməyə çalışırlar. Bu vaxt qurd xəndəkdən çıxmaq şərti 
ilə xəndəyin üzərindən tullanıb keçən keçilərdən tutmağa (toxunmağa) çalışır. Hər qaçışdan sonra 
tutulanlar sayılıb hesaba alınır və oyun yenidən başlanır. Oyun müəyyən vaxt ərzində keçirilir. Axırda 
qurd tərəfindən heç tutulmamış oyunçular qalib sayılırlar. 
Metodik göstərişlər: hər iki – üç qaçışdan sonra aparıcıları dəyişmək lazımdır. 
 
Kim uzağa atar? 
Oyuna hazırlıq: Sinif şagirdləri 3 komandaya bölünür. Onlar meydançanın müxtəlif tərəfində cərgə 
ilə dayanırlar.  
Meydançanın bir qısa tərəfində top atmaq üçün xətt çəkilir. Bu xətdən 3 m qabaqda isə bir nəzarət 
xətti, onun üzərində isə 2,5 m hündürlüyündə ip çəkilir. İpin yaxşı görünməsi üçün ondan kiçik lentlər 
asılır. Nəzarət xəttindən qabaqda isə yenə də 5 xətt çəkilir. Əvvəlki xətlərin arasında olan sahə 3 m olur. 
 Atma xəttinin arxasında dayanan oyunçuların hərəsinə içərisi qumla doldurulmuş iki kisə verilir. 
Kisənin ölçüsü 8x12 sm, çəkisi 200-250 q. olmalıdır. 
  Oyunun gedişi: Müəllimin işarəsi ilə oyunçular növbə ilə kisələri ipin üzərindən atmaq şərti ilə 
mümkün qədər uzağa atmağa çalışırlar. Nəticələr qeydə alınır. Kisəni V sahəyə atan oyunçu 5 xal, IV 
sahəyə atan oyunçu dörd xal, I sahəyə atan isə bir xal qazanır. 
Atılmış kisələri növbəti komanda toplayır və onlar atma xətti arxasına keçib həmin qayda ilə oyunu 
davam etdirirlər. 
 Axırda daha çox xal qazanmış komanda qalib sayılır. 
 Metodik göstəriş: Oyun üçün lazım olan kisələri əvvəlcədən hazırlamaq lazımdır. 
Düz hədəf at! 
Oyuna hazırlıq: Şagirdlər iki komandaya ayrılıb meydançanın qarşı tərəflərində bir-birindən 10-12 
m aralıda üz-üzə cərgə ilə dayanırlar. Meydançanın mərkəzindən bir xətt çəkilir və bu xəttin kənarlarında 
10 şəhərcik qurulur (yaxud qumbara, toppuz qoyulur). Bu komandanın oyunçularının hərəsinə bir kiçik 
top verilir. 
Oyunun gedişi: Müəllimin işarəsi ilə əllərində top olan komandanın oyunçuları hamısı eyni vaxtda 
topları düz şəhərciklərə atmaqla onları vurub yıxmağa çalışırlar. Vurulmuş, yıxılmış şəhərcikləri bərpa 
edib yenidən qururlar. 
Digər komandanın oyunçuları atılmış topları yığıb, öz növbəsində, onlar da şəhərcikləri vurmağa 
çalışırlar. Beləliklə, növbə ilə komandalar hərəsi 4 dəfə hərəkəti yerinə yetiriblər. Vurulmuş şəhərciklərin 
 286
hesabı aparılır. Axırda 4 dəfə atmadan sonra, hansı komanda daha çox şəhərcik yıxmış olarsa, həmin 
komanda qalib gəlir. 
Metodik göstərişlər: 1. Şəhərcik qurmaq üçün ağacları və atma üçün lazım olan kiçik topları 
əvvəlcədən uşaqların özlərinə hazırlatmaq olar. 2. Topları adi keçə parçadan, əskidən və s. hazırlamaq 
olar. 3. Oyunda qarışıqlıq düşməmək üçün kimin atdığı topu kim götürməli olduğunu müəllim əvvəlcədən 
tapşırmalıdır. 
Zolaqlar üzərindən hoppanma 
Oyuna hazırlıq: Meydançada xətlərlə (iplərlə) koridor düzəldilir. Koridorun eni 2,5 m olur. Bunu 
ensiz 30 sm və enli 50 sm zolaqlara ayırırlar. Cəmi 6-7 zolaq olur. Enli zolaqlardan təkan verirlər, ensiz 
zolaqlar üzərindən isə hoppanırlar. Sinif şagirləri cərgə ilə düzülür. 
Oyunun gedişi: Müəllimin işarəsi ilə hər bir komandanın birinci oyunçusu gəlib koridorun axırında 
dayanır. «Başla» komandası ilə hər üç oyunçu cüt ayaqlarla ensiz zolaqların üzərindən hoppanmağa 
başlayırlar. Onlar ensiz zolaqların üzərindən hoppanıb enli zolaqlara düşməməlidirlər. 
Hansı oyunçu 6-8 dəfə düzgün hoppansa (dar zolaqları basmasa) öz komandasına bir xal 
qazandırmış olur. 
Bu qayda ilə nömrəlilər və eləcə də bütün başqa oyunçular hoppanırlar. 
Axırda daha çox xal qazanmış komanda qalib gəlir. 
Metodik göstərişlər: I. Dərsin səmərəliliyini artırmaq üçün oyunu bir və iki koridorda keçirtmək 
olar. Bu zaman müəllim özünə köməkçi şagirdlər ayırmalıdır. 2. Hoppanan zaman dar zolağı basmış 
oyunçu oyunu davam etdirir, lakin komandaya xal qazandırmır. 3. Hoppanmaların sürəti nəzərə alınmır. 
Oyunun başqa variantları: Meydançada 30 sm enində 3 zolaq çəkilir. Zolaqlar bir-birindən 40-50 
sm aralı olur. Birinci zolaqdan 40-50 sm aralı bir start xətti çəkilir. Üç komanda təşkil edilir və 
komandalar zolaqların ətrafında cərgə ilə dayanırlar. Müəllimin işarəsi ilə birinci oyunçular (hər 
komandadan bir nəfər) gəlib start xəttindən 5 m aralı dayanır. «Marş» komandası ilə onlar qaçırlar, start 
xəttində bir ayaqları ilə təkan vurub birinci zolağın üzərinə düşürlər. Qalan oyunçular da bu cür 
tullanırlar. 
Sonra oyunçular daha iki dəfə qaçmaqla ikinci və üçüncü zolaqlara tullanırlar. İkinci zolağın üzərinə 
düşmüş oyunçu iki xal, üçüncüyə düşmüş üç xal qazanır. 
Daha çox xal qazanmış komanda qalib sayılır. 
Qaydalar: I. Start xəttindən kənarda təkan vurmuş oyunçu zolağın üzərinə düzgün düşsə də, ona xal 
verilmir. 2. Tullanmanı təkrar etməyə icazə verilmir. 
Milli xalq oyunları 
Bənövşə 
Uşaqlar özlərinə iki başçı seçirlər. «Halay-halay» gəlməklə iki dəstəyə ayrılırlar. Dəstələr bir-
birindən yüz addım aralı əl-ələ tutmaqla cərgə təşkil edib qarşı-qarşıya dayanırlar. Başçılardan biri o 
birisinə deyir: 
                    Birinci başçı: - Bənövşə. 
                    İkinci başçı:   - Bəndə düşə. 
                    Birinci başçı: - Bizdən sizə Kim düşə? 
              İkinci başçı uşaqlardan birinin adını çəkib deyir: 
                    - Əli yaxud Qəmər düşə. 
Əli yaxud Qəmər cərgədən ayrılıb yüyürə-yüyürə əl-ələ tutmuş uşaqların cərgəsini yarmalıdır. 
Burada güclülük əsas şərtlərdəndir. Əgər oyunçulardan biri güclə əl-ələ tutmuş uşaqların əlini bir-birindən 
ayırıb o biri tərəfə keçsə, bir uşaq da götürüb yenə də öz əvvəlki yerinə qayıdır. Yox, əgər keçə bilməsə, 
orada qalmalı, o dəstəyə qoşulmalıdır. Hansı dəstə uşaqların hamısını öz tərəfində saxlaya bilsə, o dəstə 
oyunda qalib gəlir. 
Çağırış 
Oyunçular iki dəstəyə bölünüb, meydançanın əks tərəfində cərgəyə düzülür və nömrələnirlər.  
Hər dəstənin qarşısında cərimə xətti çəkilir. Meydançanın ortasında diametri 1 m olan dairə çəkilir 
və mərkəzinə toppuz qoyulur. 
Müəllimin işarəsi ilə nömrəsi çağırılan oyunçu cəld dairəyə tərəf qaçır, toppuzu götürüb öz 
dəstəsinə çatdırmağa tələsir.  
 287
Bu müddətdə digər dəstənin oyunçusu cərimə xəttinə çatana qədər əli ilə rəqibinə toxunmağa çalışır. 
Tutulmayan bir xal qazanır. Daha çox xal toplayan dəstə qalib gəlir.Qaçış zamanı oyunçunu itələmək və 
toppuzunu əldən zorla almaq olmaz. 
Durma,  qaç 
   Oyunçular ki dəstəyə bölünür. Dəstələr bir-birindən 10-12 m aralıda sıraya düzülürlər. Hər 
dəstənin qarşısında diametri 1 m olan dairə çəkilir. Müəllim oyunçuları nömrələyir.  
Nömrəsi çağırılan oyunçular dairəyə girib, üzü öz dəstələrinə tərəf qaçış vəziyyəti alırlar. Müəllimin 
«başla» komandası ilə hər iki oyunçu öz dəstəsinin sol tərəfi ilə qaçaraq dəstənin ətrafına dolanır və cəld 
öz dairəsinə daxil olmağa çalışır. Daha tez dairəyə girən oyunçu bir xal qazanır. Çox xal toplayan dəstə 
qalib gəlir. Qaçarkən bir-birini itələmək olmaz. 
 
 
 
 
 
Şəkil 5. 
«Zolaqlar üzərindən hoppanma» oyunu 
 
 
II   S İ N İ F 
 
Şəkil sərgisi 
Oyuna hazırlıq: Oyunun qaydaları şagirdlərə izah edilir. Onlardan üç nəfər aparıcı seçilir. 
Bunlardan biri sərginin «müdiri», ikisi isə «tamaşaçı» rolunu ifa edir. 
Sonra oyunda iştirak edənlər (aparıcılardan başqa) meydançaya dağılışırlar. Onlar öz duruşları ilə 
hansı şəkli təsvir edəcəkləri haqqında bir-biri ilə, yaxud «müdirlə» məsləhətləşirlər. Hər hansı bir şəkli 
bir, iki və ya üç nəfər təsvir edə bilər. Məsələn, xizək sürənin, at çapanın, futbolçunun, boksçunun, qılınc 
oynadanın və b. idmançıların əsas çıxış vəziyyətlərini təsvir etmək (yamsılamaq) olar. 
   Uşaqlar müəllimin işarəsi ilə meydançanın kənarına düzülüb düşündükləri hadisəni təsvir edirlər. 
Hamı hazır olduqdan sonra müdirin «üç-dörd» komandası ilə hamı bir səslə deyir: «Sərgi açıqdır». 
Oyunun gedişi: Bütün şəkillər hazır olduqdan sonra və müdir sərgini açdıqdan sonra tamaşaçılar 
şəkillərin arası ilə gəzişirlər. Tamaşa 16 saniyə davam edir. Sonra müdir ikinci dəfə komanda verir: «üç-
dörd». Bu zaman oyunda iştirak edənlər «Sərgi bağlıdır» - deyə azad vəziyyəti alır və öz yerlərində 
dayanırlar. Tamaşaçılar üç şəklin adını çəkirlər. Ən yaxşı şəkli təsvir etmiş oyunçular aparıcı olur, əvvəlki 
aparıcılar isə oyunçulara qoşulurlar. 
Metodik göstərişlər: I. Yaxşı olardı ki, müəllim nümunə üçün bir neçə şəkli təsvir etsin. 2. Şəkli 
daha düşüncəli təsvir etmiş oyunçuları fərqləndirmək üçün müəllim onlara xal hesabı ilə yer də verə bilər. 
3. «Sərgi açıqdır» sözündən «sərgi bağlıdır» sözünə qədər qəbul edilmiş vəziyyətdən tərpənmək olmaz. 4. 
Oyun yenidən təkrar olunan zaman əvvəlki şəkli eyni oyunçu təkrar etməlidir. 5. Kimin müdir, kimin 
tamaşaçı olmasını aparıcılar öz aralarında müəyyən edirlər. 
  
 
 
Topu ortadakına 
Oyuna hazırlıq: İştirakçılar bir neçə komandaya bölünürlər. Hər komanda ayrılıqda bir dairə təşkil 
edir. Dairələrin ortasında aparıcılar dururlar. Hər aparıcıya bir voleybol və ya basketbol  topu verilir. 
 Oyunun gedişi: Müəllimin «Başla» komandası ilə aparıcılar topu növbə ilə öz yoldaşlarına atırlar. 
Onlar da növbə ilə topu yenə də qaytarırlar. Beləliklə, bütün oyunçulara top atılır. Aparıcı axırıncı topu 
qəbul edən kimi, onu yuxarıya qaldırır, bununla da oyunun qurtardığını bildirir. Bunu hansı komanda tez 
etsə, həmiin komandaya bir qələbə xalı verilir. 
Sonra aparıcılar başqa oyunçularla əvəz edilir və  oyun yenə də davam etdirilir. Axırda daha çox xal 
toplamış komanda qalib gəlir. 
 288
 Metodik göstərişlər: I. Yaxşı olar ki, oyunçulara voleybol, basketbol topları əvəzinə doldurulmuş 
toplar verilsin. 2. Oyunu 3-5 dəfə təkrar etmək olar. 3. Bütün komandalara düzgün nəzarət etməkdən ötrü 
müəllim özünə münasib yer seçməli və köməkçi şagirdlərdən istifadə etməlidir. 4. Oyunçulara top 
ötürüldükdən sonra onlar əvvəlcədən şərtlənmiş kimi bir sıra idman hərəkətləri edib sonra aparıcıya 
qaytarsalar daha səmərəli olar. 
Fiqurlar 
Oyuna hazırlıq: Oyunçular dairə boyunca düzülüb əl-ələ tuturlar. Bir nəfər aparıcı təyin edilir. 
Aparıcı dairənin içərisində dayanır. 
Oyunun gedişi: Müəllimin komandası ilə oyunçular dairə boyunca hərəkət etməyə başlayır. Onlar 
sağa, sola addımlayır, addımların sürətini artırıb-azaldırlar, yavaş addım, tez-tez addım, qaçış, aşağı 
oturmaqla yeriş (qaz yerişi) və s. hərəkətlər edirlər (Müəllim sayır və hansı hərəkətləri etmək lazım 
olduğunu işarə ilə bildirir). Müəllimin komandası ilə bütün oyunçular dayanırlar və bədənlərinin, 
qollarının, qıçlarının vəziyyəti ilə hər hansı bir fiqur (idman növləri üzrə: boksçunun duruşu, qaçan 
adamın vəziyyəti, qapıçının duruşu və s.) göstərirlər. Bu vaxt aparıcı gəzişir və alınmış vəziyyətlərə 
(fiqurlara) baxır, hansı oyunçunun «fiquru» (yaratdığı vəziyyət) aparıcının daha çox xoşuna gəlirsə, o, 
həmin oyunçuya yaxınlaşır və adını çəkir. Onlar yerlərini dəyişirlər. Oyun müəyyən vaxt (8-10 dəq.) 
ərzində keçirilir. Ən yaxşı fiqur yaratmış oyunçular qalib gəlirlər. 
Metodik göstərişlər: Oyun zamanı şagirdlərin nə kimi «fiqurlar» yaratmalı olmaları müəllim 
tərəfindən əvvəlcə təsvir edilməli və göstərilməlidir. 
Qozalar, palıdlar, qozlar 
Oyuna hazırlıq: Şagirdlər cərgəyə düzülüb 1-2-3 sayırlar. Birlər birinci, ikilər – ikinci, üçlər isə 
üçüncü dairəyə düzülürlər. Oyunçulara şərti olaraq adlar qoyulur. Bir nömrəli oyunçular «Qozalar», iki 
nömrəlilər «Palıdlar», üç nömrəlilər isə «Qozlar olurlar. Üç nəfər aparıcı təyin edilir. Onlar istədikləri 
yerdə. Oyunun gedişi: Müəllim şərti adları («qozalar», «palıdlar») növbə ilə çağırırlar. Çağırılmış 
oyunçular başqa dairəyə qaçıb yerini dəyişdirməyə çalışır. Aparıcılar isə bu zaman qaçıb, boş yerlərdən 
birini tuturlar. Kim dairə tuta bilmirsə, aparıcı sayılır. Dairələrdə özünə yer tutmuş aparıcıya həmin 
yerdən çıxmış oyunçunun şərti adı verilir. Boşalmış yer o zaman tutulur ki, oyunçuya dairəyə daxil olub, 
əl-ələ tutmuş olsun. Oyunda aparıcı rolunda heç oynamamış (yaxud başqalarına nisbətən az oynamış) 
oyunçular qalib sayılırlar. Bu zaman birinci dəfə təyin edilmiş aparıcıların ilk oyunları nəzərə alınmır. 
Metodik göstərişlər: I.  Oyunun səmərəsini və marağını artırmaq üçün ayrı-ayrı dairələr (hər üç 
nəfər) bir-birindən mümkün qədər aralı dayanmalıdır. 2. Dairədə özünə yer tutmuş oyunçunu güclə 
itələyib çıxartmağa icazə verilmir. 
İtiayaqlılar komandası 
Oyuna hazırlıq: Meydançanın bir tərəfində start xətti çəkilir. Oyunçular üç komandaya ayrılırlar: 
biri start xəttinin arasında, biri sağında, o biri isə solunda cərgəyə düzülürlər. Start xəttindən 15-20 m 
qabaqda hər komanda üçün bir dairə çəkilir və içərisinə toppuz (qumbara) qoyulur.  
Hər komandadan bir nəfər (cərgədə birinci dayananlar) start xəttinə hazır dayanırlar.  
Oyunun gedişi: Müəllimin «Marş» komandası ilə oyunçular öz dairələrinə doğru qaçırlar və 
dairədəki toppuzu götürüb üç dəfə yerə vurduqdan sonra yenə öz yerinə qoyub start xəttinə qaçırlar. Bunu 
hansı oyunçu daha tez eləsə öz komandasına xal qazanmış olur. Sonra həmin qaçan oyunçular cərgələrdə 
öz yerlərinə keçirlər, növbəti oyunçular isə start xəttinə gəlir və beləliklə də oyun davam edir. Bütün 
oyunçular qaçandan sonra daha çox xal toplamış komanda qalib gəlir. 
Metodik göstərişlər: I. Dərsin sıxlığını artırmaq üçün hər dəfə üç nəfər  deyil, oyunu 4-5 nəfərin 
qaçması ilə keçirmək olar. 2. Şagirdləri 2 qrupa ayırıb, ayrı-ayrı start xətləri üzrə oyunu keçirtmək 
mümkündür.  
Ağ ayılar 
Oyuna hazırlıq: Meydançada oyun keçiriləcək sahə xətlərlə cızılır. Meydançanın bir küncündə 
üçbucaq şəklində bir sahə nişanlanır. Bura «ağ ayıların mağarası» hesab olunur. İki nəfər aparıcı («ağ 
 289
ayılar») ayrılır.  «Ağ ayılar» mağarada dayanırlar. Qalan oyunçular «ayı balaları» sərbəst halda 
meydançaya yığışırlar.  
Oyunun gedişi: Müəllimin işarəsi ilə «ağ ayılar» mağaradan çıxırlar və əl-ələ tutaraq «ayı 
balalarını» tutmağa çalışırlar. Onlar «ayı balasına» çatdıqdav onu araya alırlar və boş əllərini elə tuturlar 
ki, «ayı balası» qolları arasında qalsın. 
Sonra onlar tutduqları «ayı balalarını» mağaraya aparırlar. Tutulmuş oyunçu mağarada qalır, «ağ 
ayılar» başqasını tutmağa gedirlər. Mağarada iki nəfər tutulmuş «ayı balası» olduqda onlar da «ağ ayılar» 
kimi əl-ələ tutub «ayı balalarından» tutmağa başlayırlar. Oyun iki nəfər tutulmamış oyunçu qalana qədər 
davam edir. Bu iki nəfər oyunun qalibi sayılır, onlar oyunu yenidən başlamaq üçün «ağ ayılar» hesab 
olunurlar. 
 «Ayı balalarına» aparıcıların qolları arasından dartınıb çıxmağa və mağaradan çıxıb qaçmağa icazə 
verilmir. «Ağ ayılara» isə oyunçunun əlindən və paltarından tutmağa icazə verilmir. 
Metodik göstərişlər: I. Lazımi xətlər meydançada əvvəlcədən çəkilib hazırlanmalıdır. 2. Şagirdlərdə 
yorğunluq hiss edildikdə onlara dincəlmək üçün fasilə verilməlidir. 
Boş yer 
Oyuna hazırlıq: Oyunçular böyük bir dairə boyunca düzülürlər və əllərini arxada bellərinə qoyurlar.  
Bir nəfər aparıcı ayrılır. Aparıcı dairənin xaricində (oyunçuların arxasında) olur.  
Oyunun gedişi: Müəllimin işarəsi ilə aparıcı oyunçuların arxasında, dairə boyunca hərlənir. O, 
istədiyi vaxt oyunçulardan birinin əlinə toxunur və özü qaçmağa başlayır. Toxunulmuş oyunçu, yerindən 
çıxır, dairənin xarici ilə ancaq aparıcının əks istiqamətinə qaçır və çalışır ki, ondan tez gəlib yer tutsun. 
Aparıcı isə boş yerə tez çatmaq və onu tutmağa çalışır. Beləliklə, bu iki oyunçudan hansı daha tez boş 
yerə çatı onu tutsa, yer onun olur. Digər qaçan isə yersiz qalır və dairənin xaricində hərlənməklə oyunu 
əvvəlki qaydada davam etdirir. 
Metodik göstərişlər: 1. Oyunu elə təşkil etmək lazımdır ki, bütün uşaqlar oyunda fəal iştirak edə 
bilsinlər. Bunun üçün yaxşı olar ki, oyun iki dairə boyunca aparılsın. 2. Əks istiqamətdə qaçan uşaqların 
bir-birinə toxunmaması üçün uşaqlara necə keçmək lazım olduğunu öyrətmək lazımdır. 
Nömrələrin çağırılması 
Oyuna hazırlıq: Oyunçular iki bərabər qüvvəli komandalara ayrılırlar. Komandalar meydançanın 
baş tərəfində çəkilmiş start xəttinin arxasında sıra ilə dayanırlar. Start xəttindən 25-30 m qabaqda hər iki 
komanda üçün bir dayaq qoyulur. Şagirdlər nömrələrini sayırlar və yadda saxlayırlar. 
Oyunun gedişi: Müəllim bir kənarda dayanır və gözlənilmədən hər hansı bir nömrəni çağırır. Həmin 
çağrılmış nömrələrə məxsus oyunçular sıralardan tez çıxıb qarşıdakı dayaqlara tərəf qaçır və onun 
ətrafında fırlanıb yenidən qayıdırlar. 
Kim gəlib öz yerini sırada daha tez tutarsa, həmin komandaya bir qələbə xalı verilir. Sonra müəllim 
bu qayda ilə başqa nömrələri çağırır. Axırda hansı komanda daha çox qələbə xalı toplamış olsa, həmin 
komanda qalib gəlir. 
Metodik göstərişlər: I. Müəllim nömrələri elə çağırmalıdır ki, bütün oyunçuların nömrəsi eyni 
dərəcədə çağırılmış olsun. Nömrələri ardıcıl çağırmaq olmaz, çünki bu zaman kimin çağırılacağı 
əvvəlcədən bilinər. 2. Məsafəni axıra qədər qaçmayan, yerindən vaxtında çıxmayıb oyunu ləngidənlərin 
komandası üçün cərimə xalı verilməlidir. 
 290
Dovşanlar bostanda 
Oyuna hazırlıq: Meydançanın ortasında bir-birinin içərisində iki böyük dairə çəkilir. Dairələrin 
arasında 3-4 m məsafə olmalıdır. İçəridəki dairə «bostan» sayılır və burada «gözətçi» dayanır. Qalan 
oyunçular «dovşanlar» iki dairənin arasındakı sahədə yerləşirlər. 
Oyunun gedişi: Müəllimin işarəsi ilə «dovşanlar» iki ayaqları üzərində hoppana-hoppana hərəkət 
edirlər. Onlar gah «bostana», gah da sahələrinə hoppanırlar. Gözətçi bostana girən dovşanları tutmağa 
çalışır. «Dovşanları» ikinci dairəyə qədər tutmağa icazə verilir. «Dovşanlar» isə ikinci dairədən kənara da 
çıxa bilərlər. Hansı dovşan tutularsa, o gözətçini əvəz edir və oyun yenidən başlanır.Oyunda heç 
tutulmamış oyunçular qalib sayılırlar. 
Paraşütçülər 
Oyuna hazırlıq: Sinif iki paraşütçülər komandasına ayrılır. İdman zalında bir-birindən 3-4 m aralı 
sıra ilə və bir-birinə paralel üç gimnastika skamyası (təyyarə) qoyulur. Hər skamyanın sağ və sol 
tərəflərində 3-4 (diametri 30 sm) kiçik dairələr çəkilir. Bu dairələr paraşütçülərin uçub yerə düşməsi 
üçündür. 
Birinci komandanın paraşütçüləri «təyyarəyə» minirlər (Hər skamyanın üzərinə 8 nəfər çıxmışsa, 
bunlardan 4 nəfəri üzünü skamyanın sağında, 4 nəfəri isə solunda olan dairələrə tərəf çevirir. Digər 
komandanın oyunçuları oyuna nəzarət edirlər. 
Oyunun gedişi: Müəllimin işarəsi ilə paraşütçülər (hamısı eyni vaxtda) hərəsi öz dairəsinə düzgün 
tullanıb düşdükdən sonra və düşərkən müvazinəti saxlayan paraşütçü komandası bir xal qazanır 
 
Şəkil 6. 
Paraşütçülər oyunu: 
1-1-ci komanda; 2-2-ci komanda; 3-3-cü sm-lik dairə; 4-4 sm-lik dairə; 5-ci müəllim. 
Sonra birinci komandanın oyunçuları hakimlik edir, ikinci komanda isə hərəkəti yerinə yetirir. Oyun 
yenidən təkrar olunur. 
Milli xalq oyunları 
Kim tez yüyürər 
Oyunçular iki dəstəyə düzülüb, bir-birindən 10-12 m aralı üzbəüz dayanırlar. Hər dəstənin 
qarsışında diametri 1 m olan dairə çəkilir. Aparıcı oyunçuları nömrələyir. Sonra onun işarəsi ilə hər 
dəstənin I nömrəli oyunçusu dairəyə keçib yüyürməyə hazır vəziyyət alır. «Başla» əmri verilir. Hər 
oyunçu cəld yüyürüb rəqibin dairəsinə düşməyə çalışır. Rəqib dairəsinə daha tez çatan oyunçu bir xal 
qazanır. Beləliklə, daha çox xal toplayan oyunçu (dəstə) oyunu udmduş olur. 
              Yüyürərkən qarşılaşmaq olmaz. 
              Rəqib dairəsinə əks tərəfdən daxil olmaq lazımdır. 
Toppuz qaçırma 
Oyuna hazırlıq: Oyunçular iki dəstəyə bölünür, nömrələnir və bir-birindən 20-25 m aralıda üz-üzə 
düzülürlər. Hər sıranın qarşısından bir addım aralıda xətt çəkilir. Hər xətdən yarım metr aralıda diametri 
 291
bir addım olan dairə çəkilir. Dairənin mərkəzində toppuz qoyulur. Meydançanın mərkəzində bir-birindən 
yarım metr aralı, diametri bir addım olan daha iki çevrə çəkilir. Oyun başlanır. Müəllimin işarəsi ilə 
nömrələri çağırılan oyunçular toppuzları götürüb qaça-qaça öz dairələrinə qoyur və cəld müəllimin yanına 
yüyürürlər. Müəllimə daha tez çatan oyunçu bir xal qazanır, daha çox xal toplayan dəstə qalib sayılır.Eyni 
bir oyunçunu ikinci dəfə çağırmaq olmaz. Dairəyə qoyulmuş toppuz aşırsa, oyunçu qayıdıb onu 
düzəltməlidir. 
 
Qu-qu 
Oyunçular iki dəstəyə bölünüb, meydançada bir-birinə qarşı sıraya düzülürlər. Dəstələrdən iki 
addım aralı bir-birinə paralel ağaclar basdırılır və onun üstündən şüvül (planka) qoyulur. Tullanış erindən 
10-15 m aralı qaçış xətti çəkilir. Püşk atılır. Dəstələr nömrələnir. Sonra hər dəstədən bir oyunçu qaçaraq 
ağacın üzərindən hoppanmağa çalışır. Əvvəl birinci, sonra isə ikinci dəstənin oyunçusu hoppanır. 
Oyunçular hamısı ağacın üstündən hoppanmağa çalışırlar. Hoppana bilməyən oyunçu bir xal itirir. Daha 
çox xal toplayan dəstə qalib gəlir. Hoppanarkən ağaca toxunmaq və qaçış xəttindən çıxmaq olmaz.  
Qurmadaş 
Meydançanın ortasında böyük bir dairə çəkilir. Onun mərkəzində toppuz qoyulur. Toppuzdan 20-25 
m aralı mərə qurulur – xətt çəkilir. Oyunçular iki dəstəyə bölünürlər və sıraya düzülürlər. Püşk atılır. 
Birinci dəstə mərə xəttində sıraya düzülür. Onlar növbə ilə top atır. Toppuzu vurub aşırmağa çalışırlar. 
Topu atan oyunçu keçib dəstənin sonunda dayanır. Toppuzu vurub – aşıran bir xal qazanır. Çox xal 
toplayan dəstə qalib hesab olunur. Oyunçu topu atarkən xətti tapdalaya bilməz.Toppuzu vurub aşıran 
oyunçu ikinci dəfə oyunu davam etdirə bilər. 
Düzgün atmaq 
Oyunçular iki dəstəyə ayrılır. Meydançada bir-birindən 15-20 m aralı iki xətt çəkilir. Hər iki dəstə 
həmin xətlər boyu qarşı-qarşıya düzülürlər. Oyunçular nömrələnirlər. 
Müəllim 1-2-3-4 və s. nömrələri çağırır. Nömrəsi çağırılan oyunçular topla rəqiblərini vurmağa 
çalışırlar. Rəqiblərindən biri topu tutsa bir xal qazanır. Beləliklə, hansı tərəf daha çox xal toplasa qalib 
gəlir. 
III  S İ N İ F 
«Yoldaş komandir» 
(Ümumi inkişaf hərəkətləri üçün oyunlar) 
Oyuna hazırlıq: Oyunçular bir dəstəyə düzülürlər. Müəllim oyunun qaydaları ilə və əhəmiyyəti 
haqqında nəzəri məlumat verir. 
Oyunun gedişi: Müəllim cərgənin qarşısında dayanıb müxtəlif hərəkətlər edir. Oyunçular o 
hərəkətləri edirlər ki, müəllim həmin hərəkəti başlayarkən «Yoldaş komandir» sözü işlətmiş olsun. Əgər 
bu söz deyilməmişdirsə, icra olunmuş hərəkətləri şagirdlər etməməlidirlər. «Yoldaş komandir» sözü 
demədən kim hərəkəti icra edirsə, həmin oyunçular uduzmuş olurlar, cərgənin arxasına keçib, ikinci cərgə 
təşkil edirlər. Oyun müəyyən vaxt ərzində (5-7 dəqiqə) keçilir. Birinci cərgədə axıra qalmış oyunçular 
qalib sayılırlar.  
 292
Metodik göstərişlər: 1. Oyun zamanı qol-qıç və gövdə əzələləri üçün müvafiq hərəkətlərin icrası 
nəticəsində şagirdlərin orqanizmi əsas işə hazırlanmış olsun. 2. Bu cür oyunlar dərsə hazırlıq hissəsində 
verilməlidir. Bu oyundan sonra hazırlıq hərəkətlərinin icrasına ehtiyac yoxdur. 
Topun dairə boyunca ötürülməsi 
Oyuna hazırlıq: Oyunçular dairə boyunca düzülürlər. Qolları yana qaldırıb qollararası seyrəltməklə 
bir addım geriyə atılırlar. Sonra bir-iki saymaqla iki komandaya ayrılırlar. Hər komandadan bir nəfər 
kapitan seçilir. Kapitanlar dairənin qarşı tərəflərində üz-üzə dayanırlar. Hər kapitana bir voleybol topu 
verilir.  
Oyunun gedişi: Müəllim komandası ilə kapitanlar topu sağ tərəfdə dayanmış yaxın komanda 
yoldaşlarına ötürürlər. Onlar da topu tutub növbəti yoldaşa atırlar. Bu qayda ilə top bir də kapitana gəlib 
çıxını qədər dairə boyunca ötürürlər. Kapitan topu alan kimi onu yuxarı qaldırır. Bunu hansı komanda 
daha tez edirsə, həmin komandaya bir xal verilir. Oyun yenidən başlayır. Oyun 2-3 dəfə təkrar edilir. 
Axırda hansı komandanın xalı çox olarsa, həmin komanda udmuş hesab olunur. 
Metodik göstərişlər: 1. Uşaqlara doldurulmuş toplar verilsə daha yaxşı olar. 2. Sinifdə uşaqların sayı 
çox olduqda  da iki dairə təşkil edib oyunu keçirmək olar. 
Gecə və gündüz 
(Sürətlə qaçmaq üçün oyun) 
Oyuna hazırlıq: Meydançanın ortasında bir xətt çəkilir və iki hissəyə ayrılır. Hər hissənin axırında 
«şəhərcik» cızılır. Orta xətdən «şəhərciyə» qədər 15-30 m məsafə olmalıdır. Oyunçular iki komandaya 
ayrılırlar. Komanda orta xəttin hər iki tərəfində bir addımlıq məsafədə durub, arxalarını orta xəttə tərəf 
çevirirlər. «Şəhərciklər» hər komandanın qabaq tərəfində olur. Püşk üzrə komandalardan biri «Gündüz», 
o biri isə «Gecə» olur.  
Oyunun gedişi: Müəllim orta xəttin yanında durub gözlənilmədən komandalardan birinin adını 
deyir. Adı çəkilən komandanın oyunçuları öz «şəhərciklərinə» tərəf qaçır və tez onun içərisinə doluşmağa 
çalışırlar. Digər komandanın oyunçuları isə tez dönüb qaçanları qovur və onlara toxunmağa çalışırlar. 
Tutulmuş oyunçular sayılır, qeydə alındıqdan sonra bütün oyunçular öz yerlərinə qayıdırlar, oyun yenidən 
başlayır. Oyun çağırışların miqdarı hər komanda üçün eyni olmaqla 4 dəfə aparılır. Axırda daha çox 
oyunçu tutulmuş komanda qalib gəlir. 
Metodik göstərişlər: 1. Oyun keçirilən meydançada qaçış istiqamətində təhlükə törədə biləcək 
alətlər, cisimlər olmamalıdır. 2. Şagirdlərə qaçanı möhkəm vurmağa, qaçanı itələməyə, «şəhərcik» 
xəttinin içərisində onlara toxunmağa icazə verilməməlidir. Bu qaydaları pozan komandaya cərimə xalı 
verilməli və axırda nəzərə alınmalıdır. 
Daban balığı və durna balığı 
(Sürətlə qaçmaq üçün oyun) 
Oyuna hazırlıq: Meydançanın (idman zalının) hər iki başında «daban balıqları» üçün «evlər» tikilir. 
Bütün oyunçular – «daban balıqları» bu evlərdən birində yerləşirlər. Bir nəfər aparıcı – «durna balığı» 
meydançanın mərkəzində dayanır. 
     Oyunun gedişi: Müəllim 1-2-3- sayır və «daban balıqları» bir evdən çıxıb o biri evə tərəf 
qaçırlar. «Durna balığı» isə qaçan «daban balıqlarından» mümkün qədər çox tutmağa (toxunmağa) çalışır. 
Tutulmuş oyunçular müəyyən edilmiş yerə aparılır. Oyun yenidən başlanır. Tutulmuşların sayı 8-10 nəfər 
 293
olur və bu zaman onlar meydançanın ortasında gəlib əl-ələ tuturlar, üzü «daban balıqlarına» tərəf dayanıb 
«tor» əmələ gətirməyə başlayırlar.  
İndi «daban balıqları» başqa evə qaçmaq üçün gərək tordan da keçsinlər (Əllərin altından əyilib 
keçməklə). Tutulmuş oyunçular «tor» düzəldənlərə qoşulurlar. Tutulmuşların sayı çoxaldıqda onlar əl-ələ 
tutub «dairəvi tor» təşkil edirlər. Tutulanların sayı daha da artarsa, o zaman iki «dairəvi tor» (yaxud bir 
tor, iki tor, bir dairəvi tor və s. düzəldilir). Bu cür hallarda başqa evə tərəf qaçan «daban balıqları» 
dairənin içərisinə və oradan xaricə keçməklə qaçmalıdırlar. Oyun tutulmamış 3-4 oyunçu qalana qədər 
davam edir.  
Axıra qədər tutulmamış oyunçular oyunun qalibləri sayılırlar. 
Uzağa atmaqla vaxt qazanmaq 
Oyuna hazırlıq: Sinif şagirdləri A və B komandalarına ayrılır (Sarılar və qırmızılar). Hər 
komandanın atanları və qaçanları olur. Meydançanın bir başında atma xətti çəkilir. Bundan iki addım 
qabaqda isə start xətti nişanlanır. Hər komandadan olan «qaçanlar» start xəttində dayanırlar. Qaçanların 
arxasında isə rəqib komandasının «atanları» dayanırlar. Atanların hərəsinə içərisi qumla doldurulmuş 
kisəciklər verilir. Kisənin rəngi rəqib komandaya məxsus rəngdə (sarılara qırmızı, qırmızılara sarı kisə 
verilir) olur.  
Oyunun gedişi: Müəllimin işarəsi ilə bütün «atıcılar» əllərindəki kisəni «qaçanların» başları 
üzərindən gücləri çatan qədər uzağa atırlar (Hamı eyni vaxtda). «Qaçanlar» isə dərhal öz komandalarının 
rəngində olan kisələrdən birini götürüb cəld start xəttinə qayıdırlar. «Qaçanlar» start xəttinə daha tez 
qayıtmış komandaya bir qələbə xalı verilir. Sonra oyunçular yerlərini dəyişirlər (və vəzifələrini): Atanlar 
indi «qaçan», qaçanlar isə «atan» olurlar. Beləliklə, oyun 8 dəfə təkrar edilir. Daha çox xal toplayan qalib 
gəlir. 
Metodik göstərişlər: 1. Oyuna nəzarət etmək üçün müəllim özünə düzgün yer seçməlidir ki, start 
xəttinə hansı komandanın daha tez gəldiyini düzgün müəyyənləşdirə bilsin. 2. Bu iş üçün müəllim özünə 
köməkçi-şagirdlər də ayıra bilər. 3. Lazım olan kisəciklər uşaqlar vasitəsilə əvvəlcədən hazırlanmalıdır. 
Mütəhərrik hədəf 
(Hədəfə cisim atmaq üçün oyun) 
  Oyuna hazırlıq: Şagirdlər bir-birindən 2-3 m aralı olmaqla böyük dairə boyunca düzlənirlər. 
Oyunçuların pəncələri qabağında dairənin xətti çəkilir. Dairənin içərisində bir nəfər aparıcı dayanır. 
Oyunçulara voleybol topu verilir.  
Oyunun gedişi: Müəllimin işarəsi ilə dairə boyunca düzlənmiş oyunçular əllərindəki topla aparıcını 
vurmağa çalışırlar. Aparıcı isə  dairənin içərisində o tərəf-bu tərəfə qaçmaqla özünü topdan yayındırır. 
Aparıcını topla vura bilən oyunçu dairəyə girib onu əvəz edir. Müəllim kimin neçə dəfə aparıcı olmasını 
hesaba alır. Axırda kim daha çox aparıcı rolunda oynamış olarsa, o da qalib sayılır. 
Müəllimin topları dəstə başçılarına ötürüb «başla» komandası verir. Hər dəstənin oyunçusu topu 
atıb tuta-tuta müəllimin yanına yüyürür, qaçarkən topu yerə salmayan oyunçu I xal qazanır. Sonra hər 
oyunçu öz dəstəsinə qayıdıb topu növbədə duran yoldaşına ötürür, özü isə keçib sıranın sonunda durur. 
 Metodik göstərişlər: Topu hündürə atıb-tutmaq lazımdır.Topu müəllimə atmaq yox, vermək 
lazımdır. Topu itirən oyunçu sıradan çıxarılır. Qaçarkən bir-birini itələmək olmaz.  
Dırmanmaq 
 294
Yer və avadanlıq: Bu oyun idman salonunda və ya bağda oynanılır. Dırmanmaq üçün bir gimnastika 
dirəyi və ya kəndir (kanat) bir alma və ya kök lazımdır.  
Oyuna hazırlıq: Oyunda iştirak edənlərin hamısı dirəyin və ya kəndirin ətrafında diametri 2-3 m 
olan bir dairə təşkil edirlər. Dirək və ya kəndir 3-4 m hündürdən asılır, ondan bir metr kənarda isə bir 
qarmaq asıb, ona alma və ya kök bağlayırlar. Fikir vermək lazımdır ki, alma və ya kök daim hərəkətdə 
olsun. 
Oyunun təsviri: Oyunçular müəllimin göstərişi ilə bir-bir gəlib dizlərini və qarınlarını 
toxundurmadan kəndirə və ya gimnastika dirəyinə dırmanmağa başlayırlar. Dırmanmanın axırında 
oyunçu əlinin köməyi olmadan 25 saniyə ərzində çalışır ki, yırğalanan almanı və ya kökü ağzı ilə tutsun. 
Oyunçu dırmanarkən dizi və ya qarnı ilə kəndirə və ya qarnı ilə kəndirə və ya dirəyə toxunmuş 
olarsa, habelə almanı və ya kökü tuta bilməzsə, aşağı enməli, meydançanın ortasında durub yoldaşlarının 
istədiyinə əməl etməlidir (oxumalı, oynamalı və s.). 
Oyun 20-30 dəqiqə davam edir. 
Metodik göstərişlər: 1. Əgər şagirdlərin sayı çox olarsa, oyunu iki dairə üzrə keçirmək olar. 2. Oyun 
üçün müxtəlif cür toplardan istifadə etmək olar. 
Ovçular və ördəklər 
(Hədəfə cisim atmaq üçün oyun) 
Oyuna hazırlıq: Meydançada diametri 8-12 m. olan dairə çəkilir. Şagirdlər «ovçular» və «ördəklər» 
komanrdalarına ayrılırlar. «Ovçular» komandasının oyunçuları dairə boyunca düzlənirlər. «Ördəklər» 
komandası isə dairənin içərisində sərbəst gəzişir.  
Oyunun gedişi: Müəllimin işarəsi ilə «ovçular» topu bir-birlərinə atıb-tuturlar və orada fürsət 
düşdükdə topla «ördəklərdən» vurmağa çalışır. Vurulmuş «ördəklər» oyundan çıxarılırlar. «Ovçular» 
bütün «ördəkləri» vurub qurtardıqdan sonra komandalar adlarını və yerlərini dəyişməklə oyunu davam 
etdirirlər. Oyunun qalibi vaxtla müəyyən edilir. Hansı komanda «ördəkləri» daha az vaxt ərzində vurub 
dairədən çıxarsa, həmin komanda qalib gəlir. 
Metodik göstərişlər: 1. Dərsin sıxlığına, oyunun maraqlılığına nail olmaq üçün oyunu iki dairə üzrə 
keçirmək mümkündür. 2. Vaxtın hesaba alınmasında yaxşı olar ki, saniyə ölçəndən istifadə edilsin. 3. 
Oyundan vurulub-çıxarılan oyunçulara müəyyən tapşırıqlar verilməlidir ki, onlar boş dayanmasınlar. 
Topu vur 
(Hədəfə cisim atmaq üçün oyun) 
Oyuna hazırlıq: Oyunçular iki komandaya ayrılır və üz-üzə olmaqla iki cərgəyə düzlənirlər. 
Cərgələrin arasında 8-10 m məsafə olur. 
Meydançanın (zalın) ortasında 1 metr eni olan koridor nişanlanır və buraya 4 voleybol topu qoyulur. 
Komandalardan birinin hər oyunçusuna bir kiçik top verilir.  
Oyunun gedişi: Müəllimin işarəsi ilə əllərində kiçik top olan oyunçular voleybol topunu vurub 
koridorun «rəqib» komandaya məxsus hissəsinə çıxarmağa çalışırlar. «Rəqib» komandaya  tərəf 
çıxarılmış hər top üçün komandaya qələbə xalı verilir. Sonra atılmış topları digər komandanın oyunçuları 
yığırlar və bu dəfə onlar voleybol toplarını vurmağa başlayırlar. Oyun 2-4 dəfə keçirilir. Axırda hansı 
komandanın xalı çox olsa, o komanda qalib gəlir. 
 295
Metodik göstərişlər: 1. Oyunda hər şagirdə bir kiçik top vermək üçün müəllim əvvəlcədən hazırlıq 
görməlidir. Bunun üçün uşaqlara bir neçə gün əvvəldən tapşırılır ki, keçədən kiçik toplar tikib 
hazırlasınlar. 2. Oyun üçün lazım olan voleybol topları və meydança xətləri də vaxtında hazırlanmalıdır. 
Alpinistlər 
(Dırmanmaq üçün oyun) 
Oyuna hazırlıq: Meydançanın kənar xətti boyunca müxtəlif maneələr qoyulur. Şagirdlər 3-4 
komandaya ayrılır və hər komanda özünə bir kapitan seçir. 
Oyunun gedişi: Müəllimin göstərişi ilə komandalar (kapitan qabaqda olur) sıra ilə maneələr olan 
xətt boyunca hərəkət edirlər. Onlar bir ucu gimnastika divarına qoyulmuş skamya ilə yuxarıya qalxırlar, 
tirin üzərindən aşır, yaxud altından sürünüb keçir, daşların (yerdə təsvir edilmiş) üzəri ilə addımlayırlar. 
Onlar «dağ çayından» keçir, gimnastika skamyasını (xəndəyin üzərində olan körpünü xatırladan) 
üzərindən addımlayırlar və s. Komandalar növbə ilə hərəkət edir, müəllim nəticələri qeydə alır. 
Maneələrdən düzgün keçə bilməyən komandalara cərimə xalı verilir. Axırda öz cərimə xalı olan 
komanda qalib gəlir. 
Metodik göstərişlər: 1. Bu oyunu idman meydançasında keçirmək olar. Meydançada keçirildikdə 
maneələrin üzərindən keçmək, dırmanmaq, aşmaq və s. kimi maneələr düzəldilə bilər. 2. Oyunu idarə 
etmək üçün müəllim köməkçi-şagiirdlər də ayırmalıdır (Hər bir oyunçunun hərəkətinə nəzarət etmək, 
cərimə xallarını müəyyənləşdirmək və s. məsələlər üçün). 
İp üzərindən hündürlüyə tullanmaq və qaçaraq zolaq üzərindən uzunluğa tullanmaqla estafet 
(Hündürlüyə və uzunluğa tullanmaq üçün oyun) 
Oyuna hazırlıq: Oyunçular 2-4 bərabər komandalara ayrılır və meydançanın baş tərəfindən çəkilmiş 
start xəttinin arxasında sıra ilə dayanırlar. Start xəttindən 6-10 m qabaqda başqa xətt çəkilir və bu xəttin 
üzərində hər komanda üçün iki nəfər 60-80 sm hündürlükdə ip tuturlar. İpdən 7-12 m qabaqda isə hər 
komanda üçün 1,5 m eni olan bir sahə nişanlanır (Uzunluğa tullanmaq üçün).  
Oyunun gedişi: Müəllimin «marş» komandası ilə hər sıradan birinci oyunçular ipə qədər qaçır, ipin 
üzərindən tullanır, uzunluğa tullanma sahəsinə (zolağına) çatıb təkanla onun üzərindən tullanıb geriyə 
qayıdırlar və növbədə dayanmış yoldaşlarının əlinə toxunub sıranın arxasına keçirlər. Növbəti oyunçular 
da oyunu bu cür davam etdirirlər. Növbə yenidən gəlib birinci qaçanlara çatdıqda onlar əllərini (dəsmalı) 
yuxarı qaldırmaqla qurtardıqlarını bildirirlər. Bunu birinci etmiş komandaya qələbə xalı verilir və oyun 
yenidən başlanır. Axırda daha çox qələbə xalı olan komanda qalib gəlir. 
Metodik göstərişlər: 1. Uzunluğa tullanmaq üçün sahə (zolaq) qismən yumşaq olmalıdır. 2. İpin 
üzərindən tullanarkən ona toxunmuş uzunluq sahəsini tapdalamış oyunçulara görə komandaya cərimə xalı 
verili rvə axırda nəzərə alınır. 
Qaçışla estafet 
(Qaçış üçün oyun) 
Oyuna hazırlıq: Oyunçular 2-4 komandalara ayrılır və meydançanın bir başında çəkilmiş ümumi 
start xəttinin arxasında sıra ilə dayanırlar. Hər komanda özünə bir kapitan seçir. Kapitanlar sıranın 
əvvəlində dayanırlar. Meydançanın digər başında (20-40 m aralıda) hər komanda üçün bir dayaq qoyulur. 
              Kapitanların əllərində bayraq və ya estafet ağacı olur.  
 296
Oyunun gedişi: Müəllimin «Diqqət», «Marş» komandası ilə kapitanlar  öz dayaqlarına doğru 
qaçırlar və onun ətrafında dolanıb geriyə qayıdırlar, bayrağı irəlidə dayanmış növbəti yoldaşlarına 
ötürürlər. Bayrağı almış oyunçular həmiin qayda ilə irəliyə qaçırlar, bayrağı vermiş oyunçular isə keçib 
sıranın arxasında dururlar. Bayraq yenidən kapitana çatana kimi o oyunun qurtarmasını bildirmək üçün 
onu yuxarıya qaldırır. Bunu daha tez edən komandaya qələbə xalı verilir. Sonra isə oyun yeniədən davam 
edir. Axırda qələbə xalı çox, cərimə xalı isə az olan komanda qalib gəlir. 
Metodik göstərişlər: 1. Oyunu 2-3 dəfə təkrar keçirmək olar. 2. Oyun başlanan kimi «Marş» 
komandası almadan kapttanlara qaçmaq və yoldaş gələnə qədər start xəttindən qabağa çıxmağa icazə 
verilmir. 3. Bu qaydaları pozan komandaya cərimə xalı verilir. 4. Bayrağı kim yerə salarsa, özü onu 
qaldırıb oyunu davam etməlidir.  
Cərgələrdə top ötürmək 
(Ümumi inkişaf hərəkətləri üçün oyun) 
Oyuna hazırlıq:  Oyunçular iki bərabər komandalara ayrılırlar. Komandalar üz-üzə cərgə ilə 
dayanırlar. Hər komandanın birinci oyunçusuna bir top verilir.  
Oyunun gedişi: Müəllimin «Diqqət» və «Başla» komandası ilə birinci oyunçular topu yanında 
dayanmış yoldaşına, o isə digər yoldaşına və i.a. ötürürlər. Top cərgənin axırında dayanmış oyunçuya 
çatan kimi o, cərgənin əvvəlinə qaçır və topu əvvəlki qaydada yandakı yoldaşına ötürür. Topu birinci 
olaraq ötürmüş oyunçu axırıncı oyunçuya çevrilib topla birlikdə yenidən cərgənin əvvəlinə keçir, əlini 
yuxarıya qaldırana qədər oyun davam edir. Bunu birinci edən komandaya bir qələbə xalı verilir. Sonra 
oyun yenidən başlanır. Axırda hansı komandanın qələbə xalı çox, cərimə xalı az olarsa, qalib gəlir. 
Metodik göstərişlər: 1. Oyunu həm örtülü şəraitdə, həm də meydançada aparmaq olar. 2. Top 
əvəzinə şagirdələr doldurulmuş toplar verilməsi daha səmərəlidir. 3. Topu ancaq yaxında dayanmış 
yoldaşa ötürmək olar. Topu bir neçə nəfəri arada qoyub ötürməyə icazə verilməməlidir. 4. Bu qaydanı 
pozan komandaya cərimə xalı verilir. 5. Topu yerə salmış oyunçu özü onu qaldırmalı və oyunu davam 
etdirməlidir. 
Dırmanmaqla estafet 
Oyuna hazırlıq: Gimnastika divarından 8-10 m aralıda bir start xətti çəkilir. Start xətti ilə 
gimnastika tiri qoyulur. Gimnastika divarı yanında içəri doldurulmuş iki kisə qoyulur. Gimnastika 
divarında aşağıdan ikinci pilləyə iki lent asılır (bir-birindən aralı). Oyunçular iki komandaya ayrılaraq yan 
tərəflərdə cərgə ilə dayanırlar.  Hər komandadan bir nəfər oyunçu start xəttinə çıxır (Başdan növbə ilə).  
Oyunun gedişi: Müəllimin göstərişi ilə start xəttində dayanan oyunçular tirə tərəf qaçırlar. Onun 
üzərindən aşırlar və kisələrə çatıb onları götürürlər, kisələri başlarına qoyub gimnastika divarının üçüncü 
pilləsinə çıxırlar, lentin üzərindən keçib yenə də düşürlər. Oyunçular geriyə qayıdıb kisələri öz yerinə, 
sonra tirin üzərindən yenə də aşıb start xəttinə qoyurlar. Bunu hansı komandanın oyunçusu daha tez 
edirsə, həmin komandaya bir qələbə xalı verilir. Sonra növbəti oyunçular start xəttinə çıxırlar və beləliklə, 
oyun davam edir. Axırda daha çox xalı olan komanda qalib gəlir. Oyunda səhvə yol verən komandaya 
cərimə xalı verilir və bu xallar axırda nəzərə alınır. 
Milli xalq oyunları 
Mən çobanam 
Oyunçular sıraya düzülüb bir-birinin kəmərlərindən tuturlar. Aparıcı – «çoban», oyunçulardan biri 
isə «qurd» olur. «Qurd» 1-2 addım irəlidə dayanıb, üzü dəstəyə tərəf çevirir: 
 297
              Oyunçu «qurd» deyir: 
              - Mən «qurdam» - alaram 
              «Çoban» cavab verir: 
              - Mən «çobanam» - vermərəm. 
Bundan sonra qurd çobanı aldatmağa, sıradakılardan birinə toxunmağa çalışır. «Çoban» və bir-
birinin kəmərindən tutmuş oyunçular özlərini müdafiə edirlər. 
              «Qurd»un əli dəymiş oyunçu sıradan çıxır. 
 «Qurd»un toxunduğu oyunçuların sayı «çobanın» qoruduğu oyunçuların sayından çox olarsa, 
«qurd» - «çoban» və oyunçulardan biri «qurd» olur. Oyunçuya ayaqla toxunmaq olmaz. 
 «Çoban» «qurd»a toxunduqda oyun dayandırılır. Yeni «çoban» və yeni «qurd» seçilir. 
 
 
                                        Dəsmalaldı qaç 
Uşaqlar dairəvi şəkildə yerə oturub, ortada dayanan başçıya baxırlar. Bir uşaq dairə boyunca qaçır, 
dəsmalını oyunçulardan birinin arxasında yerə qoyur. Başçı uşaqlardan soruşur: 
              - Dəsmal kimin arxasındadır? 
Uşaq dəsmalın arxasında olduğunu bilməsə, onu ortaya salır, bir-birinin üstünə itələyirlər. Döyülən 
uşaq başqa birisinin üstünə yıxıla bilsə özünü azad eləyir, üstünə yıxıldığı oyunçunu onun yerinə ortaya 
çəkir, onu bir-birlərinin üstünə itələyirlər. Özünü möhkəm müdafiə edib, ortaya çıxmayan uşaq qalib 
gəlir. 
Şaxta və günəş 
Bu oyun əsasən qızlar üçündür. Qızlar iki dəstəyə ayrılırlar: Meydançanın əks tərəflərində cərgə ilə 
üz-üzə düzülürlər. Dəstəbaşçı seçilir. Əllərində qırmızı yaylıq tutmuş dəstə «Günəş», ağ yaylıq tutan 
dəstə isə «Şaxta» adlanır. 
Müəllim dəstə başçılarını meydanın ortasına çağırır. Ağ yaylıqlı dəstənin başçısı o birinə deyir: 
              «Şaxtayam, yüküm ağır, 
              Nəfəsimdən qar yağır. 
              Mən gələndə dəryalar, 
              Qorxudan buz bağlayır». 
              Qırmızı dəstənin başçısı cavab verir: 
              «Şaxta baba, nahaq sən 
              Qüvvətliyəm deyirsən. 
 298
              Mən buluddan çıxanda 
              Mum kimi əriyirsən». 
Müəllimin işarəsi ilə dəstə başçıları yaylıqları oyunçulardan yığırlar. Dəstəni sıraya düzüb cəld 
müəllimin yanına yüyürür və yaylıqları ona verirlər. Oyunu tez qurtaran dəstə qalib hesab olunur. 
Artırma 
Uşaqlar iki dəstəyə ayrılırlar. Çöp atırlar. Çöp hansı dəstəyə düşsə, o dəstənin uşaqları düz xətt 
boyunca düzülüb aşağı əyilir. O biri uşaqlar bir-bir onların üstündən atılır, axıra çatan uşaq yerə əyilir. Bu 
minvalla sıra əvvəldən artır, axırdan azalır. Məsələn: uşaqların hər dəstəsində 10 uşaq olarsa, onu da aşağı 
əyilir. İkinci dəstənin üzvləri bir-bir onların üstündən hoppanıb özü onların sırasında aşağı əyilir. Hamı 
atılıb qurtarandan sonra aşağıya əyilmiş yeni bir dəstə yaranır. Birinci dəstənin uşaqları bir-bir ayağa 
qalxıb aşağı əyilən uşaqların üstündən hoppanırlar. Bu minvalla oyun davam edir. 
Tez tərpən 
Oyunçular iki dəstəyə bölünürlər. Dəstələr sıraya düzülür, hər dəstənin bir oyunçusu qaçış xəttində 
hazır vəziyyətdə durur. Bir düz xətt boyu diametri 20 sm olan 12-15 dairə çəkilir. 
Müəllimin işarəsi ilə hər iki dəstənin oyunçuları bir ayaq üstə dairələrlə hoppana-hoppana əvvəlcə 
bir tərəfə qaçır və sonra həmin qayda ilə geri qayıdıb əlini onu gözləyən oyunçunun əlinə vurub arxaya 
keçir. Növbədə duran oyunçu isə oyunu davam etdirir. Oyunu birinci başa çatdıran dəstə qələbə qazanır. 
              Ayaqları dəyişməyə icazə verilir. 
Oyunçunun əli dəyməmiş xətdən kənara çıxmağa  icazə verilmir. Oyunçular dairədən-dairəyə bir 
ayağı üstə atılmalıdırlar. 
Üzəngi 
Oyunçular iki bərabər dəstəyə bölünür və 15-20 m üz-üzə dururlar. Hər bir oyunçu özü üçün 
diametri 20-25 sm olan bir dairə çəkir və  onun içərisində durur. 
Dairələr bir-birindən  50-80 sm aralı olmalıdır. 
 Hər dəstə özünə başçı seçir. Dəstəbaşıları oyuna başlamaq üçün püşk atırlar. 
Əvvəlcə başçı topla qarşı dəstənin oyunçularından birini vurmağa çalışır. Qarşı dəstənin oyunçuları 
isə topu tutmağa və onunla əks dəstənin oyunçularından birini vurmağa çalışırlar. 
Top oyunçuya dəydikdə başçı «Dayan»- deyə işarə verir. Sonra həmin uşağı oyundan çıxarırlar. 
Oyun tərəflərdən biri təklənənə kimi davam edir. Son oyunçunu da vuran dəstə qalib gəlir. 
Oyunçu ayağını dairədən kənara qoya bilməz. 
Topla vurulan oyunçu bir əlini yuxarıya qaldırmalıdır. 
IV  S İ N İ F 
(Ümuminkişaf hərəkətlərinin elementləri  ilə oyunlar) 
Çəkib xətdən çıxarma 
 299
Oynayanlar iki komandaya bölünüb aradan çəkilmiş xətt boyunca üz-üzə dayanırlar. Boy və çəkidə 
təxminən bərabər çəkilmiş olan oyunçular qarşı-qarşıya dururlar. Hər komandanın arxasında 4-5 m 
aralıda xalları hesablamaq üçün ayrılmış oyunçular dayanırlar. 
Oyun siqnal üzrə başlayır. Hər komanda çalışır ki, o biri  komandanın daha çox oyunçusunu dartıb 
xətdən çıxartsın. Xətdən çıxarılmış oyunçu əlinin içi ilə onu çıxardan komandanın xalları hesablayan 
oyunçusuna toxunmalıdır, məhz bundan sonra o, xətdən o tərəfə keçib öz komandasında oynamaq hüququ 
qazanır. Hər çəkilib-çıxarılmış oyunçu, onu çıxaran komandaya bir xal verir. Oyun ərzində daha çox xal 
toplamış komanda qalib gəlir.  
Qaydalar: 1. İstənilən oyunçunu əlindən tutub dartmaq olar. 2. Oyunçu tək-tək, iki-iki və eyni 
zamanda bir neçə oyunçunu dartıb çıxartmağa icazə verilmir. 3. Oyunçu hər iki ayağı ilə xətti keçdikdə 
dartılıb çıxarılmış sayılır. 4. Paltardan tutub çəkməyə, qıçdan tutmağa icazə verilir. 
                     Xoruz döyüşü 
Oyunçular boy sırasında bir cərgəyə düzülürlər. Cərgənin qarşısında diametri 3-4 m olan üç dairə 
çəkilir. Növbə ilə cərgədən (sağ cinahdan başlayaraq) altı oyunçu çıxır. Hər dairəyə iki oyunçu daxil olub 
dayanır. Müəllimin «Hazırlaş», «Başla» komandasından sonra hər iki nəfər öz dairəsində oyuna başlayır. 
«Xoruzların» hər biri, əlləri belində, bir ayaq üstündə tullanıb-düşərək çiyni ilə rəqibi dairədən 
çıxartmağa, yaxud iki ayağı üzərində dayanmağa məcbur etməyə çalışır. Kim buna nail olursa, qalib gəlir. 
Oyunu bu və ya digər nəticə ilə başa vuran hər Qoşa oyunçular cərgə ilə öz yerlərinə gedirlər. Bundan 
sonra növbəti oyunçular çağrılır və hamı oyunda iştirak edənə kimi oyun davam edir. 
Qaydalar: 1. Üstündə tullanılan ayağı hər 6 tullanmadan bir dəyişmək olar. 2. Qəsdən kobud səhvlər 
etmək qadağandır. 
 
Qaçışla  oyunlar 
Düz xətt üzrə qaçmaqla estafet 
Üç komanda cərgəyə düzülüb «P» şəklində dayanırlar. İki komandanın arasında dayanan 
komandanın qarşısında ümumi start xətti çəkilir. Qabaqda 15-20 m o tərəfdə sıra ilə bir-birindən 1,5 m 
aralı üç şəhərcik çilingi qoyulur. Hər komandanın birinci nömrələri qaçışa başlama xəttinin arxasında 
dayanırlar. Müəllimin «Marş» komandası üzrə onlar irəli qaçır və hər komandanın növbəti oyunçusu 
startda onların yerini tutur. Startdan çıxıb qaçanlar öz şəhərciklərinə çatıb sağ tərəfdən onların başına 
dolanırlar, geriyə qayıdaraq hər biri sağ əlini (əlin içini) öz komandasının növbəti oyunçusunun sağ əlinin 
içinə vururlar və cərgələrdə öz yerlərini tuturlar. Növbəti oyunçular da öz növbəsində irəli qaçıb birinci 
nömrələrin etdiklərini təkrar edirlər və s. Oyun 2-3 dəfə təkrar olunur. Qaçıb-qayıtmanı tez başa vuran 
komanda qalib gəlir. 
Marşla qaçdı-tutdu 
Meydançanın qarşı tərəfində, xəttin arxasında iki komanda cərgəyə düzülür. Komandanın biri cərgə 
ilə (sıravi addımla) o biri komandaya tərəf gedir. Marşla gedənlər rəqib komandanın xəttinə 3-5 m 
qalanda müəllim qəflətən siqnal verir, bu zaman hücum edənlər qayıdıb, öz xəttinin arxasına qaçırlar, o 
biri komandanın oyunçuları isə qovub əllərini onlara toxundururlar. Müəllim toxunulmuş oyunçuları 
sayır. Sonra qovan komanda marşla addımlayır, əvvəlcə hücum edən komanda onları qovur. Oyunu 4-8 
dəfə təkrar etmək olar. Digər komandanın daha çox oyunçusunu tutmuş komanda qalib gəlir. 
Qaydalar: 1. Toxunulmuş oyunçular toxunulduqları yerdə dayanırlar. 2. Qaçanlara xəttin arxasında 
toxunmaq olmaz. 
 300
                                
Bayraqlar uğrunda qaçış 
Oynayanlar bərabər sayda iki komandaya bölünürlər. Onların hər biri oyun meydançasının əks 
tərəflərində onun sərhədindən 1-2 m aralı çəkilmiş xəttin arxasında dayanırlar. Meydançanın ortasında 
həmin xətlərə paralel çəkilmiş eni 2-3 m ibarət zolaq əmələ gətirən daha iki xətt çəkilir. Həmin zolaqda 
şahmat qaydası ilə bayraqlar düzülür. 
 Hər komanda özünə kapitan seçir. Müəllimin siqnalı üzrə hər iki komandanın oyunçuları köndələn 
zolağa tərəf qaçaraq daha çox bayraq yığmağa çalışırlar. Sonra hər iki komandanın oyunçuları yığdıqları 
bayraqlarla birlikdə geriyə, öz xətlərinə qayıdıb cərgəyə düzülürlər. Kapitanlar öz oyunçularının 
gətirdikləri bayraqları yığıb sayırlar. Hər bayrağa görə bir xal verilir. Daha çox bayraq gətirmiş komanda 
qalib gəlir. 
Qaydalar: 1. Hər oyunçu istədiyi qədər bayraq yığa bilər. 2. Oyunda yoldaşın yerdən çatdırdığı 
bayrağı onun əlindən almaq qadağandır. Qaydaların hər dəfə pozulmasına görə onu pozan oyunçunun 
komandasından bir xal çıxılır. 3. Bayraqlar sayıldıqdan sonra onları orta zolağa, əvvəlki yerinə düzürlər. 
4. Komandaların kapitanları bütün oyunçularla bərabər hüquqda oynayırlar. 5. Bayraqlar olan mərkəz 
zolağa qaçmaq olmaz. 
Qeyd: Oyunçuların arxasında dayandığı xətt ilə mərkəz zolaq arasındakı məsafə 30-40 metrə qədər 
ola bilər. 30-40 m məsafəyə qaçıb-qayıtmanı 3 dəfəyə qədər təkrar etmək olar. Qaçıb-qayıtma məsafəsi 
qısa olan meydançada və zalda oyun keçirərkən qaçıb-qayıtmanın sayının artırmaq olar. Hər dəfə qaçıb-
qayıtdıqdan sonra sıraya düzülməyə, bayraqların sayılmasına və yenidən öz yerinə qoyulmasına sərf 
olunan vaxt eyni zamanda oyunçuların istirahətinə zəmin yaradır. Qaçmaq üçün müxtəlif çıxış 
vəziyyətləri (dizüstə dayanmadan, uzanma vəziyyətindən, ayaqüstə durmadan, arxası mərkəz zolağa tərəf 
dayanmadan start və s.) müəyyən etmək olar. 
Qarşılıqlı estafet 
Şagirdlər 2-3-4- komandaya düzülürlər. Sıranın qarşısında dayanmış oyunçuların ayağının 
qabağından xətt çəkilir. Komandaların birinci qaçan oyunçularının hərəsinə estafet ağacı verilir. Estafet 
30 x 25 sm lüləşəkilli, hamarlanmış və ucları yumrulaşdırılmış ağacdır. Estafeti sağ əllə onun aşağı 
ucundan tuturlar (boş tərəfi yuxarı tutulur) , estafeti qəbul edənlər (əks tərəfdəki sırada birinci duranlar) 
dirsəkdən azacıq bükülü, sağ qolunu (əlini) qaldırıb, bir qədər onu yana aparırlar. «Marş» komandası 
verilən kimi əlində estafet olan oyunçular qaçmağa başlayırlar. Qaçanlar qarşı tərəfdə dayanmış öz 
komandalarının başda dayananlarına qaçıb çatana kimi estafeti onlara ötürürlər və keçib arxada 
dayanırlar. Estafeti qəbul edənlər öz növbələrində hərəsi öz komandasının o tərəfdəki yarısına tərəf qaçıb 
estafeti ötürürlər, sonra keçib arxada dayanırlar və i.a. Qaçışı tez qurtaran komanda qalib gəlir. 
Qaydalar: 1. Estafeti qəbul edən ancaq estafet ona verilən zaman start xəttini keçir (qaçmağa 
başlayır). 2. Estafet sağ əldən solə lə ötürülür (əks tərəfdəki sıraya qarşı sol tərəfdən, yəni qəbul edənin 
sağ tərəfindən qaçmaq lazımdır). 3. Estafeti ötürərkən, qolu dirsəkdən bir az büküb yana aparmaq 
lazımdır, əks təqdirdə əzilmək olar, yaxud estafet əldən düşər. 4. Növbəti oyunçular qaçarkən daldakılar 
onların yerini tuturlar, bütün komanda isə qaçışın başlanma yerinə doğru bir addım yaxınlaşırlar. 
Hündürlüyə tullanmaqla oyunlar 
Addımlayıb – hoppanmaqla qarmaqatdı 
Oynayanlar hərəsi 6-8 nəfər olmaqla qruplara bölünürlər. Hər qrupun aparıcısı ucunda kisəcik olan 
ipi elə fırlayır ki, kisəcik yerlə sürünür. Qalan oyunçular isə kisəciyin sürüşdüyü dairədən iki addım aralı 
dayanırlar. Kisəcik yaxınlaşanda oyunçu qabağa bir addım atır, ikinci addımdan yerdən təkan verərək 
 301
addımlamaqla ipə bağlı kisəciyin üstündən tullanır, sonra dərhal geriyə, əvvəlki yerinə çəkilir. Kisəciyə 
toxunmuş oyunçu aparıcı olur. Hər oyunçu 6-8 dəfə hoppanana qədər ipi fırladır. Oyunçusu az aparıcı 
olan qrup qalib gəlir. 
Qaydalar: 1. İp kimə yaxınlaşırsa, o, mütləq tullanmalıdır. 2. Hər yeni aparıcı ipi başqa tərəfə 
fırlatmalıdır.  
İp ayaqların altında 
Oynayanlar 3 və ya 4 tək sıraya düzülürlər. Sıralarındakı məsafə azı 2 m olmalıdır. Sırada birinci 
dayanandan başqa bütün oyunçular öz ətraflarına kiçik dairə çəkirlər. Başda dayanan oyunçulara qısa 
iplər verilir.  
Siqnal verilən kimi birinci oyunçular ipin bir ucunu arxada dayanmış ikinci oyunçulara verirlər və 
hər ikisi onu bütün sıranın ayaqları altından keçirirlər (İp demək olar ki, yerə toxunur), sırada dayananlar 
ipin üstündən tullanırlar. Elə ki, sıranı təşkil edən bütün oyunçular tullandılar: birinci oyunçu sıranın 
axırında qalır, ikinci isə qabağa qaçır və ipin ucunu üçüncü oyunçuya verir və ip yenə də sıradakıların 
ayağının altından keçirilir. İndi arxada ikinci oyunçu qalır, üçüncü qabağa qaçıb ipin bir ucunu 
dördüncüyə verir və i.a. 
Bütün oyunçular iplə qaçıb onu sıranın altından keçirənə qədər oyun davam edir. Elə ki, birinci 
oyunçu təzədən sıranın qabağında oldu və ip ona ötürüldü sıra oyunu qurtarır. Oyunçuları ipə az toxunan 
komanda qalib gəlir. 
Qaydalar: 1. İpin üstündən tullandıqdan sonra hər bir oyunçu bir dairə irəli keçir. 2. İpi sıradan 
dayananların ayağı altından keçirənlər mümkün ola bilən hər cür əzilmələrin və yıxılmaların qarşısını 
almalıdırlar (Tullanan oyunçu ipə toxunarkən dayanmaq lazımdır və yaxud ipini aşağı salmalı və i.a.).  
 
Hündürlüyə və uzununa tullanmaqla oyunlar 
Tullanma ardınca tullanma 
İki komanda bir-biri ilə paralel, biri o birindən 2 m aralı cüt sırada dayanırlar. Hər sıradakı qoşa 
oyunçular yerdən 50-60 sm məsafədən (hündürlükdə) saxlanmış gödək ipin uclarından tuturlar. Siqnal 
verilən kimi birinci qoşa oyunçular ipi cəld yerə qoyub və hər ikisi öz sıralarının əvvəlindən axırına 
qaçırlar, bundan sonra sırada dayanmış hər cüt oyunçunun ikisinin üstündən tullanırlar, özlərinin əvvəlki 
yerinə çatan kimi hər iki oyunçu dayanır və yenə ipin uclarından tuturlar. Elə ki, birinci ip yerdən 
qaldırıldı, ikinci cüt oyunçular ipi yerə qoyurlar, birinci ipin üstündən tullanıb sıranın əvvəlindən axırına 
qaçırlar, sonra bütün iplərin üstündən tullanaraq əvvəlki yerlərinə çatırlar. Bu minvalla bütün Qoşa 
oyunçular iplərin üstündən tullanırlar. Tullanmanı birinci başa vuran komanda qalib gəlir. 
                               Hoppananlar və «Ləkələnənlər» 
Oynayanlar iki komandaya ayrılır: «Hoppananlar» və «Ləkələnənlərə» bölünürlər. Hər komanda 
meydançanın ona tərəf olan yan xəttində cərgəyə düzülürlər. Meydançanın üzbəüz sərhədlərinin birindən 
bir metr aralıda ona paralel birinci start xətti, üç metr qabaqda isə ikinci xətt çəkilir. İkinci xətdən 10-12 
m aralıda eni 1,5-2 m olan zolaq çəkilir. «Start» komandası verilən kimi hoppananlar komandasından 4 
nəfəri ikinci start xəttinin arxasında yerlərini tuturlar. Onlara boyunardı olmaqla, birinci start xəttinin 
arxasında ləkəlilər komandasından 4 nəfər dayanır.  «Diqqət» komandası verildikdə hoppananlar və 
ləkələnənlər hündür start vəziyyəti alırlar. «Marş» komandası verildikdə hamı irəli qaçır. Hoppananlar 
sürətlə qaçıb zolağa tez çatmağa və onun üstündən tullanmağa- ləkələnənlər isə hoppananlar zolaqdan 
hoppanana qədər çatıb onları «ləkələməyə» çalışırlar (Ləkələnənlər hoppanmırlar). 
 302
Zolaqdan hoppanana qədər ləkələnənlər tərəfindən toxunulmayan (ləkələnməyən) hoppananlar, 
yaxud hoppanmanı yerinə yetirənə qədər əli ilə ləkəlilərdən  onlara toxuna bilənlərin hərəsi bir xal 
qazanır. Yarışlarda hamı iştirak edənə qədər o biri hoppananlar və ləkələnənlər bu qayda ilə oynayırlar. 
Sonra komandalar yerlərini və vəzifələrini dəyişirlər. Cəminə görə çox xal toplamış komanda qalib gəlir. 
Xallar bərabər olduqda oyun heç-heçə qurtarır. 
Qaydalar: 1. Ləkə istədiyi qaçana toxuna bilər. 2. Tullanma zamanı yerdən təkanvermə anında 
hoppanana toxunma hesaba alınmır. 3. Zolağın qabaq xəttini keçməyən (yaxud zolağın üstündə 
hoppanmayan) hoppanan ləkələnmiş sayılır, xal isə ləkələnənlər komandasına verilir.  
Hədəfə və uzağa atmalarla oyunlar 
Snayperlər 
Oynayanlar tək cərgəyə düzülüb 1-2 sayırlar. Bir sayanlar birinci komandanın, iki sayanlar isə ikinci 
komandanı təşkil edirlər. Əgər meydançanın eni hamıya bir cərgədə düzülməyə imkan vermirsə, onda 
oyunçular iki cərgədə boyunardı düzülürlər. Belə olduqda hər cərgə bir komanda hesab olunur. 
Komandalardan birinin oyunçularının hərəsinə bir kiçik top verilir. Cərgənin qarşısında atma xəttindən 6 
m aralıda ona paralel olmaqla bir-birindən 1-2 addım aralı sıra ilə 10 şəhərcik oyununun çilingi qoyulur. 
Cilinglərin 5-i bir rəngdə, 5-i başqa rəngdə olmalıdır.Hər komandaya müəyyən rəngdə ciling təyin edilir. 
Müəllimin komandası ilə komandalar növbə ilə ( oyunçuların hamısı birdən) topları cilinglərə atırlar 
(ayaqüstü, dizüstü və yaxud uzanma vəziyyəti). Vurulub yıxılmış bir rəngli ciling bir addım dala aparılır. 
Başqasına məxsus, lakin vurulmuş ciling bir addım yaxına qoyulur. Oyun ərzində öz hədəflərini daha 
uzağa çəkmiş komanda (hədəfin uzağa aparılmasından addımların sayı nəzərə alınır) udmuş hesab olunur. 
Qaydalar: 1. Top atıldıqdan sonra vurulmuş şəhərcik-ciling təzə yerə qoyulur. 2. Vurulmuş cilinglər 
təzə yerə qoyulduqdan sonra atılmış topların və o biri komandanın oyunçuları yığırlar. 3. Vurulmuş 
çilingləri qaldırıb təzə yerə qoymaq üçün oyunçulardan biri təyin olunur. 
DƏRS NÜMUNƏLƏRİ 
Kiçik məktəbyaşlı uşaqların fəaliyyətini tədris prosesinə mütəşəkkil cəlb etməkdən ötrü müəllim 
dərsə qabaqcadan hazırlaşmalı, öyrədəcəyi hərəkətin texnikasına dərindən yiyələnməli, uyğun səmərəli 
üsul və priyomlar seçməli, bunları düzgün tətbiq etməli və fəal uşaqların gücündən istifadə etməlidir. 
Yadda saxlamaq lazımdır ki, bütün tədris materialları üçün eyni təlim üsulundan istifadə etmək dərsin 
səmərəliliyini azaldır, uşaqların dərsə olan marağına mənfi təsir göstərir. Bütün mövzuların 
öyrədilməsində eyni təlim üsulundan istifadə edilməsi diqqətin tez-tez yayınmasına səbəb olur. Məzh elə 
buna görə də, hər bir müəllim tədrisin səviyyəsini yüksəltmək məqsədilə mütləq keçəcəyi materialların 
məzmununa uyğun üsul və priyomlardan  istifadə edilməsinə xüsusi diqqət verməlidir. Əgər müəllim 
qaçış, tullanmalar, atmalar və s. üzrə tədris materialını (bu həm praktik və həm də nəzəri material ola 
bilər) nağıletmə üsulu ilə tədris edilirsə, bu zaman o, müvafiq surətdə izah etmədən, illüstrasiya və 
demonstrasiya metodlarından da istifadə edə bilər. 
 Təcrübədən aydın olur ki,  müəllim dərsin qarşısında qoyulmuş vəzifələri müəyyənləşdirərkən iki 
metodiki və pedaqoji məsələyə xüsusilə diqqət yetirməlidir. Birinci, hər dərsin mərhələsi üçün (hazırlıq, 
əsas, tamamlayıcı) xüsusi tədris materialı nəzərdə tutulmalı, ikincisi, həmin materiallar məzmun etibarı ilə 
bir-birinə uyğun olaraq seçilməlidir. Başqa sözlə desək, dərsin qarşısında duran vəzifələrin 
müvəffəqiyyətlə yerinə yetirilməsinə yönəldilməlidir. 
Bədən tərbiyəsi dərslərinin ayrı-ayrı hissələrində həyata keçirilən məqsəd və vəzifələrin bir-birini 
tamamlaması, yalnız pedaqoji cəhətdən deyil, həm də psixoloji nöqteyi-nəzərdən də çox böyük 
əhəmiyyətə malikdir. Yəni dərs prosesində yerinə yetirilən fiziki hərəkətlərin təsir etibarı ilə  uyğun 
olması, biri digərinin dolayı yolla və yaxud birbaşa düzgün icrasına zəmin yaratması, şagirdlərdə əhvali-
ruhiyyəni yaxşılaşdırır və emosionallığı yüksəldir. Digər tərəfdən də şagirdlər bu zaman mürəkkəb 
hərəkətləri icra etməkdən qorxmurlar, onu daha inamla və yüksək zövqlə icra edirlər, bu da dərsin 
keyfiyyətinin artmasında mühüm əhəmiyyət kəsb edir. 
 303
  Bədən tərbiyəsi dərslərinin hazırlıq, əsas və tamamlayıcı hissələrində verilən fiziki hərəkətlərin və 
mütəhərrik oyunların uyğunlaşdırılaraq eyni məqsədə və vəzifəyə istiqamətləndirilməsinin eyni zamanda 
bioloji, fizioloji və anatomik əhəmiyyəti də vardır. Dərsin yükünnün düzgün dozalaşdırılması (bir dərs 
müddətində dərsin hissələrinə münasib olaraq orqanizmə düşən yükün düzgün bölüşdürülməsi) 
orqanizmə düşən yükün tədricən artırılmasına və əksinə, onun tədricən azaldılıb dərsin başlanğıcındakı  
vəziyyətə gətirilməsinə səbəb olur. Bu fizioloji əyrilik adlanır ki, bunun da sağlamlığın 
möhkəmləndirilməsi, hərtərəfli və düzgün inkişaf üçün böyük əhəmiyyəti vardır. 
Müşahidələr göstərir ki, bir çox sinif müəllimləri dərsin hazırlıq hissəsinə lazımi diqqət 
yetirmirlər,ən müxtəlif növ fiziki hərəkətlərin icrasında tənəffüsün müntəzəmliyi və tempin 
müvəffəqiyyəti gözlənilmir. Hər bir müəllim bilməlidir ki, dərsin hazırlıq hissəsində əşyalarla və əşyasız 
icra edilən ümuminkişaf hərəkətlərinin müvafiq tempdə yerinə yetirilməsi, lazımi sayda icrası, habelə 
tənəffüsün müntəzəmliliyindən ötrü hər cür şəraitin yaradılması şagirdlərin hərəkət fəallığını artırmaqla 
yanaşı, eyni zamanda onların sağlamlığı üçün də zəruridir.  Bir cəhəti də qeyd etmək lazımdır ki, sıra 
hərəkətlərinin, ümuminkişaf (əşyalı və əşyasız), akrobatika, dırmaşma, sürünmə və s. hərəkətlərin 
texnikası öyrədilərkən izah etməyə və əyaniləşdirməyə eyni dərəcədə  diqqət verilməlidir. Hər hansı bir 
hərəkətin öyrədilməsi texnikasının əvvəlcə izah olunması, sonra isə göstərilməsi (hərəkət hissə-hissə və 
bütövlükdə göstərilə bilər) onun şagirdlər tərəfindən dərindən öyrənilməsinə zəmin yaradır. 
Bədən tərbiyəsi dərslərinin müvəffəqiyyətlə nəticələnməsində, öyrədilən fiziki hərəkətlər və 
yaxud mütəhərrik oyunlar üzrə (sağlamlıq haqqında, əməyə və Vətənin müdafiəsi işində rolu, sürət, 
qüvvə, cəldlik, iradəlilik və dözümlülük üçün əhəmiyyəti haqqında, həmçinin dövlətin uşaqların fiziki 
tərbiyəsinə qayğı göstərməsinə dair və s.) nəzəri məlumatların mənimsənilməsi xüsusilə əhəmiyyətlidir. 
Şagirdlər fiziki tərbiyə haqqında nəzəri məlumatlara yiyələnməklə, onun insanın hərtərəfli inkişafına 
müsbət təsirini anlayırlar. Bundan əlavə, fiziki tərbiyə üzrə mənimsənilmiş nəzəri məlumatlar bədən 
tərbiyəsi dərslərinə şagirdlərin marağını və şüurlu münasibətini xeyli artırır, onların şəxsiyyət kimi 
formalaşmasına müsbət təsir göstərir. Xüsusən, bədən tərbiyəsi və idman hərəkətləri ilə müntəzəm 
məşğul olması haqqında, kosmonavtların fiziki tərbiyə vasitələrindən istifadə edərək məşq sayəsində 
bədənlərini daha da möhkəmləndirmək nəticəsində kosmosa uçmaları barədə məlumatların 
mənimsənilməsi, şagirdlərin həmin nümunələrdə şəxsiyyət kimi inkişaf etməsinə kömək edir. 
Müəllim şəxsi və ictimai gigiyena, istərsə də hərəkətlərin yerinə yetirilməsi texnikasına, mütəhərrik 
oyunların təşkili və keçirilməsinə aid məlumatları müntəzəm və metodik baxımdan şagirdlərə düzgün 
çatdırmalıdır. Yuxarıda qeyd etdiyimiz bəzi metodik cəhətləri nəzərə almaqla2 dərs nümunəsi veririk: 
        
  
 
 Təsdiq edirəm: 
        Tədris işləri üzrə direktor müavini: 
     M.Məmmədli 
                                                 «____» sentyabr 2008-ci il. 
                             
D Ə R S  № ____ 
 
   Mövzu: Sıra təlimi, 20 m məsafəyə qaçış, «Çağırış oyunu». 
Vəzifələr: 1) sıraya düzülməyi öyrətmək; 2) kiçik toplarla ümuminkişaf hərəkətləri; 3) 20 m 
məsafəyə qaçış; 4) «Çağırış» oyununun öyrədilməsi. 
Yer: Meydança. 
  Təchizat: Şagirdlərin sayı qədər kiçik toplar. 
  Sıraya düzülmə: Müəllim uşaqları idman geyimində məktəbyanı meydançaya çıxarır, təbaşirlə bir 
düz xətt çəkib onları boyunardı xətt üzrə sıraya düzür. Sonra boyunardı düzülmənin sıra adlandığını, 
birinci duranın istiqamətçi,  axırda duranın isə tamamlayıcı  olduğunu izah edir. 
 Eyni zamanda sıraya düzülmə hərəkətlərinin əhəmiyyəti haqqında şagirdlərə məlumat verir: 
 304
  - Sıra hərəkətləri orqanizmin inkişafına kömək edir, qol, qıç, xüsusən kürək əzələlərini 
möhkəmləndirir. Əzələlər möhkəm və qüvvətli olduqda adam çevik olur, qaməti əyilmir. Buna görə də 
sıra hərəkətlərini düzgün icra etməyə çalışmaq lazımdır. Sonra isə müəllim hərəkətin icrasını izah edir. 
Hərəkəti icra edərkən başı düz saxlamalı, bədəni əyməməli və döş qəfəsini bir qədər irəli verməli. 
Yeriş vaxtı sol ayaq irəlidə olarsa, sağ qolu irəliyə gətirib döş qarşısında dirsəkdən bükməli, sağ ayaq 
irəlidə olduqda isə sol qolu döş qarşısında gətirib dirsəkdən bükməli. Hərəkət vaxtı tənəffüs sərbəst 
olmalıdır. 
Müəllim daha sonra qeyd edir ki, sırada bir-birindən müəyyən məsafədə durmaq lazımdır. Arada bir 
addım, yaxud da uzadılmış qollar boyu məsafə olmalıdır. Müəllim hərəkəti əvvəlcə özü göstərir, sonra bir 
neçə dəfə şagirdlərə   icra etdirir. Bundan sonra şagirdlərə «Dağılın!» komandası verilir. Şagirdlər 
meydançaya dağılıb sərbəst gəzişməyə başlayırlar. Birdən o, şagirdlərə müraciət edib deyir: «Boy sırası 
ilə düzlənin! Sağ əlinizi qarşıda duran yoldaşınızın çiyninə qoyun!». Şagirdlər bu qayda ilə sıraya 
düzülməni bir neçə dəfə təkrar edirlər. 
Müəllim qolu dirsəkdən açmaqla arxaya seyrəlmənin texnikasını da şagirdlərə öyrədir. Hərəkət 
«Sinif bir sıraya düzül!» komandası ilə bir neçə dəfə təkrar edilir. 
 
Kiçik toplarla ümuminkişaf etdirici hərəkətlər: 
I Ç.V.(çıxış vəziyyəti) – əsas duruş, top sol əldə. Bir sayda qolları 
yandan yuxarıya aparıb topu sağ ələ ötürməli (bu zaman topa baxmalı); iki sayda qolları yandan 
aşağı salıb əvvəlki vəziyyətə gətirməli; üç-dörd sayda top sağ əldə, topu baş üzərində solə lə ötürməli, 
hərəkət 5-6 dəfə təkrar olunur. 
II Ç.V. – ayaqlar çiyin bərabərində, top baş üzərində ikiəlli tutulur. Bir  
sayda irəli əyilməklə topu ayaqlar arasına qoymalı (qıçlar bükülmür): iki sayda əvvəlki vəziyyətə 
qayıtmalı; üç-dörd sayda əyilməklə topu yerdən götürüb çıxış vəziyyətinə qayıtmalı. Əyilərkən nəfəsi 
buraxmalı, qalxarkən almalı. Hərəkət orta tempdə 3-4 dəfə təkrar olunur. 
III Ç.V. – əsas duruş, top sağ əldə. Bir sayda topu döşəməyə vurmalı: iki sayda döşəməyə dəyib 
sıçrayan topu ikiəlli tutmalı; üç-dörd sayda topu sol əldə tutub hərəkəti təkrar etməli. 
Topu yerə elə vurmaq lazımdır ki, sıçrayıb döş səviyyəsinə qədər qalxa bilsin. Tənəffüs 
müntəzəmdir. Hərəkət orta tempdə hər əllə üç-dörd dəfə təkrar edilir. 
IV Ç.V. – ayaqlar çiyin bərabərində, qollar yanda, top sol əldə. Bir sayda sola əyilərək topu arxadan 
sol əldən sağ ələ ötürməli; iki sayda çıxış vəziyyətinə qayıtmalı; üç-dörd sayda hərəkəti sağ tərəfə (top 
sağ əldə) təkrar etməli. Əyilərkən nəfəsi buraxmalı, qalxarkən almalı. Hərəkət aşağı tempdə dörd-beş dəfə 
təkrar olunur. 
V Ç.V. – əsas duruş, qollar irəlidə (çiyin səviyyəsində) top sol əldə, bir sayda qolları aşağı salıb 
çöməlməklə qalxıb çıxış vəziyyətinə qayıtmalı; üç-dörd sayda yenidən çömələrək topu sol ələ götürüb 
düzəlməli (çıxış vəziyyətinə qayıtmalı). Çömələrkən nəfəsi buraxmalı, qalxarkən nəfəs almalı. 
VI Ç.V. – əsas duruş, top sol əldə. Bir sayda qıçları dizdən büküb topu sol ayaq tərəfdə yerə 
qoymalı; iki sayda düzülməli; üç-dörd sayda hərəkəti top sağ əldə olmaqla (sağ ayağın yanında yerə 
qoymaqla) icra etməli. Hərəkət iki dəfə sağ, iki dəfə isə sol tərəfə icra edilir. 
VII Ç.V. – əsas duruş, top sol ayaq tərəfdə döşəmə üzərində. Bir sayda üç dəfə yerində hoppanmalı; 
iki sayda  topun üstündən yana (sol tərəfə) hoppanmalı; üç-dörd sayda hoppanaraq əvvəlki vəziyyətə 
qayıtmalı. Hərəkəti, topu sağ ayağın yanında yerə qoyub (sağ tərəfə) hoppanmaqla təkrar etməli. Yerində 
addımlama. İrəli addımlama. Qolları yandan yuxarı aparmaqla nəfəs alıb-vermə. Adi yeriş. 
20 m. məsafəyə qaçış. Uşaqlar müəllimin komandası ilə yönü qaçılacaq tərəfə, start xəttində 
cərgəyə düzülürlər. Meydançada start və finiş xətti qabaqcadan nişanlanmış, aralarındakı məsafə 60-70 
sm olmaqla bir-birinə paralel 8-10 xətt çəkilmişdir. Hər dəfə starta on nəfər şagird çağırılır. Onlar 
«Marş!» komandası verilən kimi qaçır və finiş xəttini keçirlər. Birinci on nəfər qaçışa başlayan kimi 
növbəti on nəfər start xəttinə yaxınlaşır və öz yerlərini tuturlar. Müəllim qaçış zamanı uşaqların üç 
məsələyə diqqət yetirmələrinə ciddi səy göstərir: 1) qaçış vaxtı bir-birinin qabağına keçməməli; 2) sürətlə 
deyil, sərbəst qaçmalı; 3) finiş xəttini keçdikdən sonra dayanmamalı, yerişə keçməli və ya tənəffüs 
hərəkətlərini icra etməli. 
 305
 «Çağırış» oyunu. Müəllim uşaqları iki dəstəyə bölüb meydançanın əks tərəfində cərgəyə düzür və 
nömrələyir. Bundan sonra hər dəstənin qarşısında cərimə xətti çəkilir. Meydançanın ortasında diametri 1 
m olan dairə çəkilir və mərkəzinə toppuz qoyulur. Müəllimin işarəsi ilə nömrəsi çağırılan oyunçu cəld 
dairəyə tərəf qaçır, toppuzu götürüb öz dəstəsinə çatdırır. Bu müddət digər dəstənin oyunçusu cərimə 
xəttinə çatana kimi əli ilə rəqibinə toxunmağa çalışır. Tutulmayan oyunçu bir xal qazanır. Daha çox xal 
toplayan dəstə qalib gəlir. 
Qaçış zamanı bir-birini itələməyə və toppuzu zorla əldən almağa icazə verilmir. Oyunun qaydasını 
pozanlar    xal hesabı ilə cərimə olunurlar. 
Bir cəhəti də qeyd etmək lazımdır ki, müəllim oyuna başlamazdan əvvəl onun məzmununu və 
qaydalarını uşaqların nəzərinə çatdırır. O, deyir ki, bu qaydalara riayət etmək hamının Oyunun maraqlı 
keçməsi üçün onun qaydalarını hamı bilməli və ona düzgün əməl etməlidir. 
Bədəni sakitləşdirici hərəkətlər. Yeriş zamanı qollar yana, yuxarı, irəli və aşağı. Əllər boyun 
arxasında, başda, baş üzərində və s. Pəncə və dabanlar üstündə, ayaqların xarici və daxili  kənarı üstündə 
yeriş. 
Evə tapşırıq. Kompleks hərəkətlərin təkrarı. 
                                 
D Ə R S № _____ 
Mövzu: Sıra təlimi, «Uzun dərə» və «Qazağı» rəqs elementlərinin və «Drma, qaç» oyununun 
öyrədilməsi. 
Vəzifələr: 1) seyrəltmə və sıxlaşma; 2) ümuminkişafetdirici hərəkətlər; 3) qızlara «Uzundərə» oyun 
havası ilə əsas rəqs addımlarını öyrətmək; 4) oğlanlara «Qazağı» oyun havası ilə əsas rəqs addımlarını 
öyrətmək; 5) «Durma, qaç» oyunu. 
Dərsin yeri: idman zalı. 
   Təchizat: piano. 
 Yeriş: adi, pəncələr üzərində, qolların müxtəlif vəziyyətlərində. 
 Qaçış: (asta) əllər boyun arxasında, yanlarda, beldə və s. Qaçışdan yerişə keçmək. Meydançanın o 
biri başında müəyyən sahəyə çatdıqda, dönməklə bir sıradan dörd sıra olmaq. Yerində saymaq, müəllimin 
komndası ilə sağa (sola) dönmək, hoppanaraq sağa (sola) dönmək. Qolları aşağıdan-yandan yuxarı 
aparmaqla dərin nəfəs alıb-vermək. 
 «Qollararası seyrəl!» komandası ilə cərgələrdə yana seyrəlmək. Bu zaman sağ cinahdakı şagirddən 
başqa hamı qolları yana qaldırmaqla bitişən addımlarla sol tərəfə seyrəlirlər. «Sinif, sağa sıxlaş!» 
komandası ilə uşaqlar əvvəlki vəziyyətə qayıdırlar. 
Ümuminkişafetdirici hərəkətlər 
I Ç.V. – əsas duruş, baş aşağı, qollar qabaqda çarpaz vəziyyətdə. Bir – iki sayda qollar yanlardan 
yuxarı qaldırılır. (barmaqlar sıxılır, ovuclar dala baxır); üç – dörd sayda əvvəlki vəziyyətə gətirilir. 
Hərəkət yavaş tempdə dörd – beş dəfə icra olunur. 
II Ç.V. – əllər boyun arxasında, ayaqlar çiyin bərabərində. Bir – iki sayda gövdəni sağa; üç – dörd 
sayda isə sola əyməli. 
III Ç.V. – əsas duruş, əllər beldə, bir – iki sayda gövdəni düz saxlayıb pəncələr üstdə çöməlməli; üç 
– dörd sayda çıxış vəziyyətinə qayıtmalı. Hərəkət yavaş tempdə yerinə yetirilir . 
IV Ç.V. – ayaqlar çiyin bərabərində, qollar yanlarda, bir – iki sayda sola irəli əyilməli, sol qıçı 
dizdən bükməli, diz   bükümündə əl çaldıqdan sonra çıxış vəziyyətinə qayıtmalı; üç – dörd sayda hərəkəti 
sağ tərəfə təkrar etməli. 
V Ç.V. – qıçlar düz vəziyyətdə döşəmədə oturmalı, qollar yanlarda. Bir – iki sayda sol qıçı düz 
yuxarı qaldırmalı, diz bükümündə əl çalmalı, qıçı çıxış vəziyyətinə qaytarmalı; üç – dörd sayda hərəkəti 
sağ qıçla təkrar etməli. 
VI Ç.V. – sağ ayaq irəlidə, sol ayaq üstdə dayanmalı. Bir – iki sayda iplə növbə ilə sağ, üç – dörd 
sayda isə sol ayaq üstdə hoppanmalı. Yerində addımlamalı. Dörd addım pəncələr və üç addım dabanlar 
üstdə yeriş. 
 «Uzundərə» oyun havası üzrə birinci növ rəqs addımları (qızlar üçün). Ç.V. – ayaqlar bir yerdə. 
Sağ qol gövdədən qabaqda, çiyindən bir qədər aşağı vəziyyətdə. Dirsək aşağı salınmış, əl isə barmaqları 
azacıq bükməklə bir qədər yuxarı qaldırılmışdır. Ovucun içi bir qədər kənara yönəldilmişdir. Sol qıç çiyin 
 306
səviyyəsindən yana doğru açılmışdır. Dirsək aşağı salınmış, əl azacıq yuxarı qaldırılmış, barmaqlar bir 
qədər bükülmüşdür. 
Bir sayında – sağ ayağın əvvəlcə dabanını, sonra isə pəncəsini yerə qoymaqla irəliyə doğru bir 
addım atılır, sol ayaq yarımpəncədə sağa birləşdirilir. 
İki sayında – sağ ayaq yarımaddım irəli ( həmin hərəkət yarympəncə  üzərində də edilir) atılır. 
Hərəkət o biri ayaq üzərində (sol) təkrar olunduqda qollar yerlərini dəyişir. Gövdə düz saxlanılır,  çiyinlər 
dönmür. 
Müəllim sadə rəqs addımlarının səlis və sürüşkən olmasına çalışır. Bu rəqs addımları yalnız irəliyə 
doğru atılır. Onu dairə boyu və geriyə getməklə də icra etmək olar. 
 «Durma, qaç!» oyunu (oğlanlar üçün). Oğlanlar iki dəstəyə bölünür və başçılar təyin edilir. 
Dəstələr bir-birindən 10-12 addım aralıda sıraya düzülürlər. Hər dəstənin qarşısında diametri 1 m olan 
dairə çəkilir və uşaqlar nömrələnir (hazırlıq işləri qabaqcadan görülmüş). Nömrəsi çağırılan oyunçular 
(nömrələr başçılar tərəfindən növbə ilə çağırılır) dairəyə girib, üzü öz dəstəsinə tərəf qaçış vəziyyəti 
alırlar. Başçının «Başla!» komandası (işarəsi) ilə hər iki oyunçu öz dəstəsinin ətrafına ıdolanır və cəld öz 
dairəsinə daxil olmağa çalışır. Daha tez dairəyə girən oyunçu bir xal qazanır. Çox xal toplayan dəstə qalib 
gəlir. 
Müəllim və başçılar qaçış dövründə oyunçuların bir-birini itələməməsinə nəzarət edirlər.  
Müəllimin göstərişi ilə oğlan və qız qrupları öz yerlərini dəyişirlər. Qızlar sərbəst «Durma, qaç!» 
oyunu ilə məşğul olurlar. Oğlanlar isə müəllimin rəhbərliyi ilə rəqs elementlərinə yiyələnməyə  
başlayırlar. 
«Qazağı» oyun havası üzrə  rəqs addımları (oğlanlar üçün). Ç.V. – əsas duruş, qollar çiyin 
səviyyəsində yanlara açılmış, ovuclar kənara tərəf çevrilmiş, barmaqlar yuxarı qaldırılmışdır. 
Bir sayında – sağ ayaqla (bütün   pəncə – daban üstdə) bir addım irəli atılır. Sol ayaq yarımpəncə 
üstdə sağ ayağa bitişdirilir.  
İki sayında – sağ ayaqla yarımpəncə üstdə yarımaddım irəli. Həmin    hərəkətlər sağ ayaqla da təkrar 
olunur. Rəqs addımları səlis və düzgün istiqamətdə icra edilir. 
Bədəni sakitləşdirici hərəkətlər. Pəncə və dabanlar üzərində yeriş,      pəncələr üzərində yeriş, 
qolları qabaqcadan  yuxarı aparmaqla yeriş. 
Ev tapşırığı: Rəqs addımlarını təkrar etməli. 
 Bunlardan göründüyü kimi, müəllim dərs üçün elə vəzifələr qarşıya qoymuşdur ki, həmin proses 
şagirdlərin yarımqrupa bölünərək fiziki hərəkətləri  yerinə yetirmələrinə və oyunlarla məşğul olmalarına 
imkan vermişdir. Yəni müəllim yeni rəqs elementlərini hər hansı bir yarımqrupa (oğlan) öyrədən vaxt, 
digər yarımqrup şagirdləri (qız) müstəqil olaraq «Durma, qaç!» oyununu oynamışlar. Sonra isə 
yarımqruplar yerlərini, hərəkət  və oyunları dəyişmişlər. Tədris prosesinin bu cür təşkili iki cəhətdən 
əhəmiyyətlidir: 1) şagirdlərdə müstəqillik, təşəbbüskarlıq, intizam və s. kimi keyfiyyətlərin inkişafı üçün 
şərait yaranmış; 2) şagirdlər tədris prosesində müvafiq fizioloji yüklə təmin olunmuş, bu isə dərsin 
intensivləşdirilməsinə zəmin yaratmışdır. 
Müşahidələr göstərir ki, bir sıra müəllimlər gimnastika hərəkətlərini, yüngül atletika elementlərini 
şagirdlərin gözləri önündə nümayiş etdirirlər. Lakin bu hərəkət və elementlərin yerinə yetirilməsi 
texnikası şagirdlərə izah edilmir. Bəzən də həmin hərəkətlərin icraolunma texnikası sistemsiz şəkildə izah 
edilir. Bir qrup sinif müəllimləri isə əksinə, yəni hərəkətlərin icrasını şagirdlərə sözlə izah edir, fiziki 
hərəkətlərin yerinə yetirilmə metodikasını və onların orqanizmə nə kimi təsir etdiyini soruşurlar. Yeri 
gəldikcə, şagirdlərin qarşısında düşündürücü suallar qoyur, məsələni müsahibə yolu ilə aydınlaşdırırlar. 
Bütün bunlar şagirdlərin idrak fəallığını yüksəldir, sağlamlıq bədən tərbiyəsi və idman fəaliyyətini daha 
da artırır. Lakin müşahidə edilmişdir ki, müəllimlər bəzi hərəkəti özləri yerinə yetirmirlər. Akrobatika, 
sürünmə, müvazinət və dırmaşma hərəkətləri və s. müəllim tərəfindən deyil, ilk dəfə şagirdlər tərəfindən 
icra olunur. Bundan sonra uşaqlar fəal yoldaşlarına baxaraq həmin hərəkəti icra edirlər. Hətta bəzi 
şagirdlər hərəkətləri özləri bildikləri kimi sərbəst və müstəqil olaraq icra edirlər. İşə belə yanaşmaq 
hərəkətin texnikasına şagirdlərin çətinliklə yiyələnmələrinə, əksər hallarda onun düzgün yerinə 
yetirilməməsinə səbəb olur. Bədən tərbiyəsinin tədrisi prosesində müəllimin rolunun aşağı düşməsi öz 
funksiyasını icra etməməsi şagirdlərin gələcək idman fəaliyyətinə öz mənfi təsirini göstərir. Daha 
doğrusu, işə belə münasibət uşaqlarda kiçik məktəbyaşı dövründən başlayaraq, vacib təbii hərəkət 
 307
vərdişlərinin (yeriş, qaçış, tullanma, dırmaşma, atma, müvazinət və s.) düzgün aşılanmasına, həmçinin 
hərəkət keyfiyyətlərinin inkişafına maneçilik törədir. Yuxarı siniflərdə isə həmin şagirdlərə düzgün 
hərəkət vərdişlərini aşılamaq və hərəkət keyfiyyətlərini inkişaf etdirmək daha da çətinləşir. 
              Qeyd etmək lazımdır ki, ibtidai siniflərdə bədən tərbiyəsindən dərs deyən müəllimlərin bir 
çoxu sıra hərəkətlərinə, onun düzgün icrasına kifayət qədər əhəmiyyət vermirlər. Onlar yalnız uşaqların 
diqqətini dərsə yönəltmək məqsədilə istifadə etdiklərini bildirirlər. Bədən tərbiyəsinin tədrisində yalnız 
yüngül atletika elementlərini və  mütəhərrik oyunları əsas və vacib tədris materialı hesab edirlər. 
    Doğrudur, sıra hərəkətlərinin yerinə yetirilməsində şagirdlərin diqqətini tədris prosesinə cəlb 
etmək də az əhəmiyyət kəsb etmir. Lakin müəllim tədris etdiyi materialın zəruriliyinə birtərəfli 
yanaşmamalı, bütün tədris materialının, o cümlədən sıra hərəkətlərinin şagirdlərin dərsdə 
fəallaşdırılmasında, yüksək intizamlılıq və mütəşəkkilllik yaradılmasında, əməyə və Vətənin müdafiəsinə 
hazırlıq işində onun rolunu dərk etməlidir.  Sıra hərəkətlərinin tədrisinə səthi yanaşılması nəticəsində, 
kiçik məktəbyaşlı uşaqlar onu lazımi səviyyədə icra edə bilmirlər. İbtidai siniflərdə sıra elementlərinə 
yiyələnməmək, onların yuxarı siniflərdə yüksək səviyyədə öyrənilməsini çətinləşdirir. Hətta, yuxarı sinif 
şagirdləri sıra hərəkətlərini yerinə yetirməyə maraq göstərmir, hərəkəti məcburi olaraq icra edirlər. Bu isə 
istər-istəməz tədris prosesinə öz mənfi təsirini göstərir. 
Təcrübə göstərir ki, fiziki hərəkətlərin şagirdlər tərəfindən  yaxşı öyrənilməsi üçün müəllim hərəkəti 
əvvəlcə özü icra etməli, onun şagirdlər tərəfindən qüsursuz və səlis icrasına nail olmaqdan ötrü, yeri 
gəldikcə, həm də lazımi izahat verməlidir. Bundan əlavə, müəllim şagirdlərin diqqətini mənimsənilən 
materialın yerinə yetirilmə metodikasına cəlb etməlidir. Bütün bunlarla yanaşı, öyrənilmiş hərəkətləri 
əvvəlcə fəal şagirdlərin bir neçəsinə, sonra isə bütün şagirdlərə icra etdirmək, pedaqoji, metodiki və 
psixoloji cəhətdən vacibdir. 
  Tədris səviyyəsinin yüksədilməsində dərsin intensivləşdirilməsinin çox böyük əhəmiyyəti vardır. 
Ayrı-ayrı fiziki hərəkətlərin yerinə yetirilməsində, müxtəlif məqsədli mütəhərrik oyunların təşkili və 
keçirilməsində, eləcə də yüngül atletika elementlərinin icrasında bütün şagirdlərin maksimum dərəcədə 
iştirakı, dərs prosesində boşdayanma hallarını aradan qaldırır, hamının məşğul olmasına möhkəm zəmin 
yaradır və intensivliyini artırır. Bunun üçün də, müəllim fiziki hərəkətlərin öyrənilməsinə və mütəhərrik 
oyunların keçirilməsinə ayrılmış vaxtdan səmərəli istifadə edərək, qısa müddət ərzində daha çox fiziki 
hərəkət icra etdirməyə nail olmalıdır. Bu zaman hərəkətlərin düzgün və səlis yerinə yetirilməsi diqqət 
mərkəzində durmalı, oyun dövründə qaydaların pozulmasına, intizamsızlıq hallarının yaranmasına imkan 
verilməməlidir.  
Təcrübədən aydın olur ki, bəzi müəllimlər fiziki tərbiyə üzrə nəzəri məlumatların verilməsi, 
həmçinin dərsin izahı və hərəkətlərin göstərilməsi hesabına, bəzi müəllimlər is gimnastika, yüngül 
atletika elementlərinin və mütəhərrik oyunların öyrədilməsinə ayrılmış vaxtı azaltmaqla, onun 
intensivləşdirilməsinə səy göstərirlər. Əlbəttə, dərsin intensivliyini həmin yollla yüksəltmək mümkün 
deyildir. İntensivləşdirmədən ötrü, hər şeydən əvvəl, dərsin ümumi sıxlığını artırmağa, eyni zamanda 
hərəkəti daha çox şagirdin icra etməsinə nail olmaq lazımdır. Bu məqsədlə tədris prosesində bütün 
şagirdlər hərəkətlərlə məşğul olmalı, boşdayanma hallarına qətiyyən yol verilməməlidir. Bundan əlavə, 
dərsin intensivləşdirilməsinin əsas şərtlərindən biri də məqsədəuyğun olmayan yeriş, sıra və s. 
hərəkətlərin həddindən artıq təkrar olunmamasıdır. 
 Yadda saxlamaq lazımdır ki, uşaqların marağına az səbəb olan mütəhərrik oyunları, mürəkkəb 
fiziki hərəkətləri dönə-dönə icra etmək uşaqların məşğələyə olan həvəsini azaldır, onlar müxtəlif 
bəhanələrlə bədən tərbiyəsi dərslərindən yayınırlar. 
Deyilənlərdən belə nəticəyə gəlmək olur ki, dərsin intensivləşdirilməsi pedaqoji-metodiki   nöqteyi-
nəzərdən iki cəhətdən mühüm əhəmiyyətə malikdir. Əvvəla, intensivləşdirmə şagirdlərin fiziki yüklə 
lazımi qədər təmin olunmasına imkan verir. İkincisi, şagirdlərin bədən tərbiyəsi fənninə maraq və meylini 
artırır. 
 
 
 
 
 
 308
 
 
 
«Fiziki tərbiyə» fənni üzrə bir dərsin 
təxmini icmalı 
 
                                          Təsdiq edirəm: 
                             Tədris işləri üzrə direktor müavini: 
       Mətanət Quliyeva 
                              «____» fevral 2008-ci il. 
 
                                 D Ə R S № _______ 
  
Mövzu: 1. Dayaqlı oturuşda irəli mayallaq aşmaq; 2. Tullanmalar; 3. «Çağırış oyunu». 
Vəzifələr: 1. İrəli mayallaq aşmağın və hoppanmaların öyrənilməsi; 
2. «Çağırış» oyununun təşkili və keçirilməsi. 
Keçirildiyi yer: İdman zalı. 
 Təchizat: Gimnastika döşəkləri,   təbaşir, top. 
 309
 
Dərsin 
hissələri 
Dərsin məzmunu Dozalaşdırma Metodik 
göstəriş 
        1            2    3     4 
Hazırlıq 
hissə 8– 
10  dəq. 
 
 
  Düzülmə,  sayma,raport, dərsin 
mövzu      və vəzifələrini elan etmək.  
Sağa-sola dönmələr.  Müxtəlif növ 
yerişlər,  asta və orta tempdə qaçış.   
Qaçışdan sonra   yerişə keçmək. 
Ümuminkişafetdirici hərəkətlər. 
 
 
 
1.Çıxış vəziyyəti: əsas duruş. 1 
sayda qollar irəlidə. 2 sayda qolları 
yuxarı qaldırmaq (əllər açıq, 
ovuclar bir-birinə baxır). 3 sayda 
qollar yanlarda. 4 sayda əsas 
duruş. 
 
 
 
Yeriş və 
qaçışlar 2-3 
dəq. davam 
etməli. 
 
 
 
Hərəkətlərin 
düzgün 
icrasına 
diqqət 
yetirməli. 
 
 
Hərəkət 3-4 
dəfə icra 
olunur. 
 
 
Gövdənin,ba
şın, qolların 
düzgün 
olmasına 
diqqət 
yetirmək. 
 
 
2. Ç.V.-Əsas duruş. 1-2 sayda qollar 
yanlardan yuxarı qaldırılır (ovuclar bir-
birinə baxır); 3-4 sayda qollar əvvəlki 
vəziyyətə gətirilir. 
 
Hərəkət 4-5 
dəfə təkrar 
olunmalı 
 
Qamətin, 
əllərin 
düzgün 
tutulmasına 
diqqət 
yetirmək 
 
3. Ç.V. – əllər boyun arxasında, 
ayaqlar çiyin bərabərində. 1-2 sayda 
gövdəni sağa, 3-4 sayda isə sola 
əyməli. 
 
Hərəkət 4-5 
dəfə təkrar 
olunur. 
 
Qamətin 
düzgün 
tutulmasına 
diqqət 
yetirmək 
 
4. Ç.V.- əsas duruş, əllər beldə. 1 
sayda gövdəni sağa döndərməli. 2 
sayda əvvəlki vəziyyətə qayıtmalı. 3-4 
sayda hərəkəti sol tərəfə   etməklə 
təkrar etməli. 
 
 
Hərəkət 3-4 
dəfə təkrar 
olunmalı  
 
 
 
 
 
Sinə 
irəli, baş, 
gövdə düz 
saxlanılmalı 
 
5. Ç.V. – ayaqlar çiyin bərabərində, 
qollar yanlarda. 1-2 sayda qıçı dizdən 
bükməklə sola irəli əyilməli. 3-4 sayda 
isə hərəkəti sağa əyilməklə etməli. 
 
 
Hərəkət 3-4 
dəfə təkrar 
olunur. 
 
 
Başı düz 
saxlamalı, 
tənəffüs 
müntəzəm 
edilməli. 
 
6. Ç.V.- sağ ayaq irəlidə. 1-2 sayda iplə 
növbə ilə əvvəlcə sağ, sonra isə 3-4 
sayda sol ayaq üstündə hoppanmalı. 
Yerində addımlamalı. 4 addım 
pəncələr, 3 addım isə dabanüstə 
yeriş. 
 
 
Hərəkət hər 
iki ayaq 
üstündə 4-5 
dəfə icra 
olunur. 
 
 
 
Tənəffüs 
müntəzəm, 
qamət isə 
düz 
tutulmalı 
 
 310
 
Əsas hissə 
–25-30 
dəq. 
 
I. Dayaqlı 
oturuşdan 
irəli mayallaq 
aşmaq 
a) dayaqlı oturmaq qaydasını öyrətmək; 
b) əllərin döşək üzərinə qoyulması və 
ona istinad edilməsini öyrətmək; 
v) aşma və 
yuvarlanmanı öyrətmək. 
 
 
 
 
Hərəkəti bir 
neçə dəfə 
təkrar 
etmək. 
 
 
 
 
 
 
Aşma, 
yuvarlanma 
kürəklər 
üzərində 
edilməli 
(başa, 
boyuna isə 
istinad 
olunmamalı) 
 
2. Tullanmalar 
a) hərəkətin 
əhəmiyyəti 
haqqında məlumat; 
b) sağ və sol ayaq üzərində irəliyə 
tullanmanı öyrətmək. 
v) dönərək 
hoppanmaları öyrətmək. 
 
 
Hərəkəti 2-3 
dəfə təkrar 
etməli. 
 
 
 
 
 
 
---------------
-------- 
 
 
 
3. «Çağırış» oyunu. 
a) oyunun 
əhəmiyyəti haqqında məlumat; 
b) oyunun gedişini izah etmək; 
v) oyunun 
qaydalarını izah 
etmək; 
q) oyunda qalib gəlmə şərtlərini 
izah etmək; 
e) oyunun təşkili və keçirilməsi. 
 
 
Oyunu 2-3 
dəfə təkrar 
etmək. 
 
 
 
 
 
 
 
 
Oyunun 
gedişi 
Qaydaları 
aydın bir 
şəkildə izah 
olunmalı, 
qalib 
komandaları 
ədalətli 
olaraq 
müəyyən 
etməli. 
 
 
Tamamla
yıcı hissə 
– 3-5 
dəqiqə. 
 
Bədəni sakitləşdirici hərəkətlər 
a) pəncələr, dabanlar, ayaqların 
daxili və kənar hissəsi üstündə 
yerişlər; 
b) qolların müxtəlif        
vəziyyətlərində yerişlər; 
v) asta qaçış, qaçışdan yerişə 
keçmək; 
q) tənəffüs  hərəkətləri; 
d) ev tapşırıqları və 
qiymətləndirmə. 
 
 
 
Hərəkətlər 
2-3 
dəq. davam 
etməli. 
 
Tənəffüs 
hərəkətləri 
müntəzəm 
və 
düzgün icra 
olunmalıdır. 
 
 
 
 
 
Tərtib edən sinif müəllimi: 
Qardaşəliyeva Aytən Kərim qızı 
(soyadı, adı, atasının adı) 
 
 
 
 
 311
 
İSTİFADƏ OLUNMUŞ ƏDƏBİYYAT 
 
Azərbaycan dilində 
1. Azərbaycan Respublikası Prezidenti H.Əliyevin Azərbaycan Milli Olimpiya Komitəsinin 
yaranmasının onillik yubileyi haqqındı sərəncamı. Bakı şəhəri, 12 dekabr, 2000-ci il. 
2. Heydər Əliyev və Azərbaycanda Olimpiya hərəkatı layihənin rəhbəri:İlham Əliyev, müəlliflər: 
Ç.Hüseynzadə, C.Rəhimov. Bakı, 2002-ci il. 
3. İ.Əliyev Azərbaycanda Olimpiya hərəkatı. Bakı,2002-ci il. 
4. Azərbaycan Respublikasının Konstitusiyası.Bakı.1998-ci il. 
5. Azərbaycan Respublikasının Təhsil haqqında Qanunu. Bakı. «Öyrətmən» nəşriyyatı. 1993-cü il. 
6. Təhsil haqqında Azərbaycan Respublikasının Qanunu. «Azərbaycan müəllimi» qəzeti, 7 sentiyabr, 
2009-cu il. 
7. Bədən tərbiyəsi və idman haqqında Azərbaycan Respublikasının Qanunu. «Olimpiya dünyası» 
qəzeti, 7 sentiyabr, 2009-cu il. 
8. Səkkizillik və Orta məktəb proqramları. Bədən tərbiyəsi (I-XI siniflər üçün) tərtibçilər-Quliyev 
B.S., Nəsrullayev M.Ə. Bakı, 1981-cı il. 
9.  Orta ümumtəhsil məktəblərinin V-XI sinifləri üçün bədən tərbiyəsi proqramları. Bakı, 1996-cı il. 
10. İbtidai sinif müəlliminin stolüstü kitabı. (Buraxılışa məsul Professor Y.Kərimov), Bakı, 2001-ci il. 
11. Kazımov N.M., Haşimov Ə.Ş. Pedaqoqika. Bakı «Maarif» nəşriyyatı, 1996-ci il. 
12. Kazımov N.M. Məktəb pedaqoqikası. Bakı, «Çaşıoğlu» nəşriyyatı, 2002-ci il. 
13. Əhmədov B.A.Rzayev A.Q. Pedaqogikadan mühazirə konspektləri. Bakı, «Maarif» nəşriyyatı, 
1983-cü il. 
14. Talıbov Y.R., Ağayev Ə.A. və b. Pedaqoqika. Bakı. «Maarif» nəşriyyatı, 1993-cü il. 
15. Əhmədov H. XIX əsr Azərbaycan məktəbi. Bakı «Maarif» nəşriyyatı, 1985-ci il. 
16. Paşayev Ə.X., Rüstəmov F.A.Pedaqoqika. Bakı, «Çaşıoğlu» nəşriyyatı, 2002-ci il. 
17. Acalov E, Əzizova Ş, Əkbərov V. Bədən tərbiyəsi və idmanın tarixi (Ali məktəblər üçün dərs 
vəsaiti), “Müəllim”nəşr, B,2007-ci il. 
18. Abiyev A.Q. Quliyev D.K. Helsinkidən başlayan yol. “Adiloğlu” nəşr, B, 2002-ci il. 
19. Quliyev G.B.Çağırışaqədər dövrdə gənclərin güləş üzrə məşğələlərinin təşkili. B., 2005-ci il. 
20. Musayev İ.B.Fiziki tərbiyənin əsasları. B,, 1991 
21. Qurbanov H.H. Əsgərov A.Y., Ramazanov.Ə.X. Bədən tərbiyəsi nəzəriyyəsi və metodikası. B., 
“Avrora” nəşr, 2006 
22. Quliyev B.S. İbtidai siniflərdə bədən tərbiyəsi. B., “Maarif” nəşr, 1974-cü il. 
23. Quliyev B.S. İbtidai siniflərdə bədən tərbiyəsi dərsləri. B. “Maarif”nəşr, 1977-ci il. 
24. Quliyev B.S.Acalov E.F., Məmmədov H.N., Nəsrullayev M.Ə. Bədən tərbiyəsinin tədrisi 
təcrübəsi. B., “Maarif” nəşr., 1978-ci il. 
25. Quliyev B.S., Acalov E.F., Nəsrullayev M.Ə. Ümumtəhsil məktəblərində bədən tərbiyəsi 
tədrisinin təkmilləşdirilməsi yolları. B, “Maarif” nəşr, 1982-ci il. 
26. Quliyev B.S., Bədən tərbiyəsinin şərh və göstərmə metodları. Bax: Təlim metodlarının 
təkmilləşdirilməsinin nəzəri və praktik məsələləri. B., “Maarif”nəşr, 1981-ci il. 
27. Quliyev B.S. Fiziki tərbiyə dərsinin səmərəliliyini yüksəltməyin bəzi şərtləri. Bax: Azərbaycan 
Dövlət Pedaqoji Universitetinin professor-müəllim heyətinin 82-ci elmi konfransının materialları. 
III buraxılış, s.298-299, B, ADPU-2002-ci il. 
28. Quliyev B.S. Tələbələrin orta məktəbin I-VIII siniflərində bədən tərbiyəsi və kütləvi idman 
işlərinin təşkilinə hazırlanması məsələləri. B, ADPU-nəşr, 1994-cü il. 
29. Nəsrullayev M.Ə.Məktəblilərin fiziki tərbiyəsi. Dərs vəsaiti. B, 2003-cü il. 
30. Hüseynov Ə.H. Təbii və fiziki amillərin sağlamlığa təsiri. B., “Uşaqgəncnəşr”, 1959-cu il. 
31. Nərimanov B.Ə,,Əlyeva S.Ə.,Nərimanov E.Ə.İdman gimnastikası. B., “Müəllim” nəşr, 2004-cü il. 
32. Babayev Ə.A, Əliyev S.Q. Bədən tərbiyəsində həkim nəzarəti və idman travmatizmi. B. “Maarif” 
nəşr, 1965-ci il. 
33. Ağayev H.H., Hüseynov S.S.Azərbaycan uşaq mütəhərrik oyunları. B., “Maarif” nəşr, 1989-cu il. 
 312
34. Rəsulov R.Y, Baxşəliyev R.M. İbtidai siniflərdə mütəhərrik oyunlar. B., 1985-ci il. 
35. Abbasov T.T. İdman və mütəhərrik oyunlar. B., “Maarif” nəşr, 1987-ci il. 
36. Aslanov İ.Ə.Ümumtəhsil məktəblərində bədən tərbiyəsi. “Maarif”nəşr, 1976-cı il. 
37. Əbdürəhmanov S.H. İdman üzgüçülüyü. B, 1999-cu il. 
38. Qasımov H.İ., Cəfərov Q.T. İdman təbabəti, müalicə bədən tərbiyəsi, massaj. B., “Mütərəcim”, 
2002-ci il. 
39. Həsənov M. Günüuzadılmış məktəbdə, qruplarda təlim-tərbiyə işləri. B, “Maarif”nəşr, 1976-cı il. 
40. İsmayılov A. Günüuzadılmış qruplarda tərbiyə işinin məzmunu. B., “Maarif” nəşr, 1975-ci il. 
41. Baxşəliyev R.Fiziki və hərbi-tətbiqi təlimlərin fizioloji əsasları. Bakı.1977-ci il. 
42. Qurbanov X.Acalov E. Bədən tərbiyəsi və idmanın ümumi tarixi. Bakı, «3 saylı Bakı mətbəəsi» 
ASC, 2007-ci il. 
43. Salmanova N.B. «Vətənin müdafiəsinə hazıram kompleksi» Bakı, 2004-cü il. 
 
 
 
 
 
Rus dilində 
 
44. Fiziçeskaə kulğtura v şkole. Metodika urokov I-III klassax.Pod.red.Q.P.Boqdanova.M.,izd. 
«Prosvehenie», 1971 q. 
45. B.M.Kaçaşkin. metodika fiziçeskoqo vospitaniə. M, izd. «Prosvehenie», 1979 q. 
46. Qimnastika i metodika prepodavaniə. Pod obh. ped. B.M.Smolevskoqo.M.,izd.«Fizkulğtura i 
sport», 1987q. 
47. Plavanie. Pod obh. red. N.İ.Bulqakovoy. M. izd. «Fizkulğtura  sport», 1984 q. 
48. L.V.Bıleeva., İ.M.Korotkova. podijnıe iqrı. M., izd. «Fizkulğtura i sport», 1982 q. 
49. E.R.Vilğkin, T.M.Kaneveü. Orqanizaüiə rabotı po massovoy fiziçeskoy kulğture i sportu. M., izd. 
«Fizkulğtura i sport», 1985 q. 
50. Fiziçeskoe vospitanie v qruppax  şkolax prodlennoqo dnə. Posobie podqotovleno: T.A.Tretilovoy, 
P.E.Burakom i dr.,  M. izd. «Prosvehenie», 1979 q. 
51. A.R.Laptev, A.A.Minx. Qiqiena fiziçeskoy kulğturı i sporta. M., izd. «Fizkulğtura i sport», 1979 
q. 
52. Fiziçeskie vospitanie uçahixsə podqotovitelğnoy mediüinskoy qruppı. Pod red. L.İ.Kuznetüovoy. 
M. izd. «Prosvehenie», 1970 q. 
 
 
 
 
 
 313
РЕЗЮМЕ 
 
 
Учебное пособие «Основы теоретических, методических и практических работ по 
физическому воспитанию» создаётся впервые для студентов педагогических факультетов, по 
специальности «Методика и педагогика начального образования». 
В учебном пособии говорится о зарождении и развитии физической культуры и спорта с 
древнейших времен и до наших 'дней, а также об участии и успехах азербайджанских спортсменов 
на Олимпийских играх. 
В книге освещаются основы системы физического воспитания в Азербайджане и понятия в 
этой сфере, а также сущности цели, задачи и средства физического воспитания в начальных 
классах. Рассказывается о научно-теоретических основах обучения физического воспитания и о 
его принципах и современных методах обучения, анализируется и обобщаются содержание, цели 
учебных программ и планы XIX -XX века и современности. 
В пособим излагаются особенности, цели, задачи, типы, структуры, части и формы 
организации и методы преподавания на уроках по физической культуре в младших классах, 
даются рекомендации по их планированию. Раскрываются содержание основ знаний, правила 
первой медицинской помощи в процессе физического воспитания, обратив основное внимание на 
методику преподавания гимнастики, национальным танцам, атлетике, кроссу и подвиженые игры. 
В книге отражаются основы организации и проведение оздоровительных мероприятий, 
упражнений для двигательного режима учащихся, физического воспитания в малокомплектных 
школах и специальных медицинских группах. А также излагается методика организации и 
проводение внеклассных и внешкольных работ физического воспитания, физического воспитания 
в семьях, совместные работы в школах, родителей и общественности по физическому воспитанию. 
 
 
 
 
 
 314
SUMMARY 
 
Text book "Basis of theoretical, methodical and practical work on physical training" is written 
for the first time for the students of the pedagogical faculty on specialty. Method and pedagogies in the 
primary education. 
Here is described on creation and development of physical training and sport since the ancient 
time up to our present time and the same the participation and successes of Azerbaijani sportsmen in 
Olympic games. 
 
