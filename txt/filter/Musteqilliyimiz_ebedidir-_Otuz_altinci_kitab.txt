 
 
 
 
 
───────────────────────────── 
MÜSTƏQİLLİYİMİZ 
ƏBƏDİDİR 
 
o t u z  a l t ı n c ı   k i t a b 
 
sentyabr, 2001 -  noyabr, 2001 
 
 
 
 
 
 
 
         AZƏRNƏġR 
        BAKI-2011 
 
 
 
  
2 
 
BBK 32 
Ə 56       
 
 
Buraxılışına məsul 
akademik 
 
  RAMĠZ MEHDĠYEV 
 
 
 
  ƏLĠYEV HEYDƏR 
Ə 56  Müstəqilliyimiz əbədidir. B., Azərnəşr, 2011, 512 səh. 
 
Müstəqil Azərbaycan dövlətinin memarı, xalqımızın ümummilli lideri Heydər Əlirza oğlu Əliyevin 
oxuculara təqdim olunan bu cildində ölkəmizin surətli iqtisadi tərəqqisi və yüksəlişinə, xalqımızın 
rifahının yaxşılaşdırılması naminə aparılan islahatlara, görkəmli ədəbiyyat və incəsənət xadimləri, 
məşhur idmançılarla görüşlərə, eləcə də ictimai-siyasi həyatın digər mühüm məsələlərinə aid 
materiallar toplanmışdır. 
Bu cildə, həmçinin ölkəmizə səfər etmiş Türkiyə, Fransa, Küveyt, Gürcüstan, Ukrayna, Hindistan, 
Rusiya dövlət və hökumət nümayəndələri ilə görüşlərin, danışıqların materialları, Azərbaycanın dövlət 
müstəqilliyi haqqında Konstitusiya aktının qəbul olunmasının 10-cu ildönümünə həsr olunmuş 
təntənəli mərasimdə, Bakıda keçirilən Dünya azərbaycanlılarının 1-ci qurultayında söylədiyi dərin 
məzmunlu nitqi, kütləvi informasiya vasitələrinə verdiyi dolğun bəyanat və müsahibələri  daxil 
edilmişdir. 
Bütün cildlərdə olduğu kimi, bu cilddə də Ulu Öndərin Dağlıq Qarabağ məsələsinə dair AŞ-nın, 
ATƏT-in Parlament Assambleaysının sədrləri, BMT-nin nüfuzlu nümayəndələri ilə görüşləri, bu 
münaqişə ilə bağlı prinsipial mövqeyi öz əksini tapmışdır. 
 
 VVK -32 
 
201107651М  
0801000000
 56 Я

       BBK-32      
© Azərnəşr, 2011 
3 
 
 
KĠTABIN ĠÇĠNDƏKĠLƏR 
 
BĠLĠK GÜNÜ VƏ YENĠ DƏRS ĠLĠNĠN BAġLANMASI  MÜNASĠBƏTĠLƏ  BAKININ 
SƏBAĠL RAYONUNDAKI  TOFĠQ ĠSMAYILOV ADINA RĠYAZĠYYAT VƏ ĠNFORMA 
TĠKA TƏMAYÜLLÜ 6 SAYLI MƏKTƏB–LĠSEYDƏ KEÇĠRĠLƏN  MƏRASĠMDƏ NĠTQ 
 
1 sentyabr 2001-ci il……………………………………………………………………………. 10 
  
BAKININ NƏSĠMĠ RAYONU ƏRAZĠSĠNDƏ  (Səməd Vurğun küçəsində) – PAYTAXTDA 
ĠLK ÖZƏL  ÜMUMTƏHSĠL MƏKTƏB KOMPLEKSĠNĠN ĠSTĠFADƏYƏ VERĠLMƏSĠ 
MƏRASĠMĠNDƏ NĠTQ  
 
1 sentyabr 2001-ci il……………………………………………………………………………. 14 
  
ƏN YÜKSƏK BAL TOPLAYARAQ ALĠ MƏKTƏBLƏRƏ QƏBUL OLUNMUġ  
GƏNCLƏRLƏ GÖRÜġDƏ GĠRĠġ SÖZÜ 
 
3 sentyabr 2001-ci il……………………………………………………………………………. 17 
YEKUN NĠTQĠ  
3 sentyabr 2001-ci il……………………………………………………………………………. 17 
  
TÜRKĠYƏNĠN «DOĞAN HOLDĠNQ» QRUPUNUN RƏHBƏRĠ AYDIN DOĞAN, ONUN 
MÜAVĠNĠ TUFAN DARBAġ, QRUPUN ĠDARƏ HEYƏTĠNĠN  ÜZVÜ  TAYLAN 
BĠQDEL,  «HÜRRĠYYƏT» QƏZETĠNĠN BAġ REDAKTORU ƏRTOĞRUL ÖZKÖK, 
«MĠLLĠYYƏT» QƏZETĠNĠN BAġ REDAKTORU MEHMET YILMAZ, «PETROL 
OFĠSĠ» ANONĠM ġĠRKƏTĠNĠN BAġ DĠREKTORU ƏRTOĞRUL TUNCƏR, «TÜRK 
BANK» ĠDARƏ HEYƏTĠNĠN ÜZVÜ TAYFUR BƏYAZĠT ĠLƏ  GÖRÜġDƏ SÖHBƏT 
 
6 sentyabr 2001-ci il……………………………………………………………………………. 21 
  
MÜSTƏQĠL DÖVLƏTLƏR BĠRLĠYĠ ÖLKƏLƏRĠNĠN VƏ BALTĠKYANI 
ÖLKƏLƏRĠN ONUNCU AÇIQ KĠNOFESTĠVALININ ĠġTĠRAKÇILARINA   
 
6 sentyabr 2001-ci il …………………………………………………………………………… 26 
  
BRAZĠLĠYA FEDERATĠV RESPUBLĠKASININ PREZĠDETĠ ZATĠ-ALĠLƏRĠ  CƏNAB 
FERNANDU HENRĠKĠ KARDOZUYA 
 
4 sentyabr 2001-ci il……………………………………………………………………………. 27 
  
TACĠKĠSTAN RESPUBLĠKASININ PREZĠDENTĠ ZATĠ-ALĠLƏRĠ CƏNAB ĠMAMƏLĠ 
RƏHMONOVA  
 
4 sentyabr 2001-ci il……………………………………………………………………………. 28 
  
KOREYA XALQ DEMOKRATĠK RESPUBLĠKASI DÖVLƏT MÜDAFĠƏ 
KOMĠTƏSĠNĠN SƏDRĠ ZATĠ-ALĠLƏRĠ CƏNAB KĠM ÇEN ĠRƏ 
 
4 sentyabr 2001-ci il…………………………………………………………………….……… 29 
  
FRANSA–AZƏRBAYCAN DOSTLUQ QRUPUNUN SƏDRĠ, SENATOR JAN 
BUAYENĠN BAġÇILIQ ETDĠYĠ NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
10 sentyabr 2001-ci il…………………………………………………………………………... 30 
  
BELARUS RESPUBLĠKASININ PREZĠDENTĠ ZATĠ-ALĠLƏRĠ CƏNAB 
ALEKSANDR LUKAġENKOYA 
 
10 sentyabr 2001-ci il…………………………………………………………………………... 32 
  
TÜRKĠYƏ RESPUBLĠKASININ PREZĠDENTĠ ZATĠ-ALĠLƏRĠ CƏNAB ƏHMƏD 
NECDƏT SEZƏRƏ 
 
 
4 
 
10 sentyabr 2001-ci il…………………………………………………………………….……. 33 
  
AMERĠKA BĠRLƏġMĠġ ġTATLARININ PREZĠDENTĠ ZATĠ-ALĠLƏRĠ CƏNAB CORC 
BUġA  
 
11 sentyabr 2001-ci il……………………………………………………………………….…. 34 
  
AZƏRBAYCAN RESPUBLĠKASININ PREZĠDENTĠ HEYDƏR ƏLĠYEVĠN 
BƏYANATI 
 
12 sentyabr 2001-ci il …………………………………………………………………………. 35 
  
AMERĠKA BĠRLƏġMĠġ ġTATLARININ ÖLKƏMĠZDƏKĠ SƏFĠRĠ ROSS UĠLSON 
ĠLƏ GÖRÜġ 
 
12 sentyabr 2001-ci il……………………………………………………………………….…. 36 
  
AZƏRBAYCAN YƏHUDĠ ĠCMASINA  
15 sentyabr 2001-ci il …………………………………………………………………………. 38 
  
MEKSĠKA BĠRLƏġMĠġ ġTATLARININ PREZĠDENTĠ ZATĠ–ALĠLƏRĠ CƏNAB 
VĠSENTE FOKS KESADAYA     
 
15 sentyabr 2001-ci il………………………………………………………………………….. 39 
  
ÇĠLĠ RESPUBLĠKASININ PREZĠDENTĠ ZATĠ-ALĠLƏRĠ CƏNAB RĠKARDO LAQOS 
ESKOBARA  
 
15 sentyabr 2001-ci il…………………………………………………………………………. 40 
  
MALĠ RESPUBLĠKASININ PREZĠDENTĠ  ZATĠ-ALĠLƏRĠ CƏNAB ALFA UMAR 
KONAREYƏ  
 
15 sentyabr 2001-ci il………………………………………………………………………….. 41 
  
ĠKĠ MÜQƏDDƏS OCAĞIN XADĠMĠ, SƏUDĠYYƏ ƏRƏBĠSTANININ KRALI 
ƏLAHƏZRƏT FƏHD BĠN ƏBDÜLƏZĠZ AL SƏUDA 
 
15 sentyabr 2001-ci il…………………………………………………………………….……. 42 
  
SƏUDĠYYƏ ƏRƏBĠSTANI KRALLIĞININ VƏLĠƏHDĠ, BAġ NAZĠRĠN BĠRĠNCĠ 
MÜAVĠNĠ ƏMĠR ABDULLAH BĠN ƏBDÜLƏZĠZ AL SƏUDA 
 
15 sentyabr 2001-ci il………………………………………………………………………….. 43 
  
«SNN–TÜRK» TELEKANALINA MÜSAHĠBƏ…………………………………………... 44 
  
AVROPA ġURASI PARLAMENT ASSAMBLEYASININ SƏDRĠ LORD RASSEL 
CONSTON ĠLƏ  GÖRÜġDƏ SÖHBƏT 
 
15 sentyabr 2001-ci il………………………………………………………………………….. 49 
  
GUÖAM DÖVLƏTLƏRĠ QADINLARININ BĠRĠNCĠ FORUMUNUN 
ĠġTĠRAKÇILARINA  
 
17 sentyabr 2001-ci il………………………………………………………………………….. 53 
  
GUÖAM ÖLKƏLƏRĠ QADINLARININ BAKIDA KEÇĠRĠLƏN BĠRĠNCĠ 
ƏMƏKDAġLIQ FORUMUNUN ĠġTĠRAKÇILARI ĠLƏ GÖRÜġDƏ SÖHBƏT  
 
20 sentyabr 2001-ci il………………………………………………………………………….. 54 
  
FRANSA RESPUBLĠKASININ PREZĠDENTĠ ZATĠ-ALĠLƏRĠ CƏNAB JAK 
ġĠRAKA 
 
5 
 
22 sentyabr 2001-ci il………………………………………………………………………….. 62 
  
NEFTÇĠLƏRĠN PEġƏ BAYRAMINA – «NEFTÇĠLƏR GÜNÜ»NƏ HƏSR OLUNMUġ 
TƏNTƏNƏLĠ MƏRASĠMDƏ NĠTQ  
 
22 sentyabr 2001-ci il …………………………………………………………………………. 63 
  
BOTSVANA RESPUBLĠKASININ PREZĠDENTĠ  ZATĠ-ALĠLƏRĠ CƏNAB FESTUS 
MOQAEYƏ   
 
23 sentyabr 2001-ci il………………………………………………………………………….. 70 
  
LESOTONUN KRALI ƏLAHƏZRƏT III LETSĠYEYƏ  
25 sentyabr 2001-ci il………………………………………………………………………….. 71 
  
ÇĠN XALQ RESPUBLĠKASININ SƏDRĠ ZATĠ-ALĠLƏRĠ CƏNAB TSZYAN 
TSZEMĠNƏ  
 
25 sentyabr 2001-ci il………………………………………………………………………….. 72 
  
NĠGERĠYA FEDERATĠV RESPUBLĠKASININ PREZĠDENTĠ ZATĠ-ALĠLƏRĠ CƏNAB 
OLUSEQUN OBASANCOYA 
 
25 sentyabr 2001-ci il…………………………………………………………………………. 73 
  
ALMANĠYA FEDERATĠV RESPUBLĠKASININ KANSLERĠ  ZATĠ-ALĠLƏRĠ 
CƏNAB GERHARD ġRÖDERƏ   
 
25 sentyabr 2001-ci il………………………………………………………………………….. 74 
  
ALMANĠYA FEDERATĠV RESPUBLĠKASININ PREZĠDENTĠ ZATĠ-ALĠLƏRĠ 
CƏNAB YOHANNES RAUYA  
 
25 sentyabr 2001-ci il………………………………………………………………………….. 75 
  
KÜVEYT–AZƏRBAYCAN PARLAMENTLƏRARASI DOSTLUQ QRUPUNUN 
RƏHBƏRĠ CAMAL HÜSEYN FAHAT əl-ÖMƏRĠN BAġÇILIQ ETDĠYĠ NÜMAYƏNDƏ 
HEYƏTĠ ĠLƏ GÖRÜġDƏ SÖHBƏT 
 
27 sentyabr 2001-ci il …………………………………………………………………………. 76 
   
AZƏRBAYCAN PREZĠDENTĠ HEYDƏR ƏLĠYEV «HAKĠMĠYYƏT FORMULU» 
VERĠLĠġĠNDƏ 
 
27 sentyabr 2001-ci il …………………………………………………………………………. 79 
  
ĠSVEÇRƏ KONFEDERASĠYASININ PREZĠDENTĠ ZATĠ-ALĠLƏRĠ CƏNAB 
MORĠTS LOYENBERQERƏ   
 
28 sentyabr 2001-ci il………………………………………………………………………….. 83 
  
GÜRCÜSTAN PREZĠDENTĠ EDUARD ġEVARDNADZENĠN AZƏRBAYCANA 
RƏSMĠ SƏFƏRĠ  
 
29 sentyabr 2001-ci il …………………………………………………………………………. 84 
  
GÜRCÜSTAN PREZĠDENTĠ EDUARD ġEVARDNADZE ĠLƏ TƏKBƏTƏK GÖRÜġ  
29 sentyabr 2001-ci il …………………………………………………………………………. 85 
  
AZƏRBAYCAN – GÜRCÜSTAN DANIġIQLARI  
29 sentyabr 2001-ci il………………………………………………………………………….. 86 
  
AZƏRBAYCAN – GÜRCÜSTAN  SƏNƏDLƏRĠNĠN ĠMZALANMASI  MƏRASĠMĠ   
6 
 
29 sentyabr 2001-ci il………………………………………………………………………….. 90 
  
SƏNƏDLƏRĠN ĠMZALANMASI MƏRASĠMĠNDƏN SONRA AZƏRBAYCAN 
RESPUBLĠKASININ PREZĠDENTĠ HEYDƏR ƏLĠYEVĠN VƏ GÜRCÜSTAN 
PREZĠDENTĠ EDUARD ġEVARDNADZENĠN BĠRGƏ MƏTBUAT KONFRANSI VƏ 
BƏYANATLA  ÇIXIġLARI 
 
29 sentyabr 2001-ci il………………………………………………………………………...... 91 
  
EDUARD ġEVARDNADZENĠN RESPUBLĠKA ĠCTĠMAĠYYƏTĠNĠN 
NÜMAYƏNDƏLƏRĠ ĠLƏ GÖRÜġÜNDƏ VƏ AZƏRBAYCAN PREZĠDENTĠ 
HEYDƏR ƏLĠYEVƏ GÜRCÜSTANIN ALĠ MÜKAFATININ – «QIZIL RUNO» OR-
DENĠNĠN TƏQDĠM EDĠLMƏSĠ MƏRASĠMĠNDƏ NĠTQ 
 
29 sentyabr 2001-ci il………………………………………………………………………….. 95 
  
AZƏRBAYCAN PREZĠDENTĠ HEYDƏR ƏLĠYEVĠN ADINDAN GÜRCÜSTAN 
DÖVLƏTĠNĠN BAġÇISI EDUARD ġEVARDNADZENĠN ġƏRƏFĠNƏ TƏġKĠL 
EDĠLMĠġ RƏSMĠ QƏBULDA NĠTQ 
 
29 sentyabr 2001-ci il………………………………………………………………………….. 100 
  
ÇĠN XALQ RESPUBLĠKASININ MĠLLĠ BAYRAMI MÜNASĠBƏTĠLƏ BU 
ÖLKƏNĠN BAKIDAKI SƏFĠRLĠYĠNĠN TƏġKĠL ETDĠYĠ RƏSMĠ QƏBULDA NĠTQ 
 
1 oktyabr 2001-ci il ……………………………………………………………………………. 102 
  
AZƏRBAYCANIN DÖVLƏT MÜSTƏQĠLLĠYĠNĠN 10-cu ĠLDÖNÜMÜ 
MÜNASĠBƏTĠLƏ KEÇĠRĠLƏN MÜġAVĠRƏDƏ  NĠTQ 
 
2 oktyabr 2001-ci il…………………………………………………………………………….. 104 
  
ÜMUMRUSĠYA– AZƏRBAYCAN KONQRESĠNĠN BĠRĠNCĠ QURULTAYINA   
2 oktyabr 2001-ci il...…………………………………………………………………………... 108 
  
UQANDA RESPUBLĠKASININ PREZĠDENTĠ  ZATĠ-ALĠLƏRĠ CƏNAB YOVERĠ 
MUSEVENĠYƏ  
 
2 oktyabr  2001-ci il …………………………………………………………………………… 109 
  
ĠSPANĠYANIN KRALI ƏLAHƏZRƏT I XUAN KARLOSA  
2 oktyabr 2001-ci il…………………………………………………………………………….. 110 
  
ĠSPANĠYA KRALLIĞININ BAġ NAZĠRĠ ZATĠ-ALĠLƏRĠ CƏNAB XOSE MARĠA 
ASNARA  
 
2 oktyabr 2001-ci il ……………………………………………………………………………. 111 
  
ALMANĠYANIN AZƏRBAYCANDAKI SƏFĠRLĠYĠNĠN ALMANĠYA FEDERATĠV 
RESPUBLĠKASININ MĠLLĠ BAYRAMI – ALMAN BĠRLĠYĠ GÜNÜ 
MÜNASĠBƏTĠLƏ TƏġKĠL ETDĠYĠ RƏSMĠ QƏBULDA NĠTQ 
 
3 oktyabr 2001-ci il…………………………………………………………………………….. 112 
  
ĠTALĠYA RESPUBLĠKASININ PREZĠDENTĠ  ZATĠ-ALĠLƏRĠ CƏNAB KARLO 
ADZELYO ÇAMPĠYƏ  
 
9 oktyabr 2001-ci il …………………………………………………………………………… 114 
  
ĠTALĠYA RESPUBLĠKASI NAZĠRLƏR ġURASININ SƏDRĠ ZATĠ-ALĠLƏRĠ  
CƏNAB SĠLVĠO BERLUSKONĠYƏ  
 
9 oktyabr 2001-ci il …………………………………………………………………………… 115 
7 
 
  
MOSKVA MERĠNĠN BĠRĠNCĠ MÜAVĠNĠ LYUDMĠLA ġVETSOVA BAġDA 
OLMAQLA RUSĠYA PAYTAXTI HÖKUMƏTĠNĠN NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
10 oktyabr 2001-ci il…………………………………………………………………………... 116 
  
BAKIDA DAHĠ RUS ġAĠRĠ PUġKĠNĠN ABĠDƏSĠNĠN AÇILIġ MƏRASĠMĠNDƏ 
NĠTQ 
 
12 oktyabr 2001-ci il…………………………………………………………………………... 121 
  
RUSĠYA FEDERASĠYASININ «LUKoyl» NEFT ġĠRKƏTĠNĠN PREZĠDENTĠ  
VAHĠD ƏLƏKBƏROVA «ġÖHRƏT» ORDENĠNĠN TƏQDĠM OLUNMASI  
MƏRASĠMĠNDƏ NĠTQ 
 
12 oktyabr 2001-ci il ………………………………………………………………………….. 123 
  
RUSĠYA FEDERASĠYASININ AZƏRBAYCANDAKI SƏFĠRLĠYĠNĠN VƏ «LUKoyl» 
ġĠRKƏTĠNĠN  «LUKoyl» AÇIQ SƏHMDAR CƏMĠYYƏTĠNĠN YARADILMASININ 
10 ĠLLĠYĠ ġƏRƏFĠNƏ TƏġKĠL ETDĠKLƏRĠ RƏSMĠ QƏBULDA NĠTQ 
 
12 oktyabr 2001-ci il…………………………………………………………………………... 126 
  
YENĠYETMƏLƏR ARASINDA BOKS ÜZRƏ BĠRĠNCĠ DÜNYA ÇEMPĠONATININ 
ĠġTĠRAKÇILARINA 
 
12 oktyabr  2001-ci il.................................................................................................................. 129 
   
BĠRLƏġMĠġ MĠLLƏTLƏR TƏġKĠLATININ BAġ KATĠBĠ CƏNAB KOFĠ ANNANA  
13 oktyabr 2001-ci il................................................................................................................. 130 
  
DAHĠ SƏNƏTKAR, BƏNZƏRSĠZ MAHNI USTASI, SSRĠ XALQ ARTĠSTĠ RƏġĠD 
BEHBUDOVUN XATĠRƏ GECƏSĠNDƏ NĠTQ 
 
13 oktyabr 2001-ci il .................................................................................................................. 131 
  
XALQ ARTĠSTĠ RAMĠZ MUSTAFAYEVƏ   
15 oktyabr  2001-ci il.................................................................................................................. 136 
  
UKRAYNANIN XARĠCĠ ĠġLƏR NAZĠRĠ  ANATOLĠ ZLENKO BAġDA OLMAQLA 
BU ÖLKƏNĠN NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
16 oktyabr 2001-ci il................................................................................................................... 137 
  
VATĠKAN DÖVLƏTĠNĠN BAġÇISI PAPA II ĠOHANN PAVEL HƏZRƏTLƏRĠNƏ  
16 oktyabr 2001-ci il…………………………………………………………………………... 143 
  
MACARISTAN RESPUBLĠKASININ PREZĠDENTĠ ZATĠ-ALĠLƏRĠ CƏNAB 
FERENTS MADLA 
 
16 oktyabr 2001-ci il…………………………………………………………………………... 144 
  
QAZAXISTAN RESPUBLĠKASININ PREZĠDENTĠ ZATĠ-ALĠLƏRĠ CƏNAB 
NURSULTAN NAZARBAYEVƏ  
 
16 oktyabr 2001-ci il…………………………………………………………………………… 145 
  
AVSTRĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB TOMAS 
KLESTĠLƏ  
 
16 oktyabr 2001-ci il…………………………………………………………………………… 146 
  
8 
 
AZƏRBAYCANIN DÖVLƏT MÜSTƏQĠLLĠYĠ HAQQINDA KONSTĠTUSĠYA 
AKTININ QƏBUL OLUNMASININ 10-cu ĠLDÖNÜMÜNƏ HƏSR OLUNMUġ 
ZĠRVƏ TƏDBĠRĠNDƏ –TƏNTƏNƏLĠ  MƏRASĠMDƏ  NĠTQ 
 
17 oktyabr 2001-ci il.................................................................................................................... 147 
  
AZƏRBAYCAN PREZĠDENTĠ HEYDƏR ƏLĠYEV ġƏHĠDLƏR XĠYABANINI 
ZĠYARƏT ETMĠġDĠR 
 
18 oktyabr 2001-ci il ................................................................................................................... 157 
  
AZƏRBAYCANIN  DÖVLƏT MÜSTƏQĠLLĠYĠ HAQQINDA KONSTĠTUSĠYA 
AKTININ QƏBUL OLUNMASININ 10-cu ĠLDÖNÜMÜ MÜNASĠBƏTĠLƏ  
AZƏRBAYCAN RESPUBLĠKASININ PREZĠDENTĠ HEYDƏR ƏLĠYEVĠN 
ADINDAN TƏġKĠL OLUNMUġ RƏSMĠ QƏBULDA NĠTQ 
 
18 oktyabr 2001-ci il.................................................................................................................... 158 
  
HĠNDĠSTANIN XARĠCĠ ĠġLƏR NAZĠRĠNĠN MÜAVĠNĠ RACĠNDRA MADHUKAR 
ABHUANKARIN BAġÇILIQ ETDĠYĠ NÜMAYƏNDƏ HEYƏTĠ ĠLƏ GÖRÜġDƏ 
SÖHBƏT 
 
18 oktyabr 2001-ci il ................................................................................................................... 160 
  
BMT-nin AZƏRBAYCANDAKI REZĠDENT-ƏLAQƏLƏNDĠRĠCĠSĠ MARKO 
BORSOTTĠ ĠLƏ GÖRÜġDƏ SÖHBƏT 
 
20 oktyabr 2001-ci il ................................................................................................................... 164 
  
TÜRKĠYƏNĠN XARĠCĠ ĠġLƏR NAZĠRĠ ĠSMAYIL CƏMĠN BAġÇILIQ ETDĠYĠ 
NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
21 oktyabr 2001-ci il.................................................................................................................... 165 
  
BEYNƏLXALQ HƏVƏSKAR BOKS ASSOSĠASĠYASININ (AĠBA) PREZĠDENTĠ 
ƏNVƏR ÇOUDRĠNĠN BAġÇILIQ ETDĠYĠ NÜMAYƏNDƏ HEYƏTĠ ĠLƏ GÖRÜġDƏ 
SÖHBƏT 
 
22 oktyabr 2001-ci il.................................................................................................................... 168 
  
RUSĠYANIN DAXĠLĠ ĠġLƏR NAZĠRĠ BORĠS QRIZLOVUN BAġÇILIQ ETDĠYĠ 
NÜMAYƏNDƏ HEYƏTĠ ĠLƏ GÖRÜġDƏ SÖHBƏT 
 
23 oktyabr 2001-ci il.................................................................................................................... 172 
  
ƏLCƏZAĠR XALQ DEMOKRATĠK RESPUBLĠKASININ PREZĠDENTĠ ZATĠ-
ALĠLƏRĠ CƏNAB ƏBDÜLƏZĠZ BUTEFLĠKAYA 
 
23 oktyabr 2001-ci il.................................................................................................................... 175 
  
ATƏT-in PARLAMENT ASSAMBLEYASININ SƏDRI ADRIAN SEVERĠNĠN 
BAġÇILIQ ETDIYI NÜMAYƏNDƏ HEYƏTI ĠLƏ GÖRÜġDƏ SÖHBƏT 
 
23 oktyabr 2001-ci il ................................................................................................................... 176 
  
ÇEXĠYA RESPUBLĠKASININ PREZĠDENTĠ ZATĠ-ALĠLƏRĠ CƏNAB VATSLAV 
HAVELƏ 
 
23 oktyabr 2001-ci il................................................................................................................... 179 
  
TÜRKĠYƏ RESPUBLĠKASININ PREZĠDENTĠ ZATĠ-ALĠLƏRĠ CƏNAB ƏHMƏD 
NECDƏT SEZƏRƏ 
 
23 oktyabr 2001-ci il................................................................................................................... 180 
  
9 
 
TÜRKĠYƏ BÖYÜK MĠLLƏT MƏCLĠSĠNĠN SƏDRĠ ZATĠ-ALĠLƏRĠ ÖMƏR 
ĠZGĠYƏ 
 
24 oktyabr 2001-ci il.................................................................................................................... 181 
  
TÜRKĠYƏ RESPUBLĠKASININ BAġ NAZĠRĠ ZATĠ-ALĠLƏRĠ CƏNAB BÜLƏND 
ECEVĠTƏ 
 
24 oktyabr 2001-ci il.................................................................................................................... 182 
  
AMERĠKA BĠRLƏġMĠġ ġTATLARININ ATƏT-in MĠNSK QRUPUNDAKI 
HƏMSƏDRĠ RUDOLF PERĠNA ĠLƏ GÖRÜġDƏ SÖHBƏT  
 
25 oktyabr 2001-ci il…………………………………………………………………………… 183 
  
TÜRKMƏNĠSTAN PREZĠDENTĠ ZATĠ-ALĠLƏRĠ CƏNAB SAPARMURAD 
NĠYAZOVA 
 
25 oktyabr 2001-ci il…………………………………………………………………………… 186 
  
ĠRAN ĠSLAM RESPUBLĠKASININ ÖLKƏMĠZDƏKĠ SƏFĠRĠƏHƏD QƏZAĠ ĠLƏ 
GÖRÜġDƏ SÖHBƏT 
 
27 oktyabr 2001-ci il.…………………………………………………………………………... 187 
  
RUSĠYA FEDERASĠYASI FEDERAL MƏCLĠSĠNĠN FEDERASĠYA ġURASININ 
SƏDRĠ, ORYOL VĠLAYƏTĠNĠN QUBERNATORU CƏNAB YEQOR STROYEVƏ 
 
2 noyabr 2001-ci il…………………………………………………………………………….. 189 
  
KAMBOCANIN  KRALI  ƏLAHƏZRƏT  NORODOM  SĠANUKA   
5 noyabr 2001-ci il……………………………………………………………………………. 190 
  
LATVĠYA RESPUBLĠKASININ PREZĠDENTĠ ZATĠ-ALĠLƏRĠ  XANIM VAYRA 
VĠKE-FREYBERQAYA 
 
5 noyabr 2001-ci il…………………………………………………………………………….. 191 
  
OMAN  SULTANI  ƏLAHƏZRƏT QABUS BĠN SƏĠDƏ   
5 noyabr 2001-ci il…………………………………………………………………………….. 192 
  
ABġ DÖVLƏT DEPARTAMENTĠNĠN ORTA ASĠYA, CƏNUBĠ QAFQAZ, 
TÜRKĠYƏ VƏ YUNANISTAN ÜZRƏ NÜMAYƏNDƏSĠ LĠN PASKO ĠLƏ GÖRÜġDƏ 
SÖHBƏT 
 
8 noyabr 2001-ci il…………………………………………………………………………….. 193 
  
DÜNYA AZƏRBAYCANLILARININ BĠRĠNCĠ QURULTAYINDA NĠTQ  
9 noyabr 2001-ci il…………………………………………………………........…………….. 194 
  
DÜNYA AZƏRBAYCANLILARININ BĠRĠNCĠ QURULTAYININ ĠġTĠRAKÇILARI  
ġƏRƏFĠNƏ AZƏRBAYCAN RESPUBLĠKASININ PREZĠDENTĠ HEYDƏR 
ƏLĠYEVĠN ADINDAN TƏġKĠL EDĠLMĠġ RƏSMĠ QƏBULDA NĠTQ  
 
10 noyabr 2001-ci il   …………………………………………………………………………. 200 
  
QEYDLƏR…………………………………………………………………………………….. 202 
  
Şəxsi adlar göstəricisi…………………………………………………………………………. 225 
  
Coğrafi adlar göstəricisi………………………………………………………………………. 228 
10 
 
 
 
 
BĠLĠK GÜNÜ VƏ YENĠ DƏRS ĠLĠNĠN  
BAġLANMASI MÜNASĠBƏTĠLƏ  
BAKININ  SƏBAĠL RAYONUNDAKI  
TOFĠQ ĠSMAYILOV ADINA RĠYAZĠYYAT VƏ ĠNFORMATĠKA TƏMAYÜLLÜ 6 SAYLI  
MƏKTƏB–LĠSEYDƏ KEÇĠRĠLƏN  
MƏRASĠMDƏ NĠTQ 
 
1 sentyabr 2001-ci il   
 
Əziz uşaqlar, əziz müəllimlər! 
Hörmətli valideynlər! 
Mən sizin hamınızı Azərbaycanda yeni dərs ilinin başlanması münasibətilə təbrik edirəm və Azərbaycanın 
bütün təhsil ocaqlarına, bütün məktəblərinə, bütün müəllimlərinə, təhsil alan uşaqlara və gənclərə uğurlar 
arzulayıram. 
Hər il sentyabr ayının 1-i böyük bayrama çevrilir. Çünki məktəblər açılır, uşaqlar istirahət etdikdən sonra yenə də 
siniflərinə qayıdırlar. Ancaq bununla bərabər, hər məktəbin birinci sinfinə yeni uşaqlar gəlir. Bu il Azərbaycanda birinci 
sinfə 160 min uşaq qəbul olunmuşdur. Təsəvvür edin, hər bir uşaq nə qədər böyük sevinc hissi keçirir! Hər bir valideyn 
nə qədər çox sevinir ki, o, bir ata kimi, ana kimi, uşağını böyütdü, məktəbə göndərdi! Çünki hər bir insan üçün həyat 
anadan doğulduğu gündən başlayırsa, insanın şüurlu həyatı, onun gələcəyi, onun cəmiyyətdə özünə yer tutması 
məktəbdən başlayır. 
Eyni zamanda məktəblərə bizim böyük müəllimlər ordusu gəlir. Onlar da yay istirahətlərini keçirəndən 
sonra, özlərini daha da yaxşı hiss edəndən sonra yenidən iş yerlərinə – məktəbə gəlir, sinfə daxil olur, öz şərəfli 
işlərini həyata keçirirlər. Ona görə də bu gün bütün xalqımız üçün, bütün ölkəmiz üçün, Azərbaycanın 
vətəndaşları üçün böyük bayramdır. Bayram münasibətilə də mən bu gün sizin məktəbə gəlmişəm, sizi bir daha 
təbrik etmək istəyirəm. Ümidvaram ki, Azərbaycanda məşhur olan 6 saylı məktəb indiyə qədər əldə etdiyi gözəl 
ənənələrini davam etdirəcək və müstəqil Azərbaycanın gələcəyi üçün yüksək təhsilli gənclər hazırlayacaqdır. 
Azərbaycan dövlət müstəqilliyinin 10-cu ildönümünü qeyd edir. Bu bizim çoxəsrlik tariximizdə ən əlamətdar, ən 
böyük əhəmiyyətə malik olan bir hadisədir. Azərbaycan əsrlər boyu müstəqil olmaq arzusu ilə yaşamış, xalqımız əsrlər 
boyu azad olmaq istəmiş, öz müstəqil dövlətinin olması arzusu ilə yaşamış, müstəqil ölkəsinin vətəndaşı olmaq 
istəmişdir.  
Biz buna ilk dəfə 1918-ci ildə nail olduq. Ancaq bizim bu müstəqilliyimizin ömrü çox az oldu. Nəhayət, 
1991-ci ilin sonunda Sovetlər İttifaqının dağılması ilə əlaqədar bütün müttəfiq respublikalar, o cümlədən Azərbaycan 
da öz dövlət müstəqilliyini elan etdi. Bizim bu on ildə keçdiyimiz yol hamar olmayıbdır. Enişli-yoxuşlu olubdur. Çətin 
problemlərlə rastlaşmışıq. Müstəqillik əldə edəndə Azərbaycan bir neçə il idi ki, Ermənistan silahlı qüvvələrinin hərbi 
tacavüzünə qarşı mübarizə aparırdı. Müharibə getdi, qan töküldü, gənclərimiz şəhid oldu. O cümlədən sizin məktəbin 
məzunlarından da şəhidlər var. Eyni zamanda Azərbaycanda daxili ictimai-siyasi vəziyyət sabit olmadı. Bunlar hamısı 
Azərbaycanın dövlət müstəqilliyini vaxtında, ilbəil lazımi səviyyəyə qaldırmağa maneçilik törədirdi. Nəhayət, bilirsiniz 
ki, 1993-cü ildə Azərbaycanda vətəndaş müharibəsi başladı. Azərbaycan parçalanmaq, dağılmaq təhlükəsi ilə üzləşdi. 
Ancaq şükürlər olsun ki, xalqımız bir daha öz müdrikliyini nümayiş etdirdi, xalqla dövlətin birliyi Azərbaycanı 
fəlakətdən xilas etdi. Sonrakı illərdə yenə də bizim dövlətçiliyimizə, müstəqilliyimizə qarşı göstərilən, deyə bilərəm 
ki, çox təhlükəli cəhdlərin qarşısı alındı, Azərbaycan, nəhayət, daxili ictimai-siyasi sabitliyi təmin edib, həyatın bütün 
sahələrini inkişaf etdirməyə imkan qazandı. İndi artıq Azərbaycan bütün sahələrdə inkişaf edir. Biz indi 
Azərbaycanın müstəqilliyinin 10-cu ildönümünü qeyd edərkən iftixar hissi ilə deyə bilərik ki, Azərbaycan öz 
müstəqilliyinin 10-cu ildönümünə bütün sahələrdə böyük nailiyyətlərlə gəlir. 
Doğrudur, biz Ermənistanın Azərbaycana etdiyi təcavüzlə əlaqədar meydana gəlmiş vəziyyəti hələ normallaşdıra 
bilməmişik. Ermənistan silahlı qüvvələri Azərbaycan torpaqlarının 20 faizini işğal edibdir. Bir milyondan artıq 
soydaşımız yerindən-yurdundan zorla çıxarılıbdır. Onların əksəriyyəti çadırlarda yaşayır. Biz bu məsələni həll etməyə 
çalışırıq. 1994-cü ildə, 7 il bundan öncə biz atəşi dayandırdıq, müharibəni dayandırdıq. Qan tökülməsinə son qoyduq. 
Məsələnin sülh yolu ilə həll olunması sahəsində ardıcıl tədbirlər görmüşük, bu gün də görürük, bundan sonra da 
görəcəyik. Mən inanıram ki, biz bu münaqişəyə son qoyacağıq, Azərbaycanın ərazi bütövlüyü bərpa olunacaq, işğal 
edilmiş torpaqlarımız azad olunacaq, yerindən-yurdundan didərgin düşmüş soydaşlarımız öz elinə-obasına qayıdacaqlar. 
Bütün bu çətinliklər içərisində yaşayan Azərbaycan inkişaf edir. İqtisadi cəhətdən inkişaf edir, siyasi cəhətdən inkişaf 
edir, mənəvi cəhətdən inkişaf edir, təhsil sahəsində inkişaf edir. Təsəvvür edin, Azərbaycanda bizim əhalinin, səhv 
etmirəmsə, demək olar ki, beşdə bir hissəsini, yaxud dörddə bir hissəsini məktəblərdə, universitetlərdə təhsil alanlar, 
müəllimlər, professorlar təşkil edirlər. Görün nə qədər böyük ordudur. Amma o illər bu sahə çox dağıdılmışdı, 
11 
 
pozulmuşdu. Təhsil sistemi tamamilə pozulmuşdu. Ona görə də insanların çoxu uşaqlarına təhsil vermək, məktəbə 
aparmaq imkanına malik deyildi. Onlar ancaq yaşamağa, həyatda birtəhər özünü saxlamağa çalışırdı, çarpışırdı, yəni 
problemlərlə çarpışırdı. Ancaq indi Azərbaycanın təhsil sistemi artıq tamam nizamlanıbdır. Təhsil sahəsində bizim son 
illər apardığımız islahatlar Azərbaycan məktəbinin, təhsilinin keyfiyyətini artırır və məktəblərdə, universitetlərdə müasir 
tələblərə uyğun təhsil verilir. Bunlar hamısı Azərbaycan xalqının sağlam, bilikli, yüksək ixtisasa malik olan gələcək 
nəsillərini hazırlayır.  
İndi insanlar hər yerdə oxuyurlar. Mən uşaqları, gəncləri deyirəm. Sizin məktəbiniz böyük tarixə malikdir, 
böyük ənənələrə malikdir. İndi yenidən təmir olunubdur. Ancaq siz yəqin bilirsiniz ki, o çadırlarda yaşayan 
soydaşlarımızın uşaqları çadır şəhərciklərində yaratdığımız məktəblərdə oxuyurlar. Mənə dedilər ki, bu il ali 
məktəblərə imtahan verənlərin içərisində çadır şəhərciklərində təhsil alan məktəblilərin bir qismi çox yüksək 
ballar toplamışlar. Bu nəyi göstərir? Bu, Azərbaycan xalqının, Azərbaycan gəncinin fitri istedadını göstərir. Hər 
şeylə təchiz olunmuş çox gözəl məktəbdə də, çadır şəhərciyində də uşaq, gənc istəyir ki, inkişaf etsin, təhsil 
alsın. Buna görə də xalqımızın elmi potensialı, təhsil potensialı, bütün sahələrdə yüksək mütəxəssislərlə təmin 
olunmaq potensialı get-gedə artır. Bu da bizim müstəqillik dövründə əldə etdiyimiz əsas nailiyyətlərdən biridir. 
Azərbaycanda təhsil sistemi dövlət qayğısı altındadır. Yəni Azərbaycanın məktəbləri, təhsil müəssisələri, 
universitetləri – az hissəsini nəzərə almasaq – demək olar ki, hamısı dövlətə məxsusdur. Dövlət təhsilin 
maliyyələşdirilməsini, yüksək təhsil almaq üçün müasir maddi-texniki bazanın yaradılmasını, məktəblərin 
şəraitinin yaxşılaşdırılmasını özünün əsas vəzifələrindən biri hesab edir. Bilməlisiniz ki, bizim büdcədə ən çox 
payı olan təhsil sistemidir. Bu da təsadüfi deyildir. Başqa sahədə ola bilər, kəsirlər də olsun, amma təhsildə yox.  
Çünki təhsildə olan kəsir, çatışmazlıq bizim gələcəyimizə xətalar yaradacaqdır. Buna görə də təhsil dövlət 
tərəfindən maliyyələşdirilir – az miqdarda özəl təhsil ocaqları var – bundan sonra da biz Azərbaycanda təhsilin 
inkişafını özümüzün siyasətimizin öncül sahəsi hesab edəcəyik, bundan sonra da səylərimizi davam etdirəcəyik. 
Mən 6 saylı məktəbdə keçmişdə də olmuşam. Bu gün bir neçə sinfə baxdım. O vaxt kompüter nə idi heç 
bilmirdilər, amma indi görün, bu gün uşaqlar kompüterlərin arxasında oturublar. İndi ayrı-ayrı ölkələrdən 
gətirilən kompüterlər, yaxud da başqa çox müasir tələblər səviyyəsində olan təhsil ləvazimatı bütün məktəblərə 
verilib və veriləcəkdir. Bunlar hamısı dövlət tərəfindən təhsilə göstərilən qayğıdır. Eyni zamanda bunlar hamısı 
təhsil sahəsində çalışan insanlara öz vəzifələrini daha da səylə yerinə yetirmək üçün əsasdır.  
Mən bu gün məmnuniyyətlə qeyd edirəm ki, Azərbaycanda bütün məktəblərdə bütün sahələrə aid müəllimlər 
var. Ali məktəblərimizdə yüksək elmə malik olan professor-müəllim heyəti var. Ancaq orta məktəbdə, ali 
məktəbdə hər bir müəllim bilməlidir ki, onun üzərinə düşən vəzifə, onun dövlət üçün, millət üçün, Azərbaycan 
xalqı üçün gördüyü iş bütün başqa sahələrdə fəaliyyət göstərən insanların hamısının işindən ən gərəklisidir, ən 
lazımlısıdır. 
Biz son illər müəllimlərin, təhsil işçilərinin maaşlarını artırmışıq və bundan sonra da artıracağıq. Bu onu göstərir 
ki, biz imkanımız daxilində bu sahəyə maksimum qayğı göstəririk. Əmin ola bilərsiniz ki, bundan sonra bu qayğı 
daha da artacaqdır. Azərbaycanın iqtisadi potensialı yüksəldikcə, Azərbaycan büdcəsinin imkanları genişləndikcə, 
məktəbə, təhsilə, müəllimə ayrılan vəsaitin miqdarı artacaq və onların böyük hissəsi də müəllimlərin, təhsil işçilərinin 
maaşlarının artırılmasına yönəldiləcəkdir.  
Bilirəm ki, indi həyatın bu dövründə müəllimlərin aldıqları maaş onların yaşayışını biz istədiyimiz qədər 
təmin etmir. Amma siz də bilməlisiniz ki, biz nə mümkündür, onu edirik, bundan sonra da edəcəyik. Ancaq 
müəllim elə bir şəxsiyyətdir ki, o hansı şəraitdə olur-olsun birinci növbədə şərəfli müəllim adını yüksəkdə 
saxlamalıdır. 
Çadır şəhərciyində bizim müəllim müəllimliyini edir – aydındır, orada nə ev var, nə yatmağa yer var, təkcə 
çadırdır – bunu kim görübsə bilir, görməyən də gedib görə bilər. Orada müəllim o cür çətin şəraitdə yaşayaraq 
uşaqlara qayğı göstərir, müəllimlik edir və elə savad verir ki, o uşaqlar gəlib burada yüksək ballarla ali məktəbə qəbul 
olunurlar. Demək, həmin müəllimlər müəllim adının şərəfini anlayırlar və bu adı uca tuturlar. 
Mən inanıram ki, müəllimlərin əksəriyyəti bu yüksək mənəvi dəyərlərlə yaşayırlar. Kimsə əgər hələ bu 
səviyyəyə çatmayıbsa, arzu edərdim ki, onlar da öz vəzifələrini yerinə yetirərək bilsinlər ki, Azərbaycan xalqının 
yüksək mənəviyyatı hər şeydən ucadır, hər şeydən yüksəkdir. Bu həm xalq üçün, millət üçün, hər bir azərbaycanlı 
üçün, hər bir vətəndaş üçündür. 
6 saylı məktəb, dedim ki, mənim üçün yaxşı tanışdır. Çünki mənim iki övladım – qızım da, oğlum da birinci 
sinifdən onuncu sinfə qədər burada təhsil alıblar. Mən 10 il uşaqlarımla buradan o tərəfdə olan evdə yaşamışam. 
Doğrudur, o vaxt bizim problemimiz olmayıbdır ki, uşaqları məktəbə aparaq. Uşaq özü çıxıb gəlirdi. Anası da 
eyvandan onları müşayiət edirdi. Eyni zamanda əgər belə olmasaydı, heç başqa imkanımız da yox idi. 
Avtomobil, filan – bunlar yox idi. Ancaq biz o vaxtlar uşaqlarımızın məktəbə getməsi üçün şəhər nəqliyyatından 
istifadə etmədik. Məktəb ilə evimizin yaxınlığı bizim üçün çox asanlıq yaratdı. 
Uşaqlar çox yaxşı təhsil aldılar. Mən bunu ona görə demirəm ki, təkcə mənim övladlarım burada yaxşı təhsil 
alıblar. Bilirsiniz ki, mən 1969-cu ildən 14 il Azərbaycanın rəhbəri olmuşam. O vaxtlar da mən bu təhsil işləri 
ilə çox ciddi məşğul olmuşam. Ona görə də bilirəm ki, Azərbaycanda, Bakıda çox nümunəvi məktəblər olub, 
12 
 
indi də var. Onlar qazandıqları yerləri heç vaxt əldən verməyiblər. Təkcə Bakıda yox, Yevlax rayonunun Xaldan 
kəndində də bir nümunəvi məktəb var idi. Bilirsinizmi, kənd yeridir, amma nə qədər yüksək səviyyəli məktəb 
idi. Mən orada bir-iki dəfə olmuşdum və oranın direktoru Zahid Şöyübovla söhbətlər etmişdim. Həm də o 
vaxtlar çox şərəfli ad olan «SSRİ Xalq müəllimi» adını ilk dəfə Şöyübova verdik.  
Məktəbin şəhərdə və kənddə, şəhərin mərkəzində və ya kənarında yerləşməsi onun təhsil səviyyəsinin 
dəyişilməsinə təsir göstərə bilməz. 6 saylı məktəb həmişə nümunəvi məktəb olub, onun böyük tarixi var. Çox 
məmnunam ki, o bu adı indiyə qədər, bütün çətin dövrü yaşayaraq qoruyub saxlayıb və ümidvaram ki, bundan 
sonra da şərəflə qoruyacaqdır. 
Bu gün xatırlayıram ki, 1977-ci ildə mənim oğlum İlham məktəbi qurtararkən mən gəlib başqa valideynlərlə 
birlikdə buraxılışda iştirak etdim. Onların bir çoxları təəccüb edirdilər ki, necə ola bilər ki, ölkənin başçısı gəlib 
burada, məktəbdə bütün başqa valideynlərlə birlikdə mərasimdə iştirak edir. Mən hesab edirəm ki, o təəccüb 
edənlər səhv edirdilər. Çünki bizim özümüz də məktəbdən çıxmışıq. Bizim özümüz də məktəbin yetirmələri 
idik. Mənim oğlum 10 il burada təhsil almışdır. Əgər yaxşı təhsil alıbsa, təbiidir ki, mən onun buraxılış tədbirinə 
getməli idim, öz təşəkkürümü bildirməli idim. Keçmişi yada salaraq demək istəyirəm ki, İlhamın, Sevilin anası, 
mənim mərhum həyat yoldaşım Zərifə xanım valideynlərin bütün iclaslarına gedirdi və iştirak edirdi. Bu da hər 
bir valideynin borcudur. Valideynlər gərək məktəblə həmişə sıx əlaqə saxlasınlar. Gəlsinlər, uşağın dediyi ilə 
yox, müəllimlə haradasa görüşməklə yox, məktəbdə uşağının necə oxumasını, məktəbdə olan şəraiti görsünlər. 
Beləliklə, onlar öz uşaqlarının yaxşı oxuması üçün yaxşı fəaliyyət göstərə bilərlər, eyni zamanda, məktəblə 
əlaqə insanı daha da cavan saxlayır. Bunun da böyük əhəmiyyəti var.  
Mən bu məktəbə çox təşəkkür edirəm ki, iki övladımın orta təhsil almasında mənə bir valideyn kimi, böyük 
töhfələr veribdir. Təsadüfi deyil ki, bu məktəbdə aldıqları orta təhsil əsasında oğlum Moskvada ən mötəbər 
universitetlərdən birini bitirdi. Qızım buradakı universiteti – Bakı Dövlət Universitetini bitirdi. Sonra 
aspiranturanı Moskvada Şərqşünaslıq İnstitutunda oxudu. Oğlum sonra həmin o Beynəlxalq Əlaqələr 
İnstitutunda elmlər namizədi kimi, dərs verirdi. Bunların hamısının kökü, başlanğıcı məktəbdir. Təbiidir ki, hər 
bir uşaq eyni istedada malik ola bilməz. Amma eyni zamanda hər bir uşağın yüksək təhsil alması üçün 
göstərilən səylər, o istedad fərqini müəyyən qədər azaldır.  
Sizə bir daha təşəkkür edirəm.  
O vaxt bu məktəb rus dilində təhsil verirdi. İndi deyirlər ki, burada həm Azərbaycan sektoru var, həm rus 
sektoru var. Bu da tamamilə təbiidir. Ancaq o vaxt bizim Bakıda rus dilində olan məktəblər Azərbaycan dilində 
olan məktəblərdən çox idi. Bunda da heç kəsi günahlandırmaq olmaz. Çünki biz SSRİ kimi bir dövlətdə 
yaşayırdıq. Rus dili hakim dil idi. Rus dilini təmiz bilməyən adam Sovetlər İttifaqının başqa şəhərlərinə gedib 
təhsil ala bilməzdi. Yaxud da ki, dövlət orqanlarında da əsasən rus dili istifadə olunurdu. Ona görə də 
valideynlər öz övladlarını rusdilli məktəblərə verirdilər. Yəni mən o vaxt belə olmasını təbii hesab edirəm. 
Ancaq o vaxt bu məktəblərdə böyük bir qüsur var idi. Bu da ondan ibarət idi ki, birincisi, rus dilində təhsil 
verərək azərbaycanlı uşaqlara, balalara Azərbaycan dilini yaxşı öyrədə bilmirdilər. İkincisi, o vaxtın 
nöqsanlarını yada salmaq lazımdır ki, bu gün, sabah bu nöqsanlara yol verilməsin. 
O vaxt rus dilində olan məktəblərdə bütün dərsliklər Moskvadan gəlirdi. Riyaziyyatın, kimyanın, fizikanın, 
biologiyanın – bunların hansı dildə olub-olmamasının fərqi yoxdur. Heyvanın adı rus dilində də, Azərbaycan 
dilində də var. Yaxud bitkinin də adı var. Riyaziyyatı hansı dildə oxuyursan oxu, əgər sən riyaziyyatı 
mənimsəmisənsə, bunun fərqi yoxdur. Amma həm millət üçün, həm xalq üçün bütün dilləri yaxşı bilməklə yanaşı, 
Azərbaycan dilini səlist, yaxşı bilmək əsas şərtlərdən biri idi. O vaxt da belə idi. Biz o vaxt da çalışırdıq ki, buna 
nail olaq. Amma təəssüf ki, o vaxt bu, mümkün deyildi.  
Məsələn, o vaxt bu məktəbdə Azərbaycan dili başqa bir dil kimi tədris olunurdu. Çünki bütün dərslər rus 
dilində idi. İndi bu gün mən Emma xanımı burada  gördüm. Emma xanım buradadır, yoxsa getdi, ola bilər 
gedibdir. O mənim xatirimə bir şey saldı, mənim yadımdan çıxıbdır. Oğlumun buraxılışı vaxtı bu məktəbdə 
olarkən Emma xanıma demişəm ki, burada hər şey yaxşıdır, ancaq mənim oğluma Azərbaycan dilini yaxşı 
öyrədə bilməmisiniz. Bu heç kəsin qüsuru deyil. Çünki rus dili hakim dil olduğuna görə, Azərbaycan dilinə o 
qədər fikir vermirdilər. Müəllim çalışırdı, amma şagird fikir vermirdi. Məhz bunun nəticəsi idi. 10 ildir biz 
müstəqil dövlətik. Bizim Konstitusiyamızda yazılıbdır ki, dövlət dili Azərbaycan dilidir. Amma onun ətrafında 
işləyən adamlar var, Azərbaycan dilini yaxşı bilmirlər. Çünki rus dilində təhsil alıb, rus dilində işləyib, indi 
Azərbaycan dilini başdansovdu öyrənir, amma tamam yaxşı bilmir. Bu bizim keçmişimizin təbii qüsurlarıdır. 
Ancaq bundan nəticə çıxarmaq lazımdır.  
Məsələn, o vaxt təkcə Azərbaycan dilinin yox, tarix dərslərinin öyrənilməsində də vəziyyət belə idi. Orta 
məktəblərdə «SSRİ tarixi» var idi. «SSRİ tarixi»nin də 90 faizi Rusiyanın tarixini əks etdirirdi. Yaxud ədəbiyyat 
rus ədəbiyyatı idi.  
Emma xanım, – mənim oğluma dərs deyibdir – mən səni yada saldım, ona görə soruşdum. Emma xanım, 
bilirsən, oğlum indi Azərbaycan dilini necə yaxşı bilir! Sən yəqin onun çıxışlarını televiziyadan eşidirsən. O, 
Azərbaycan dilində rus dilindən yaxşı danışır. Bunda da sənin zəhmətin var.  
13 
 
«Azərbaycan tarixi» çox cüzi əks olunurdu. Moskvadan gələn dərsliklər hamısı rus ədəbiyyatı idi. Bəs Azərbaycan 
ədəbiyyatı? Bəzən həmin bu rus məktəblərində təhsil almış, Azərbaycan dilinə meyl göstərməmiş gənclərdən 
Nizaminin, Füzulinin, Nəsiminin, Vaqifin, yaxud da bizim müasirlərimiz olan şair və yazıçıların şeirlərini soruşanda 
görürdün ki, onlardan xəbərləri yoxdur. Onlar, məsələn, Nizaminin rus dilinə tərcümə olunmuş poemalarını, şeirlərini 
oxuyurdular. Amma sən onu nə qədər oxusan da, Nizami sənin qəlbinə yatmayacaq. Oxusalar da, bunlar Azərbaycan di-
lində olan şeirlər deyildi. Ona görə də rus dilində təhsil alan adamların, təəssüf ki, Azərbaycanın tarixi, onun zəngin 
mədəniyyəti, zəngin ədəbi irsi haqqında məlumatları çox az idi.  
Xatırlayıram, 1970-ci illərin axırlarında mən işlədiyim yerdə – partiyanın Mərkəzi Komitəsində mənim 
yanımda işləyən yüksək vəzifəli şəxsə göstəriş verdim ki, get Azərbaycan Milli Teatrına, orada bir əsər var, təzə 
tamaşaya qoyublar, ona bax, gəl mənə o barədə danış. Çünki həmin əsər bir az mübahisəli idi. Gördüm, baxır 
mənə, dedim, sən əvvəllər Azərbaycan Dram Teatrında olmusan? Dedi ki, yox, olmamışam. Təsəvvür edin ki, 
rus dilində təhsil alıb, Rus Dram Teatrına gedib, amma bizim böyük tarixə malik olan Azərbaycan Dövlət Dram 
Teatrında bu, bir dəfə də olmayıbdır. Təbiidir ki, o, Azərbaycan dramaturqlarının, yazıçılarının, şairlərinin 
əsərlərini bilməyəcək. Çünki nə oxuyub, nə də tamaşa edib. Əgər gedib teatrda tamaşa etsəydi, onda heç olmasa 
bilərdi. Bax, bu bizim yaxın keçmişimizin əziyyətləridir. 
İndi biz müstəqil dövlətik. Bizim dövlət dilimiz, ana dilimiz Azərbaycan dilidir. Tədris hər yerdə 
Azərbaycan dilində getməlidir. Ancaq o yerlərdə ki, rus əhalisi üçün, yaxud bəzi rusdilli insanlar üçün tədris rus 
dilində gedir, orada mütləq Azərbaycan dili, Azərbacan tarixi, Azərbaycan ədəbiyyatı tədris edilməlidir. Ona 
görə də bizim nazirliyə bir neçə il bundan öncə göstərişlər verilibdir ki, bizim tariximizə, ədəbiyyatımıza, 
mədəniyyətimizə aid olan fənlər üzrə rus dilində də kitablar, dərsliklər buraxılsın ki, həmin o rus sektorunda o 
təhsil alan gənclər onları rus dilində oxusunlar. Amma yenə də deyirəm, yaxşı olar ki, onlar Səməd Vurğunun 
şeirini Azərbaycan dilində oxusunlar. Çünki onun rus dilində tərcüməsi o dadı, o hissiyyatı vermir. Bax, bu, əsas 
məsələlərdən biridir. 
Latın qrafikasının tətbiq olunması da əsas məsələlərdən biridir. İndi mən burada XI sinfin şagirdləri ilə tanış 
olarkən məktəb direktoru mənə bildirdi ki, bunlar artıq II sinifdən latın qrafikası ilə oxuyurlar. Demək, bunlar 
artıq bizim cəmiyyətdə hər şeyə hazırdırlar. Amma mən bu yaxınlarda fərman verəndə ki, avqust ayının 1-dən 
bütün nəşriyyat, qəzetlər, kitablar latın qrafikasına keçməlidir, bəziləri narazı oldular, etiraz etdilər ki, bu 
mümkün deyil. Nə üçün mümkün deyil? Mümkün oldu. İndi hər şey mümkündür. Bu da məktəbin əsas vəzifə-
lərindən biridir. 
Mən inanıram ki, 6 saylı məktəb özünün gözəl ənənələrini davam etdirəcək. Bugünkü tanışlığım məndə 
müsbət təəssürat yaratdı. Mən təsdiq edirəm ki, bu ənənələr davam edir, ümid edirəm ki, bundan sonra da 
davam edəcək. İnanıram ki, 6 saylı məktəb Azərbaycanın nümunəvi, milli məktəblərindən biri olacaqdır. 
Məktəbin müəllimlərinə, bütün kollektivə, Azərbaycanın bütün təhsil işçilərinə, bütün müəllimlərinə, 
Azərbaycanın təhsil alan uşaqlarına, ali məktəblərdə təhsil alan gənclərə, hamıya bu yolda uğurlar arzulayıram. 
Sizin hamınıza cansağlığı, səadət arzulayıram. Sağ olun. 
 
14 
 
 
 
 
BAKININ NƏSĠMĠ RAYONU ƏRAZĠSĠNDƏ  
(Səməd Vurğun küçəsində) – PAYTAXTDA  
ĠLK ÖZƏL ÜMUMTƏHSĠL MƏKTƏB KOMPLEKSĠNĠN ĠSTĠFADƏYƏ  
VERĠLMƏSĠ MƏRASĠMĠNDƏ  
NĠTQ  
 
1 sentyabr 2001-ci il 
 
Əziz uşaqlar! 
Hörmətli təhsil işçiləri! 
Hörmətli valideynlər! 
Bu gün Azərbaycanda yeni tədris ili başlayır. Azərbaycanın bütün məktəblərində, ali məktəblərində, bütün 
tədris müəssisələrində iş başlayır. Bu hər bir xalqın, hər bir millətin həyatında əlamətdar hadisədir. Çünki 
cəmiyyət təhsilsiz inkişaf edə bilməz. Təhsilsiz xalq müasir şəraitdə öz imkanlarını həyatına sərf etmək üçün 
çox problemlərlə rastlaşar. Ona görə də təhsil hər bir insana lazımdır və bu təhsili də, təbiidir ki, hər bir insan 
gəncliyindən, uşaqlıq vaxtından almalıdır. 
Böyük iftixar hissi ilə deyə bilərəm ki, Azərbaycanda təhsil XX əsrdə çox sürətlə inkişaf edibdir və təhsilə cəlb 
olunmayan uşaq, gənc, insan yoxdur. Bu bizim böyük nailiyyətimizdir ki, xalqımız tam savadlıdır, tam təhsillidir. 
Ancaq bilməlisiniz ki, dünyada heç də bütün ölkələrdə, hətta coğrafi nöqteyi-nəzərdən bizə yaxın ölkələrdə insan-
ların, gənclərin hamısının təhsilli olduğunu demək olmaz. 
Bu bizim böyük nailiyyətimizdir. Ancaq vəzifəmiz təhsili daha da inkişaf etdirmək, onun keyfiyyətini artırmaqdır. 
Bununla, təbii ki, bizim müəllimlər, tərbiyəçilər məşğul olurlar. Azərbaycan böyük müəllimlər ordusuna malikdir. 
Böyük təhsil işçiləri ordusuna malikdir və bizim təhsil potensialımız, yəni uşaqları, gəncləri oxudub, onların həyatda 
müxtəlif sahələrdə fəaliyyət göstərməsi üçün Azərbaycanın imkanları böyükdür. Azərbaycanda yaranmış təhsil 
sistemi, XX əsrdə yaranmış təhsil sistemi bizim böyük sərvətimizdir və XXI əsrə biz müstəqil dövlət olaraq, həmin 
bu sərvətlə, həmin bu böyük potensialla başlamışıq. 
Mən tam ümidvaram ki, müstəqil Azərbaycanda hər bir insan sərbəst, azad yaşayaraq, öz övladını, öz uşağını 
təhsilləndirə bilər, tərbiyələndirə bilər və bununla da bizim xalqımızın bilik və mədəni səviyyəsi arta bilər. 
Səviyyəmiz nə qədər yüksək olsa da, biz bununla qane ola bilmərik. Həyat böyük bir prosesdir. Bu prosesdə 
uğurla iştirak etmək üçün insan müasir tələblərə uyğun olan təhsilə malik olmalıdır. Təhsil də daim 
təkmilləşdirilməlidir. Bütün bunlar Azərbaycanın təhsil işçilərinin üzərinə düşən vəzifələrdir. Mən bu gün für-
sətdən istifadə edib, bütün xalqımızı, Azərbaycan vətəndaşlarını yeni tədris ilinin başlanması münasibətilə təbrik 
edirəm, təhsil işçilərinə uğurlar, uşaqlara, gənclərə isə təhsildə əla qiymətlər arzulayıram. 
İndi Azərbaycan öz dövlət müstəqilliyinin 10-cu ildönümünü keçirir. Bu 10 il Azərbaycanın həyatında çox 
mürəkkəb, ağır bir dövr olmuşdur. Ancaq böyük məmnuniyyət hissi ilə demək olar ki, biz bu ağır yoldan uğurla 
keçmişik və bundan sonra da azad, müstəqil xalqımızın, müstəqil, demokratik, hüquqi, dünyəvi dövlətimizin 
inkişafı üçün yaxşı əsaslar yaratmışıq. 
Son illər Azərbaycan müstəqil dövlət kimi, yeni iqtisadi-siyasi sistem yolu ilə gedərək, dünyanın bütün 
ölkələrinin, xüsusən Qərb ölkələrinin təcrübəsindən istifadə  etməyə çalışır və təhsilin də təkmilləşməsində bu 
təcrübədən istifadə etmək lazımdır. Biz dövlət olaraq bunu da edirik. Belə bir şəraitdə dövlət təhsil sistemi ilə 
yanaşı, Azərbaycanda özəl təhsil sistemi də yaranır. Bu, müasir dövrün tələbləridir. Biz bu hadisəni müsbət 
qiymətləndiririk. 
Bu gün burada gördüyüm məktəbdir, ya təhsil kompleksidir, mən adını da dəqiq bilmirəm, ancaq bütün 
kompleks onu göstərir ki, bu, çox yüksək səviyyəli və uşaqların hərtərəfli inkişaf etməsi üçün, yüksək təhsil 
alması üçün, müxtəlif sahələrdə öz istedadlarını nümayiş etdirməsi üçün, yaxud onları inkişaf etdirmək üçün və 
gələcəkdə öz fitri istedadlarına, arzularına uyğun peşə seçmək üçün çox dəyərli bir kompleksdir. 
İndi Azərbaycanda bütün iqtisadiyyat özəlləşdirmə yolu ilə gedir. Dünya təcrübəsi göstərir ki, özəlləşdirmə, şəxsi 
mülkiyyət iqtisadiyyatın inkişafını daha  da təmin edə bilir. Bu proses də çox ağır və mürəkkəb prosesdir. Ancaq biz 
bu prosesin içindəyik, bu yol ilə gedirik və bu yol ilə də gedəcəyik. 
Son illər Azərbaycanda özəlləşdirmə proqramlarının yerinə yetirilməsi, bazar iqtisadiyyatının geniş 
yayılması nəticəsində, iqtisadi islahatların aparılması, kənd yerlərində torpaq islahatının, dövlət quruculuğu 
sahəsində, hüquq sahəsində islahatların həyata keçirilməsi nəticəsində Azərbaycan indi yeni iqtisadi sistem yolu 
ilə, bazar iqtisadiyyatı yolu ilə gedir. Biz bunların çox dəyərli nəticələrini görürük. Doğrudur, bu prosesin 
çətinikləri də var, cəmiyyətdə müəyyən təbəqələşmə meydana çıxır. Ancaq bütün bu islahatların, tədbirlərin əsas 
nəticəsi ondan ibarət olacaq ki, ölkənin hər bir vətəndaşının öz rifah halını təmin etməyə imkanı olacaqdar. 
15 
 
Müxtəlif çətinliklər var. Həyata keçirilən islahatlar nəticəsində bəzi insanların iş yerlərindən məhrum olması, 
xüsusən Ermənistan silahlı qüvvələrinin Azərbaycan torpaqlarının 20 faizini işğal etməsi, işğal olunmuş 
torpaqlardan bir milyondan artıq soydaşlarımızın zorla köçürülməsi, onların əksəriyyətinin çadırlarda yaşaması 
– bunlar hamısı bizim ölkəmizin, cəmiyyətimizin ağır problemləridir. Bunların bir çoxu keçid dövrünün 
problemləridir, təkcə bizim ölkəmizə, respublikamıza aid deyildir. 
Bunlar bütün keçmiş sosialist itqisadi sistemindən yeni iqtisadi sistemə, Qərbdə öz müsbət nəticələrini 
göstərmiş iqtisadi sistemə keçid yolunun çətinlikləri, eyni zamanda, müəyyən bir vaxtda qarşıya çıxan mənfi 
cəhətləridir. Ancaq biz tam əminik ki, bu çətinliklər müvəqqəti xarakter  daşıyır və biz onları aradan 
qaldıracağıq. Azərbaycanın iqtisadiyyatı artıq 1996-cı ildən inkişaf edir və bu inkişaf ilbəil artır, insanların rifah 
halı yaxşılaşır, özəl sektor genişlənir, inkişaf edir və bunların nəticəsində yeni özəl müəssisələr yaranır, 
ticarətdə, kənd təsərrüfatında özəl sektor çox yüksək göstəricilər əldə edir. Bu, bütün başqalarında da belədir. 
Ölkədə, cəmiyyətdə özəl sektorun tətbiq olunması, eyni zamanda bəzi özəl tədris müəssisələrinin 
yaranmasına da gətirib çıxarır. Mən bəyan edirəm ki, bizim iqtisadiyyatımızın, iqtisadi siyasətimizin əsas 
istiqaməti, ana xətti bütün bu islahatların sosialyönümlüyüdür. Hər bir vətəndaşın, bütün vətəndaşlarımızın 
sosial problemlərinin həll olunması üçündür. Biz bu yol ilə gedirik və gedəcəyik. 
Bizim indiyə qədər yaranmış və yüksək nailiyyətlər əldə etmiş dövlət təhsil sistemi bundan sonra da inkişaf 
edəcək, yaşayacaq və gənclərin, uşaqların çoxu, təbiidir ki, dövlət təhsil sistemindən istifadə edəcəklər. Heç də 
təsadüfi deyil ki, Azərbaycan Respublikasının dövlət büdcəsində təhsilə – orta təhsilə, ali təhsilə bütün 
sahələrdən çox vəsait ayrılır. Təsadüfi deyil ki, Azərbaycanda iki milyona yaxın uşaq, gənc məktəblərdə, ali 
məktəblərdə təhsil alır. Təsadüfi deyil ki, bizim 400 mindən çox təhsil işçilərimiz  var. Bunlar hamısı dövlətin 
qayğısı altındadır və bundan sonra da olacaqdır.  
Təhsil sistemində, dövlət məktəblərində, dövlət universitetlərində nöqsanlar da var, çatışmazlıqlar da var. 
Bəzi təhsil müəssisələri hələ ki, uşaqlara, gənclərə müasir tələblərə uyğun təhsil vermirlər. Bəzi yerlərdə daha da 
narahatedici qüsurlar var. Biz bunların ardıcıl surətdə aradan qaldırılması üçün çalışırıq və çalışacağıq. Ancaq 
eyni zamanda, özəl təhsil müəssisələrinin yaranması da Azərbaycanda yeni bir hadisədir və biz bunları 
dəstəkləyirik. Güman edirik ki, belə özəl təhsil müəssisələri Azərbaycan gənclərinin bir qisminin yüksək təhsil 
alması üçün yararlı olacaqdır. 
Ancaq bir şeyi qeyd etmək istəyirəm ki, ümumiyyətlə, təhsil biznesə çevrilməməlidir. Bunu hamı bilməlidir. 
Təəssüflər olsun ki, ötən illərdə ölkəmizdə bu məsələlər hələ tam nizamlanmadığına görə bəzi yerlərdə özəl 
universitetlər, yaxud özəl məktəblər yaranıbdır. Ancaq araşdıranda görürsən ki, bu onu yaradanların artıq vəsait 
əldə etməsi məqsədi daşıyır. Başqa universitetlərə, məktəblərə nisbətən daha da yüksək təhsil vermək məqsədi 
daşımır. Bu bizi narahat edir. 
İndi biznes, yəni özəl sektor bizim iqtisadiyyatımızda  aparıcı yer tutur. Amma  təhsil sahəsi müqəddəs sahədir. 
Çünki təhsil sahəsi uşaqları, gəncləri hazırlayıb gələcəyə əsl vətəndaş, yüksək səviyyəli mütəxəssis etmək üçün 
mövcuddur. Əgər özəl universitetlər, özəl məktəblər yaradan şəxslər başqa məqsəd daşıyırlarsa, yəni onlar bundan 
özləri üçün mənfəət götürmək məsələsinə üstünlük verirlərsə, bəzən də çox hallarda təhsilin keyfiyyəti bizim dövlət 
universitetlərindən, dövlət məktəblərindən aşağıdırsa, bu həm xalqa, həm uşaqlara, həm də millətimizə xəyanətdir. 
Buna qətiyyən yol vermək olmaz! 
Təhsil sistemi Azərbaycanın gələcəyini təmin edən bir sistemdir. Hər bir millətin, hər bir ölkənin gələcəyi 
gənclərdir. Biz gənclərimizi nə qədər yüksək təhsilli etsək, həqiqi yüksək təhsilli etsək, onların müəyyən 
ixtisaslara mükəmməl yiyələnməsinə şərait yarada bilsək, müstəqil Azərbaycanın gələcəyi və demək, müstəqil 
Azərbaycanın iqtisadiyyatının inkişafı, elminin inkişafı, təhsilinin inkişafı, insanların rifah halı o qədər də yaxşı 
olacaqdır. 
Ona görə mən bu gün bu özəl təhsil kompleksinə gəlib bunun açılışında iştirak edərkən, məhz bu məqsədi 
daşımışam. Birincisi, istəmişəm görüm bu özəl məktəb nədən ibarətdir, hansı imkanlara malikdir və burada 
təhsil nə cür təşkil olunacaqdır. İkincisi, bu sözləri təkcə bu məktəb üçün yox, bütün özəl təhsil müəssisələrinə 
demək üçün gəlmişəm. Bu bizim dövlətimizin siyasətidir. Bu siyasət, yəni özəl təhsil müəssisələrinin də 
keyfiyyətinin yüksək olması ən vacib amildir. Əgər bu olmasa, biz belə özəl təhsil müəssisələrinin yaranmasına 
imkan verməyəcəyik. 
Bizim məktəblərimiz millidir. Bilirsiniz ki, mən son vaxtlar Azərbaycanın dövlət dili, ana dili, Azərbaycan 
dili haqqında bir çox fərmanlar vermişəm. Azərbaycanın latın əlifbasına, latın qrafikasına keçməsi haqqında 
fərman vermişəm. Bu, artıq avqust ayının 1-dən tətbiq olunubdur. Çox məmnunam ki, mən buna nail oldum. 
Çünki bəziləri etiraz edirdilər ki, qısa müddətdə buna nail olmaq olmaz. Amma oldu. Bütün dövlət orqanlarında, 
hakimiyyət orqanlarında, təkcə dövlət, hakimiyyət orqanlarında yox, təhsildə, səhiyyədə, biznes sahəsində, hər 
yerdə Azərbaycanın dövlət dili, ana dili, Azərbaycan dili hakim olmalıdır. 
Ona görə mən çox sevindim ki, bu gün mənə verilən məlumatlar bizim dövlətin siyasətinin həyata keçməsi 
istiqamətində məktəbin qurulmasını nümayiş etdirir. Burada bütün təhsil Azərbaycan dilində, dövlət dilində 
keçiriləcəkdir. Ancaq mənə məlumat verdilər ki, burada eyni zamanda uşaqların hansı dilə daha çox həvəsli 
16 
 
olmasından asılı olaraq, başqa dillər – ingilis dili də, rus dili də, fransız dili də, ərəb dili də, başqa dillər də tədris 
olunacaqdır. Bəli, təhsildə uşaqların, gənclərin gələcəyini təmin etmək üçün bizim siyasətimiz bundan ibarətdir. 
Hər bir Azərbaycan gənci – bəlkə indi yaşlı adamlar üçün bu vəzifəni qoymaq mənim üçün düzgün olmaz – 
birinci növbədə, gərək öz dilini, ana dilini bilsin. Çünki bu, anasının dilidir. Bu, ölkənin dövlət dilidir və gənc 
bu dildə təhsil alsın, bu dildə yazsın, bu dildə oxusun. Məhz bu dildə Azərbaycan xalqının zəngin tarixini, 
zəngin mədəniyyətini, əsrlər boyu yaranmış böyük irsini öyrənə bilsin. 
Ancaq biz xalqımızı, millətimizi, gəncləri bununla məhdudlaşdırmamalıyıq. Çünki bir halda ki, biz müstəqil 
dövlət kimi, Düyna Birliyində bərabərhüquqlu yer tutmuşuq, müasir dünya tələb edir ki, hər bir azərbaycanlı öz 
Azərbaycan dilini, dövlət dilini yaxşı bilərək, onu islək dil hesab edərək, eyni zamanda başqa dili də – ingilis 
dilini də, rus dilini də, fransız dilini də, digər dilləri də bilsin. Əgər insan müstəqil Azərbaycanda öz ana dilini, 
Azərbaycan dilini bilmirsə, başqa dillərdə təhsil alırsa, əlbəttə, o, Azərbaycan üçün yararlı ola bilməz. Başqa 
dilləri öyrənmək, mənimsəmək lazımdır. Ancaq o şərtlə ki, təhsil Azərbaycan dilində keçirilsin. Azərbaycan 
dilində təhsillə yanaşı, başqa dillərin də çox mükəmməl öyrənilməsi təmin olunsun. 
Mən bu gün məktəbdən bax, bu məlumatı aldım. Mən siniflərin bir neçəsində oldum. Məni bir şey 
sevindirdi. Bu, yeni bir məktəbdir. Təbiidir ki, buraya birinci sinfə uşaqlar gəlir. Ancaq artıq 8-ci sinfə qədər 
şagirdlər var. Onların bəziləri indiyə qədər rus dilində təhsil alıblar. Bu heç də qəbahət deyildir. Ancaq indi 
gəlib burada öz təhsillərini Azərbaycan dilində, ana dilində, dövlət dilində davam etdirmək istəyirlər. Bu çox 
gözəl hadisədir. Bu onu göstərir ki, o uşaqlar da, onların valideynləri də özlərini əsl azərbaycanlı, əsl Azərbay-
can vətəndaşı, ana dilini sevən və onu qəlbində saxlayan insanlardır.  
Mən inanıram ki, bu yeni məktəb çox gözəl cihazlarla, ləvazimatlarla təchiz olunub və burada çox gözəl 
şərait yaranmışdır. Belə bir məktəb mənim bu gün verdiyim tövsiyələri yerinə yetirəcəkdir və beləliklə də, daha 
da yüksək bilik almış, gələcək üçün hərtərəfli hazırlıqlı gənclər buraxacaqdır. 
Mən bu münasibətlə məktəbin kollektivinə uğurlar arzulayıram. 
Ümidvaram ki, onlar bu gün mənə verdikləri sözlərə sadiq olacaqlar. 
Görürəm, burada valideynlər var. Hər bir valideyn üçün onun uşağı, övladı hər şeydər əzizdir. Ancaq uşağı, övladı 
nə qədər çox istəyirsənsə, onun tərbiyəsi ilə, onun təhsili ilə də bir o qədər məşğul olmalısan. Əgər çox istəmək, 
sevmək nəticəsində uşaq, gənc uşaqlıq, gənclik çərçivəsindən çıxırsa, o, yaxşı təhsil ala bilməz. Ona görə də gərək 
valideynlər də uşaqlarına tələbkar olsunlar. Müəllimlər də tələbkar olsunlar. Məhz belə halda biz yaxşı gələcək nəsil 
yetişdirəcəyik. 
Sizi bir daha təbrik edirəm, hamınıza cansağlığı, uğurlar arzulayıram.    
    
 
 
 
 
17 
 
 
 
 
ƏN YÜKSƏK BAL TOPLAYARAQ  
ALĠ MƏKTƏBLƏRƏ QƏBUL OLUNMUġ  
GƏNCLƏRLƏ GÖRÜġDƏ GĠRĠġ SÖZÜ 
 
Prezident sarayı 
 
3 sentyabr 2001-ci il 
 
Əziz tələbələr! 
Hörmətli müəllimlər! 
Xanımlar və cənablar! 
Ölkəmizdə, Azərbaycanda yeni tədris ili başlayıbdır. Böyük məmnuniyyətlə qeyd etmək olar ki, 
Azərbaycanda təhsil ilbəil inkişaf edir. Gənclərimiz, uşaqlarımız orta məktəblərdə təhsil alırlar. Demək olar ki, 
Azərbaycanda təhsildən kənarda qalan uşaq yoxdur. 
Orta məktəbi bitirənlərin, təbiidir ki, böyük bir qismi ali məktəblərdə təhsillərini davam etdirmək istəyirlər. 
Bunun üçün də hazırlaşırlar, öz biliklərini ölçüb-biçirlər və ali məktəblərə, universitetlərə daxil olmaq üçün 
mübarizəyə qoşulurlar. Bu, böyük bir işdir və hər bir gənc bizim azad, müstəqil ölkəmizdə təhsilini daha da 
artırmaq istəyir. 
Ali məktəblərə keçirilən test imtahanları nəticəsində ən bilikli gənclər daxil olurlar. Bu il Azərbaycanda bu 
sahədə əvvəlki illərə nisbətən daha da yaxşı nəticələr əldə olunubdur. Biz müəyyən qədər bu nəticələrə nəzər 
salmaq üçün buraya toplaşmışıq. 
Əziz tələbələr, hörmətli müəllimlər, mən sizi, Azərbaycanın bütün təhsil müəssisələrində – həm orta 
məktəblərdə, həm ali məktəblərdə, həm orta ixtisas məktəblərində təhsil alan uşaqlarımızı, gənclərimizi, təhsil 
müəssisələrində çalışan müəllimlərimizi, bütün təhsil işçilərimizi yeni dərs ilinin başlanması münasibətilə təbrik 
edirəm, daha yaxşı oxumağı, uşaqlara, gənclərə, təhsil sahəsində işləyənlərə daha da yaxşı çalışmağı və bu yolda 
yeni uğurlar qazanmağı arzu edirəm. 
Azərbaycanda bu il ali məktəblərə, universitetlərə 25 minə yaxın gənc qəbul olunubdur. Bu çox gözəl bir 
hadisədir. Ali məktəblərə, universitetlərə qəbul olunmuş bu 25 min tələbənin içərisində ən yüksək nəticə əldə 
edənlər də var. Sevindirici haldır ki, bu göstəricilər ilbəil artır. Ən yüksək nəticələr əldə edənlərdən, indi bu 
salona nə qədər yerləşə bilərdisə, o qədər dəvət olunubdur. Bu görüş isə təkcə sizə aid deyil, Azərbaycanın 
bütün ali məktəblərinə, universitetlərinə daxil olmuş gənclərimizə həsr edilibdir.  
Təbiidir ki, biz əldə olunan nəticələr və bu ilki irəliləyiş barədə burada daha ətraflı məlumat almaq istəyirik. 
Son illər Azərbaycanda ali məktəblərə qəbul test üsulu ilə keçirilir. Ali məktəblərə qəbulun tarixi böyükdür. 
Ancaq Azərbaycan dövlət müstəqilliyini əldə etdikdən sonra dünya təcrübəsində daha müasir, daha ədalətli 
hesab olunan test üsulu ölkəmizdə tətbiq olunubdur. 
Ötən illərin təcrübəsi onu göstərir ki, bu, həqiqətən mütərəqqi üsuldur. Bütün başqa üsullarla müqayisədə, ali 
məktəblərə qəbul prosesində ən ədalətli üsul kimi tanınmışdır. Ona görə də biz son illərdə bu üsulla 
Azərbaycanın ali məktəblərində qəbul işlərini təşkil edirik və gündən-günə də təcrübə artır. Bu da, təbii ki, 
sevindirici haldır. Çünki ali məktəbə daxil olmaq üçün gənclərin çoxu maraq və həvəs göstərir, müraciət edir. 
Ancaq bu test üsulu ilə aparılan imtahanlar, düşünürəm ki, ədalətlidir, gənclərin içərisindən ən biliklisini seçib 
ali məktəblərə qəbul edirlər. 
Siz həmin bu test üsulu ilə keçirilən imtahanlarda uğur qazanmış ali məktəb tələbələrinin 
nümayəndələrisiniz. 
 
YEKUN NĠTQĠ 
 
Mən prezident təqaüdünə layiq görülmüş bizim sevimli gənclərimizi xüsusi təbrik edirəm. Ümidvaram ki, 
onlar qəbul imtahanlarında göstərdikləri yüksək nəticələri universitetlərdə oxuyacaqları vaxtda da nümayiş 
etdirəcəklər və universitetləri bitirənədək prezident təqaüdünü hər il alacaqlar.  
Əziz tələbələr! 
Hörmətli müəllimlər! 
Tələbə Qəbulu üzrə Dövlət Komissiyasının sədri Məleykə Abbaszadənin verdiyi qısa məlumat bu il ali 
məktəblərə və orta ixtisas məktəblərinə aparılan imtahanların nəticələrini nümayiş etdirdi. Bu, qısa məlumatdır və biz 
eşitdik, bildik ki, daha da geniş məlumat veriləcəkdir. Mən tövsiyə etdim ki, bu il test üsulu ilə keçirilən imtahanlara 
həm hazırlıq prosesi, həm də əldə olunan nəticələr haqqında mətbuatda da geniş məlumat verilsin. Çünki bu məsələ, 
18 
 
yəni gənclərin universitetlərə, ali məktəblərə, orta ixtisas məktəblərinə daxil olması prosesi təkcə onlara və onların 
valideynlərinə aid deyildir. Bu bizim bütün cəmiyyətimizə aiddir və bütün cəmiyyətin ən çox marağını cəlb edən bir 
prosesdir. Ona görə də xalqımız, vətəndaşlarımız bilməlidir ki, bu proses necə keçib, necə keçir və ildən-ilə bu proses 
nə cür təkmilləşir, imtahan verənlərin bilik səviyyəsi ildən-ilə nə qədər artır və bütün bu prosesin nəticəsində gənclər 
nə qədər ədalətli qəbul olunurlar. Çünki burada məlumat verildi, 82 min nəfər ali məktəblərə, universitetlərə qəbul 
olmaq üçün müraciət etmiş, ərizə vermiş, bu istəklərini bildirmişdir.  
Təbiidir ki, bu, ötən tədris ilində bütün orta məktəblərin hamısının buraxdığı, yəni hamısını bitirən gənclərin, 
uşaqların sayından azdır. Ancaq əgər bizim ölkəmizdə, cəmi 8 milyon əhalisi olan ölkədə 82 min gənc orta 
məktəbi bitirəndən sonra təhsilini ali məktəbdə, universitetlərdə davam etdirmək istəyirsə, artıq bu, bizim 
xalqımız, cəmiyyətimiz üçün çox yaxşı göstəricidir. 
Biz heç də hesab etmirik ki, orta məktəbi bitirən hər bir gənc mütləq ali təhsil almağa, universitetlərə daxil olmağa 
həvəs göstərməlidir, yaxud çalışmalıdır. Çünki orta təhsil almış gənclər həyatın müxtəlif sahələrində özlərinə müəyyən 
iş yerləri  tapmaq və öz həyatını qurmaq imkanına malikdir. Bizim əsas nailiyyətimiz ondan ibarətdir ki, hələ çox illər 
bundan öncə Azərbaycanda orta təhsil icbari olubdur və bu, davam edir. Bilməlisiniz ki, bu hər ölkədə yoxdur. Bəzi öl-
kələrdə, hətta inkişaf etmiş ölkələrdə icbari təhsil 8-ci sinfə qədər olur. Yaxud elə ölkələr var ki, icbari təhsili 8 illik 
təhsil səviyyəsinə indi qaldırmaq istəyirlər. Amma Azərbaycanda hələ xeyli zaman bundan öncə orta məktəbi bitirmək 
icbari təhsil kimi qəbul olunub və bütün gənclərimiz təhsilə cəlb olunub, təhsil alıb və savadlanıbdır. Bu təhsili alandan 
sonra hansı yerdə öz fəaliyyətini davam etdirəcəksə, artıq bunun təhsili vardır. Bu bizim böyük nailiyyətimizdir, 
xalqımızın nailiyyətidir, millətimizin nailiyyətidir.  
Ancaq həyatın müxtəlif sahələri var. Müasir həyatda da, bilirsiniz ki, elmi-texniki tərəqqi, ümumiyyətlə, bütün 
sahələrdə tərəqqi çox böyük vüsət alıbdır. Ona görə də biz dünyanın bax, bu prosesi ilə ayaqlaşmalıyıq. Xüsusən 
bizim müstəqil dövlət olmağımız, artıq 10 ildir azad yaşamağımız, müstəqil dövlət olaraq dünyada tanınmağımız və 
Dünya Birliyində yer tutmağımız onu tələb edir ki, bizim ölkəmizin, xalqımızın bütün sahələrdə gərək yüksək 
ixtisasa malik olan, dünyada gedən elmi-texniki proseslə nəinki ayaqlaşan və bəlkə də müəyyən istiqamətlərdə onu 
qabaqlayan, buna qabil ola bilən kadr potensialı olmalıdır. Buna görə də biz, ümumiyyətlə, təhsil sahəsinə xüsusi fikir 
veririk. Çünki bizim əhalimizin hamısı təhsilli olmalıdır. Hər bir uşaq məktəb həyatı keçməlidir. Məktəb həyatı təkcə 
təhsil vermir, yeni zamanda bu, yüksək tərbiyə ocağıdır. Bu, eyni zamanda uşağı, gənci müstəqil həyata hazırlayan 
bir səviyyədir. Amma bununla yanaşı, biz istəyirik ki, ali təhsil müəssisələrimiz, universitetlərimiz, birincisi, özləri öz 
işlərini daim təkmilləşdirsinlər və dünya səviyyəsində olsunlar.  
İkincisi də, universitetlərin varlığı ona görə lazımdır ki, ali təhsil almaq həvəsi və qabiliyyəti olan gənclərimiz uni-
versitetlərə, ali məktəblərə daxil olsunlar və yüksək səviyyəli mütəxəssislər olsunlar. Əgər bu olmasa, bizim müstəqil 
ölkəmiz dünyada gedən proseslərin sürəti ilə ayaqlaşa, inkişaf edə bilməz. Təbiidir ki, indi dünyanın hər yerində 
inkişaf prosesi gedir. Azərbaycan da bu inkişaf prosesinin içindədir. Bunlar onu tələb edir ki, hər il bizim universitet-
lərimizə yeni yüksək təhsilə, yüksək qabiliyyətə, yəni, universitet səviyyəsində təhsil almağa layiq olan gənclər qəbul 
edilsinlər. Bu il 25 minə qədər gəncin test üsulu ilə imtahanlarını verib universitetlərə, ali məktəblərə qəbul olunması, 
bizim, Azərbaycanın, müxtəlif problemlər içərisində yaşayan ölkənin ən əsas nailiyyətlərindən biridir. 
Bu, eyni zamanda onu göstərir ki, Azərbaycan xalqı inkişaf etmiş xalqdır. Azərbaycan xalqı öz köklərinə görə 
zehni inkişaf etmiş xalqdır. Biliyə, inkişafa həmişə diqqət vermiş və bu yol ilə getmiş xalqdır. Bizim çoxəsrlik keçmiş 
tariximiz də bunu sübut edir. XX əsrdə Azərbaycan xalqının keçdiyi yol, o cümlədən, son on ildə Azərbaycan xalqın-
ın müstəqil dövlət çərçivəsində yaşadığı dövr də bunu bir daha, bir daha sübut edir. 
Məlumdur ki, Ermənistanın Azərbaycana 1988-ci ildən başlayan hərbi təcavüzü və sonrakı illərdə müxtəlif 
səbəblərdən Azərbaycan torpaqlarının 20 faizinin işğal olunması nəticəsində, bir milyondan artıq soydaşımızın qaçqın, 
köçkün vəziyyətinə düşməsi nəticəsində və bu dövrdə Azərbaycanın daxilində, təəssüflər olsun ki, xalqın zərərinə yön-
əldilmiş müxtəlif proseslərin nəticəsində Azərbaycan ağır bir dövr yaşayıbdır. Bu ağır dövr Azərbaycanın həyatının, 
demək olar ki, hər bir sahəsinə toxunubdur. O mənada ki, zərər gətiribdir, çox şeyləri pozubdur, dağıdıbdır. Amma 
bunlara baxmayaraq, bizim təhsil sistemimiz yaşayıbdır. Doğrudur, o illərdə, yəni 1990-cı illərin əvvəllərində başqa 
sahələrdə olduğu kimi, təhsil sahəsində də çox böyük pozuntular vardı. 
Bəzən bu sahə unudulmuşdu. Bəzən bu sahədə özbaşınalıq yer tutmuşdu. 
Amma bunlara baxmayaraq, bizim xalqımız XX əsrdə yaranmış ənənələri davam etdiribdir. Son illərdə – 1995–
1996-cı illərdən sonra, Azərbaycan artıq müəyyən daxili proseslərdən xilas olandan, Azərbaycanın daxilində ictimai-
siyasi sabitlik bərqərar olandan sonra, Azərbaycanda bütün sahələrdə islahatların keçirilməsi nəticəsində, o cümlədən 
təhsil sahəsində islahatlar nəticəsində başqa sahələrdə olan inkişaf, eyni zamanda təhsil sahəsində də özünü göstərir. 
Əgər belə olmasaydı, indi bizim böyük təhsil müəssisələrimiz yüksək səviyyədə olmazdı. Əgər bizim orta təhsil 
sistemimiz tam pozulmuş olsaydı, bu cür ağır imtahanlardan keçən, gənclərin bu gün burada nümayiş etdirilən nəticələri 
olmazdı. Bizim gənclərimizin əksəriyyəti çox istedadlıdır. Onların harada, hansı şəraitdə yaşamasından asılı olmayaraq, 
biliyə, təhsilə həvəsi və marağı çoxdur.  
İndi 25 prezident təqaüdü təyin olunubdur. Burada elan edildi. Ali məktəblərə qəbul edilənlərin böyük bir 
hissəsi işğal olunmuş torpaqlardan didərgin düşmüş ailələrin uşaqlarıdır. Yaxud çadır şəhərciyində, Biləsuvarda 
19 
 
o ağır şəraitdə yaşayan uşaqdır, gəncdir və bunların çoxu universitetlərə qəbul olunubdur. Ancaq bu gün burada 
adları çəkilənlər hamıdan yüksək bal aldıqlarına görə prezident təqaüdünə layiq görülüblər. 
Mən arzu edərdim ki, bu göstəricilər artsın və prezident təqaüdünün də sayı çoxalsın. Ancaq məni çox 
düşündürən məsələlərdən biri də odur ki, ümumiyyətlə, bizim ali təhsil müəssisələrində oxuyan tələbələrin 
hamısının təqaüdünün artırılmasına nail ola biləm. Güman edirəm, bu da olacaqdır.  
İndi bu prosesin böyük bir mərhələsi arxada qalıbdır. 25 min gənc universitetlərə daxil olubdur. Estafeti 
universitetlər götürüblər. Onların vəzifəsi qəbul olunan gənclərin hamısının yaxşı təhsil almasını təmin 
etməkdir. Universitetlərin, ali məktəblərin üzərinə çox böyük vəzifələr düşür və çox da böyük məsuliyyət düşür.  
Rektorlar burada iştirak edirlər. Bu, təkcə rektorlardan asılı deyil, hər bir müəllimdən, universitetdə fəaliyyət 
göstərən hər bir şəxsdən asılıdır. Bizdə bu sahədə də nöqsanlar var və çoxdur. Mən bunu etiraf etməliyəm. Mən indi 
nailiyyətlər haqqında geniş danışanda heç kəs elə düşünməsin ki, guya hesab edirəm ki, bizim bütün təhsil sistemi, o 
cümlədən orta təhsil sistemi qüsursuzdur, nöqsansızdır. Yox. Çox nümunəvi məktəblər də var. Ancaq təəssüflər olsun 
ki, geridə qalanlar da var. Yaxud bəzi məktəblərdə çox namuslu, sədaqətli, tələbəyə yaxşı bilik verən müəllim  də var. 
Amma onunla yanaşı,  vaxtını keçirənlər, tələbənin biliyi haqqında o qədər də çalışmayanlar da var. Vəziyyət 
müxtəlifdir və bu həqiqəti biz heç vaxt inkar etməməliyik. Bu sözlər, bu fikirlər universitetlərə də aiddir. 
Mən, hər halda, təhsil işi ilə uzun illərdir məşğulam. Həm keçmişdə Azərbaycanın rəhbəri olduğum zaman, hətta 
Moskvada işləyəndə, Siyasi Büronun üzvü, Nazirlər Soveti sədrinin birinci müavini kimi, o vaxtkı SSRİ-nin bütün 
təhsil sisteminə, yəni təhsillə məşğul olan nazirliklərə – onda Ali Təhsil Nazirliyi, Maarif Nazirliyi, Texniki Peşə 
Təhsili Komitəsi var idi –rəhbərlik hökumət tərəfindən, dövlət tərəfindən mənə tapşırılmışdı. Ona görə mən bu işlərlə 
çox məşğul olmuşdum. Bilavasitə çox universitetlərdə olmuşdum. Ona görə mən bu işləri şəxsən, yəni öz iş fəaliy-
yətimə görə bilirəm. Azərbaycanda keçmişin, bizim ali məktəblərin qüsurlarını da bilirəm. Bugünküləri də bilirəm. 
Ancaq bununla yanaşı, hesab edirəm ki, biz irəliyə gedirik. Ancaq əgər hər bir universitet müəllimi bu şərəfli adı 
şərəflə daşısa, irəliyə daha da sürətlə getmək olar.  
Məlumdur ki, məsələn, universitetlərdə müəllimlərin maaşları istənilən səviyyədə deyildir. Biz bu məsələni də 
həll etməyə çalışırıq. Ancaq imkanlarımız artdıqca bunları edəcəyik. İndi biz imkanlarımız çərçivəsində nə 
mümkündür etmişik. Ancaq iş onda deyil ki, maaşın çoxdur, ya azdır, yaxud da sənin avtomobilin var, yoxsa yox, 
yaxud da ki, təmtəraqlı bağın var, yoxsa yox. İş onda deyildir. Qaçqın vəziyyətində yaşayan uşaq nə qədər böyük 
məhrumiyyətə düçar olubdur. Ancaq o oxuyub və ona təhsil verən müəllim də yəqin ki, müəllim adını şərəflə 
daşıyıbdır. Ona görə də gəlib ali məktəbə qəbul olunmuş 25 min tələbənin içərisində ən yüksək bal toplayıbdır. 
Beləliklə, mən üzümü universitetlərə, müəllim-professor heyətinə, təhsil sahəsində işləyən bütün 
vətəndaşlarımıza tuturam ki, Azərbaycan xalqının gələcəyi, müstəqil Azərbaycanın gələcəyi gənclərin bu gün 
aldıqları bilik, təhsil və tərbiyədən asılıdır. Xüsusən, aparıcı qüvvə, hər bir ölkənin, hər bir millətin aparıcı 
qüvvəsi onun bilikli nümayəndələridir. Onun yüksək təfəkkürə, yüksək biliyə, yüksək ixtisasa malik olan 
insanlarıdır. Bunları da yetişdirmək üçün universitetlərin qarşısında çox böyük vəzifələr durur. Mən arzu 
edərdim ki, bizim universitetlər – görürəm ki, bizim universitetlər bir neçə il bundan öncəki dövrlə müqayisədə 
çox inkişaf edibdir, ancaq bu hələ günün tələblərini tam ödəmir, sabahın tələblərini isə heç ödəmir – işlərini tək-
milləşdirsinlər. Professor-müəllim heyətinin işə münasibətini daha da yüksəltsinlər, onların özlərinin biliyini 
daha da yüksəltsinlər ki, gənclərə müasir tələblərə uyğun biliklər verə bilsinlər. 
Müstəqil Azərbaycanda bilik alan hər bir gənc gələcəkdə Azərbaycanın mənafeyi üçün çalışmağı qarşısına 
məqsəd kimi qoymalıdır. Ona görə, gərək o öz ölkəsini yaxşı tanısın, öz tarixini yaxşı bilsin və seçdiyi ixtisasda 
sadəcə, mütəxəssis yox, ən yüksək səviyyəli mütəxəssis olmağa çalışsın. Bu imkanlar var. Xalqımızın bu sahədə, 
yenə də deyirəm, zehni potensialı böyükdür. İndiki gənclərin isə əvvəlki dövrlərə nisbətən bu potensialı daha da 
böyükdür. Bizim hamımızın vəzifəsi bunlardan səmərəli istifadə etməkdir. Gərək onlar Azərbaycanın gələcəyi üçün, 
Azərbaycanda indi bizim apardığımız islahatların gələcəkdə nəticələrini həyata keçirmək üçün, Azərbaycanı daim 
müstəqil, demokratik, hüquqi, dünyəvi dövlət kimi yaşatmaq üçün, əvvəlkilərdən fərqli olaraq, indi daha da çox bilik 
alsınlar, müasir həyatı daha yaxşı dərk edə bilsinlər, müasir texnikadan, texnologiyadan istifadə edə bilsinlər. Bu yol 
ilə də biz  Azərbaycanın gələcəyini istədiyimiz kimi görə biləcəyik. 
Biz isə istəyirik ki, Azərbaycanın gələcəyi daha da parlaq olsun. Azərbaycan müstəqil bir dövlət kimi bütün 
sahələrdə nailiyyətləri ilə dünya dövlətləri içərisində seçilsin. Bütün gördüyümüz bu işlər Azərbaycan 
vətəndaşlarının rifah halının yüksəlməsinə yönəldilibdir. Biz bunu təmin etmək istəyirik. Amma gələcək nəsillər 
bunu daha da yüksək səviyyədə təmin etməlidirlər. Bax, bunlara görə də indi bizim ali məktəblərdə, 
universitetlərdə təhsil, tərbiyə gərək keçmiş illərdən xeyli üstün olsun, xeyli fərqli olsun. 
Universitetlərdə insan gənclik həyatını yaşayır. Mən sizə deyə bilərəm ki, bu, insanın həyatının ən gözəl bir 
hissəsidir. Mən arzu edərdim ki, bizim hər bir gənc, hər bir tələbə, bax, bu dövrü uğurla keçsin. Çünki bu dövrdə 
gəncin formalaşması, onun lazımi bilik alması, lazımi mənəvi dəyərləri dərk etməsi, milli dəyərləri dərk etməsi, 
müasir dünyanı dərk etməsi onun gələcəyinin əsasıdır, təməlidir. Əgər bu təməl gənclik dövründə, xüsusən ali 
məktəblərdə qoyulmasa, birincisi, gələcəkdə bizim gənclər böyük çətinliklərlə rastlaşacaqlar və ikincisi, gələcək 
nəsillərin istədiyimiz səviyyəyə qalxması çətin olacaqdır. Ona görə də, əziz övladlarımız, siz bilin, mən həyatın 
20 
 
bütün mərhələlərini keçmiş bir adam kimi, arxaya baxaraq, hər dövrü təhlil edərək, həyat təcrübəsi olan adam 
kimi, sizə deyirəm: Bu illəri boş keçirməyin, bu illəri itirməyin. Öz fiziki sağlamlığınıza fikir verin. Onun üçün 
də gərək siz sağlam həyat tərzində yaşayasınız. Çalışın, maksimum bilik alın. Siz təkcə müəllimlərin verdiyi 
biliklə kifayətlənməyin, başqa bütün ədəbiyyatla da tanış olun və yüksək mənəvi dəyərlər əsasında yaşayın. 
Mən bunu bir dəfə demişdim, bu gün gənclərin qarşısında  çıxış edərkən bir də demək istəyirəm. Təəssüflər olsun 
ki, indiki dövrdə bəzi ölkələrdən sirayət etmiş bir çox vərdişlər bizim gənclərimiz arasında da yayılıbdır. Bizim 
gənclərimizin bir hissəsinin müxtəlif əyləncələrdə, gecə barlarında vaxt keçirməsi, demək olar ki, onların özlərinə də, 
valideynlərinə də xəyanətdir. 
Təbiidir ki, o gecə barlarında vaxt keçirən gənclər hansısa imkanlı ailələrin adamlarıdır. Kasıb adam, kasıb ailənin 
uşağı oraya gedə bilməz. Ancaq o adamlar da bilməlidirlər ki, nə qədər imkanlı olursan ol, nə qədər zəngin olursan ol, 
gərək sən övladına düzgün yol göstərəsən, düzgün tərbiyə verəsən. Onun gecə barlarında müxtəlif əyləncələri üçün 
şərait yaratmayasan. Mən bunu valideynlərə müraciət edərək deyirəm. Ancaq gənclərə tövsiyəm odur ki, onlar 
sağlam fiziki və mənəvi həyat tərzi keçirsinlər. Belə olan halda siz həm daha da sağlam vətəndaş olacaqsınız, həm 
daha da yaxşı bilik alacaqsınız, belə olanda həm də Azərbaycanın gələcəyinin həqiqi qurucuları olacaqsınız. 
Mən sizin hamınıza cansağlığı arzu edirəm. Çox arzu edirəm ki, bu gün bu salonda toplaşan gənclər universitetləri 
qurtarandan sonra burada bir də görüşək, yaxud başqa böyük salonda görüşək. Onların hər biri raport versin ki, yaxşı 
nəticələrlə universitetlərə daxil olduqları kimi, ondan da yaxşı nəticələrlə universitetləri bitirib həyat fəaliyyətinə baş-
layırlar. 
Sizi bir də təbrik edirəm, bütün gələcək həyatınızda, təhsilinizdə, işlərinizdə sizə uğurlar arzulayıram. Sağ olun. 
 
 
 
21 
 
 
 
 
TÜRKĠYƏNĠN «DOĞAN HOLDĠNQ»  
QRUPUNUN RƏHBƏRĠ AYDIN DOĞAN,  
ONUN MÜAVĠNĠ TUFAN DARBAġ,  
QRUPUN ĠDARƏ HEYƏTĠNĠN  ÜZVÜ  
TAYLAN BĠQDEL,  «HÜRRĠYYƏT» QƏZETĠNĠN  
BAġ REDAKTORU ƏRTOĞRUL ÖZKÖK, «MĠLLĠYYƏT» QƏZETĠNĠN BAġ REDAKTORU MEH-
MET YILMAZ, «PETROL OFĠSĠ»  
ANONĠM ġĠRKƏTĠNĠN BAġ DĠREKTORU ƏRTOĞRUL TUNCƏR, «TÜRK BANK» ĠDARƏ 
HEYƏTĠNĠN ÜZVÜ TAYFUR BƏYAZĠT ĠLƏ  
GÖRÜġDƏ SÖHBƏT 
 
Prezident sarayı 
 
6 sentyabr 2001-ci il 
 
H e y d ə r  Ə l i y e v:   Hörmətli Aydın Doğan! 
Hörmətli qonaqlar! 
Siz Azərbaycana xoş gəlmisiniz. Mən sizin bu səfərinizdən çox məmnunam. 
Hörmətli dostum Aydın Doğan, mən sizi bir neçə dəfə Azərbaycana dəvət etmişdim. İmkanınız olmayıbdır. Amma 
indi imkan tapıb mənim bu dəvətimi yerinə yetirmək üçün Azərbaycana səfər etdiyinizə görə təşəkkür edirəm. Sizinlə 
bərabər, Türkiyə mətbuatının görkəmli şəxsiyyətləri gəliblər. İndi demokratik ölkələrdə mətbuat çox böyük yer tutur. 
Mən bilirəm ki, mətbuatın Türkiyədə nə qədər həm hörməti var, həm gücü var, həm də təsir imkanları var. Təbiidir ki, 
burada da «Doğan Holdinq» qrupunun öz yeri var.  
Sizin holdinq son illər çox inkişaf edibdir, böyüyübdür. Təkcə mətbuat sahəsində yox, bir neçə başqa iqtisadi 
sahələrdə də. Ona görə indi Türkiyədə siz çox böyük yer tutan bir holdinqsiniz. 
Mən hesab edirəm ki, sizin Azərbaycanla yaxından tanış olmağınız çox lazımdır. Çünki Türkiyə ilə 
Azərbaycan arasındakı dostluq, qardaşlıq əlaqələri xüsusi əhəmiyyət daşıyır. Yəni onun xüsusi yeri vardır. 
Bizim ölkəmiz Türkiyəyə ən yaxın dost, qardaş ölkədir. Buna görə də bizim ölkəmizi görmək, ölkəmizin 
problemləri ilə tanış olmaq, sadəcə, insanları görmək, təbiidir ki, sizin kimi böyük informasiya, yaxud təbliğat 
imkanlarına malik olan holdinq üçün Azərbaycan haqqında daha da doğru, düzgün, ədalətli yazılar verməyə, 
yaxud da proqramlar hazırlamağa imkan verəcəkdir.  
Biz bu il Azərbaycanın istiqlaliyyətinin, müstəqilliyinin 10-cu ilini qeyd edirik, bayram edirik. Bu, ilin sonunda 
olacaqdır. Ancaq bu il elə 10-cu il yubiley ilidir. Bu sırada sizin buraya gəlməyiniz də çox əhəmiyyətlidir. Təəssüflər 
olsun ki, şəxsən siz Azərbaycana birinci dəfədir gəlirsiniz. Azərbaycan beş–on il bundan öncə nə durumda olub, indi nə 
durumdadır, onu güman edirəm ki, Türkiyədən baxaraq müqayisə edə bilərsiniz. Amma burada olan dostlarımızdan 
yəqin əvvəllər Azərbaycanda olmuş şəxslər var, yoxsa elə hamınız birinci dəfədir gəlmisiniz?     
Ġ r f a n  S a p m a z («Hürriyyət» qəzetinin Azərbaycandakı müxbiri): Cənab Prezident, Ərtoğrul Özkök 
əvvəllər Bakıya gəlmişdir.  
H e y d ə r  Ə l i y e v:  Mən dost sözlərimi deyirəm, indi sizin hamınızın gəlməyinizdən çox məmnunam. 
İmkan dairəsində bizim həyatımızı görəcəksiniz. Bizim on illik müstəqillik dövründə yaşadığımız dövrə və indi 
hansı vəziyyətə gəlib çatmağımıza fikir verə bilərsiniz. Bizim bu on ildə çox böyük problemlərimiz olubdur. Siz 
belə bir hadisəni ötən yüzilliyin 20-ci illərinin əvvəllərində yaşamısınız. Osmanlı imperatorluğu dağılandan 
sonra Türkiyə Cümhuriyyətinin yaranması və onun inkişaf etdirilməsi, Türkiyəni bugünkü günə, yəni dünyanın 
həm demokratik, həm hüquqi, həm də hər cəhətdən çox inkişaf etmiş ölkəsi səviyyəsinə gətirmək üçün böyük 
bir tarix yaşamısınız. 
Biz 1998-ci ildə Ankarada Türkiyə Cümhuriyyətinin 75 illik yubileyi münasibətilə toplaşmışdıq. Siz bir 
formasiyadan, yəni bir ictimai-siyasi, yaxud iqtisadi formasiyadan digərinə keçməmisiniz. İmperiya dağılıb, 
Allaha şükürlər olsun ki, böyük öndər Mustafa Kamal Atatürkün və silahdaşlarının sayəsində, onun yerində 
cümhuriyyət yaranıbdır. Amma türk ordusu o vaxt da olubdur, sonra da olubdur. Yaxud Türkiyənin 
iqtisadiyyatı. Təbiidir, o vaxtlar Osmanlı imperatorluğu dünyanın yarısını götürmüşdü, ona görə də iqtisadiyyatı 
daha yüksək idi. Ondan sonra, bütün bunlar əldən gedəndən sonra yenidən inkişafa başladı. Ancaq siz dünyada 
artıq sübut olunmuş iqtisadiyyat yolu ilə, yəni bazar iqtisadiyyatı yolu ilə getmisiniz. Sizin quruluşunuz sosialist 
quruluşu, kommunist quruluşu olmayıbdır. Ona görə də siz bu dövrü şəxsən görməsəniz də, sizin ölkəniz biz 
yaşadığımız dövrü yaşamayıbdır. 
22 
 
Amma bizim ölkəmiz, məsələn, 200 il bundan öncə Rusiya imperatorluğuna daxil olubdur. Biz 120–130 il çar 
Rusiyasının, ondan sonra 70 il Sovetlər Birliyinin tərkibində olmuşuq. Doğrudur, biz o vaxt buna imperatorluq 
demirdik. İndi deyirik. Çünki o vaxt hesab olunurdu ki, sosialist sistemi dünyada ən mütərəqqi, ədalətli bir sistemdir. 
Ancaq eyni zamanda 15 müttəfiq cümhuriyyəti özündə birləşdirərək onların müstəqilliyini əllərindən almaq, böyük 
bir dövlət qurmaq – bu da imperatorluğun bir formasıdır. Ona görə biz 1917, 1920, 1922-ci illərdə böyük sınaqlardan 
keçmişik. Ondan qabaq rus imperatorluğunun müstəmləkəsi olmuşuq. Ondan sonra sovet hakimiyyətinin qurulması 
çox böyük proses olubdur. Çünki insanın mülkiyyətini əlindən alıblar, torpağını əlindən alıblar, fabrikini, hər şeyini 
əlindən alıblar. Şəxsi mülkiyyət yasaq olubdur. Hamısı dövlət mülkiyyəti olubdur. Amma o da ağır bir dövr idi. 
Çünki insanlar bundan öncə onların əcdadlarının, babalarının topladıqları əmlakı-filanı əllərindən vermək istəmirdilər 
və bir yerə yığışıb kolxoz olmaq, sovxoz olmaq istəmirdilər. Hətta ondan sonra söhbət gedirdi, başqa ölkələrdə də be-
lə deyirdilər ki, Sovetlər Birliyində hər şeyi toplayırlar, ümumiləşdirirlər. Demək, ailələr də ümumiləşdiriləcəkdir, 
qadınlar da ümumiləşdiriləcəkdir. O zaman belə söhbətlər var idi.  
Biz 70 il bu dövrü yaşamışıq. Biz həmişə bu dövrə də ədalətli münasibət göstəririk. Onun faciələri də 
olubdur, qara səhifələri də olubdur. Çox itkilər də vermişik. Amma eyni zamanda, bu dövrdə bunlarla bərabər, 
Azərbaycan çox inkişaf edibdir. Artıq 1991-ci ildə, Sovetlər İttifaqı dağılandan sonra, son imperatorluq 
dağılanda Azərbaycan müstəqilliyini elan edəndə onun böyük potensialı var idi. İqtisadi potensialı, elmi 
potensialı, milli potensialı var idi. Bunlar var idi. Ancaq bunlar hamısı köhnə, əski sistem üzərində qurulmuşdu. 
İndi bunu yeni sistem üzərində qurmaq lazımdır, bu dövr də çox çətin, ağır dövrdür. 
Əgər nəzərə alsaq ki, bu dövrdə Azərbaycan Ermənistanla müharibə aparmaq məcburiyyətində olubdur – 
çünki hələ sovetlər dövründə, 1988-ci ildə Ermənistan Azərbaycanın Dağlıq Qarabağ torpağını əlinə keçirmək 
üçün iddia edibdir və sonra müharibə başlayıbdır – onda təsəvvür edə bilərsiniz ki, Azərbaycan öz dövlət 
müstəqilliyini əldə edən zaman nə qədər ağır bir durum içində idi. Ondan sonra, təbiidir ki, işləri daha da sürətlə 
aparmaq olardı. Bir tərəfdən, Azərbaycan bu xaosdan, əsarətdən azad oldu, müstəqil oldu, ancaq ikinci tərəfdən, 
təəssüflər olsun, bu vəziyyətdən, bu durumdan və Ermənistan–Azərbaycan savaşından istifadə edən ayrı-ayrı 
qruplar özlərinə silahlı dəstələr yaratdılar, burada hakimiyyət uğrunda mübarizə apardılar. Ona görə də biz 
müstəqilliyi əldə edəndən sonra bu problemlərlə rastlaşmasaydıq, bəlkə bu on il ərzində daha da çox irəliyə 
getmiş olardıq.  
Müstəqillik əldə edəndən 1995–96-cı illərə qədər biz Azərbaycanda belə ağır problemlərlə üzləşmişik. Yəni 
biz bir tərəfdən, Ermənistanla müharibə aparmışıq və təəssüflər olsun ki, torpaqlarımızın 20 faizi Ermənitsan 
silahlı qüvvələri tərəfindən işğal olunubdur, şəhidlər vermişik, qan tökülübdür, ikinci tərəfdən də, daxildə 
sabitlik olmayıbdır. Nəinki sabitlik olmayıbdır, burada ayrı-ayrı qruplar silahlı dəstələr düzəldib hakimiyyət 
uğrunda mübarizə aparıblar. Bunlar hamısı da 1992-ci ilin əvvəllərində hakimiyyətin dəyişilməsinə gətirdi. 
1992-ci ildən isə burada Xalq Cəbhəsi hakimiyyəti var idi, onlar bir il hakimiyyətdə olduqları zaman 
Azərbaycanı vətəndaş müharibəsi vəziyyətinə gətirib saldılar. Azərbaycan artıq parçalanırdı. Onun qarşısı 
alındı. Xalq onun qarşısını aldı. Xalq birləşdi.  
Amma 1994-cü ildə yenə bir dəstə burada silahlı çevriliş cəhdi göstərdi. Bunun da qarşısını xalq aldı. 1995-
ci ildə başqa bir silahlı dəstə hücum edirdi, bizim Daxili İşlər Nazirliyinə hücum edirdi. Yenə də çevriliş cəhdi 
ilə. Təbiidir ki, biz onda da öz gücümüzü göstərdik, qan töküldü, amma dövləti qoruyub saxladıq. Sonra da 
terror, filan hadisələri olmuşdur. Ona görə də bizim bu on ildəki həyatımız Sovetlər Birliyi dağıldıqdan sonra 
müstəqillik əldə edən başqa cümhuriyyətlərin həyatından fərqlidir.  
Məsələn, Orta Asiya ölkələrini götürün. Orada heç bir belə problem olmayıbdır. Onların bir problemi olubdur  ki, 
sosialist sistemindən yeni sistemə necə keçsinlər. Onu da özləri nə cür istəyir, o cür də keçirlər. Amma bizim belə 
problemlərimiz olubdur. Bunlara görə də sizin Azərbaycanı görməyiniz, Azərbaycanın həqiqətlərini, reallığını 
bilməyiniz lazımdır. Çünki Türkiyədən Azərbaycana baxanda, ayrı-ayrı adamlar onu müxtəlif cür görür. Tam 
əksəriyyəti Azərbaycanı olduğu kimi görür. Amma bəzilərinin də, onların gözlüyü qaradır, yaxud da nədirsə, onlar ay-
dın görə bilmirlər, açıq görə bilmirlər. Mən bu barədə çox deyə bilərəm. Ancaq qısaca olaraq bu sözləri sizə dedim ki, 
mən nə qədər məmnunam, siz gəlmisiniz.  
Təbiidir ki, buraya iş adamları çox gəlir. Biz çox böyük işlər aparırıq. Bilirsiniz ki, bizim neft sahəsində çox böyük 
işlərimiz var. Biz Türkiyənin neft şirkətlərini də buraya qatdıq. Onların burada artıq bir neçə müqavilədə çox önəmli 
yerləri var. Biz yeddi ildir çalışırdıq ki, Bakı–Ceyhan boru xəttini həyata keçirək. Artıq bunu da etdik. Artıq Bakı–
Ceyhan tikilir. Mən hər dəfə Türkiyəyə gələndə «Hürriyyət», «Milliyyət», «Sabah», nə bilim, o birisi, bu birisi 
qəzetlərin mənə birinci sualları bu olubdur: Bakı–Ceyhan nə vaxt olacaqdır? Olacaqdır, olmayacaqdır? Hər dəfə deyir-
dim, olacaq, olacaq, olacaqdır. Amma son dəfə gələndə gördüm bunu soruşmurlar. Mən dedim nə üçün soruşmursunuz 
ki, Bakı–Ceyhan nə vaxt olacaqdır? 
O vaxtlar Türkiyədə qəribə bir durum var idi. Uşaq da Bakı–Ceyhan deyirdi, qadın da Bakı–Ceyhan deyirdi, yaxud 
bir siyasət adamı da Bakı–Ceyhan deyirdi. Biz bunu çözəndən sonra artıq bu proseslər dayanıbdır. Çox gözəl. Yəni, biz 
bunu etdik. Sübut etdik ki, biz bunu edə bilərik.  
23 
 
İndi biz buradan Türkiyəyə qaz vermək istəyirik. Çünki bizim böyük təbii qaz yataqlarımız açılıbdır. Mən mart 
ayında Ankarada olarkən Azərbaycan ilə Türkiyə arasında bu barədə anlaşma imzaladıq. İndi Gürcüstan ilə  də 
imzalamalıyıq. Çünki qaz boru xətti gərək Gürcüstandan keçsin. Bakı–Ceyhan da oradan keçir. Onu da yaxınlarda 
edəcəyik, qaz da verəcəyik.  
Yəni iqtisadi əlaqələrimiz genişdir. Amma təbiidir ki, burada iş adamları Azərbaycanı görür. Amma mətbuat 
adamlarının görməsi daha önəmlidir. Bax, bunlara görə mən sizə təşəkkür edirəm. Güman edirəm ki, burada 
olduğumuz zaman Azərbaycanın bugünkü varlığını görəcəksiniz. Sizə yardımçılıq edərlər ki, mənim bu qısa 
sözlərimin əsasında daha da geniş bilgilər versinlər ki, Azərbaycan bu on ildə hansı yolu keçibdir. Təşəkkür 
edirəm.  
A y d ı n  D o ğ a n:  Möhtərəm Cümhur başqanımız! 
Sizə Cümhur başqanımız deyirəm. Çünki Sizin hər zaman dediyiniz kimi, biz iki ayrı dövlət olsaq da, bir millətik. 
Bu mənada Türkiyə türklərinin də Cümhur başqanısınız. 
Bir türk olaraq Sizin keçmiş Sovetlər Birliyində Siyasi Büroya qədər yüksəlməyinizi, rəhbərlikdə üçüncü 
adam hesab olunan səviyyəyə qalxmağınızı bizlər çox böyük sevinc hissi ilə izləyirdik və qürur duyurduq. Çox 
çətin olsa da, o vaxtlar Azərbaycana və türkdilli cümhuriyyətlərə etdiyiniz böyük xidmətləri  bilir və Sizin o 
işlərinizi diqqətlə izləyirdik.  
1993-cü ildə çox çətin bir vaxtda, Azərbaycanın parçalanaraq məhv olmaq təhlükəsi ilə üzləşdiyi bir vaxtda 
Azərbaycana rəhbərlik etməyə başladınız. Sizin rəhbərliyinizlə keçid dövrünü yaşayan Azərbaycan üçün ən vacib olan 
sabitliyi, əmin-amanlığı ölkənizə bəxş etdiniz. 
1994-cü ildə «Əsrin müqaviləsi»ni imzalamaqla Bakı–Ceyhan layihəsinin həyata keçirilməsi üçün ilk 
əzmkar addımlar atdınız. Siz bu işlərdə Türkiyəyə çox böyük önəm verərək, Türkiyəyə və türklüyə olan 
sevginizi bir daha bəyan etdiniz, Türkiyə–Azərbaycan strateji əməkdaşlığının inkişafına daim diqqət yetirdiniz. 
Möhtərəm Cümhur başqanımız! 
Sizin Türkiyə–Azərbaycan dostluq əlaqələrinin inkişafına verdiyiniz töhfə çox böyükdür. Mənim bu qısa 
çıxışımda Sizin böyük işləriniz haqqında məlumat verməyim çox çətindir.  
Sizin Azərbaycanda latın əlifbasının tətbiq edilməsi ilə bağlı fərmanınız və bu istiqamətdə apardığınız işlər ən 
yüksək qiymətə layiqdir. 
«Türk ulduzları»nın Bakıdakı uçuşlarını Azadlıq meydanında bir milyondan çox insanın sevgi ilə seyr etməsi 
xatirələrdən uzun müddət silinməyəcəkdir. Bu tədbirlər nəticəsində Türkiyə xalqında və Azərbaycan xalqında 
oyanmış ülvi hisslər Türkiyə–Azərbaycan dostluğunun, qardaşlığının əyani təzahürüdür. 
Sahibi olduğumuz kütləvi informasiya vasitələri daim Türkiyə–Azərbaycan əlaqələrinin inkişaf etdirilməsi 
istiqamətində çalışmışdır. Lakin bundan sonra bu qardaşlıq əlaqələrinin inkişaf etdirilməsi məqsədi ilə daha çox 
işlərin görülməsinin zəruriliyini hiss edir və bu istiqamətdə işlərimizin daha da gücləndirilməsinin vacibliyini 
ifadə etmək istəyirəm.  
Möhtərəm Cümhur başqanımız! 
Çıxışımın sonunda bizi bura dəvət etdiyiniz üçün, gərgin iş rejiminə baxmayaraq, bizə vaxt ayırdığınız üçün 
Sizə öz dərin təşəkkürümü bildirir, Azərbaycan naminə, bütün türk dünyası naminə görəcəyiniz o böyük işlərdə 
Sizə müvəffəqiyyətlər və cansağlığı arzu edirəm. Çox sağ olun.  
H e y d ə r  Ə l i y e v:  Əziz dostum, çox sağ ol. Sizin dediyiniz çox önəmli sözlərə görə təşəkkür edirəm. 
Ancaq bir şeyi də qeyd etmək istəyirəm. Təbiidir ki, biz bir kökdən olan millətik. Türk dili həm bizim 
dilimizdir, həm Anadolu türklərinin dilidir, həm də Özbəkistanın, Qazaxıstanın, Türkmənistanın, Qırğızıstanın, 
başqalarının dilidir.  
Ancaq bizim bu köklərdən ayrılan ayrı-ayrı budaqlar o dilləri müəyyən qədər özünəməxsus şəkildə formalaş-
dırmışdır. Amma siz burada sırf Azərbaycan dilində danışdınız. Bu mənim üçün çox əhəmiyyətlidir. Çünki yenə 
də deyirəm, onsuz da biz bir-birimizi anlayırıq. Mənim üçün Türkiyədə kiminləsə danışmaq problem deyildir. 
Mən Böyük Millət Məclisində bir saat yarım çıxış etdim. Güman edirəm ki, orada olan millət vəkillərinin 99 
faizi mənim dediklərimi 99 faiz anladı.  
Eləcə də buraya Türkiyədən cümhur başqanları gəlir, başqaları gəlir, baş nazirlər gəlir. Onlar Anadolu 
türkcəsində danışır və hamı da  anlayır. Amma onlardan fərqli olaraq, siz tamamilə Azərbaycan dilində 
danışdınız. Bu da çox sevindirici haldır. Doğrudan da bu, sizin Azərbaycana olan qardaşlıq, dostluq 
münasibətini göstərir. 
Mən latın əlifbasına keçilməsinə çoxdan çalışırdım. Ancaq istəyirdim əvvəlcə insanlar buna alışsınlar. 
Gördüm ki, bu proses bir az uzanır. Onda mən iyun ayında fərman verdim ki, avqustun 1-dən bütün 
Azərbaycanda qəzetlər, kitablar latın əlifbasında çıxsın və dövlət orqanlarında bütün yazı işləri latın əlifbası ilə 
getməlidir. Çoxları dedi ki, bu, mümkün deyildir. Çünki insanların çoxu bunu öyrənməyiblər, bilmirlər. 
Bizim müxalifət qəzetlərimiz çoxdur. Sizdə də qəzetlər elə müxalifət kimi bir şeydir. Ancaq sizin 
müxalifətçiliyiniz burada olsaydı, mən Allaha çox şükür edərdim. Mən istərdim ki, sizin qəzetlərin 
müxalifətçiliyi bizim qəzetlərdə olsun. Onda Allaha çox şükür edərdim. Ancaq onlar özlərini daha çox türk, 
24 
 
yaxud Türkiyəyə yaxın hesab edərək – bizdə deyirlər ki, Roma papasından da çox katolik olmaq istəyirlər, 
belələri var – qəzetlərdə məni tənqid etməyə başladılar ki, Heydər Əliyev bunu ona görə etdi ki, o bizim 
qəzetləri diz çökdürmək, yəni bağlatmaq istəyir. Çünki xalq bu əlifbanı bilmir, bizim qəzetləri oxuya 
bilməyəcəklər. Onların da qəzetdən başqa heç bir şeyləri yoxdur. Elə qəzetlə yaşayırlar, qəzetlə 
müxalifətliklərini həyata keçirirlər. Belə şeylər çox yazıldı. Ancaq mən düşündüm ki, başqa hallarda olduğu 
kimi, bu yazıqlar, bu zavallılar burada da özlərini nə qədər ağılsız göstərdilər. 
Mən xalqı irəliyə aparmaq istəyirəm. Mən istəyirəm xalq kiril əlifbasından qurtarsın. Amma onlar məni 
günahlandırırlar ki, sən bunu niyə edirsən. O biri tərəfdən də deyirlər ki, biz daha çox türkük, nəinki sən. Amma 
mən onlara, xalqa izahatlar verdim.  
Mən 1929-cu ildə ilk dəfə məktəbə getmişəm. Onda Azərbaycanda latın əlifbası idi. Azərbaycanın latın 
əlifbasına keçməsi Türkiyədən bir neçə il öncə olubdur. Hətta mən sizə deyə bilərəm, Azərbaycanın böyük bir 
yazarı var, Mirzə Fətəli Axundov. O, Azərbaycanda, demək olar ki, müasir ədəbiyyatın əsasını qoyanlardandır. 
Yəni dünyəvi teatrın əsasını qoyanlardandır. O, 1860-cı ildə Azərbaycanda ərəb əlifbasından latın əlifbasına 
keçmək haqqında təkliflər irəli sürmüşdü. Burada bir neçə adamlarla bu barədə danışıq aparmışdı. O vaxtlar 
bizdə hər şey İstanbuldakı təcrübə ilə ölçülürdü. Sonra o İstanbula gedir. Orada nitq söyləyib və sübut edibdir ki, 
latın əlifbasına keçmək lazımdır. Gərək bizim xalqlarımız, yəni türk xaqları ərəb əlifbasından azad olsun. Həmin vaxt 
orada mollalar, üləmalar, filanlar hamısı toplaşıblar və onu oradan qovublar. Bu, tarixi bir hadisədir. Bu, 1863-cü ildə 
olubdur.  
Sonra, burada sovet hakimiyyəti olan zaman, hələ 1922-ci ildə Azərbaycanın ərəb əlifbasından latın 
əlifbasına keçməsi üçün komissiya yaradılmışdı. Onlar çalışıblar və 1924-cü ildən Azərbaycanda tədricən latın 
əlifbasına keçilirdi.  
1926-cı ildə burada ilk türkoloji qurultay olubdur. Sizdə məşhur bir Köprülüzadə vardı. O, İkinci dünya 
müharibəsindən sonra Xarici İşlər naziri də olmuşdur.  
A y d ı n  D o ğ a n:  Fuad Köprülü. 
H e y d ə r  Ə l i y e v:  Biz burada Köprülüzadə deyirdik. O da dilçi idi və 1926-cı ildə burada türkoloji 
qurultayda iştirak edibdir. Türkiyə latın əlifbasına hamıdan sonra keçibdir. Ona görə deyirəm ki, mən 1929-cu 
ildə ilk dəfə məktəbə gedəndə latın əlifbası idi. Mən onda ərəb əlifbasını görmədim. Yəni cəmi 4-5 il içində latın 
əlifbası tamamilə öz yerini tutdu.  
Mən on il məktəbdə oxudum, məktəbi latın əlifbası ilə bitirdim. Mən 1939-cu ildə məktəbi latın əlifbası ilə 
bitirdim, 1940-cı ildə Azərbaycan kiril əlifbasına keçdi. Mənim üçün bu da problem olmadı. Çünki mən o vaxt 
rus dilini çox yaxşı bilirdim. Ona görə bu mənim üçün problem olmadı. 
Ancaq deyə bilmərəm ki, insanlar üçün problem oldu. 1920-ci ildə latın əlifbasına keçəndə də belə problem 
olmamışdı, 1940-cı ildə kiril əlifbasına keçəndə də o qədər problem olmamışdı. Ona görə mən bunu həyatımın 
təcrübəsindən, Azərbaycan xalqının tarixindən bilirdim ki, sadəcə, fərman vermək lazımdır, məcburiyyət qoymaq 
lazımdır. Kimsə bir az gecikər, bu, böyük şey deyildir. Əsas odur ki, məsələni həll edəsən. Həll elədik və təbiidir ki, 
bu da bizi daha da yaxınlaşdırır. İndi bizim adamlar sizin qəzetləri daha da yaxşı oxuyacaqlar. Siz də bizim qəzet-
lərimizi daha da yaxşı oxuya biləcəksiniz. 
Sizin bu sözlərinizə görə bir daha təşəkkür edirəm. Amma latın əlifbası haqqında bəzi əlavə məlumatları sizə 
söyləməyi borc hesab edirəm. 
Sizin təcrübəniz böyükdür. Çünki keçmişdə Sovetlər Birliyində, Azərbaycanda belə açıq mətbuat olmayıbdır. Dövlət 
televiziyası, dövlət qəzeti, müxalifət yox, başqa fikirli adam yox, insanlar belə yaşayıblar. İndi Azərbaycan müstəqil 
olandan sonra, demokratiya yolu ilə gedəndən sonra söz azadlığı, mətbuat azadlığı, vicdan azadlığı, bütün azadlıqlar 
verilibdir. 1995-ci ildə biz Konstitusiyanı qəbul etdik və bunların hamısını yazdıq. Amma gərək bundan da ağıllı istifadə 
edəsən.  
Bilirsiniz, hərdən olur, insanı bir şeyə məcbur edirsən ki, sən bunu yemə, olmaz. O da fikirləşir ki, bu nədir, 
mən bunu yeməyim. Amma ona icazə verirsən ki, gəlsin yesin, birdən elə yeyir ki, qarnı partlayır. Bu, həyatda 
da belədir. İndi bizdə mətbuat, yəni müstəqil mətbuat formalaşır. Bundan sonra da formalaşacaqdır. Ancaq siz 
bu yolu keçmisiniz və sizin təcrübəniz, əlbəttə ki, bizim üçün önəmlidir.  
Birincisi, ona görə ki, siz böyük təcrübəyə maliksiniz. İkincisi də ona görə ki, siz sərbəst qəzet, sərbəst 
televiziya nə cür olmalıdır, bunu nümayiş etdirirsiniz, yaxşı göstərirsiniz. Amma təəssüflər olsun ki, bizdə hələ 
bəziləri o qədər yeyirlər ki, qarınları partlayır. Bu barədə bizim sizin təcrübənizdən istifadə etməyə ehtiyacımız 
var. İndi nə mümkündür, siz burada söyləyərsiniz. 
Bundan sonra bizim əlaqələrimiz daha da genişlənəcəkdir. Biz «Hürriyyət» qəzeti ilə güclü ittifaq qurduq. 
Yadımdadır, mən Türkiyəyə  gedəndə İstanbulda böyük toplantı keçirdik. Bütün qəzetçilərlə görüşdüm. Baxmayaraq 
ki, hər dəfə gələndə məni hava limanında 40–50 qəzetçi qarşılayır, suallar verirdilər. Amma biz böyük toplantı 
keçirdik ki, orada sərbəst  söhbət aparaq. Onlar nə istəyirlər soruşsunlar, mən nə istəyirəm, onlara deyim. Ancaq bu 
azdır. Bunları daha da çox etmək lazımdır. Ona görə də sizin bu ziyarətiniz çox önəmlidir.  
A y d ı n  D o ğ a n:  Möhtərəm Cümhur başqanım, sağ olun. Təşəkkür edirəm.  
25 
 
Hörmətli Cümhur başqanım, biz də burada mətbuat haqqındakı qənaətlərimizi Sizə ayrıca söyləyəcəyik. 
H e y d ə r  Ə l i y e v:  Sağ olun.  
Bizim Azərbaycanın ilk universiteti var. Bakı Dövlət Universiteti. O, 1919-cu ildə yaranıbdır, böyük tarixi var və 
çox da yüksək təhsil verən universitetdir. Universitetin elmi şurası qərar qəbul edibdir ki, Sizə, hörmətli Aydın Doğana 
Bakı Dövlət Universitetinin fəxri doktoru adını versinlər. Nəyə görə? 
Azərbaycan ilə Türkiyə arasındakı dostluq və qardaşlıq əlaqələrinin inkişaf etməsində göstərdiyi böyük 
xidmətlərə görə və bütün başqa sahələrdə Azərbaycan–Türkiyə əlaqələrinə göstərdiyi böyük xidmətlərə görə. Saat 
dörddə orada, universitetdə bütün professorlar, müəllim heyəti toplaşacaqlar və Sizə fəxri doktor adını verəcəklər. 
Güman edirəm ki, Siz də bunu qəbul edəcəksiniz. 
A y d ı n  D o ğ a n:  Möhtərəm Cümhur başqanım, mən böyük məmnuniyyətlə və şərəflə qəbul edərəm.  
 
26 
 
 
 
 
MÜSTƏQĠL DÖVLƏTLƏR BĠRLĠYĠ ÖLKƏLƏRĠNĠN VƏ BALTĠKYANI ÖLKƏLƏRĠN 
ONUNCU AÇIQ KĠNOFESTĠVALININ ĠġTĠRAKÇILARINA   
 
 
Hörmətli festival iştirakçıları! 
Sizi – Müstəqil Dövlətlər Birliyi ölkələrinin və Baltikyanı ölkələrin kinofestivalının iştirakçılarını salamlayır və 
hamınıza xoşbəxtlik, cansağlığı və səadət arzulayıram.  
Müstəqil Dövlətlər Birliyinin onilliyi ərəfəsində keçirilən bu yubiley kinofestivalı xalqlarımız arasında 
təşəkkül tapmış mədəni əlaqələrin möhkəmlənməsi və genişlənməsi yolunda xüsusi əhəmiyyət kəsb edir. Tarixi 
talelərimizin oxşar olması kinematoqrafiya ənənələrində də öz əksini tapmışdır. Sevindirici haldır ki, festivalınız 
məhz həmin ənənələrin qorunmasına və inkişafına xidmət edir.  
Artıq tarixin səhifələrində qalmış Sovet İttifaqı bizə zəngin bir kinematoqrafiya irsi qoyub getmişdir. Mənəvi 
zənginlik, şəxsiyyətin və həyatın mürəkkəb problemlərinə müraciət, həqiqi peşəkarlıq həmişə sovet kinematoq-
rafiyasının əsl inciləri üçün səciyyəvi olmuşdur.  
Elə bu illərdə Azərbaycan kinosunun inkişafı işində də xeyli uğurlar əldə edilmişdir. İnanıram ki, keçid dövrünün 
mürəkkəb şəraitində bu qədər dəyərli milli sərvətin yaşadılması üçün göstərilən səylər, kinonun idarə olunması və 
maliyyələşdirilməsinin yeni mexanizmlərinin axtarılıb tapılması kinematoqrafçılarımıza öz nailiyyətlərini artırmaq 
imkanı verəcəkdir.  
Azərbaycan Müstəqil Dövlətlər Birliyi ölkələrinin və Baltikyanı ölkələrin vahid mədəni məkanının qorunub sax-
lanılması probleminə müstəsna əhəmiyyət verir. Sizin festivalın uğurlu işi, şübhəsiz ki, bir sıra müştərək layihələrin 
gerçəkləşdirilməsi üçün zəmin yaradacaq və ölkələrimiz  arasında mədəni inteqrasiyaya öz  layiqli töhfəsini verəcəkdir. 
Yeni əsrin və yeni minilliyin bu ilk ilinin bütün ölkələrimizin kinematoqrafçıları üçün səmərəli axtarışlar və 
yaradıcılıq uğurları ilə əlamətdar olmasını arzu edirəm. 
 
Hörmətlə,      
                                                               HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 6 sentyabr 2001-ci il          
                  
 
 
   
27 
 
 
 
 
   BRAZĠLĠYA FEDERATĠV RESPUBLĠKASININ  
PREZĠDENTĠ ZATĠ-ALĠLƏRĠ  
CƏNAB FERNANDU HENRĠKĠ KARDOZUYA        
    
       
Hörmətli cənab Prezident! 
Braziliya Federativ Respublikasının milli bayramı – Müstəqillik günü münasibətilə Sizi və dost Braziliya 
xalqını səmimi-qəlbdən təbrik edirəm. 
Ümidvaram ki, ölkələrimiz arasındakı əlaqələrin inkişafı xalqlarımızın rifahına öz töhfəsini verəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram.  
 
Hörmətlə,  
 
                                                                 HEYDƏR ƏLĠYEV 
                            Azərbaycan Respublikasının Prezidenti 
 
Bakı şəhəri, 4 sentyabr 2001-ci il 
 
      
 
 
 
 
 
 
 
 
28 
 
 
 
 
TACĠKĠSTAN RESPUBLĠKASININ PREZĠDENTĠ ZATĠ-ALĠLƏRĠ  
CƏNAB ĠMAMƏLĠ RƏHMONOVA  
 
Hörmətli İmaməli Şaripoviç! 
Sizi və dost Tacikistan xalqını milli bayram – Tacikistan Respublikasının müstəqilliyinin elan olunmasının 10 
illiyi münasibətilə ürəkdən təbrik edirəm.  
Suveren, demokratik, hüquqi dövlətin qurulması və möhkəmləndirilməsi, Dünya Birliyinə fəal inteqrasiya 
sahəsində qardaş Tacikistanın əldə etdiyi uğurlara şadam. 
İnanıram ki, Azərbaycan ilə Tacikistan arasındakı ənənəvi dostluq və əməkdaşlıq münasibətləri 
xalqlarımızın, dövlətlərimizin rifahı naminə bundan sonra da inkişaf edəcək və möhkəmlənəcəkdir.  
Sizə möhkəm cansağlığı, uğurlar, qardaş Tacikistan xalqına sülh və firavanlıq arzulayıram.  
 
Hörmətlə, 
                                                               HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 4 sentyabr 2001-ci il 
    
     
 
 
 
 
 
29 
 
 
 
 
KOREYA XALQ DEMOKRATĠK RESPUBLĠKASI DÖVLƏT MÜDAFĠƏ KOMĠTƏSĠNĠN SƏDRĠ  
ZATĠ-ALĠLƏRĠ  
CƏNAB KĠM ÇEN ĠRƏ 
 
Hörmətli cənab sədr! 
Ölkənizin milli bayramı – Koreya Xalq Demokratik Respublikasının yaranması günü münasibətilə Sizi və 
dost Koreya xalqını səmimi-qəlbdən təbrik edirəm. 
Ümidvaram ki, Azərbaycan Respublikası ilə Koreya Xalq Demokratik Respublikası arasındakı dostluq 
münasibətləri ölkələrimizin və xalqlarımızın rifahı naminə daim inkişaf edəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram.  
 
Hörmətlə, 
                                                               HEYDƏR ƏLĠYEV  
                                  Azərbaycan Respublikasının Prezidenti 
 
Bakı şəhəri, 4 sentyabr 2001-ci il 
                  
 
 
 
 
 
 
 
 
30 
 
 
 
 
FRANSA–AZƏRBAYCAN DOSTLUQ  
QRUPUNUN SƏDRĠ, SENATOR  
JAN BUAYENĠN BAġÇILIQ ETDĠYĠ  
NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
10 sentyabr 2001-ci il 
 
H e y d ə r  Ə l i y e v:  Cənab senator Jan Buaye, mən sizinlə və sizinlə bərabər Azərbaycana gəlmiş 
qonaqlarla görüşməyimdən çox məmnunam . Xoş gəlmisiniz. 
Siz Fransa parlamentində Fransa–Azərbaycan dostluq qrupunun sədri kimi, çox illərdir çalışmısınız və 
Fransa–Azərbaycan əlaqələrinin inkişaf etdirilməsi üçün çox xidmətlər göstərmisiniz. Ona görə hər dəfə sizi 
görəndə məndə böyük minnətdarlıq hissi oyanır. Buyurun.  
J a n  B u a y e:   Cənab Prezident, çox sağ olun. Mənim bu gün buraya səfərimin iki mənası var. Birincisi, 
ən əsası bir senator kimi gəldim ki, Sizinlə görüşüm, vidalaşım və Sizə minnətdarlığımı bildirim. Çünki mən 
bundan sonra, yəni sentyabr ayında Senat seçkilərinə öz namizədliyimi təqdim etməyəcəyəm.  
Cənab Prezident, ikinci məqsədim isə odur ki, məni əvəz edəcək senator cənab Ambruaz Düponu Sizə 
təqdim etmək istəyirəm. Onun Senatda bu dostluq qrupunun sədri olmasını təklif edəcəyəm. Mən ümid edirəm 
ki, bu, qəbul olunacaqdır.  
Cənab Prezident, demək istəyirəm ki, mən həm bu vəzifəmi, həm də dostluq qrupunda sədrliyimi həyəcansız 
tərk edə bilmərəm. Çünki özünüz yaxşı bilirsiniz, bir neçə il bundan əvvəl Sizin razılığınız və xeyir-duanızla biz 
bu dostluq qrupunu yaratmışdıq. Siz yaxşı bilirsiniz ki, biz fəaliyyətimizdə həddindən artıq çox səylər 
göstərmişik. Xüsusilə də sizin qonşunuzla olan münasibətinizdə bu səylərimizi daha çox göstərmişik.  
Cənab Prezident, mənim yanımda dostum cənab Düpon oturmuşdur. Ondan xahiş edəcəyəm ki, bundan 
sonra da bizim bu məqsədimizi daha çox müdafiə etsin, daha çox Azərbaycanı müdafiə etsin. Əminəm ki, o 
bunu edəcəkdir. O, əslində, elə Azərbaycan üçün səs verən 40 senatordan biridir.  
Cənab Prezident, Sizə demək istəyirəm ki, mən bizim yaratdığımız evin açarlarını çox böyük inamla, etibarla 
cənab Düpona verirəm. Sizə minnətdarlığımı bildirirəm ki, bizim Sizinlə görüşlərimiz zamanı mənə rəsmi və 
qeyri-rəsmi surətdə öz qayğılarınızdan, ölkənizin problemlərindən danışmısınız. Bu mənim üçün böyük şərəf 
idi. Sizdən xahiş etmək istərdim ki, Siz bunu cənab Düpon üçün də edəsiniz. 
Cənab Prezident, Sizi əmin etmək istəyirəm ki, bu fəaliyyət bundan sonra davam edəcəkdir. Mən Senatın 
sədri, dostumuzun salamlarını Sizə çatdırıram. O məndən xahiş edibdir ki, onun ən xoş arzularını çatdırım. 
Onun fikri bundan ibarətdir və o, əvvəlki mövqeyində qalır, biz bir yerə yığışmalıyıq ki, qarşımıza çıxan 
problemləri birlikdə həll edək.  
Mən dünya mətbuatından çox yaxşı bilirəm ki, Siz daim, həmişə çalışmısınız ki, bu regionda sülhü, əmin-
amanlığı bərpa edəsiniz. Sizin böyük dostunuz prezident Şirak da Sizin yanınızdadır. Mən deməliyəm ki, o da 
sülhsevər adamdır və həmişə  Sizinlə birlikdə sülh axtarışlarını davam etdirəcəkdir.  
Mənim əsas arzum ondan ibarətdir ki, ağıl, müdriklik hisslərə qalib gəlsin. Cənab Prezident, Siz isə müdrik 
adamsınız. Müdrik adam olduğunuz üçün də həmişə düzgün mövqe tutmusunuz. Bu isə həmişə mənim 
ürəyimdə ən əziz bir fikir və ideya kimi qalacaqdır. Çox sağ olun.  
H e y d ə r  Ə l i y e v:  Mənim əziz dostum, çox təşəkkür edirəm. 
Mən qeyd etdim ki, Fransa–Azərbaycan dostluq qrupunun sədri kimi, siz uzun illər Fransa–Azərbaycan 
əlaqələrinin inkişaf etdirilməsində çox xidmətlər göstərmisiniz. İndi bir halda ki, siz artıq bu vəzifəni tərk 
edirsiniz, mən sizə bütün bu fəaliyyətinizə görə səmimi-qəlbdən təşəkkür edirəm. 
Bizim deməyə haqqımız var ki, bu illər Fransa ilə Azərbaycan arasında bir çox sahələrdə əlaqələrimiz inkişaf 
edibdir. O cümlədən parlamentlərarası əlaqələr çox yaxşı inkişaf edibdir. Ticarət əlaqələri, iqtisadi əlaqələr 
barədə də bunu demək olar. Azərbaycanda Fransanın böyük neft şirkətləri – «Total», «Elf Agiten» geniş 
fəaliyyət göstərirlər. Ancaq bunları hələ yetərli hesab etmək olmaz. Amma bunlardan da əsas, hesab edirəm, 
bizim ən böyük nailiyyətimiz odur ki, ölkələrimizi, xalqlarımızı bir-birinə daha da yaxşı tanıtmışıq. 
Fransa böyük, qədim ölkədir. Qərb mədəniyyətinin, dünya mədəniyyətinin inkişafında və bütün dünyadakı 
demokratik proseslərin həyata keçirilməsində onun xidmətləri var. Ona görə də Fransanı, fransızları hər yerdə 
həm böyük ölkə kimi, həm böyük tarixə malik olan xalq kimi, həm də onların əldə etdiyi başqa nailiyyətlərə 
görə tanıyırlar. Azərbaycan isə gənc, müstəqil bir ölkədir, müstəqil bir dövlətdir. Biz bu il öz dövlət 
31 
 
müstəqilliyimizin elan olunmasının onuncu ildönümünü qeyd edirik. Ona görə, təbiidir, biz hər şeydə gəncik. 
Mən demək istəmirəm ki, fransızlar gənc deyillər, qocalıblar. Sadəcə, mən ölkə, dövlət kimi deyirəm. Ona görə, 
təbiidir ki, Azərbaycan bir müstəqil dövlət kimi keçmişdə Fransada tanına bilməzdi. Çünki müstəqilliyi yox idi. 
Müstəqillik əldə edəndən sonra çox böyük səylər göstərmək lazım idi ki, Fransada Azərbaycanı yaxşı tanısınlar. 
Biz – həm Fransa, həm də Azərbaycan – bu sahədə apardığımız müştərək işlərin nəticəsində Azərbaycanı 
Fransada müəyyən qədər tanıda bilmişik. Fransanı da Azərbaycan cəmiyyəti təkcə coğrafiya kitablarından, 
yaxud ayrı-ayrı başqa kitablardan alınan məlumatlar əsasında yox, ölkədə gedən proseslər, ölkənin müasir 
vəziyyəti, onun dünya siyasətindəki yeri, rolu kimi çox mühüm məsələlər əsasında bu illərdə yaxşı öyrənə və 
lazımi biliklər ala bilibdir.  
Mən bütün bu işlərdə sizin xidmətlərinizi bir daha qeyd etmək istəyirəm. Əsas odur ki, sizi bizim ölkəmizdə 
– həm hakimiyyət dairələrində, həm də cəmiyyətdə – Azərbaycana səmimi dostluq münasibəti göstərən bir 
Fransa senatoru kimi tanıyırlar. Mən isə sizi artıq öz şəxsi dostum hesab edirəm. Prezident cənab Jak Şirakla 
mənim aramda çox səmimi dostluq əlaqələri yaranıbdır. Xüsusən, Ermənistan–Azərbaycan münaqişəsinin sülh 
yolu ilə həll edilməsi üçün Rusiya, Amerika Birləşmiş Ştatları ilə bərabər, Fransa Minsk qrupunun həmsədri 
olan zamandan prezident cənab Şirakla mənim əlaqələrim daha da genişlənib və daha da dərinləşibdir. O həm 
Fransanın prezidenti kimi, həm də bir şəxsiyyət kimi, dünyada, beynəlxalq aləmdə, dünya siyasətində çox 
böyük xidmətlər göstərmiş insandır və böyük də hörmət qazanıbdır.  
Bu ilin yanvar və fevral aylarında mən Parisdə onunla iki dəfə görüş keçirmişəm. Bizim telefon 
danışıqlarımız da olubdur. Məktublaşma vasitəsilə də əlaqələrimizi həyata keçiririk. Mən bu dostluq 
əlaqələrindən çox məmnunam. Hiss edirəm və görürəm ki, prezident Jak Şirak Ermənistan–Azərbaycan 
münaqişəsinin sülh yolu ilə həll olunması üçün çox səmimi səylər göstərir. Bunlar hamısı son illər bizim 
əlaqələrimizin əldə etdiyi nailiyyətlərdir. 
Mən təəssüf edirəm ki, siz öz vəzifənizi tərk edirsiniz. Çünki Azərbaycan artıq sizinlə çox yaxınlaşıbdır, 
dostlaşıbdır. Biz həmişə hiss etmişik ki, siz Azərbaycana qarşı səmimi münasibət göstərirsiniz. Amma qərar 
sizinkidir. Mən bunun qarşısını ala bilmərəm. Əgər mənimlə məsləhətləşsəydiniz, sizə deyərdim ki, hələ istefa 
verməyin, seçkilərdə yenə də iştirak edin. Ancaq dediniz ki, sizin dostunuz cənab Düpon gördüyünüz işlərin çox 
dəyərli davamçısı olacaqdır. Mən çox məmnunam ki, sizdən sonra sizə bənzər bir dost tapırıq. İnanıram ki, sizin kimi 
o da Azərbaycan–Fransa əlaqələrinin inkişaf etdirilməsi üçün çalışacaq və bizimlə səmimi dostluq əlaqələri yara-
dacaqdır. Xahiş edirəm, Senatın sədrinə, parlamentin sədrinə mənim salamlarımı, hörmət və ehtiramımı çatdırasınız. 
Sizə bir daha təşəkkür edirəm və gələcək işlərinizdə uğurlar, həyatınızda xoşbəxtlik arzulayıram.  
J a n  B u a y e:  Cənab Prezident, çox sağ olun. 
 
 
32 
 
 
 
 
BELARUS RESPUBLĠKASININ PREZĠDENTĠ ZATĠ-ALĠLƏRĠ  
CƏNAB ALEKSANDR LUKAġENKOYA 
          
Hörmətli Aleksandr Qriqoryeviç! 
Belarus Respublikasının prezidenti vəzifəsinə yenidən seçilməyiniz münasibətilə Sizi ürəkdən təbrik edirəm. 
Prezident seçkilərində Sizin qələbəniz ölkənin müstəqilliyi və suverenliyinin möhkəmlənməsinə, sosial-iqtisadi 
dəyişikliklərin həyata keçirilməsinə yönəldilmiş xəttinizin Belarusun qardaş xalqı tərəfindən dəstəkləndiyinə sübutdur. 
Əminəm ki, ölkələrimizin arasındakı ənənəvi dostluq münasibətləri xalqlarımızın, dövlətlərimizin rifahı naminə bundan 
sonra da inkişaf edəcək və möhkəmlənəcəkdir.  
Sizə möhkəm cansağlığı, səadət və dövlət fəaliyyətinizdə yeni-yeni uğurlar arzulayıram. 
 
Hörmətlə, 
                                                            HEYDƏR ƏLĠYEV 
                        Azərbaycan Respublikasının Prezidenti 
 
Bakı şəhəri, 10 sentyabr 2001-ci il 
 
 
 
 
 
 
 
 
 
33 
 
 
 
 
TÜRKĠYƏ RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ƏHMƏD NECDƏT SEZƏRƏ 
 
Hörmətli cənab Prezident! 
Əziz dostum və qardaşım! 
60 illik yubileyiniz münasibətilə Sizi səmimi-qəlbdən təbrik edirəm. 
Siz bütün ömrünüz boyu vətənə, xalqa sədaqətlə xidmət etmisiniz. Bu gün qardaş Türkiyənin dövlət başçısı 
kimi, ölkənizin çiçəklənməsi və tərəqqisi yolunda məqsədyönlü və ardıcıl səylər göstərirsiniz.  
Qədim tarixi köklər ilə bir-birinə bağlı olan qardaş xalqlarımız arasında əbədi və sarsılmaz dostluğun, sıx 
əməkdaşlığın, ölkələrimizin strateji tərəfdaşlıq münasibətlərinin inkişaf etdirilməsi və möhkəmləndirilməsi 
sahəsində xidmətləriniz böyükdür və çox dəyərlidir.  
Aramızda yaranmış dostluq münasibətlərini əziz tutur və yüksək qiymətləndirirəm. 
Bir daha Sizi təbrik edir, Sizə möhkəm cansağlığı, uzun ömür, xoşbəxtlik, dost və qardaş Türkiyənin rifahı 
naminə fəaliyyətinizdə uğurlar arzulayıram.  
 
Hörmətlə,  
                                                           HEYDƏR ƏLĠYEV 
                            Azərbaycan Respublikasının Prezidenti 
 
Bakı şəhəri, 10 sentyabr 2001-ci il 
 
 
34 
 
 
 
 
AMERĠKA BĠRLƏġMĠġ ġTATLARININ PREZĠDENTĠ ZATĠ-ALĠLƏRĠ  
CƏNAB CORC BUġA  
 
Hörmətli cənab Prezident! 
Vaşinqton və Nyu-York şəhərlərində törədilmiş dəhşətli terror əməlləri nəticəsində çoxsaylı insan tələfatı və 
dağıntı xəbərini dərin kədər hissi ilə qarşıladım. 
Baş vermiş faciə ilə əlaqədar Sizə, həlak olanların ailələrinə, yaxın adamlarına, bütün dost Amerika xalqına dərin 
hüznlə başsağlığı verirəm. 
  
                                                                    HEYDƏR ƏLĠYEV 
                                   Azərbaycan Respublikasının Prezidenti 
 
Bakı şəhəri, 11 sentyabr 2001-ci il 
 
 
 
 
35 
 
 
 
 
AZƏRBAYCAN RESPUBLĠKASININ  
PREZĠDENTĠ HEYDƏR ƏLĠYEVĠN  
BƏYANATI 
 
Sentyabr ayının 11-də Amerika Birləşmiş Ştatlarının Nyu-York və Vaşinqton şəhərlərində baş vermiş 
dəhşətli terror hadisələri Azərbaycan ictimaiyyətini dərindən sarsıtmış və kədərləndirmişdir. Dünyanın ən 
qüdrətli dövlətində minlərlə insan tələfatı ilə və çoxsaylı dağıntılarla müşayiət olunan müdhiş faciə baş 
vermişdir. Bəşəriyyətin böyük ümidlərlə qədəm qoyduğu XXI əsrin başlanğıcında terrorçuluğun sərhəd 
tanımayan qlobal bir cinayət olduğu, onun bütün insani dəyərlərə qarşı çevrildiyi tarixdə misli görünməyən bir 
tərzdə üzə çıxmışdır. Bu gün hədəfdə ABŞ olsa da, bu dəhşətli bəla potensial olaraq bütün dövlətlərə və xalqlara 
qarşı çevrilə bilər. 
Terrorçuluğun qorxunc və acı nəticələrini öz üzərində dəfələrlə hiss edən Azərbaycan xalqı bu gün dost 
Amerika xalqının iztirab və sarsıntılarını hamıdan yaxşı anlayır və onun sonsuz kədərinə şərik çıxır. 
Terrorçuluğun bütün təzahür formalarını qətiyyətlə pisləyən Azərbaycan həmişə terrorçuluğa qarşı mübarizə 
aparmış, bu istiqamətdə dünyanın bütün dövlətləri və qurumları ilə əməkdaşlığa hazır olduğunu nümayiş 
etdirmişdir. Biz bu gün daha artıq əzmkarlıq və qətiyyətlə belə əməkdaşlığa hazır olduğumuzu bildiririk.  
Müasir dövrdə terrorçuluq bütün ölkələri hədəfə çevirə biləcəyi üçün qlobal problemdir. Terrorçuluq 
təhlükəsinin tamamilə aradan qaldırılması və gələcəkdə heç bir xalqın, heç bir dövlətin belə dəhşətli sınaqlara və 
sarsıntılara məruz qalmaması üçün beynəlxalq ictimaiyyət, bütün dünya xalqları və dövlətləri səylərini 
birləşdirməli, terrorçuluğa qarşı barışmaz mübarizə əzmini əməli işdə və sıx əməkdaşlıqda sübuta 
yetirməlidirlər. Azərbaycan bu istiqamətdə öz üzərinə götürdüyü öhdəlikləri bundan sonra da dönmədən yerinə 
yetirəcəyini və terrora qarşı mübarizədə Dünya Birliyinin səylərini birmənalı şəkildə dəstəkləyəcəyini bəyan 
edir. 
 
Bakı şəhəri, 12 sentyabr 2001-ci il    
 
 
 
 
 
 
 
 
 
 
 
36 
 
 
 
 
AMERĠKA BĠRLƏġMĠġ ġTATLARININ ÖLKƏMĠZDƏKĠ SƏFĠRĠ  
ROSS UĠLSON ĠLƏ GÖRÜġ 
 
Prezident sarayı  
 
12 sentyabr 2001-ci il 
 
H e y d ə r  Ə l i y e v:  Hörmətli cənab səfir, mən dünən axşam  sizinlə telefonla danışmışdım. Bilirsiniz 
ki, sizin ölkədə – Nyu-Yorkda və Vaşinqtonda baş vermiş terror hadisəsi ilə əlaqədar mən burada Təhlükəsizlik 
Şurasının iclasını keçirdim. Lazımi tədbirləri gördük, o cümlədən bütün səfirliklərin, xüsusən, sizin səfirliyin 
təhlükəsizliyini təmin etmək üçün öz tərəfimizdən tədbirlər gördük. Artıq mən bəyanatımda da göstərmişəm, 
cənab Corc Buşa göndərdiyim başsağlığında da göstərmişəm ki, biz həmişə terrorçuluğu pisləmişik və bu gün 
də pisləyirik. O dəhşətli faciə ilə əlaqədar, təbiidir ki, sizin qədər də kədərlənirik. 
Biz sizinlə birlikdəyik. Mən dünən görülən tədbirlərdən əlavə, bu gün, ümumiyyətlə, terrorçuluğa qarşı, 
xüsusən Amerika Birləşmiş Ştatlarında bu terror hadisəsinin baş verməsi münasibətilə bəyanatla çıxış etmişəm. 
O, mətbuat və televiziya vasitəsilə yayılacaqdır. 
R o s s  U i l s o n:  Cənab Prezident, çox sağ olun ki, bu ağır gündə məni qəbul edirsiniz. Dünən axşamkı 
telefon zənginə görə Sizə minnətdarlığımı bildirmək istəyirəm. Sizin cənab Buşa göndərdiyiniz məktubla 
əlaqədar bütün Amerika xalqı, səfirlik və Amerika hökuməti adından minnətdarlığımı bildirmək istəyirəm. 
Mənim üçün bu, həyatımın ən ağrılı, ən acı günlərindən biridir. Bütün amerikalılar üçün, bütün sülhsevər 
insanlar üçün bu, şok bir hadisədir və onlar bu hadisədən sonra uzun müddət özlərinə gələ bilməyəcəklər. Heç 
şübhəsiz ki, bu terror aktı çox ehtiyatla planlaşdırılmış, çox ehtiyatla və eyni zamanda da bacarıqla həyata keçir-
ilmişdir. Hazırkı ana qədər heç bir terrorçu qrup bu hərəkətə görə məsuliyyəti öz üzərinə götürməmişdir. Rəsmi 
mənbələr hadisəni kimin törətdiyini hələ ki, xəbər vermirlər.  
Dünən axşam prezident Buş Amerika xalqına müraciət etmişdir. O öz çıxışında qeyd etmişdir ki, bu, sülhə 
qarşı bir akt olmuşdur. Sülhə əl qaldıranlar mütləq cəzalandırılacaqdır və onlar öz cəzalarını alacaqlar.  
Cənab Prezident, bizim ölkənin vətəndaşlarını Azərbaycanda qorumağa hazırlığınızı bildirdiyinizə görə, 
bizim səfirliyin təhlükəsizliyini təmin etdiyinizə görə Sizə minnətdarlığımı bildirmək istəyirəm.  
Mən bu gün səhər səfirliyimizin işçiləri ilə görüşmüşəm və eyni zamanda Amerikanın Azərbaycandakı 
icması ilə görüşüm olmuşdur. Onlara demişəm ki, qorxmağa heç bir əsas yoxdur. Lakin eyni zamanda mümkün 
qədər ehtiyatlı olmaq lazımdır. Bizim səfirliyimiz bu gün də əvvəlki kimi fəaliyyət göstərir. Qərara almışıq ki, 
səfirlik bu gün fəaliyyət göstərməlidir. Lakin xüsusi əlavə ehtiyat tədbirləri də görmüşük.  
Cənab Prezident, Amerika Birləşmiş Ştatları üçün böyük əhəmiyyət kəsb edən məsələlərin hamısında Azərbaycan 
həmişə mənim ölkəmlə bir olubdur. Əminəm ki, dəhşətli terrorizmə qarşı mübarizədə Azərbaycan daim Amerika 
Birləşmiş Ştatları ilə birlikdə olacaq və biz birlikdə mübarizə aparacağıq. 
Gərək elə edək ki, insanlar bu dünyada təhlükəsiz, sülh şəraitində yaşayıb yaratsınlar. İcazə verin, bir daha 
təkrar edim, dünənki telefon zənginizə görə Sizə minnətdarlığımı bildirirəm. Amerika xalqı isə dünənki 
hərəkətinizə görə, prezidentimizə yazdığınız başsağlığı məktubuna görə Sizə minnətdarlığını çatdırır.  
H e y d ə r  Ə l i y e v:  Təşəkkür edirəm. Hesab edirəm ki, müasir tarixdə bu terror hadisəsi misli 
görünməmiş bir hadisədir. Ən təəccübləndirən və ən dəhşətli cəhət odur ki, Amerika kimi böyük bir dövlətə 
qarşı, təbiidir, prezident Corc Buşun dediyi kimi, sülhə qarşı olan bir terror aktıdır.  
Mən dünən bu hadisəni televiziya verilişləri başlayandan gecə yarısına qədər seyr etmişəm. Bu gün səhər 
tezdən seyr etmişəm. Çünki, bir tərəfdən, baş vermiş hadisə nəticələrinin aradan qaldırılması, ikincisi və ən 
əsası, bu terrorun kimin tərəfindən, hansı tərəfdən, bəlkə hansı ölkə tərəfindən həyata keçirilməsinin müəyyən 
edilməsi sizin kimi, təbii ki, bizim üçün də çox vacibdir.  
Mən prezident cənab Buşun dünənki bəyanatlarını televiziya ilə dinlədim. Mən inanıram ki, Amerika 
Birləşmiş Ştatları, onun dövləti, onun bütün orqanları bu terrorçu dəstəni birinci növbədə aşkar edəcəklər və 
onlar öz cəzalarını alacaqlar. Bu terror nəticəsində baş vermiş dağıntıların hamısı aradan qaldırılacaqdır. Ancaq 
bunun ən acı nəticəsi ondan ibarətdir ki, minlərlə insan tələf olubdur. Bu, sizin kimi, bizi də çox kədərləndirdi. 
Çünki heç bir şeylə əlaqəsi olmayan dinc insanların bir dəqiqə içərisində həlak olması, təbiidir ki, hər bir 
insanda, insanpərvər adamda çox böyük hiddət doğurur. 
Mən bu münasibətlə bir də başsağlığı verirəm və bildirmək istəyirəm ki, biz sizinləyik. Amerika Birləşmiş 
Ştatları ilə bizim strateji tərəfdaşlıq əlaqələrimiz var. Sizin ölkəyə dəyən hansısa bir zərər, hesab edirik ki, elə 
bizim ölkəyə də dəyibdir. Ona görə də bu barədə, terroristlərin axtarılıb tapılması səhəsində imkanımız 
daxilində olan hər bir yardımı sizə etməyə hazırıq. 
37 
 
Sizin səfirliyin işçilərinin, ümumiyyətlə, səfirliyin və Azərbaycanda yaşayan Amerika vətəndaşlarının 
təhlükəsizliyi bu dəqiqə bizim üçün bir nömrəli məsələdir. Biz bütün qüvvələrimizi buna sərf etmişik. Əmin ola 
bilərsiniz ki, biz bunu təmin edəcəyik.  
R o s s  U i l s o n:  Cənab Prezident, icazə verin, verdiyiniz başsağlığına görə Sizə bir daha minnətdarlığımı 
bildirim. Sözsüz ki, ilk növbədə Sizin axşamkı telefon zənginiz, daha sonra saysız-hesabsız telefon zəngləri və bu gün 
səhər Bakı vətəndaşlarının səfirliyə əklillər gətirməsi, bunların hamısı bizim əməkdaşlara çox böyük təsir etmişdir. 
Terrorizm halları bir çox ölkələrdə baş verir. Bir sıra ölkələr beynəlxalq terrorizmə  qarşı mübarizəyə qoşulurlar. 
Azərbaycan da həmin ölkələrdən biridir. Azərbaycanın bu məsələdə kömək və dəstəyinə görə, Sizin kömək və 
dəstəyinizə görə dərin minnətdarlığımızı bildiririk. 
H e y d ə r  Ə l i y e v:  Sağ olun.   
               
 
 
 
38 
 
 
 
 
AZƏRBAYCAN YƏHUDĠ ĠCMASINA 
 
Hörmətli həmvətənlər! 
Sizi yəhudi təqvimi ilə yeni il – Roş-ha-şana münasibətilə ürəkdən təbrik edir, respublikamızın bütün 
yəhudi vətəndaşlarına ən səmimi arzu və diləklərimi yetirirəm. Azərbaycan yəhudiləri, respublikamızın digər 
milli və dini azlıqları kimi, öz bayram və mərasimlərini azad və sərbəst şəkildə, böyük təntənə ilə qeyd edirlər. 
Bu, Azərbaycanda tarixən formalaşmış tolerantlığın, xoşməramlı milli-dini münasibətlərin, mehriban dostluq və 
qardaşlıq mühitinin göstəricisidir. Müstəqil  Azərbaycan  Respublikasında yaşayan milli azlıqlara öz tarixi 
köklərini, adət-ənənələrini qoruyub saxlamaq, dil və mədəniyyətini inkişaf etdirmək üçün beynəlxalq normalara 
uyğun demokratik hüquqi-siyasi şərait bərqərar edilmişdir. Bu gün hər bir Azərbaycan vətəndaşı milli 
mənsubiyyətindən, dini etiqadından asılı olmayaraq, milli dövlətçiliyimizin və demokratiyanın bu əvəzsiz 
bəhrələrindən yararlanmaqdadır. 
Əsrlərdən bəri ölkəmizdə məskunlaşıb yaşayan yəhudilər Azərbaycanda heç zaman təqiblərə, ayrı-seçkiliyə 
məruz qalmamış, milli-mədəni adət və ənənələrini qoruyub saxlamışlar. Hazırda yəhudi vətəndaşlarımız 
respublikamızın elmi-mədəni, ictimai-siyasi həyatında yaxından iştirak edir, müstəqil dövlət quruculuğu prosesində 
vətəndaşlıq borclarını sədaqətlə yerinə yetirirlər.  
Əziz həmvətənlər! 
Roş-ha-şana xoş diləklər, mənəvi saflıq bayramıdır. Qoy bu bayram hər birinizin həyatına xoşbəxtlik və 
sevinc gətirsin, həmvətənlərimizin dostluq və həmrəyliyinin təntənəsinə çevrilsin.  
Bayramınız mübarək olsun! 
       
 
                                                                    HEYDƏR ƏLĠYEV 
                              Azərbaycan Respublikasının Prezidenti 
 
Bakı şəhəri, 15 sentyabr 2001-ci il  
 
 
 
39 
 
 
 
 
MEKSĠKA BĠRLƏġMĠġ ġTATLARININ PREZĠDENTĠ ZATĠ–ALĠLƏRĠ  
CƏNAB VĠSENTE FOKS KESADAYA  
             
        Hörmətli cənab Prezident! 
Meksika Birləşmiş Ştatlarının milli bayramı – Müstəqilliyin elan edilməsi günü münasibətilə Sizi və dost 
Meksika xalqını səmimi-qəlbdən təbrik edirəm.  
Əminəm ki, Azərbaycan ilə Meksika arasındakı dostluq münasibətlərinin inkişafı bundan sonra da 
xalqlarımızın rifahına xidmət edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram.  
 
Hörmətlə,  
     
                                                             HEYDƏR ƏLĠYEV  
                             Azərbaycan Respublikasının Prezidenti 
 
 Bakı şəhəri, 15 sentyabr 2001-ci il 
 
 
 
 
 
 
 
 
 
 
40 
 
 
 
 
ÇĠLĠ RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB RĠKARDO LAQOS ESKOBARA  
 
Hörmətli cənab Prezident! 
Çili Respublikasının milli bayramı – Müstəqilliyin elan edilməsi günü münasibətilə Sizi və dost Çili 
xalqını ürəkdən təbrik edirəm. 
Ümidvaram ki, Azərbaycan ilə Çili arasındakı dostluq münasibətləri xalqlarımızın rifahı naminə daim 
genişlənəcək və möhkəmlənəcəkdir.  
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram.  
 
Hörmətlə,     
 
                                                                HEYDƏR ƏLĠYEV  
                                  Azərbaycan Respublikasının Prezidenti 
 
Bakı şəhəri, 15 sentyabr 2001-ci il 
 
 
 
 
 
 
 
 
 
 
41 
 
 
 
 
MALĠ RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ALFA UMAR KONAREYƏ  
 
Hörmətli cənab Prezident! 
Mali Respublikasının milli bayramı – Müstəqillik günü münasibətilə Sizi və dost Mali xalqını ürəkdən təbrik 
edirəm. 
Ümidvaram ki, Azərbaycan–Mali əlaqələrinin inkişafı xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram.  
 
Hörmətlə,  
                                                                HEYDƏR ƏLĠYEV 
                         Azərbaycan Respublikasının Prezidenti 
 
 
Bakı şəhəri, 15 sentyabr 2001-ci il 
 
 
 
 
 
 
 
 
 
 
 
 
42 
 
 
 
 
ĠKĠ MÜQƏDDƏS OCAĞIN XADĠMĠ,  
SƏUDĠYYƏ ƏRƏBĠSTANININ KRALI  
ƏLAHƏZRƏT FƏHD BĠN  
ƏBDÜLƏZĠZ AL SƏUDA 
 
Əlahəzrət! 
Səudiyyə Ərəbistanı Krallığının milli bayramı – Milli gün münasibətilə Sizi və dost Səudiyyə Ərəbistanı 
xalqını ürəkdən təbrik edirəm. 
Ölkələrimiz arasındakı dostluq və qarşılıqlı faydalı əməkdaşlıq münasibətlərini yüksək qiymətləndirirəm. 
Əminəm ki, ikitərəfli əlaqələrimiz xalqlarımızın mənafeyinə xidmət edərək daim genişlənəcək və inkişaf 
edəcəkdir.  
 
Hörmətlə, 
 
                                                            HEYDƏR ƏLĠYEV 
                         Azərbaycan Respublikasının Prezidenti 
 
Bakı şəhəri, 15 sentyabr 2001-ci il 
 
 
 
43 
 
 
 
 
SƏUDĠYYƏ ƏRƏBĠSTANI  
KRALLIĞININ VƏLĠƏHDĠ,  
BAġ NAZĠRĠN BĠRĠNCĠ MÜAVĠNĠ  
ƏMĠR ABDULLAH BĠN ƏBDÜLƏZĠZ AL SƏUDA 
 
Əlahəzrət! 
Səudiyyə Ərəbistanı Krallığının milli bayramı – Milli gün münasibətilə Sizi və dost Səudiyyə Ərəbistanı 
xalqını səmimi-qəlbdən təbrik edirəm.  
Əminəm ki, qardaş ölkələrimiz arasındakı əlaqələrin hərtərəfli inkişafı xalqlarımızın rifahına yeni-yeni töhfələr 
verəcəkdir.  
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə,   
 
                                                          HEYDƏR ƏLĠYEV 
                           Azərbaycan Respublikasının Prezidenti 
 
Bakı şəhəri, 15 sentyabr 2001-ci il 
 
 
 
 
 
 
 
 
 
 
44 
 
 
 
 
«SNN–TÜRK» TELEKANALINA MÜSAHĠBƏ 
 
Azərbaycan Respublikasının prezidenti Heydər Əliyev Türkiyənin «SNN–Türk» televiziya kanalının 
müxbiri Gürkan Zənginə müsahibə vermişdir. Respublika ictimaiyyətinin böyük marağını nəzərə alaraq, həmin 
müsahibənin mətni oxuculara təqdim edilir.  
M ü x b i r:  Sayın Cümhur baĢqanı, on il əvvəl Azərbaycana gələnlər tamamilə baĢqa Azərbaycan 
görmüĢdülər. Amma indi tamamilə baĢqa Azərbaycan görünür. Ġndi neft sahəsində yeni böyük oyun oynan-
maqdadır. TanınmıĢ siyasətçi kimi, Sizcə, bu oyunda Azərbaycanın yeri və bu oyunda Azərbaycanın yolunu 
necə görürsünüz,  Azərbaycanın gələcəyinə necə baxırsınız? 
H e y d ə r  Ə l i y e v:  Sizin söylədiyiniz bu on il Azərbaycanın müstəqillik dövrüdür. 1991-ci ilin sonunda 
Azərbaycan dövlət müstəqilliyini əldə edib və müstəqil dövlət kimi yaşayır. Ancaq təəssüflər olsun ki, biz 
müstəqil dövlət kimi yaşayıb inkişaf etmək üçün böyük çətinliklərlə, problemlərlə rastlaşmışıq. Birincisi, sizə 
məlumdur ki, siz 1991-ci ildə buraya gələndə Ermənistanla Azərbaycan arasında savaş  gedirdi. Ermənistan 
Azərbaycanın torpaqlarının bir qismini artıq işğal etmişdi. Bu savaş ondan sonra da davam etdi. 1994-cü ilin 
may ayında biz bu savaşı dayandırdıq, atəşkəs haqqında anlaşma imzaladıq. Təbiidir ki, bu münaqişə 
Azərbaycanın müstəqillik dövründə yaşamasına çox böyük problemlər yaradıbdır. Atəşi dayandırdıqsa, atəşkəs 
əldə etdiksə də, işğal olunmuş torpaqlardan çıxarılan insanlar çox ağır durumda yaşayırlar. Bir milyondan artıq 
Azərbaycan vətəndaşını işğal olunmuş torpaqlardan – bilirsiniz ki, Ermənistan silahlı qüvvələri Azərbaycan 
torpaqlarının 20 faizini işğal edibdir – çıxardıblar, onlar çadırlarda yaşayırlar. Yəni bu bizim üçün həm siyasi 
problemdir, həm mənəvi problemdir, həm də iqtisadi problemdir. Çünki çadırda yaşayan insanın, birincisi, 
yaşayışı necə olur, onu bilirsiniz. İkincisi, onlar işləmirlər. Onları yaşatmaq lazımdır. Ona görə də, bax, bu 
problemdir. Azərbaycanın inkişafını geriyə salan problemlərdir. Amma təkcə bu olsaydı, yenə də şükür edərdik.  
Təəssüflər olsun ki, Azərbaycanda o vaxt da, siz gördüyünüz vaxtda da sabitlik olmamışdı, ictimai-siyasi 
vəziyyət daha da korlanmışdı və bu, davam edirdi. Baxmayaraq ki, biz atəşi dayandırdıq. Baxmayaraq ki, biz 
burada dövləti gücləndirdik. Çünki artıq 1993-cü ildə Azərbaycanda vətəndaş müharibəsi başlanmışdı. 
Azərbaycan dağılırdı, parçalanırdı. Biz onu qoruduq, saxladıq. Amma xalqın gücü ilə, xalq birləşdi. Ancaq 
sonra isə, 1994-cü ildə bəzi qanunsuz silahlı dəstələr yenidən Azərbaycanda çevriliş etməyə çalışdılar. Dövləti, 
hakimiyyəti, prezidenti devirməyə çalışdılar. Biz bunun da qarşısını aldıq. Amma iş bununla da bitmədi.  
1995-ci ildə yeni bir çevriliş həyata keçirmək cəhdi oldu. Bizim polisdə xüsusi təyinatlı dəstə var idi. Ola 
bilsin, bu sizdə də var. Yəni bunlar daha da güclü polis işçiləridir, silahları da çoxdur. Bunun rəhbəri bizim 
Daxili İşlər nazirinin müavini idi. Bunları əlinə keçirdi, hakimiyyəti əlinə almaq istədi. Ancaq təkcə o deyildi. 
Burada müxalifətdən olan bütün partiyalar onu dəstəklədi, onunla birləşdi və bəzi xarici ölkələrdən də ayrı-ayrı 
dəstələr bunları dəstəklədilər. Bunda hərənin öz marağı var idi. Müxalifətin öz marağı var idi ki, bu fürsətdən 
istifadə edib hakimiyyətə gəlsin. Digər xarici qüvvələrin marağı o idi ki, istədikləri insanı hakimiyyətə 
gətirsinlər. Ancaq bunun da qarşısını aldıq.  
Sonra burada prezidentə qarşı, mənə qarşı bir neçə terror cəhdləri oldu. Allah bizi bundan da qorudu. 
S u a l:  Yəni on il ərzində rahatlıq olmadı, amma buna rəğmən Azərbaycan hər Ģeyi qoruyub saxladı? 
C a v a b:  Bəli. Ancaq 1995–96-cı illərdən sonra sabitliyi təmin etdik. Bir tərəfdən, atəşin dayandırılması, 
ikinci tərəfdən, sabitliyin təmin edilməsi bizə imkan verdi ki, Azərbaycanın iqtisadi problemləri ilə, sosial 
problemləri ilə məşğul olaq və məşğul olduq. Biz buna nəyin nəticəsində gəlib çıxdıq? 
Azərbaycanın sovetlər dövründən çox böyük iqtisadi potensialı var idi. Təəssüflər olsun ki, o iqtisadi potensial 
1988–89-cu illərdən başlayaraq ilbəil dağıldı və artıq 1995-ci ildə bu, əslində, tamamilə dağılmışdı. Amma bu 
potensialın bir hissəsi yenə qalırdı. Biz isə artıq sosializm sistemində yaşamaq istəmirdik. Müstəqillik əldə edəndən 
sonra biz müstəqil dövlət kimi, dünyanın başqa dövlətləri kimi, demokratik dövlət, hüquqi dövlət, dünyəvi dövlət 
qurmaq istəyirdik, ikinci tərəfdən də bazar iqtisadiyyatı yolları ilə getmək lazım idi. Amma bu da asan bir şey deyildi. 
İctimai, iqtisadi, siyasi formasiyanın dəyişməsi çox ağrılı bir prosesdir. Ancaq biz bu yol ilə getdik və bu gün də 
gedirik. Bunun üçün bir çox islahatlar keçirdik. Bu islahatların əsası da özəlləşmədir.  
Məsələn, biz kənd yerlərində torpağı özəlləşdirdik, kəndlilərə verdik. Amma bilirsiniz, keçmişdə kəndlinin heç bir 
şəxsi mülkiyyəti olmamışdır. Hamısı dövlət mülkiyyəti, ümumi mülkiyyət, kolxoz-sovxoz mülkiyyəti idi. Çox şey 
dağıldı, amma bir- iki ildən sonra kəndlilər ayaq üstə qalxdılar. Hər adam öz torpağından daha da yaxşı, səmərəli 
istifadə etməyə başladı. Beləliklə, bizdə kənd təsərrüfatı qalxdı.  
Bilirsiniz ki, bizim neft kimi böyük sərvətimiz vardır. Keçmişdə də, 150 il bundan öncə dünyada sənaye 
üsulu ilə ilk dəfə neft Azərbaycanda çıxarılmışdır. Keçmişdə bu neft ancaq Sovetlər İttifaqına məxsus idi. İndi 
bu bizim özümüzündür. Amma gənc müstəqil dövlət kimi, xüsusən dənizdən neft çıxarmaq üçün müasir, 
modern texnikamız–texnologiyamız yox idi. Ona görə də biz dünyanın böyük neft şirkətlərini buraya dəvət 
45 
 
etdik. 1994-cü ildə böyük bir müqavilə imzalandı. Ona «Əsrin müqaviləsi» adı verilibdi. Orada da biz Bakı–
Ceyhan boru xəttinin əsasını qoyduq. Bu şirkətlərin Azərbaycana gəlməsi, təbiidir ki, Azərbaycanda böyük bir 
təbəqənin iş yeri almasına, maaşların artmasına yardım etdi. 
Sonra biz özəlləşdirməyə başladıq. Məsələn, ticarət tamamilə özəlləşdi. İndi sən mağazaları görürsən.   
Ancaq 1991-ci ildə bunu görə bilməzdin. Çünki onda hələ sovet sistemi davam edirdi. Mağazaları 
özəlləşdirdik, təkcə mağazaları yox, kiçik müəssisələri özəlləşdirdik. İndi artıq orta və böyük müəssisələri 
özəlləşdiririk. Bu da, təbiidir ki, bir tərəfdən, bizim büdcəmizə para gətirdi, ikinci tərəfdən də, əgər özəl 
müəssisə, təşkilat şəxsi mülkiyyətdirsə, onu daha da yaxşı işlədir, daha da yaxşı iş görürlər. 
Bir də ki, dünya ölkələri ilə sərbəst ticarətə başladıq. Məsələn, Türkiyədən buraya çox iş adamları gəldi. Bu 
gün də var. İndi mənə deyirlər ki, burada Türkiyədən gəlmiş 5 mindən artıq insan yaşayır. Başqa ölkələrdən 
gəldilər, ticarət başladı. Bunların nəticəsində biz insanların maaşlarını qaldırdıq, sosial məsələlərini həll etdik və 
belə bir duruma gəlib çatdıq. Ancaq mən hələ bunu da yetərli görmürəm. Biz bu işin başlanğıcındayıq. 
İndi sən soruşdun ki, Azərbaycanın gələcəyini necə görürəm. Azərbaycanın imkanları böyükdür. Azərbaycan 
bir neçə ildən sonra iqtisadi cəhətdən bundan daha da güclü, insanların yaşayışı, rifahı daha da yaxşı və başqa 
sahələrdə də hər şey yaxşı olacaqdır.  
S u a l: Cənab Prezident, Ġran Xəzər dənizində Azərbaycana güc göstərdi. Bu barədə çətinlik yarandı. 
Amma sonra hər Ģey yoluna düĢdü. QarĢıda Sizin Ġrana səfəriniz vardır. Sentyabrın 17-də Ġrana gedəcək-
siniz. Bu sahədə Ġrana nə mesaj göndərirsiniz, nə deyə bilərsiniz?  
C a v a b:  Bilirsiniz, mənim İrana rəsmi səfərimə gəldikdə, İranın yeni prezidenti cənab Xatəmi hələ dörd il 
bundan öncə məni İrana dəvət etmişdi. Mən də onu dəvət etmişdim. Çünki İran qonşu ölkədir. Bizim quruda 
750 kilometr sərhədimiz vardır. Təkcə bu deyil. İranda çoxlu azərbaycanlılar yaşayır. Keçmişdə bizim müştərək 
dəyərlərimiz olubdur. Ona görə də İran bizim üçün yaxın ölkədir.  
Mən keçmişdə orada olmuşam. İranın keçmiş cümhur başqanı da burada olmuşdur. Ancaq yeni cümhur 
başqanı seçilməmişdən əvvəl mən o dəvəti almışdım, ancaq müəyyən səbəblərə görə həyata keçirə bilmə-
mişdim. O da mənə söz verdi ki, öncə sən gəl, sonra da mən gəlim. Nəhayət, biz bunu sentyabrın 17-nə təyin 
etdik. Yəni mənim İrana bu səfərim 2-3 il bundan öncə planlaşdırılmış bir səfərdir. Bu heç bir ekstremal hadisə ilə 
bağlı deyildir.  
S u a l:  Məlum hadisə ilə əlaqədar getmirsiniz? 
C a v a b:  Yox, yox, yox. Bu, öncə planlaşdırılmışdı. 
Mənim bu səfərim geniş xarakter daşıyacaqdır. Çünki biz orada bir neçə anlaşma imzalayacağıq. Dövlətlərarası 
bir anlaşma imzalayacağıq. Bir neçə sahələrdə anlaşmalar imzalayacağıq. Bizim İran–Azərbaycan müştərək iqtisadi 
komissiyamız vardır. Necə ki, Türkiyə ilə var, İran ilə də var. Onlar daim işləyirlər. Biz onları dinləyəcəyik ki, nə iş 
görüblər, bundan sonra nə iş görə biləcəklər. Bir sözlə, məqsəd İran ilə Azərbaycan arasında olan əlaqələri həm 
iqtisadi sahədə, həm də digər sahələrdə daha da inkişaf etdirməkdən ibarətdir. O ki qaldı həmin hadisəyə, bu, 
gözlənilməz bir hadisədir. Çünki biz 1994-cü ildə ilk müqaviləni imzalayanda hələ heç bir Xəzəryanı ölkə Xəzərdə 
nə var, nə yox – bilmirdi. Onda heç kəs demirdi ki, Xəzərin statusu lazımdır, ya lazım deyildir. Biz müqavilə imza-
layandan 6-7 ay sonra bu problem qalxdı ki, Xəzərin hüquqi statusu olmalıdır. Yəni Xəzərdə hansı ölkə nə iş görə 
bilər. Amma biz də nəyə əsaslanırıq? Sovetlər vaxtı Xəzər iki ölkəyə mənsub olubdur. Biri Sovet İttifaqı, biri də İran. 
Sovet İttifaqının İran ilə sərhədi çox cənubda, yəni güneydə olubdur. Çünki yuxarıda Rusiya, Qazaxıstan, o tərəfdə 
Türkmənistan, burada Azərbaycan var, İran isə aşağıdadır, yəni Xəzərin lap güney tərəfindədir. O sərhədi də sovetlər 
vaxtı SSRİ ilə, yəni Sovet İttifaqı ilə İran sərhədi kimi tanımışdılar və qoruyurdular. İndi Sovetlər İttifaqı yoxdur. 
Amma sovet hökuməti o vaxt, 1970-ci ildə Xəzərin neft-qaz ehtiyatlarının istifadə edilməsi üçün onu 
sektorlara bölmüşdür. Biz öz bölməmizdə çalışırıq, başqa yerə keçməmişik. Ancaq indi İran deyir ki, yox, belə 
olanda İrana az pay düşür. Xəzər beş ölkəyə bərabər bölünməli, hərəsinə 20 faiz düşməlidir. Amma bu da 
coğrafi nöqteyi-nəzərdən mümkün deyildir. Çünki Xəzərin sahilində hansı ölkənin sərhədi varsa, oradan – bir də 
Xəzərin orta xətti var – orta xəttə qədər bu ölkənin olur. O birisi tərəfdən orta xəttə qədər o ölkənin olur. Rusiya, 
Qazaxıstan ilə belə anlaşmalarımız var. Amma İran deyir, yox, gəlin toplaşaq, Xəzəri beş yerə, hər bir ölkə üçün 
20 faiz bölək, ondan sonra çalışaq. Amma bunu necə etmək, onlar bunu deyə bilmirlər. Orada bizim üç neft 
yatağımız var. 1998-ci ildə bp şirkəti və bir çox şirkətlər ilə anlaşma imzalamışıq ki, orada işləsinlər. Onlar üç 
ildir orada çalışırlar. Yəni onlar hələ oranı öyrənirdilər, geofiziki işlər aparırdılar. İndi də geofiziki işlər 
aparırlar. Amma İran hesab edir, bir halda ki, Xəzərin statusu hələ müəyyən olunmayıb, İran özünə 20 faiz 
götürür. O, 20 faiz götürəndə də, gəlib Türkmənistanın və Azərbaycanın payının üzərinə çıxır. 
S u a l:  Siz səfər zamanı Tehranda bunlar barədə danıĢacaqsınız? 
C a v a b:  Danışacağam. Bunu danışmışıq və danışacağıq. Ona görə də əgər elə olsa, yenə həmin yataqlar 
İrana düşmür, İranın olmur. Amma indi belə ediblər. Hər halda, danışacağıq.  
S u a l:  Sizcə, bir uzlaĢma formulu varmı? 
46 
 
C a v a b:  Uzlaşma formulu odur ki, gərək biz, beş ölkə Xəzərin bölünməsi problemini çözək. Bunu 
çözmədən heç kəs heç bir şey deyə bilməz. İndi kimsə burada güc işlədirsə, bu, beynəlxalq hüquq norma-
larından kənardır. 
S u a l:  Cənab Prezident, bu günlərdə «Türk ulduzları» Bakı səmasında uçuĢlar keçirdilər. Bu Sizin Ġrana 
mesajınızmı idi? Belə bir Ģeyə izn verdiniz, Azərbaycan xalqı da bunu Azadlıq meydanında seyr etdi.  
C a v a b:  Bilirsiniz, İran hesab edir ki, bu, İrana mesajdır. Ancaq Türkiyənin Baş Qərargah rəisi hörmətli 
Hüseyn Qıvrıqoğlunun Azərbaycana dəvəti iki ay öncə olmuşdu. Bu dəvət proqramında da «Türk ulduzları»nın 
buraya gəlməsi var idi. Amma gəlib bu vaxta düşdü. İndi dünyada da, orada da deyirlər ki, bu, İrana bir 
mesajdır. İndi kim nə cür anlayır, qoy o cür anlasın. 
S u a l:  Cənab Prezident, Ġran, Türkiyə, Rusiya – böyük neft ehtiyatı olan müstəqil Azərbaycan 
dövlətinin baĢçısı kimi, bu böyük oyunçular arasında bu incə siyasəti necə həyata keçirirsiniz? Bunun 
formulu nədir? 
C a v a b:  Burada hələ Türkmənistan da vardır. Onu unutmayın. Türkmənistan da türk dövlətidir. 
Azərbaycan da türk dövlətidir. İran da, Azərbaycan da, Türkmənistan da, Qazaxıstan da müsəlman ölkələridir. 
Ancaq sən özün dedin ki, bu, incə siyasətdir. İndi həmin incəliyin yolunu axtarırıq. 
S u a l:  Bu incəliyin yolu nədir? Hər kəs bunun yolunu axtara bilmir. 
C a v a b:  Taparıq. 
S u a l:  Cənab Prezident, bu barədə çox adam düĢünür: Bakı–Ceyhanla bağlı son durum necədir? 
Heydər Əliyev olaraq, könlünüz rahatdırmı? Bu iĢ artıq yolundadırmı? 
C a v a b:  Tamam rahatır. Çünki biz Bakı–Ceyhanı bir neçə dəfə müzakirə etdik. Buna mane olanlar çox idi. 
Ancaq 1999-cu ilin sonunda İstanbulda, ATƏT-in zirvə görüşündə bir anlaşma imzaladıq. Ondan sonra isə 
kommersiya, ticarət məsələləri çözdük. Artıq Bakı–Ceyhan inşa olunmağa başlayıbdır.  
S u a l:  Bakı – Ceyhan boru xəttindən keçəcək neftə tam təminat varmı? 
C a v a b:  Buna tam təminat vardır.  
S u a l:  Qazaxıstan neftinə ehtiyac yoxdurmu? 
C a v a b:  Qazaxıstan nefti gəlsə də olar, gəlməsə də. Gəlsə daha yaxşı olar. Amma Qazaxıstan deyir ki, 
gələcəkdir.  
S u a l:  Bu sahədə Qazaxıstanla görüĢlərinizi davam etdirirsinizmi? 
C a v a b:  Biz elə bir görüş keçirmirik. Bəzən ayrı-ayrı ölkələrdə mən Nazarbayevlə görüşürəm. Yəni 
toplantı olan bir yerdə. Məsələn, İstanbulda da biz bir yerdə idik. Bir ay bundan öncə Soçidə görüşdük. Elə bir 
problem yoxdur. Onsuz da indi Qazaxıstan bizim tankerlərlə və buradan dəmir yolu ilə təxminən üç-dörd 
milyon ton neft ixrac edir. İndi hələ Bakı–Ceyhan yoxdur. Tankerlər nefti buradakı terminala gətirir, dəmir yolu 
oradan götürüb Batumiyə aparır. Oradan yenə də tankerlərə vurulur. Amma Bakı–Ceyhan olanda neft buraya 
gələcək, buradan boru ilə Ceyhana gedəcəkdir.   
S u a l:  Cənab Prezident, Dağlıq Qarabağ problemi ilə bağlı Ki-Uestdə, Parisdə, Soçidə Köçəryan ilə 
görüĢmüsünüz. Bu görüĢlər yenə davam edəcəkmi? 
C a v a b:  Davam edəcəkdir.  
S u a l:  Bir anlaĢma əldə olunmasına ümidiniz varmı? 
C a v a b:  İnsan ümidsiz yaşaya bilməz. Ümid var. Ancaq bu o qədər də asan deyildir. 
S u a l:  Siz Azərbaycan olaraq, torpaqları iĢğaldan azad edəcəksiniz. Bəs qarĢı tərəf nə deyir? 
C a v a b:  Qarşı tərəf deyir ki, Dağlıq Qarabağ «müstəqil bir cümhuriyyətdir», on iki ildir ki, 
Azərbaycandan «ayrılıb», indi Dağlıq Qarabağ Azərbaycana yenidən qatıla bilməz. Onlar belə deyirlər.  
S u a l:  Belə olan halda yəqin ki, danıĢıqlar çox çətin olur?  
C a v a b:  Çox çətin. Amma problem təkcə Dağlıq Qarabağ deyildir. Dağlıq Qarabağ kiçik bir bölgədir. Münaqişə 
başlanmazdan əvvəl orada 160 min insan yaşayırdı. Onun da 23-24 faizi azərbaycanlı, digəriləri isə ermənilər idi. Yəni 
ora böyük bir yer deyildir. Amma bizi daha da çox narahat edən həm Dağlıq Qarabağdır, çünki bizim torpağımızdır, 
həm də Dağlıq Qarabağın ətrafında bizim işğal olunmuş yeddi böyük rayonumuzdur.  
Dediyimiz bir milyon insan, azərbaycanlı oradan çıxarılıbdır. Dağlıq Qarabağda cəmi 40 min azərbaycanlı yaşayırdı, 
amma digəriləri o biri bölgələrdən çıxarılıblar. Bizim məqsədimiz birinci mərhələdə o rayonları işğaldan azad etmək, 
insanları yerinə qaytarmaq, ondan sonra da Dağlıq Qarabağ məsələsini çözüb bunu Azərbaycan torpağı kimi sona çat-
dırmaqdır. 
S u a l:  Bakı–Ceyhan kəmərinin Ermənistandan keçməsi barədə ermənilər Amerika Konqresinə, ABġ 
prezidentinə məktub yazdılar. Ermənilər belə bir Ģey söyləyirlərmi ki, biz iĢğaldan vaz keçirik, amma 
neft kəməri Ermənistan ərazisindən keçsin. Bu barədə danıĢırlarmı?  
C a v a b:  Birincisi, artıq bu gecdir. Hər şey həll olunubdur. Fikir dəyişilə bilməz. İkincisi də, o vaxtlar, yəni 
hələ Bakı–Ceyhan haqqında 1995–1996-cı illərdə danışıqlar gedən zaman Amerikadan bəzi senatorlar belə 
şeyləri qaldırırdılar. Biz isə deyirdik ki, əgər bu məsələ çözülsə, bizim üçün fərqi yoxdur, bunu da edə bilərik. 
Amma onlar buna razı olmadılar.  
47 
 
S u a l:  Doğrudur, artıq çox gecdir. Boru xətti Gürcüstan ərazisindən keçəcəkdir. Yəni hər Ģey bitdi? 
C a v a b:  Bəli, bu məsələlər bitdi. 
S u a l:  Siz Sovetlər Birliyinin yüksək vəzifələrində çalıĢmıĢ insanlardan birisiniz. Sizin sayənizdə 
Azərbaycanda sabitlik yaranıbdır. Çox önəmli və bu gün də davam edən böyük rolunuz vardır. Heydər Əliyev 
olaraq, Sizdən sonra Azərbaycanda nə olacağını deyə bilərsinizmi? 
C a v a b:  Mən özüm hələ varam. Düşünürəm ki, mən bir çox il Azərbaycanda cümhur başqanı olacağam, 
yaşayacağam. Mənim buna heç şübhəm yoxdur. Ona görə də mən gələcək haqqında o qədər də  çox düşünmürəm. 
Çünki onu o vaxt düşünmək olar ki, məsələn, hesab edəsən ki, bir ildən sonra olmayacaqsan. Amma, yox, Allah məni 
həmişə saxlayıbdır, bundan sonra da saxlayacaqdır. 
S u a l:  Biz Sizin oğlunuz Ġlham Əliyevlə görüĢdük. Ondan soruĢduq ki, deyirlər Heydər Əliyev 
oğlunu varisliyə hazırlayır və bu barədə nə deyə bilərsiniz? 
H e y d ə r  Ə l i y e v:  İlham sizə nə dedi? 
J u r n a l i s t:  O dedi ki, mən həqiqətən də atamın oğluyam.  
H e y d ə r  Ə l i y e v: Bilirsiniz, mən bir dəfə demişəm, onlar məndən inciyirlər. Bizim müxalifət dünyada 
ən küt müxalifətdir. 
S u a l:  Nəyə görə? 
C a v a b: Çünki Türkiyədə də müxalifət var. Amma müxalifətlə iqtidar arasında bir iltifat da var. Elədirmi? Par-
lamentdə o da sözünü deyir, bu da sözünü deyir. Məsələn, siz televiziyada işləyirsiniz. Qəzetlər var. Hörmətli Aydın 
Doğan sabah buraya gələcəkdir. Onun böyük holdinqi var. Amma qəzetlər o tərəfi də tənqid edir, bu tərəfi də tənqid 
edir. Ancaq tənqidin də bir çərçivəsi var. Təhqir yoxdur, yanlış yoxdur, böhtan yoxdur. Mən Türkiyənin qəzetlərini 
görürəm. Amma burada – İrfan Sapmaz yaxşı bilir – hər sabah «Yeni Müsavat» qəzetini aç, orada 5-6 məqalə mənim 
əleyhimədir. Onlardan biri də mütləq mənim oğluma aiddir. Bugünkü qəzetdə də var. Hər gün. Heydər Əliyev bu gün 
getdi, sabah getdi. İki gün bundan öncə yazıblar ki, Heydər Əliyevin sağlamlığında problemlər vardır. Nə üçün? Çünki 
o, Amerikaya getməli idi, getmədi. Mənim Amerikaya getmək planım yoxdur. Amma onlar özləri bunu uydururlar. 
Sonra, niyə getmədi, buna cavab verir. 
Deyirlər ki, Heydər Əliyev, ola bilər, İrana getməsin. Nə cür ola bilər, getməsin? Mənim bir çox başqa 
səfərlərim var. Yaxşı, mən bir ay bundan öncə Soçidə idim. Ondan əvvəl, mart ayında Türkiyədə idim, başqa 
yerlərdə idim. Bütün planımda olan səfərlərə də gedəcəyəm. Ancaq mən hesab etmirəm ki, cümhur başqanı 
dünyanı gəzməlidir. Ölkənin içində daha da çox olmalıdır ki, işləri görsün.  
S u a l: Cənab Prezident, yeri gəlmiĢkən, soruĢmaq istəyirəm. Çünki iddialardan biri də 
sağlamlığınızla bağlıdır. Ġndi sağlamlığınız necədir? 
C a v a b:  Çox yaxşıdır. Sən məni nə cür görürsən? 
S u a l:  Mən yaxĢı görürəm. Bilmirəm, həkimləriniz nə deyir? 
C a v a b:  Həkimlər səndən yaxşı görürlər. 
S u a l:  Azərbaycan üçün demokratiya sahəsində nə iĢlər görülmüĢdür? 
C a v a b:  Bilirsiniz, Azərbaycanda bu gün üçün yetərincə demokratiya vardır. Məsələn, burada 500–600 qəzet 
çıxır. Türkiyədə belə deyildir. Türkiyədə 10–15 qəzet var. Onlar da böyük qəzetlərdir. Burada kimin pulu var, gedib 
qəzet çıxarır, kefi də nə istəyir, onu da yazır. Əgər hər gün cümhur başqanın adına, ünvanına, yəni onun əleyhinə 
yalanlar yazılırsa, bu, demokratiya deyilmi? Bəziləri gəlib mənə deyir ki, siz buna necə dözürsünüz? Bunları 
məhkəməyə verək, bunları bağlayaq, nə bilim, cəzalandıraq. Mən deyirəm, yox. Bu, demokratiya deyilmi!? Bundan 
artıq nə demokratiya ola bilər!? 
Burada nə qədər partiya var. Sizdə, Türkiyədə bu qədər partiya yoxdur. Üç-dörd partiya var. Amma burada hərənin 
bir partiyası var. Bu partiyalarda toplaşırlar, nə lazımdır edirlər. Hər gün də yazırlar ki. biz aksiyalar keçirəcəyik, 
mitinqlər, toplantılar keçirəcəyik, Heydər Əliyev hökumətini devirəcəyik. Yaxşı, əgər bunlar demokratiyadan 
danışırlarsa, hansısa hakimiyyəti zorla devirmək antidemokratik bir şeydir. Amma bir dəfə Heydər Əliyev hökumətini 
devirməyə çalışdılar.  
İndi bizdə müxalifət kimdir? Bir qrup adam. Əvvəllər yaranmış Xalq Cəbhəsi indi parçalanıbdır. Bir neçə partiya 
elan olunubdur və bir-biri ilə vuruşurlar. Başqa bir müxalif qüvvə yoxdur. Onlar 1992-ci ildə bir dəfə iqtidara 
gəldilər. Bir il içərisində Azərbaycan dağıldı, vətəndaş müharibəsi başladı, onlar hamısı qaçıb gizləndi. Onlar xalqla 
birlikdə məni buraya dəvət etdilər. Onlar özləri. Mən bura gəlmək istəmirdim. Xalq məni istəyirdi. 
Bakıdan mənim yanıma, Naxçıvana gündə beş-altı nümayəndə heyəti gəlirdi ki, Heydər Əliyev, Azərbaycan 
yanır, gəl. Dedim ki, mən buradan, Naxçıvandan heç bir yerə çıxmayacağam. Həqiqətən, mənim qərarım belə idi ki, 
mən həyatımın sonuna qədər doğulduğum yerdə yaşayacağam. Çünki mən istəmirdim ki, gəlim, özümü belə 
əziyyətlərə salım. Amma sonra mərhum Əbülfəz Elçibəy mənə dörd gün telefon etdi. Dörd gün. Hər gün təyyarəni 
Naxçıvana göndərir, mən gəlmirdim, təyyarə geri qayıdırdı. Həmin İsa Qəmbər ki var – onda Məclis sədri idi, mənə 
hər gün telefon edirdi. Burada Baş nazir Pənah Hüseynov var idi. Hər gün mənə telefon edirdi ki, Heydər Əliyev, gəl.  
48 
 
Nəhayət, mən gəldim. Ona görə yox ki, mən burada hakimiyyəti əlimə alım. Gəldim ki, görüm burada nə 
var, bu ölkə niyə belə dağılır. Mənim bu millətin üzərində zəhmətim var. Bunu unuda bilmərəm. Uzun illər bu 
ölkəni saxlamışam, inkişaf etdirmişəm.  
Siz dediyiniz kimi, mən altı il Moskvada ən yüksək vəzifədə çalışaraq Azərbaycana qayğı göstərmişəm. Gəldim 
görüm, axı bura niyə dağılır. Bura dağılanda, bizim hamımız dağılacağıq, Azərbaycan olmayacaqdır. Gəldim buraya, 
doğrudan da elə idi. Mənimlə beş gün danışıqlar apardılar ki, parlamentin sədri seçilim. Çünki parlamentin sədri istefa 
vermişdi, Baş nazir də istefa vermişdi. Mən buna razı olmadım, istəmədim. 
Olaylar Gəncədə başlamışdı, bilirsiniz. Son olaraq, gördüm ki, əgər mən bu işə qatılmasam, bura dağılacaqdır. Onda 
söylədim ki, mən Gəncəyə getməliyəm, oradakı vəziyyətə baxmalıyam. Amma oraya gedəni də öldürürdülər. Mən belə bir 
riskə getdim. Orada o adamla – hansı ki, prezident olmaq istəyirdi, sonra mənə qarşı da çevriliş cəhdi etdi – danışdım, gör-
düm ki, gənc, ağılsız bir insandır, amma əlində hər şey var. Silah bunun əlində, ordu bunun əlində – hər şey bunun əlində, 
dağıdacaqdır. Gəldim, burada dedim ki, mən bu məsuliyyəti üzərimə götürürəm, parlamentin başqanı oluram. Mən burada 
Əbülfəz Elçibəylə bərabər çalışdım. İki gündən sonra Əbülfəz Elçibəy bu binadan gecə gizlincə qaçdı, Naxçıvanda Kələki 
kəndi var, təyyarə ilə uçub oraya getdi. Mən burada tək qaldım. Nə prezident vardı, nə Baş nazir. Təkcə mən idim, 
parlamentin sədri. 
Bilirsiniz, belə bir zamanda, belə bir dövrdə mən gəldim, bunları xilas etdim. Amma bunlar mənə təşəkkür etmək 
əvəzinə, özləri məni dəvət etmişdilər – iki aydan sonra müxalifət oldular. İndi də həmin müxalifətdir. Burada başqa 
müxalifət varmı? Yoxdur. Ancaq onlardır. Yenidən hakimiyyətə gəlmək istəyirlər. Yaxşı, gəlsinlər, ola bilər. Ancaq 
məni hədələyirlər ki, onlar burada mənə çevriliş edəcəklər, nə edəcəklər. Əgər gücləri var idisə, o vaxt hakimiyyət 
onların əlində idi, dayanaydılar. Mən buna imkan vermərəm. Mən hakimiyyəti bu yolla heç kəsə vermərəm.  
S u a l:  2003-cü ildə yenidən namizədliyinizi verəcəksiniz? 
C a v a b:  Bəli, 2003-cü ildə də namizədliyimi verəcəyəm və hesab edirəm, xalq mənə yenə də etimad 
göstərəcəkdir.   
S u a l:  Cənab Prezident, son sualımı vermək istəyirəm. Bu, tarixi baxımdan vacib olduğuna görə 
soruĢacağam. 1914-cü ildə, Birinci dünya müharibəsi zamanı Yaxın ġərq xəritəsi ingilislər tərəfindən yenidən 
cızıldı. O zaman bunu böyük oyun adlandırdılar. Doğrudur, ondan sonra da xəritələr cızılıbdır. 1989–1990-cı 
illərdən sonra Qafqazda, Orta Asiyada, Balkan bölgəsində xəritələr yenidən cızıldı. Böyük oyun bu tərəflərə 
gəldi. Ġndi Xəzər hövzəsində çox böyük oyun davam etməkdədir. Xəzər bölgəsi də Yaxın ġərqə dönə bilərmi, 
qarıĢarmı? Təcrübəli insan kimi, Siz irəliyə baxarkən nəyi görürsünüz?   
C a v a b:  Mən düşünmürəm ki, elə bir şey ola bilər. Düşünmürəm. Mən düşünmürəm. Doğrudur, burada 
problemlər var. Amma mən düşünmürəm ki, elə bir şey olsun.  
Qafqazda əsas iki məsələ vardır. Birincisi, Ermənistan–Azərbaycan münaqişəsini çözmək, ikincisi də 
Gürcüstan – Abxaziya problemini çözmək. Əgər onlar çözülsə, Qafqazda rahatlıq olacaqdır.  
Xəzər dənizində də, güman edirəm ki, beş dövlət bir araya gəlib qərar qəbul edəcəyik. Ona görə belə şey 
düşünmürəm. 
M ü x b i r:  Hörmətli  cənab Prezident, Azərbaycan Sizə çox Ģey borcludur. Müsahibəyə görə çox 
təĢəkkür edirəm. Çox sağ olun.  
 
 
49 
 
 
 
 
AVROPA ġURASI PARLAMENT ASSAMBLEYASININ SƏDRĠ  
LORD RASSEL CONSTON ĠLƏ  
GÖRÜġDƏ SÖHBƏT 
                               
Prezident sarayı 
 
15 sentyabr 2001-ci il 
 
H e y d ə r  Ə l i y e v:  Hörmətli cənab Lord Rassel, mən sizi Azərbaycanda salamlayıram və sizinlə 
yenidən Azərbaycanda görüşməyimdən məmnunam.  
Biz sizinlə burada ilk dəfə Azərbaycan Respublikasının Avropa Şurasına qəbul olunması prosesi zamanı 
görüşmüşdük. İndi Azərbaycan artıq Avropa Şurasının tamhüquqlu üzvüdür. Siz də Avropa Şurası Parlament 
Assambleyasının sədri olaraq Azərbaycanı öz təşkilatınızın üzvü olan bir ölkə kimi ziyarət edirsiniz. Bu çox yaxşı 
haldır. Güman edirəm ki, təkcə Azərbaycana yox, ümumiyyətlə, Cənubi Qafqaz bölgəsinə, digər ölkələrə də 
ziyarətiniz bunların hamısı haqqında, bugünkü vəziyyət haqqında sizdə təsəvvür yaradacaqdır. 
Bilirəm ki, siz artıq burada çox görüşlər aparmısınız. Milli Məclisdə deputatlarla görüşmüsünüz. Milli 
Məclisin sədri Murtuz Ələsgərov ilə görüşmüsünüz. Baş nazir ilə görüşmüsünüz. Güman edirəm ki, bütün 
məsələlər müzakirə olunubdur.  
Mən çox təşəkkür edirəm ki, siz ağır vəziyyətdə yaşayan qaçqınlar ilə də görüşmüsünüz. Güman edirəm, sizə 
deyiblər ki, o insanlar qaçqın şəraitində ən yaxşı yaşayanlardır. Çünki əksəriyyəti çadırlarda yaşayır. Mən keçən 
dəfə də sizə demişdim, onlar bir il deyil, səkkiz-doqquz ildir belə vəziyyətdə yaşayırlar.  
Güman edirəm, şəhərimizi də ziyarət etmisiniz, baxmısınız. Əhalinin əhval-ruhiyyəsi də sizə məlumdur. Mən 
sizin bəzi görüşlərinizi televiziyada seyr etdim. O cümlədən Şəhidlər xiyabanını ziyarət etməyinizə də televiziya 
ilə baxdım. Şəhidlərin xatirəsini yad etdiyiniz üçün sizə təşəkkür edirəm. 
Hesab edirəm ki, biz Avropa Şurasına qəbul olunandan sonra artıq sizinlə daha da sıx əməkdaşlıq edirik. 
Təbiidir ki, bu hələ işin başlanğıcıdır və güman edirəm ki, gələcəkdə bu əməkdaşlıq daha da sıx olacaq, daha da 
səmərəli olacaqdır. Azərbaycana etdiyiniz bu ziyarətə görə sizə bir daha təşəkkür edirəm. Buyurun.  
L o r d  R a s s e l  C o n s t o n:  Cənab Prezident, məni bu cür yaxşı qarşıladığınıza və xoş sözlərinizə görə 
Sizə minnətdarlığımı bildirirəm. Həqiqətən Sizin doğru dediyiniz kimi, bu mənim Azərbaycana ikinci səfərimdir. 
Birinci səfərim zamanı Azərbaycan Avropa Şurasının üzvü deyildi. Azərbaycan Avropa Şurasının üzvü olduqdan 
sonra mən çox istəyirdim ki, Avropa Şurasının tamhüquqlu üzvü olan Azərbaycanı ziyarət edim. Dediyiniz kimi, 
mənim burada çoxlu görüşlərim olmuşdur. Siz bir şeyi qeyd etdiniz, amma təəssüf ki, mənim Bakını gəzməyə vaxtım 
olmayıbdır. 
H e y d ə r  Ə l i y e v:   Bu çox böyük çatışmazlıqdır. Bunda bizim parlamentin sədrinin günahı var.  
L o r d  R a s s e l  C o n s t o n:  Mən də razıyam ki, şəhərinizi ziyarət etməməyimin, gəzməməyimin çox 
hissəsinə cavabdeh parlamentinizin spikeridir. 
H e y d ə r  Ə l i y e v:  Sizi burada görüşlərlə çox yükləyiblər. Sizə çox gərgin proqram hazırlayıblar.  
L o r d  R a s s e l  C o n s t o n:  Cənab Prezident, yaxşı məlumatlısınız.  
H e y d ə r  Ə l i y e v:  Bilirəm. 
L o r d  R a s s e l  C o n s t o n:  Cənab Prezident, istənilən halda bu günədək görüşlərim zamanı müzakirə 
etdiyim məsələlər yəqin ki, Sizdə təəccüb doğurmayacaqdır. Çünki bütün bunların hamısı, müzakirə olunan 
məsələlər Sizə tanışdır. Bu, Azərbaycanın indi üzv dövlət kimi üzərinə götürdüyü və görməli olduğu işlərin 
müzakirəsi idi. Bundan əlavə, biz çoxsaylı görüşlərdə Ermənistan– Azərbaycan münaqişəsi haqqında 
müzakirələr aparmışıq. Lakin təəssüflər olsun ki, bütün bu görüşlər, məsələlər bir qədər Amerika Birləşmiş Ştat-
larında baş vermiş hadisələrin kölgəsində qalmışdır. 
Ona görə də istərdim, ilk öncə Sizə bir sual edim, Sizdən soruşum. Siz təcrübənizə əsaslanaraq necə fikirləşirsiniz, 
bu hadisələrin ölkənizə təsiri nə dərəcədə olacaqdır? Çünki şübhəsiz ki, bu hadisələrin qlobal təsiri olacaq, bütün 
ölkələrdə hiss olunacaqdır. Həm mənim ölkəmdə, həm də Sizin ölkənizdə bu təsir hiss olunacaqdır. Yəqin ki, 
təhlükəsizlik artırılmalıdır və bunun nəticəsi kimi, bir çox hallarda istisna edilmir ki, insanlar küçədə saxlanılacaq, 
onların üzərində axtarışlar aparılacaqdır. Mümkündür ki, supermarketlərdə onların çantaları yoxlanılsın. Yəqin ki, bu, 
adi vətəndaşların xoşuna gəlməyəcəkdir. Lakin mən prezident Şevardnadze ilə də söhbət etmişəm. Onun da fikri belədir 
ki, bu o qədər dəhşətli, o qədər böyükmiqyaslı bir hadisədir ki, beynəlxalq aləm, beynəlxalq icma öz qüvvəsini birləş-
dirib terrorizmə qarşı mübarizə aparmalıdır.  
H e y d ə r  Ə l i y e v:   Hamımız müasir tarixi də yaxşı bilirik və keçmiş tarixi də yaxşı bilirik. Mənim 
bildiyimə  görə, hələ dünyada indiyə kimi bu qədər dəhşətli, bu qədər qəddarcasına terror aktı baş verməmişdir. 
50 
 
Bu terroru hazırlayan və həyata keçirənlər, hesab edirəm, nəinki insanlıqdan kənardır, hətta ən vəhşi 
heyvanlardan, yaxud ən böyük vəhşilikdən də betərdirlər. Bu bizi çox sarsıtdı. Eyni zamanda bu, ola bilər, bütün 
dünyanı oyatdı ki, indi beynəlxalq terrorizm ayrı-ayrı ölkələr üçün yox, ayrı-ayrı şəxslər üçün yox, bütün bəşə-
riyyət üçün nə qədər təhlükəlidir və gələcəkdə nə cür böyük təhlükə ola bilər.  
Çünki indiyə qədər terrorizm, xüsusən son illərdə genişlənmiş beynəlxalq terrorizm dünya miqyasında 
müəyyən qədər lokal xarakter daşıyırdı. Ya bir ölkəni əhatə edirdi, ya bir bölgəni əhatə edirdi. Amma bu terror 
bütün dünyanı lərzəyə gətirdi. Demək olar ki, bu, təkcə Amerikaya qarşı yox, Amerika xalqına qarşı yox, bütün 
bəşəriyyətə, insanlara qarşı olan bir terrordur. Təbiidir ki, bu həm sülhə, həm mədəniyyətə, həm insaniyyətə, 
həm demokratiyaya – bütün bu anlayışların hamısına qarşı edilən terrordur.  
Terrorizmin müxtəlif formaları var. Məsələn, bizim ölkəmiz bunu öz həyatında, son dövr tarixində yaxşı 
bilir. İndi sizin də, bizim də qarşımızda duran əsas məsələ ondan ibarətdir ki, Ermənistan–Azərbaycan 
münaqişəsini sülh yolu ilə həll edək. Biz bu gün də bu fikirdəyik ki, bunu bu yolla həll etməliyik. Amma 1988-
ci ildən indiyə qədər Ermənistan–Azərbaycan münasibətlərində baş vermiş hadisələr – insanların qətlə 
yetirilməsi, Xocalı faciəsi, yaxud işğal olunmuş torpaqlarda kütləvi formada aparılan etnik təmizləmə – yenə də 
deyirəm, bunun nəticəsində insanların qətlə yetirilməsi – bunların özü də terrorun bir formasıdır. 
Müxtəlif ölkələrdə ayrı-ayrı siyasi şəxsiyyətlərə qarşı da terror aktları olmuşdur. Bizim hamımızın 
xatirindədir, məsələn, prezident Con Kennediyə, yaxud onun qardaşı Robert Kennediyə, hətta prezident 
Reyqana qarşı edilən terrorçuluq, yaxud da ki, İsrailin Baş nazirinə edilmiş terrorçuluq – bunlar hamısı bizim 
tariximizin bugünkü gerçəkliyidir. 
Məsələn, sizin ölkədə uzun sürən, İrlandiyada keçirilən terror aktları da həmin bu terrorizm nümunəsidir. 
Amma biz təkcə Ermənistanın terroru yox, daxildə də, mən 1993-cü ildən burada işlədiyim zamandan indiyə 
qədər bir çox terror hadisələri ilə rastlaşmışıq. Bəzilərinin qarşısını almışıq, bəziləri isə bizim günahsız insanları 
həyatdan aparıbdır.  
Məsələn, biz hesab edirik ki, 1990-cı ilin yanvar ayının 20-də Sovetlər İttifaqının rəhbərliyi tərəfindən 
Azərbaycana böyük kontingentdə ordu hissələrinin göndərilməsi və burada insanların qətlə yetirilməsinin – 
həmin Şəhidlər xiyabanı o vaxtdan yaranıbdır – özü Azərbaycan xalqına qarşı o vaxt həyata keçirilmiş kütləvi 
terror aktı idi.  
Şəxsən mənim özüm dəfələrlə terror təhlükəsi qarşısında olmuşam. Heç bu gün də, sabah da düşünmürəm ki, 
mən belə hadisələrlə yenə də rastlaşa bilmərəm. Sizə bu bir neçə kəlməni deməkdə məqsədim odur ki, son illər 
dünyada terrorçuluğun geniş miqyas almasını indiyə qədər bütün ölkələrdə dərk etmirdilər. Bəziləri hesab 
edirdilər ki, terrorçuluq onlardan uzaq bir ölkədədir. Onların ölkəsində əmin-amanlıqdır. Demək, bu o qədər də 
təhlükəli deyildir. Ya kütləvi, yaxud da ayrı-ayrı terror hadisələri ilə rastlaşan hər bir ölkə, xalq bu terrorun nə qədər 
dəhşətli olduğunu bilir. Biz bunu bilirik və ona görə də Amerika Birləşmiş Ştatlarında baş vermiş hadisəni, bəlkə də 
bir çox başqa ölkələrə, xalqlara nisbətən daha dərindən anlaya bilirik. Bu hadisə bizi hiddətləndirdi. Mən dərhal 
Təhlükəsizlik Şurasının iclasını çağırdım, Azərbaycanın terrorizm əleyhinə və beynəlxalq terrorizmlə mübarizədə 
bütün vasitələrdən istifadə edərək, iştirak etməyə hazır olduğunu bəyan etdim.  
İndi bu, dünyanı bürümüş bir haldır. Ona görə də terrorçuların axtarılması, onların zərərsizləşdirilməsi və Amerikaya 
qarşı edilmiş bu böyük terror hadisəsinə adekvat cavab verilməsi, əlbəttə ki, böyük tədbirlər tələb edir. Təbii, bu 
tədbirlər həyata keçirilməlidir. Əgər hansısa bir ölkədə, o cümlədən bizim ölkədə haradasa yoxlanış aparmaq lazımdır, 
kimi isə yoxlamaq lazımdır, kiminsə çantasına baxmaq lazımdır, kimsə şübhəlidirsə, onu hüquq-mühafizə orqanlarına 
aparıb daha da ətraflı yoxlamaq lazımdır – bunların hamısı təbii olaraq həyata keçirilən tədbirlər olacaqdır. Biz 
terrorizmə qarşı mübarizəyə  qoşulmuş bir ölkəyik. Hansı bir tədbir lazım olsa, ölkəmizdə onu keçirməyə hazırıq və 
imkanımız da var.  
Amerika özü çox qüdrətli, böyük təcrübəyə, böyük gücə malik olan ölkədir. NATO təşkilatı bu barədə artıq 
öz bəyanatını veribdir. NATO-ya daxil olmayan onlarca başqa ölkə terrorla mübarizədə Amerika Birləşmiş 
Ştatları ilə həmrəyliyini bildiribdir, o cümlədən Azərbaycan da. Yəni dünyanın əksər ölkələri Amerika Birləşmiş 
Ştatları ilə birlikdə terrorizmə qarşı mübarizə aparmağın zəruri olduğunu artıq bəyan edibdir.  
Düşünürəm ki, hər bir tədbir görülə bilər və bunların görülməsi tam əsaslıdır. 
L o r d  R a s s e l  C o n s t o n:  Cənab Prezident, icazənizlə, bir kəlmə əlavə etmək istərdim. Məsələn, mən 
prezident Buşun terror hadisəsindən dərhal sonra verdiyi bəyanatı çox yüksək qiymətləndirirəm. Mən elə hesab edirəm 
ki, o, vaxtında lazımi təşəbbüs irəli sürdü. Baxmayaraq ki, onun çiyinlərinə çox ağır bir yük düşmüşdü, terror aktından 
sonra onun ölkəsində böyük həyəcan, dağıntılar var idi, insanlar özlərini itirmişdilər, Birləşmiş Ştatların prezidenti elan 
etdi ki, bütün şübhələrə baxmayaraq, fələstinlilərə, əfqanlara qarşı olan şübhələrə baxmayaraq, bu məsələni 
ümumiləşdirmək olmaz. Terrorizmi ərəblərə, yaxud əfqanlara qarşı müharibəyə çevirmək olmaz, düzgün deyildir.  
Cənab Prezident, Sizə məlum olduğu kimi, Avropa Şurasının əsas vəzifələrindən biri də insan hüquqlarının 
qorunmasıdır. İnsan hüquqlarını qoruyarkən biz də ümumiləşdirməyə yol vermirik. Ona görə də qəti fikirdəyəm 
ki, terrora terrorla üstün gəlmək mümkün deyildir. Ölkə liderləri bu məsələyə həddindən artıq real baxmalı və 
olduqca ehtiyatlı davranmalıdırlar.  
51 
 
Cənab Prezident, Siz İrlandiya İnqilabı Ordusunun adını çəkdiniz. Onların Böyük Britaniya ərazisində 
törətdiyi dəhşətləri dilə gətirdiniz. Mən isə Sizin xatirinizə başqa bir misalı salmaq istərdim.  
Məlum olduğu kimi, İkinci dünya müharibəsi dövründə Böyük Britaniyanın ərazisində çoxlu sayda italyanlar heç bir 
əsas olmadan zindanlara salınmışdı. Əsas səbəbi də ondan ibarət idi ki, müharibə zamanı italyanlar digər müttəfiqləri ilə 
birlikdə bizə qarşı vuruşurdular. Sizə məlumdur ki, Böyük Britaniyanın ərazisində italyan mənşəli çoxlu vətəndaş 
yaşayır. Onlar XIX əsrdə İtaliyadan Böyük Britaniyaya köçənlərdir. Həmin hadisələrdən 60 il keçəndən sonra bu gün 
Böyük Britaniyada bu cür hərəkət yolverilməzdir. İndi insan haqları bu cür davranışa yol vermir. Ümumiyyətlə, 
terrorizmlə bağlı bu sözü işlətmək yerinə düşərsə, yəqin ki, bu gün daha yumşaq davranmaq tələb olunur.  
H e y d ə r  Ə l i y e v:   Cənab Rassel, siz tamamilə doğru deyirsiniz. Mən də prezident Buşun bütün 
bəyanatlarını, o cümlədən siz dediyiniz bəyanatı çox diqqətlə dinləmişəm. Mən onunla tamamilə  razıyam. 
Sizinlə də razıyam ki, hansısa bir millətdən terror etmiş ayrı-ayrı adamlara, ayrı-ayrı qruplara, dəstələrə cavab 
olaraq o millətə, o ölkəyə, o dinə mənsub olan xalqlara qarşı ümumi terror etmək olmaz. 
Bu terrorun konkret olaraq kim tərəfindən təşkil olunması hələ indiyə qədər məlum deyildir. Baxmayaraq ki, 
çox şübhələr var və çox şübhəli insanlar da var. Güman edirəm, Amerika Birləşmiş Ştatlarının müvafiq 
orqanları, onların müttəfiqləri və terrorizmin qarşısını almaq istəyən hər bir ölkənin orqanları bu insanların, bu 
təşkilatların aşkara çıxarılması üçün bütün səylərini əsirgəməyəcəklər, hətta birləşdirəcəklər. Əlbəttə, bundan 
sonra tədbirlər görülə bilər.  
Siz dediniz ki, terrora qarşı terror o qədər də düzgün olmaz. Mənim xatirimə Leninin vaxtilə dediyi sözlər 
düşdü. O belə demişdir ki, – biz ağ terrora qırmızı terrorla cavab verməliyik. Ağ terror özlərinin düşmənlərinin 
etdikləri terrora deyirdilər, qırmızı terror da bolşeviklərin etdiyi terrordur. Bu, bolşevik üsuli-idarəsi idi. 
İnanmıram ki, indi dünyada bundan sonra bolşevik ideyaları yenidən zühur etsin. 
Sizin təşkilat insan hüquqlarının qorunmasında çox böyük səylər göstərdiyinə görə, sizi anlayıram ki, bu 
məsələyə nə qədər həssas və nə qədər diqqətli yanaşırsınız. Hər bir dəhşətli hadisə baş verəndə ilk vaxt ona 
emosional münasibət göstərirlər. Bu emosional şəraitdə də atılan addımlar bəzən səhv olur. Amma hadisənin 
üstündən bir az keçəndən sonra, məsələni dərindən öyrənəndən sonra həyata keçirilən tədbirlər o cinayətə qarşı 
daha da ədalətli tədbirlər olur. Ona görə sizinlə bizim fikirlərimiz eynidir.  
L o r d  R a s s e l  C o n s t o n:  Cənab Prezident, Sizdən ayrılmazdan əvvəl istərdim ki, bu terror hadisələrindən 
bir qədər kənarlaşaq və Azərbaycan reallıqları haqqında söhbət edək. Bildiyiniz kimi, buraya gəldiyim vaxtdan çoxsaylı 
görüşlərim olmuşdur. Respublikada olan əsas siyasi fiqurların hamısı ilə faktiki olaraq görüşdüm. Sonda isə dostum 
cənab Ələsgərovla görüşdüm. Cənab Ələsgərov mənə bir siyahı təqdim etdi. Biz birlikdə o siyahıya baxdıq. O siyahı 
əslində Azərbaycanın Avropa Şurasının üzvü kimi, üzərinə götürdüyü vəzifələrin siyahısı idi. Cənab Ələsgərov dedi ki, 
müəyyən işlər görülmüşdür, qeydiyyatlar aparılmışdır, müəyyən tərəqqi vardır. Mən çox şadam, baxmayaraq ki, bir 
ildən az müddət keçibdir, amma Azərbaycan bü cür tərəqqi əldə edibdir. Şəxsən mən o fikirdəyəm ki, Azərbaycanın 
Avropa Şurasının tamhüquqlu üzvü olması tamamilə yerinə düşmüşdür və vaxtında atılan addım idi. Nəhayət, 
Azərbaycan bir hissəsi olduğu Avropanın həqiqi üzvü oldu. İndi də hadisələr göstərir ki, Azərbaycan tədricən, lakin 
əzmlə və sabit şəkildə irəliyə doğru hərəkət etməkdədir.  
H e y d ə r  Ə l i y e v:  Avropa Şurasına qəbul olunandan sonra Azərbaycanda aparılan işlərə verdiyiniz 
qiymətə görə sizə təşəkkür edirəm.  
Biz bir neçə il Avropa Şurasında namizəd kimi iştirak edərək, daim çalışırdıq ki, həqiqi üzv olaq. Ona görə ki, 
birincisi, biz özümüzü Avropanın ayrılmaz bir hissəsi kimi hiss edək, bizi tanısınlar. İkincisi də, təbiidir ki, ümumbəşəri 
dəyərlərin, Avropa dəyərlərinin Azərbaycanda tətbiq edilməsini daha da sürətləndirək. Biz bunları edirik. Cənab Murtuz 
Ələsgərov sizə məlumat veribdir. Hesab edirəm, mənim təkrar etməyimə ehtiyac yoxdur. Əmin ola bilərsiniz ki, bütün 
başqa öhdəliklər də hamısı yerinə yetiriləcəkdir. Ancaq mənim arzum odur ki, Azərbaycanın real vəziyyəti haqqında, 
Azərbaycandakı ictimai-siyasi vəziyyət haqqında bundan sonra da Avropa Şurasında ədalətli məlumatlar olsun.  
Məsələn, bizim ölkəmizdə hansısa məsələlərə Avropa Şurası tərəfindən irad tutulanda biz onun ədalətli 
olduğunu bilərək, təbiidir, bütün səylərimizi qoyuruq ki, Avropa Şurasının qəbul etmədiyi həmin halları aradan 
qaldıraq. Amma Avropa Şurası bir adamdan, bir dəstədən ibarət deyildir. 43 ölkənin nümayəndəsi var. Hər 
ölkənin də nümayəndəsi eyni adamlardan ibarət deyildir. Güman edirəm, siz məni düz başa düşərsiniz, hesab 
etmək olmaz ki, bütün nümayəndə heyətlərində olan insanlar tam obyektivdirlər. Ümumiyyətlə, insan potensial 
olaraq subyektivlikdən tamamilə xilas ola bilmir. Kim hesab edirsə ki, tam ideal bir şəxsiyyətdir, güman edirəm, 
səhv edir. Ona görə də arzumuz odur ki, bizim haqqımızda məlumatlar ətraflı yoxlanılsın, bizimlə bərabər 
araşdırılsın və yenə də deyirəm, ədalətli olan təkliflərinizi, iradlarınızı dərhal qəbul etməyə hazırıq.  
Mən keçən dəfə də sizə demişdim ki, biz bu prosesin içindəyik. Demokratiya prosesi, insan hüquqları 
prosesi, mətbuat azadlığı prosesi, söz azadlığı prosesi – biz bunların içindəyik. Amma bu hələ sona çatmamış bir 
prosesdir. Burada hər şey ideal ola bilməz. Amma biz çalışmalıyıq ki, olsun. Ona görə də biz birlikdə bu barədə 
daha da sıx əməkdaşlıq etməliyik. 
L o r d  R a s s e l  C o n s t o n:  Tamamilə razıyam. İmkanım olsaydı, mən obyektivlik haqqında daha çox 
danışardım. Mənə elə gəlir ki, qeyri-obyektivlik eyni zamanda həm də savadsızlıqdan irəli gəlir. Tam 
52 
 
obyektivlik, kamillik yalnız səhradakı ilğıma bənzəyir. Biz istənilən halda çalışmalıyıq əlimizdən gələni edək ki, 
hər şey ədalətli olsun. 
Bu imkandan istifadə edərək görüşümüzün sonunda Sizə bir daha minnətdarlığımı bildirmək istəyirəm. Ölkənizin 
qonaqpərvərliyinə, burada mənə göstərilən münasibətə görə minnətdarlığımı bildirir, cənab Prezident, Sizə isə ən yaxşı 
səhhət arzulayıram. Hər şeydən öncə, ölkəni idarə etmək üçün yaxşı görünmək arzulayıram.  
H e y d ə r  Ə l i y e v:   Təşəkkür edirəm. Çox məmnunam. Ancaq son olaraq mən istəyirəm ki, bir 
mövzunu da unutmayaq.  
Avropa Şurasına daxil olanda təbiidir ki, biz öhdəliklər götürmüşük və onları yerinə yetirməyə çalışırıq.  
Eyni zamanda böyük ümidlərlə Avropa Şurasına daxil olmuşuq. Böyük ümidlər deyəndə, mən Ermənistan – 
Azərbaycan münaqişəsinə son qoyulmasını nəzərdə tuturam. Bir milyondan artıq qaçqının öz yerlərinə qayıtmasını 
nəzərdə tuturam. Ermənistan silahlı qüvvələri tərəfindən işğal olunmuş torpaqların azad edilməsini nəzərdə tuturam.  
Bilirsiniz və biz də bilirik ki, bu işlərlə ATƏT məşğul olur, ATƏT-in Minsk qrupu məşğul olur və xüsusən, 
Minsk qrupunun həmsədrləri – Rusiya, Amerika Birləşmiş Ştatları və Fransa məşğul olurlar. Amma bu 
məsələyə Avropa Şurasının da diqqətsiz yanaşması, təbiidir ki, anlaşılmaz olar. 
Biz bir neçə dəfə demişik ki, insan hüquqları haqqında bütün konvensiyalara qoşuluruq. Amma bizim işğal 
olunmuş torpaqlardan  zorla çıxarılmış, ağır vəziyyətdə yaşayan insanların da hüquqları pozulur. Bu məsələlər, hesab 
edirəm ki, birbaşa sizin təşkilatın vəzifəsi deyildir. Amma qeyd etdim, Avropa Şurasına daxil olarkən, biz ümid edirdik 
və bu gün də ümid edirik ki, Avropa Şurası öz imkanları çərçivəsində bu məsələnin həll olunması üçün daha çox  səylər 
göstərəcəkdir. 
L o r d  R a s s e l  C o n s t o n:  Cənab Prezident, ümid edirəm ki, şübhəsiz, Avropa Şurası bu məsələnin 
həll olunmasına öz töhfəsini  verə bilər və verməlidir. Biz artıq bu istiqamətdə müəyyən addımlar atmışıq, səylər 
göstərmişik. Məsələn, Cənubi Qafqaz ölkələri spikerlərinin Avropa Şurasının Parlament Assambleyası 
tərəfindən hazırlanmış görüşü zamanı biz bu fikrimizi bildirmişik ki, tam əməkdaşlıq olmasa da, dialoq mütləq 
yaradılmalıdır. Biz yardımımızı əsirgəmirik ki, bu işdə dialoq yaransın və mümkün olan bəzi maneələr bu səviy-
yədə aradan qaldırılsın. 
Məlum olduğu kimi, hökumətlər məsuliyyəti Minsk qrupunun üzərinə qoymuşlar. Münaqişənin həll 
olunmasında vasitəçilik, yardımçılıq funksiyalarını Minsk qrupu yerinə yetirir. Lakin eyni zamanda hər ikimizin 
razılaşdığı kimi, Avropa Şurasının da müəyyən məsuliyyəti, müəyyən öhdəlikləri vardır. Təəssüflə demək 
istəyirəm ki, Ermənistanla Azərbaycan arasındakı müharibə dayandırılandan sonra bu günə qədər irəliyə doğru 
heç bir addım atılmamışdır. Əlbəttə ki, hazırda müəyyən addımlar atmaq lazımdır. Burada çox şey vasitəçi-
lərdən deyil, daha çox Azərbaycandan və Ermənistandan, yəni münaqişəyə qatılmış tərəflərdən asılı olacaqdır. 
Onlar razılığa gəlib güzəştləri müəyyən etməlidirlər. Başa düşürəm ki, bu, çətin bir məsələdir. Yəni güzəştlərin 
detallarına vardıqda, onların nədən ibarət olduğu çox mübahisəli və çox çətin bir prosesdir. 
Təəssüflə bildirmək istəyirəm ki, bu yaxınlarda Avropa Şurasının Nazirlər Şurası – sizin Xarici İşlər naziri 
də həmin şuranın üzvüdür – buraxdığı sənəddə qeyd edib ki, Azərbaycan və Ermənistan Avropa Şurasına 
qoşulmaqlarına baxmayaraq – həmin sənəd indi mənim dəqiq yadımda deyil, təəssüf ki, özümlə götürməmişəm 
– mövcud münaqişədə irəliyə doğru heç bir addım atılmayıbdır. Bu, Lixtenşteynin sədrliyi altında hazırlanmış 
sənəddir. 
Cənab Prezident, şəxsən belə düşünürəm ki, mən insanlarla dil tapmağın tərəfində olmuşam, insanlara inan-
mağın və insanları eşitməyin, onlara qulaq asmağın tərəfdarı olmuşam. Mənə elə gəlir ki, bütün bunlar nəzərə 
alınarsa, tərəflər bir-birlərini dinləyə bilərlərsə, həqiqətən məsələnin həlli yolu mövcuddur və bu yolu tapmaq 
mümkündür. 
H e y d ə r  Ə l i y e v:  Mən də hesab edirəm ki, mövcuddur, tapmaq mümkündür. Yəqin ki, güzəştlər də 
labüddür. Ancaq dəfələrlə demişəm ki, gərək bu güzəştlər hər iki tərəf üçün məqbul olsun. Dialoq var, biz – 
Ermənistan prezidenti, mən görüşürük. Başqa səviyyələrdə də görüşlər gedir. Ancaq təəssüf ki, bu güzəştlər 
barəsində razılığa gələ bilmirik. Azərbaycan ictimaiyyətində belə bir əhval-ruhiyyə var ki, biz heç bir güzəştə 
getməməliyik. Ona görə də məsələ çətindir. Ermənistan tərəfi heç bir güzəştə getmək istəmir.  
L o r d  R a s s e l  C o n s t o n:  Bu, həqiqətən də belədir. Anlayıram ki, bu Sizin üzərinizə düşən çox ağır 
bir vəzifədir.  
H e y d ə r  Ə l i y e v:  Elədir. Sağ olun, təşəkkür edirəm.  
 
 
 
 
 
 
 
53 
 
 
 
 
GUÖAM DÖVLƏTLƏRĠ QADINLARININ  
BĠRĠNCĠ FORUMUNUN ĠġTĠRAKÇILARINA  
 
Hörmətli forum iştirakçıları! 
Sizi – «GUÖAM təşkilatı üzvləri arasında əməkdaşlığın möhkəmləndirilməsi və genişləndirilməsində qadınların 
rolu» mövzusuna həsr olumuş forumun iştirakçılarını Azərbaycan torpağında səmimi-qəlbdən salamlayır, hər birinizə 
cansağlığı, xoşbəxtlik və uğurlar arzulayıram.  
Siz qadınların IV Ümumdünya konfrasında elan olunmuş sülh, bərabərlik və inkişaf prinsiplərini 
gerçəkləşdirərək milli, regional və beynəlxalq səviyyələrdə bir çox proqramların yerinə yetirilməsində iştirak 
edirsiniz. Keçirdiyiniz bu forum da Pekin platformasının gerçəkləşdirilməsi işinə xidmət edir. XX əsrdə 
ölkələrimizin qadınları mürəkkəb və uzun yol keçərək kişilərlə bərabər hüquqlar əldə etmiş, bir çox sahələrdə 
layiqincə təmsil olunmuşlar. Yeni əsrin, yeni minilliyin üfüqlərini sözsüz ki, bu qəbildən olan forumlarınız da 
müəyyən edə bilər.  
Gürcüstan, Ukrayna, Özbəkistan, Azərbaycan və Moldova dövətləri qadınlarının forumunun məhz Bakı 
şəhərində keçirilməsi təsadüfi deyildir. Ölkəmiz erməni silahlı qüvvələrinin təcavüzü nəticəsində on ildən 
artıqdır ki, müharibə fəlakətlərinin nə demək olduğunu gündəlik həyatında bütün dəhşətləri ilə hiss edir. 
Azərbaycan torpaqlarının 20 faizi işğal olunmuş, bir milyondan artıq soydaşımız öz yurdundan didərgin düşərək 
çadır düşərgələrində ağır şəraitdə yaşamağa məcbur olmuşdur. Xeyli müddətdir ki, cəbhə xəttində atəşkəsə nail 
olunmuş, hərbi əməliyyatlara son qoyulmuşdur, lakin yaranmış «nə sülh, nə hərb» vəziyyəti son dərəcə dözül-
məzdir. Bəşər tarixində həyat mənbəyi kimi tanınan qadın həmişə sülh tərəfdarı olaraq çıxış etmişdir. Ümid-
varam ki, forumunuz Azərbaycan qadınlarının taleyinə sonsuz sayda müsibətlər gətirmiş bu silahlı münaqişənin 
həlli məsələlərinə də ayrıca diqqət yetirəcək və bu yolda öz köməyini əsirgəməyəcəkdir.  
Azərbaycan Respublikasının əsas qanunu cəmiyyətimizdə qadınların bütün hüquqlara malik olmasını təmin 
edir. Demokratik, hüquqi, dünyəvi dövlət quruculuğu yolu ilə gedən Azərbaycan Respublikası vətəndaş 
cəmiyyətinin formalaşdırılması işində qadınların səylərini və rolunu yüksək qiymətləndirir. Ölkələrimizdə 
qadınların rolunun artırılması, qeyri-hökumət qadın təşkilatlarının fəallığının yüksəldilməsi, habelə silahlı 
münaqişələrdə uşaq və qadınların hüquqlarının müdafiəsində sıx əməkdaşlıq günün aktual problemlərindəndir. 
Bu baxımdan toplaşdığınız forum dövlətlərimizin qadınlarının əməkdaşlığının genişləndirilməsi və möhkəmlən-
dirilməsi yolunda mühüm bir addımdır.  
Hörmətli forum iştirakçıları! 
Ümumbəşəri idealların təntənəsi naminə birgə səyləriniz ilk onilliyi dünyada sülh quruculuğu onilliyi elan 
olunan XXI əsrdə xüsusilə vacibdir. İnanıram ki, təkcə bölgələrimizdə deyil, bütün yer üzündə sülhün bərqərar 
olması naminə haqq səsinizi yüksəldəcək, xalqlarımızın, dövlətlərimizin birgə səyləri ilə insanlığın sülh və 
əmin-amanlıq içərisində yaşaması üçün öz töhfələrinizi verəcəksiniz. Bakıya gəlişinizdən məmnun qalacağınıza 
ümidvar olduğumu bildirir və sizə forumun işində uğurlar diləyirəm.  
         HEYDƏR ƏLĠYEV  
                                Azərbaycan Respublikasının Prezidenti 
 
Bakı şəhəri, 17 sentyabr 2001-ci il 
 
54 
 
 
 
 
GUÖAM ÖLKƏLƏRĠ QADINLARININ  
BAKIDA KEÇĠRĠLƏN BĠRĠNCĠ ƏMƏKDAġLIQ FORUMUNUN ĠġTĠRAKÇILARI ĠLƏ  
GÖRÜġDƏ SÖHBƏT  
 
Prezident sarayı 
 
20 sentyabr 2001-ci il 
 
H e y d ə r  Ə l i y e v:   Bu cür ağır iş şəraitində belə gözəl qadınlarla görüşün faydası böyükdür. Sizə 
baxıram, hamınız gözəlsiniz. 
Mən sizin hamınızı salamlayıram. Bilirəm ki, GUÖAM təşkilatını yaratdığımız vaxtdan bəri ilk dəfə olaraq Yeni 
Azərbaycan Partiyasının təşəbbüsü ilə burada həmin ölkələrin qadın təşkilatları nümayəndələrinin görüşü keçirilir. Bu 
çox yaxşı təşəbbüsdür. Burada görə bildiyiniz iş, zənnimcə, fayda verəcək və bizə böyük dəstəkdir, çünki biz Ukrayna, 
Gürcüstan, Moldova və Azərbaycan prezidentləri 1997-ci ildə Stasburqda bu təşkilatı yaratmağı qərara aldıq. Sonralar, 
1999-cu ildə Özbəkistan da bu təşkilata qoşuldu. Təşkilat artıq müvafiq beynəlxalq nüfuz və hörmət qazanmışdır. Bizim 
sonuncu görüşümüz Ukrayna prezidenti Leonid Daniloviç Kuçmanın təşəbbüsü ilə Krımda keçirildi. Siz öz 
fəaliyyətinizlə bizim işimizi tamamlayırsınız, ona görə də mən bu görüşə şadam, sizi salamlayır və arzu edirəm ki, bu 
təşəbbüs ənənəyə çevrilsin. 
Əlbəttə, bizə dost ölkələrdən gəlmiş qonaqları görmək mənə xoşdur. Mən onu nəzərdə tuturam ki, əvvəla, dost 
ölkələrdən gələn insanları qəbul etmək xoşdur, ikincisi də, siz xalqımızın, ölkəmizin həyatı ilə tanış olmaq imkanına 
maliksiniz. Bu, ölkələrimiz üçün çox lazımdır, o mənada ki, keçmişdə biz Sovet İttifaqının tərkibində olmuşuq və tez-
tez gediş-gəlişimiz olub, görüşmüşük, indi isə müstəqil dövlətlərik. Yeri gəlmişkən, bu il ölkələrimizin müstəqilliyinin 
10 ili tamam olur, Ukrayna isə öz yubileyini artıq qeyd etmişdir. Oktyabrda biz də bu tarixi günü qeyd edəcəyik. Əslinə 
qalsa, bütün respublikalar öz dövlət müstəqilliyini 1991-ci ildə – kimi əvvəl, kimi sonra – elan etmişdir. 
Təbii ki, bu müstəqillik olduqca böyük tarixi hadisədir və xalqlarımızın çox böyük nailiyyətidir. Lakin bununla 
yanaşı, artıq hər bir ölkə öz problemləri ilə məşğuldur, həm də bu problemlər oxşardır. Çünki biz eyni İttifaqdan 
çıxmışıq, hamımız eyni vəziyyətdə, bir sistemdə idik, vahid ideologiyanı rəhbər tuturduq. İndi isə, ötən bu on ildə dönüş, 
keçid, transformasiya baş verir. Bu isə çox çətin prosesdir. Ona görə ki, burada söhbət iqtisadiyyatdan, sosial sahədən 
gedir, söhbət insanların, xüsusən gənc nəslin, habelə sistem və ideologiyası dünyanın digər ölkələrindəkindən tamamilə 
fərqli olmuş ölkədə doğulub, boya-başa çatmış mənim nəslimin nümayəndələrinin şüurunda dəyişiklikdən gedir. Biz 
hamımız bu sistemdə yaşamış, bu ruhda tərbiyə almışıq və təbii ki, bütün bunlar dərin kök salmışdır. Ona görə də bu 
barədə açıq və obyektiv danışmaq lazımdır. Doğrudur, bəzi adamlar iddia edirlər ki, onlar bunun düzgün olmadığını o 
vaxtlar da bilirdilər. Bəlkə də kimsə belə düşünürdü, hər halda, belələri tək-tük idi. Mən bunu ona görə demirəm ki, 
guya düşünürəm ki, onlarda hansısa ideoloji ziddiyyət vardı. Sadəcə olaraq, bu adamların çoxu özlərinin hansısa şəxsi 
problemlərinə görə indi necədirlərsə, o cür olmuşdular. Ona görə də bu proses asan deyildir və hər bir ölkədə həm 
müxtəlif şəkildə, həm də eyni cür gedir. Ona görə eyni cür gedir ki, bizim yolumuz birdir, ona görə müxtəlif şəkildə 
gedir ki, hər bir ölkə bu problemləri özü bildiyi kimi həll edir. Haradasa yaxşıdır, haradasa pisdir, haradasa kimsə hələ 
də mühafizəkar baxışlarını saxlayır, haradasa bəziləri hesab edir ki, bir qütbdən digər qütbə az qala bir il ərzində tullanıb 
keçmək olar. Ona görə də təkrar edirəm, bu keçid dövründə bizim oxşar cəhətlərimiz də, müvafiq şəraitlə, müvafiq 
hallarla əlaqədar olaraq bir-birimizdən fərqlərimiz də çoxdur. Əslinə qalsa, mən bu fikri məhz ona görə söyləyirəm ki, 
indi gediş-gəliş, bir-birini görmək, harada nə kimi işlər baş verdiyini görmək çox vacibdir. Kim yaxşı işləyirsə, ondan nə 
isə öyrənmək, kim pis işləyirsə, ona kömək göstərmək olar.  
Qonaqlarımız çox olmasa da, siyahıdan gördüm ki, Moldova, Özəbəkistan nümayəndələri gələ bilməyiblər. 
Hərənin öz problemləri var. Buna baxmayaraq, mən Ukraynanın belə mötəbər nümayəndə heyətini 
salamlayıram, xüsusən ona görə ki, nümayəndə heyətinə çoxdan tanış olduğum Mariya Andreyevna Orlik 
başçılıq edir. Mən Gürcüstan nümayəndə heyətini və Azərbaycan nümayəndə heyətini salamlayıram. 
GUÖAM-ın tərkibində biz beş ölkəyik, burada isə üç ölkənin nümayəndələri var. Bir sözlə, çoxluq göz 
qabağındadır. Təkrar edirəm, sizin buraya toplaşmağınıza çox şadam və inanıram ki, çox səmərəli işləmisiniz. 
Televiziya ilə göstərdilər, mən gördüm, mənə bir az danışıblar. Odur ki, mən sizin işinizi alqışlayır və sizə 
uğurlar arzulayıram. Görürəm ki, Mariya Andreyevna çıxış etmək istəyir.  
M a r i y a  O r l i k (Ukrayna Qadınlar İttifaqının sədri, Ukrayna nümayəndə heyətinin rəhbəri):  Əziz Heydər 
Əliyeviç. Mən də Sizin nəslə mənsubam.  
H e y d ə r  Ə l i y e v:   Amma bir qədər sonrakı nəslə. 
M a r i y a  O r l i k:  Bizim sinnimizdə bir neçə yaşın az və ya çox olması  böyük rol oynamır. Hər halda, mən 
sovet dövründə həyat məktəbi keçmiş nəslə mənsubam və həmin dövrdən bir günü belə öz həyatımdan silmərəm. Ona 
55 
 
görə ki, biz faydalı çox işlər görmüşük və indi müstəqil dövlətlər üçün bazaya çevrilmiş nə varsa, hamısı o dövrdə 
yaradılmışdır. 
Qadınlar əhalinin elə bir kateqoriyasıdır ki, onlar hər bir ölkədə prezidenti dəstəkləyirlər. Ona görə də beş prezident 
saziş imzaladıqları halda, qadınlar kənarda qala bilməzdilər. Başa düşürük ki, istər ictimai təşkilatlar, istərsə də deputat 
qüvvələri, qadınların işlədikləri dövlət orqanları olaraq bizim sözümüz, fəaliyyətimiz GUÖAM-ın qarşısında qoyulmuş 
vəzifələrin yerinə yetirilməsinə kömək və yardım göstərməyə qadirdir. Bizi qəbul etdiyinizə görə, istər GUÖAM-ın 
yaradılmasında, istərsə də bu forumun keçirilməsində təşəbbüsünüzə görə nümayəndə heyətimiz adından Sizə ürəkdən 
təşəkkür edirik. Biz məqsədə nail olduq. GUÖAM ölkələri qadınları forumunun yaradılması haqqında sənəd imzaladıq 
və indi nizamnaməni işləyib hazırlayacaq, öz işimizi planlaşdıracaq və işimizi necə səmərəli və faydalı qurmaq barədə 
düşünəcəyik. 
Mən Azərbaycanda ilk dəfə deyiləm. Sizin yadınızdadır ki, biz 1979-cu ildə burada Ukraynanın ədəbiyyat və 
incəsənət günləri keçirmişdik.  
H e y d ə r  Ə l i y e v:  Ukrayna Nazirlər Soveti sədrinin müavini kimi, nümayəndə heyətinə də siz başçılıq 
edirdiniz. 
M a r i y a  O r l i k:  Mən bu vəzifədə 12 il işlədim, indi isə Ukrayna Qadınlar İttifaqına başçılıq edirəm. 
Xalqlarımız arasındakı o dostluq, əməkdaşlıq, qarşılıqlı anlaşma və məhəbbətin bünövrəsi indiki görüşümüzün 
də bünövrəsinə çevrilmişdir. Mən öz ev arxivimdə gənclik illərimizi Sizə xatırladacaq çoxlu maraqlı materiallar 
tapmışam. 
Bax, bu, nümayəndə heyətimizi qəbul etdiyiniz barədə material verilmiş «Kommunist» qəzetidir, bu isə nümayəndə 
heyətimizin fotoşəklidir. Bax, bu şəkildə ədəbiyyat günlərinin açılışı əks olunmuşdur, burada isə biz Sizinlə söhbət 
edirik. Bu şəkildə biz Neft Daşlarındayıq. Bu şəkildə isə Sizin mərhum həyat yoldaşınız var, o, Neft Daşlarına gedəndə 
bizi müşayiət edirdi. Burada nümayəndə heyətimiz Sizin qəbulunuzdan sonra əks olunmuşdur. Bu şəkil isə Ali Sovetdə 
– ədəbiyyat günlərinin uğurla keçməsinə görə bizə mükafatlar təqdim edilərkən çəkilmişdir (Mariya Orlik arxiv 
materiallarını və fotoşəkilləri Azərbaycan prezidenti Heydər Əliyevə təqdim edir). Qoy bunlar Sizə o vaxtları xatırlatsın. 
H e y d ə r  Ə l i y e v:  Sağ olun.  
M a r i y a  O r l i k:  Mən Sizə iki kitab – Ukrayna Qadınlar İttifaqı tərəfindən nəşr olunmuş «Şedevrı Uk-
rainskoy kulturı» (Ukrayna mədəniyyətinin inciləri) kitabını və «Jenşinı Ukrainı» (Ukrayna qadınları) bioqrafik-
ensiklopedik lüğətini təqdim edirəm. Mən bunları Sizə bağışlayıram. Qoy onlar Sizə dostluğumuzu xatırlatsın. 
H e y d ə r  Ə l i y e v:  Mariya  Andreyevna, sağ olun. Sizdə belə fotoşəkillər varmı? 
M a r i y a  O r l i k:  Mən onları Sizə hədiyyə edirəm.  
H e y d ə r  Ə l i y e v:  Bəs bu qəzet sizdə varmı? Yoxsa mən onu sizin əlinizdən almış oluram.  
M a r i y a  O r l i k:  Yox, bunların hamısı Sizin üçündür. Siz məndən heç nə götürmürsünüz, mən ancaq 
hədiyyə edə bilərəm. Nümayəndə heyətinin rəhbəri kimi, mənə bir neçə nüsxə hədiyyə etmişdilər və mən 
onların içərisindən götürmüşəm. Qoy bu bizim görüşlərimizi, başlıcası isə, xalqlarımızın dostluğunu Sizə daim 
xatırlatsın.  
Bizi burada çox yaxşı qarşıladılar, özümüzü evdəkindən də yaxşı hiss edirdik. Başlıcası isə budur ki, biz 
qarşımızda duran vəzifəni yerinə yetirdik və indi təmiz vicdanla prezidentimizə məlumat verə bilərik ki, iş 
planlaşdırılan səviyyədə həyata keçirildi. Allah eləsin ki, biz prezidentlərimizin planlaşdırdıqlarının hamısını 
mehribancasına həyata keçirək. Biz Sizi dəstəkləyirik.  
H e y d ə r  Ə l i y e v:   Mariya Andreyevna, sağ olun. Bu şəkillər məni ötən günlərə qaytarır, hərçənd mən hər şeyi 
bu şəkillərsiz də yaxşı xatırlayıram. 1979-cu ildə Azərbaycanda Ukrayna mədəniyyəti günləri əla keçdi. O vaxtlar bizdə 
belə günlərin keçirilməsi ənənə halını almışdı. Sonra Ukraynada Azərbaycan mədəniyyəti günləri keçirildi. Onda 
nümayəndə heyətinə MK-nın ideologiya üzrə katibi Bağırov başçılıq edirdi. Təkrar edirəm ki, bizdə bir çox 
respublikalar arasında belə günlərin mübadiləsi olurdu, onların hamısı çox yüksək səviyyədə keçirdi və hamısı da 
təkrarolunmaz idi. Ukrayna mədəniyyəti günlərində siz buraya çoxlu adam, başlıcası isə görkəmli incəsənət ustaları 
gətirmişdiniz. 
M a r i y a  O r l i k:  İki xüsusi təyyarə ilə 400 adam gəlmişdi.  
H e y d ə r  Ə l i y e v:  Məsələn,  mən  görkəmli  müğənni Solovyanenkonu xatırlayıram. 
M a r i y a  O r l i k:   Sofiya Rotaru da vardı. 
H e y d ə r  Ə l i y e v:  Yeri gəlmişkən, mən bu yaxınlarda Rotaru ilə Soçidə görüşdüm. Mən Moskvada işləyən 
vaxtlarda o hətta bizim bağda olmuşdu, həyat yoldaşımla və qızımla görüşmüşdü, çünki o, xoşuma gəlirdi. Burada isə o 
elə gözəl çıxış etdi ki, mən ona dedim: mən artıq səni öz qızım bilirəm. Mən Moskvada işləyərkən o oraya qastrola 
gəlmişdi, həyat yoldaşım bundan xəbər tutduqda, onu bağımıza dəvət etdi və onlar – Rotaru, həyat yoldaşım, qızım 
görüşdülər. Qızım da musiqi ilə məşğul olur. Mən ondan sonra Rotarunu görmədim. Budur, Soçidə avqustun 
əvvəllərində MDB ölkələri dövlət başçılarının qeyri-rəsmi görüşü keçirilərkən, o dövrün bir neçə artistini də oraya dəvət 
etdilər. Onların arasında Rotaru da vardı. Əlbəttə, o, gözəl çıxış etdi. Sonda isə mən badə qaldırıb bəzi adları, o 
cümlədən də Rotarunun adını çəkdim. 
56 
 
Hamı dağılışmağa başlayanda mən onların stoluna yaxınlaşdım. Bilirsinizmi, biz onunla doğma adamlar kimi 
görüşdük, dedi ki, məni həmişə xatırlayır. O həm əla müğənni, həm də çox yaxşı, gözəl bir insandır. Söz düşmüşkən, 
sonralar, mən artıq prezident olandan sonra Solovyanenko buraya qastrola gəlmişdi. O bizim Müslüm Maqomayevlə 
dostluq edirdi, buraya gəlmişdi və mən onu gördüm. Onun vəfat etdiyini eşitdikdə çox məyus oldum və Leonid 
Daniloviç Kuçmaya başsağlığı teleqramı göndərdim. Mənə Solovyanenko da müstəsna təsir bağışlayırdı. Hər halda, 
gileylənib deyə bilmərik ki, biz belə sənətkarları görməmişik. Lakin belə sənətkarlar arasında elələri var ki, onların 
yaradıcılığı ürəyə xüsusilə yatır. Belə görüşlər mənim xatirimdədir. Bu şəkillərə görə sağ olun. Yəqin ki, onlar mənim 
arxivimdə də var, bəlkə də yoxdur.  
M a r i y a  O r l i k:   Mən onları arxivimdə artıq arayıb tapmışam, Sizsə hələ axtarmalı olacaqsınız.  
H e y d ə r  Ə l i y e v:   Çox sağ olun. 
M a r i y a  O r l i k:  Yeri gəlmişkən, Siz Nazirlər Soveti sədrinin birinci müavini olarkən problemlərimizə, 
ehtiyaclarımıza qayğı ilə yanaşmağınızı, bizə göstərdiyiniz köməyi Ukrayna xatırlayır. Sizin də, bizim də 
respublikamız sanki müstəqil idi, amma bizim əslində müstəqilliyimiz yox idi. Biz müstəqilliyimiz barədə ancaq 
düşünür, onu arzu edirdik və nəhayət ki, ona nail olduq. Mənim yadımdadır ki, biz Sizin kabinetinizdə dəfələrlə 
olmuşduq və respublikanın qaldırdığı məsələləri həll edirdiniz. Buna görə Sizə ürəkdən sağ olun deyirəm.  
H e y d ə r  Ə l i y e v:  Sağ olun ki, unutmursunuz. Mənim özüm respublikaya illərlə rəhbərlik etdiyimə görə, Siyasi 
Büro üzrə bir çox həmkarlarımdan fərqli olaraq, müttəfiq respublikaların problemlərini daha yaxşı bilirdim. Çünki 
onların çoxu müttəfiq respublikada işləməmişdi, bəlkə də Rusiyada vilayət partiya komitəsində, nazir  vəzifəsində işlə-
mişdi. Müttəfiq respublikanın xüsusiyyətini bilmək üçün orada işləmək lazım idi, özün bu vəziyyətdə olmalı idin. 
Burada uzun illər respublikaya rəhbərlik etdiyimə görə müttəfiq respublikanın probleminin Moskvada necə ağır həll 
edildiyini, Moskvadakı bəzi rəhbərlərin müttəfiq respublikalara lazımınca münasibət göstərmədiklərini də görürdüm. 
Ölkəmiz SSRİ, yəni Sovet Sosialist Respublikaları İttifaqı adlanırdı. Özü də bu, 1922-ci ildə yaradılmış könüllü birlik 
idi. 
M a r i y a  O r l i k:   Bu könüllü birliyin nə olduğunu bilirik. 
H e y d ə r  Ə l i y e v:   Belə olan halda Siyasi Bürodakı bir çox həmkarlarım bunu, təəssüflər ki, başa 
düşmürdülər. Belə bir şəraitdə yaşadığıma, müttəfiq respublikanın vəziyyətinə yaxından bələd olduğuma görə, 
müttəfiq respublikaların ehtiyac və problemlərini, çətinliklərini onların çoxundan yaxşı başa düşürdüm. Mən bir çox 
məsələləri, o cümlədən Ukrayna ilə bağlı məsələləri həll edirdim. Ukrayna iri respublika olsa da, Moskvada onunla 
hesablaşsalar da, bir çox məsələləri həll olunmurdu. Məsələn, təkcə sizin səviyyənizdə deyil, başqa səviyyələrdə də 
həll edilmirdi. Siz humanitar sahə ilə məşğul olurdunuz, elə bu sahə də mənə baxırdı. Mən çox sahəyə, o cümlədən də 
mədəniyyət sahəsinə, sosial sahəyə kuratorluq edirdim. Olduqca çox vilayət partiya komitələrinin birinci katibləri bir-
başa mənə müraciət edirdilər və hər birinin də öz problemi var idi. Mən həmişə bu məsələlərin həllinə çalışırdım.  
M a r i y a  O r l i k:  Siz orada canlandırıcı bir qüvvə idiniz və biz bunu bilirdik, ona görə də məhz Sizə 
müraciət edirdik. Bir daha çox sağ olun. 
H e y d ə r  Ə l i y e v:   Sağ olun ki, unutmursunuz. Gürcüstan nümayəndə heyəti nəsə demək istəyir? 
Ġ r i n a  Y e v a n i y a (Gürcüstan qadınlarının vəziyyətinin yaxşılaşdırılması üzrə hökumət komissiyasının 
eksperti, münaqişələr üzrə mütəxəssis):  Çox hörmətli Heydər Əliyeviç, mən bir qədər həyəcan keçirirəm. İlk 
növbədə icazə verin, bizi – GUÖAM ölkələri qadınlarının birinci əməkdaşlıq forumunun iştirakçılarını qəbul 
etməyə vaxt və imkan tapdığınıza görə Gürcüstan qadınlarının nümayəndə heyəti adından Sizə təşəkkürümüzü 
bildirim. 
GUÖAM birliyinin bünövrəsini qoyarkən Sizin, ölkələrimizin liderlərinin bəyan etdiyi məqsəd və vəzifələrin 
həyata keçirilməsinə qadınların da necə böyük töhfə verə biləcəyi barədə burada artıq danışıldı. Biz ciddi planlar 
nəzərdə tutmuşuq, kifayət qədər səmərəli işlədik və razılığa gəldik ki, ölkələrimizin işıqlı və dinc gələcəyi 
naminə irəliləyəcəyik. Çox hörmətli Heydər Əliyeviç, mən şəxsən Sizə demək istəyirəm ki, Azərbaycandakı 
dostlarımız və bacılarımızla daimi əlaqələrimizin genişlənməsinə və dərinləşməsinə Gürcüstanda biz böyük 
əhəmiyyət veririk. Belə səmimi qəbula görə, dəstəyinizə görə çox sağ olun. Əminəm ki, həmkarım 
məmnuniyyətlə bir neçə xoş kəlmə əlavə edəcəkdir. Sağ olun. 
T a m a r a  A b a Ģ i d z e (Gürcüstan qadınlarının vəziyyətinin yaxşılaşdırılması üzrə hökumət komissiyasının baş 
referenti, münaqişələr üzrə mütəxəssis):  Cənab Prezident, mən də çox həyəcan keçirirəm. İlk növbədə bizə, forum 
iştirakçılarına diqqət yetirdiyinizə görə Sizə mən də təşəkkür etmək istəyirəm. Biz Sizin daimi dəstəyinizə əminik. Bizə 
məlumdur və heç vaxt unutmayacağıq ki, ölkəmizin həyatının çox ağır anlarında Siz öz xalqınızın həqiqi lideri kimi, 
Azərbaycanın gələcəyi haqqında düşünən əsl uzaqgörən siyasətçi kimi ölkəmizlə, xalqımızla dostluğun xeyrinə seçim 
etdiniz. Biz bunu qiymətləndirir və əminik ki, Azərbaycan və Gürcüstan qadınları arasında münasibətlər GUÖAM-ın digər 
ölkələrinin qadınları üçün örnək olacaqdır. Bir daha sağ olun. Biz gözəl Bakı şəhərindən bir-birimizə ən xoş duyğularla 
ayrılırıq və əminik ki, hamımız Tbilisidə də, Kişinyovda da, Kiyevdə də, Daşkənddə də yenidən görüşəcəyik. Sizinlə 
bugünkü görüş isə gələcək fəal əməkdaşlığımız üçün xeyir-duadır. Cənab Prezident, bir daha çox sağ olun.  
H e y d ə r  Ə l i y e v:  Biz Gürcüstanla qonşuyuq, həm qonşu, həm də dostuq. Dostluğumuzun çox böyük tarixi 
var, bunun necə bir tarix olduğunu hətta söyləmək çətindir. Biz bir çox əsrlər, minilliklər boyu yanaşı yaşamışıq. 
57 
 
Bilirsiniz, Qafqazda vəziyyət o qədər də normal deyil, Ermənistanla Azərbaycan arasında münaqişə mövcuddur, Gür-
cüstanda abxaz, Cənubi Osetiya problemləri, habelə Rusiyanın cənubunda, Şimali Qafqazda problemlər var, 
Çeçenistandakı hadisələr var. Təəssüf ki, bizim bu zonamız münaqişələr zonası olmuşdur. Sözsüz ki, bu münaqişələr 
hər bir xalqa, hər bir ölkəyə çox böyük ziyan vurur. Düşünürəm ki, biz bu münaqişələri aradan qaldıracağıq. Deməliyəm 
ki, Ermənistanla bizim münaqişəmizdə, Gürcüstanın Abxaziya ilə münaqişəsində nə gürcü xalqı, nə də Azərbaycan 
xalqı təqsirkardır. Çünki Ermənistan heç vaxt erməni torpağı olmamış, əzəli Azərbaycan torpağı olan Dağlıq Qarabağ 
Muxtar Vilayətini özünə birləşdirməyə çalışaraq, hələ 1988-ci ildə Azərbaycana qarşı ərazi iddiaları irəli sürməyə 
başlamışdı.  
Orada azərbaycanlılar da, ermənilər də yan-yana yaşayırdılar. Məsələn, Gürcüstanın çox zəngin tarixi var. Abxaziya 
Gürcüstanın bir hissəsidir. Mən hətta sizə deməliyəm ki, o vaxtlar, cavanlıq illərimizdə biz gürcülərlə abxazları bir-
birindən ayıra bilmirdik və hesab edirdik ki, abxazlar da gürcüdürlər. Amma indi bir baxın, onlar separatçı mövqe, özü 
də davakar separatizm mövqeyi tutmuşlar. Onlar bundan nə qazandılar? Bəs Ermənistan bundan nə qazanmışdır? Heç 
nə. Ermənistan da, biz də ziyan çəkmişik, Abxaziya və bütün Gürcüstan da ziyan çəkmişdir. Bununla belə, xalqlarımız 
arasında, gürcü və Azərbaycan xalqları arasında, ölkələrimiz arasında, xoşbəxtlikdən, liderlər arasında çox sıx, çox 
yaxın dostluq münasibətləri olmuşdur. Mariya Andreyevna, sizinlə birlikdə xatırladığımız o vaxtlar bizimlə Gürcüstan 
və Eduard Amvrosiyeviç Şevardnadze arasında möhkəm dostluq vardı. Burada mən respublikaya rəhbərlik etdiyim 
kimi, o da orada Gürcüstana başçılıq edirdi, biz Moskvada da birlikdə işləyirdik. Amma sonra tale elə gətirdi ki, hər 
ikimiz öz respublikalarımıza qayıtdıq və yeni şəraitdə xalqarımız bizə etimad göstərdi və bizi prezident seçmişdi. 
Problemlər olduqca çoxdur, ancaq xalqlarımız arasında mövcud olan dostluq da, gürcülərlə azərbaycanlıların səmimi 
münasibətləri də, prezident Şevardnadze ilə mənim aramda mövcud olan səmimi dostluq da bizə bir çox belə mürəkkəb 
məsələləri birlikdə aradan qaldırmağa kömək edir. Biz böyük layihələr həyata keçirmişik. Bilirsiniz ki, Xəzərin 
Azərbaycan sektorundakı «Azəri», «Çıraq», «Günəşli» neft yataqlarının birgə işlənilməsi haqqında 11 xarici neft şirkəti 
ilə dünyada ilk ən iri müqavilənin imzalandığı vaxtdan bu gün, sentyabrın 20-də 7 il ötür. Bu neftin ixracı üçün biz 
Gürcüstanı seçdik, Bakı–Supsa neft kəmərini çəkdik və 1999-cu ildə istifadəyə verdik. Biz artıq neçə illərdir ki, Bakı–
Tbilisi–Ceyhan əsas ixrac boru kəməri layihəsinin gerçəkləşməsi ilə məşğuluq. Yeri gəlmişkən, bu layihə də artıq 
hazırdır, tezliklə tikinti işlərinə başlanacaqdır.  
Azərbaycanda qaz həmişə olmuşdur. «Əsrin müqaviləsi» imzalandıqdan sonra gördüyümüz işlər nəticəsində bir çox 
digər müqavilələr imzalandı, iri qaz yatağı aşkara çıxarıldı. Əlbəttə, bu qazı dünya bazarlarına ixrac etmək lazımdır və 
biz yenə də Gürcüstandan keçən yolu seçdik. Yəqin ki, biz tezliklə Gürcüstan ilə Azərbaycan arasında qəti saziş 
imzalayacağıq. Bu sənədi Eduard Amvrosiyeviçlə mən imzalayacağıq – çünki biz Türkiyə ilə belə sənədi mart ayında, 
mən Ankarada olarkən imzalamışıq – və qaz kəmərinin inşasına başlayacağıq. Əlbəttə, bu, Azərbaycanın da, Gürcüstanın 
da gələcək nəsilləri üçündür. Biz böyük perspektivlər, böyük imkanlar üzə çıxarırıq. Bununla yanaşı, Gürcüstandan keçən 
və keçəcək Azərbaycan neftini və qazını dünya bazarlarına ixrac edəcək bu boru kəmərləri çox möhkəm iqtisadi tellərlə 
bağlı olan Gürcüstanla Azərbaycan arasında onsuz da mövcud olan dostluğu daha da möhkəmlədəcəkdir.  
Lakin məsələ təkcə bununla bitmir, qonşu rayonlarımız da çox yaxından dostluq edirlər. Biz prezident Şevardnadze 
ilə də çox tez-tez görüşürük. Yəqin ki, bu ay onunla burada görüşümüz olacaqdır. Odur ki, Gürcüstan qadınlarının 
nümayəndələrinin burada olmasına şadam. Onlar gənc nəslə mənsubdurlar. Bu da yaxşıdır. Ona görə ki, biz işimizin 
davam  etdirilməsi qeydinə qalmalıyıq. Bundan ötrü isə gənc nəsli daim hazırlamaq lazımdır. Onu cəsarətlə hazırlamaq 
lazımdır. Bir sözlə, mən çox şadam, sizə təşəkkür edirəm və sizin burada olmağınız xoşdur.  
Bəlkə Azərbaycan nümayəndə heyəti nəsə demək istəyir, yoxsa, siz burada özümüzünkülərsiniz? 
Z ə h r a  Q u l i y e v a  (Qadın Problemləri  üzrə Dövlət Komitəsinin sədri):  Möhtərəm, əziz və sevimli 
prezidentimiz, hörmətli Heydər Əlirza oğlu! Əlbəttə, GUÖAM ölkələri birliyi yaradılanda biz çox şad olduq. Biz 
qadınlar buna, şübhəsiz, sevindik. Söhbətin əvvəlində Sizin dediyiniz kimi, 1997-ci ildə Strasburqda dörd ölkə idi, 1999-
cu ildə isə Özbəkistan da qoşuldu və biz 90 milyon nəfərdən artıq olduq. Onların yarısından çoxunun qadın olduğunu 
nəzərə alsaq, deməli, qadınların da əməyi müəyyən qüvvəyə malikdir. Biz hamımız bu birlikdə iştirak etməyi və 
qarşılarına qoyduqları məqsədlərə nail olmaqda öz hökumətlərimizə, öz prezidentlərimizə kömək etməyi çox istəyirdik. 
Biz Sizə minnətdarıq ki, GUÖAM ölkələri qadınlarının forumunu yaratmaq barədə ideyamızı dəstəklədiniz. Bu 
forumun keçirilməsi üçün respublikada müvafiq şərait yaradılmışdı. Forum beynəlxalq konfransların, əlamətdar 
hadisələrlə bağlı tədbirlərin təşkil edildiyi Gülüstan sarayında keçirilmişdir. Siz bizim foruma təbrik göndərdiniz. 
Heydər Əlirza oğlu, bilirsinizmi, ilk qadın forumuna göndərilmiş bu təbrik tədbirimizin əhəmiyyətini daha da artırdı. 
Odur ki, biz, bütün qadınlar öz təbrikinizdə ifadə etdiyiniz sözlərə görə Sizə çox minnətdarıq. Orada hər şey əhatə 
edilmişdir. Söz yox ki, biz, indiki vaxtda oraya toplaşan qadınlar IV ümumdünya qadınlar konfransının platformasını da, 
orada qarşıya qoyulmuş vəzifələri də, hamımızın Sovet İttifaqında ərsəyə çatdığını da unutmamışıq. Bizim aramızda 
həmişə dostluq münasibətləri olmuşdur. Xalqlarımız, qadınlarımız arasındakı bu dostluğu möhkəmlətmək və bu dost-
luğu nəsildən-nəslə ötürmək – GUÖAM ölkələri qadınlarının birinci forumunun əhəmiyyəti bundadır. 
Qadınları həmişə dəstəklədiyiniz barədə sözlərə görə Sizə çox minnətdarıq. Təkcə ona görə yox ki, son vaxtlar 
beynəlxalq təşkilatlarda gender problemlərinə, kişilərlə qadınların hüquq bərabərliyinə böyük diqqət yetirilir. Əlbəttə, 
bizdə belə bir hüquq bərabərliyi var və o hələ 1918-ci ildə qəbul edilmişdir. Lakin Siz respublikamıza hələ ilk dəfə 
58 
 
rəhbərlik edərkən gender proqramını həyata  keçirdiniz, bu proqramla məşğul olurdunuz, ona böyük əhəmiyyət 
verirdiniz. 
Hələ 1969-cu ildə bütün dünyada gender problemindən, demək olar ki, söhbət getmirdi. Bizim respublikamızda isə 
bu problem həll olunurdu. Azərbaycanın həyatında ilk dəfə olaraq qadınlar yüksək vəzifələrə irəli çəkilir, ali məktəblərin 
rektorları təyin edilirdilər. Azərbaycanın, eləcə də digər respublikaların həyatında belə şeylər heç vaxt olmamışdı. Odur 
ki, prezidentimizin qadınların inkişafına olduqca böyük diqqət yetirdiyini biz indi də hiss edirik. Prezidentimizin 2000-ci 
il martın 6-da verdiyi və siyasətdə qadınların rolunun da nəzərə alındığı fərmanı BMT-nin rəsmi sənədi kimi qəbul 
edilmiş və bütün ölkələrə göndərilmişdir.  
Əlbəttə, biz fəxr edirik ki, prezidentimiz qadınların inkişafına böyük diqqət yetirir. Demək olar ki, biz Azərbaycan 
qadınları prezidentimizin diqqətindən ərköyünləşmişik. Biz fəxr edirik ki, belə prezidentimiz var. Odur ki, biz qadınlar 
ölkəmizin müstəqilliyinin qorunub saxlanılmasında və bütün təşəbbüslərində prezidentimizə kömək etmək istəyirik. 
Ona görə də biz Azərbaycan qadınları GUÖAM ölkələri birliyinin yaradılmasına şad olduq və birinci forumu məhz 
Azərbaycanda keçirməyimizə daha çox sevindik. Forumda Ukrayna, Gürcüstan nümayəndə heyətləri ilə yanaşı, 
Moldova və Özbəkistandan ekspertlər də iştirak edirdi. Onlar bizim forumla eyni zamanda öz iclaslarını keçirdilər. 
Dünən biz Bakı memorandumunu və müraciətlərini imzalayarkən onlar da iştirak etdi, öz razılıqlarını bildirdilər və bizi 
əmin etdilər ki, qəbul olunmuş sənədlərin hamısını öz qadınlarına mütləq çatdıracaqlar. Forum çox yaxşı, işgüzar 
şəraitdə keçdi, bütün dövlətlərin nümayəndələrinin çıxış etməsi üçün şərait yaradılmışdı, Ukrayna nümayəndə 
heyətindən isə, demək olar, hamı çıxış etdi. Gürcüstan nümayəndə heyəti çox maraqlı çıxış etdi və bizim deputatları-
mızın çıxışlarına da imkan verildi. Forumda 100-dən çox adam iştirak edirdi. Nümayəndə heyətləri elə təşkil olunmuşdu 
ki, forumda rəsmi nümayəndə heyəti ilə yanaşı, bütün ölkələrin parlamentlərinin qadın deputatları da iştirak edirdilər, 
qeyri-hökumət təşkilatları təmsil olunmuşdular, alimlərimiz, akademiklərimiz, tanınmış qadınlarımız da iştirak edirdilər. 
Geniş iclasın ikinci hissəsi beş bölmədə keçirildi. Bölmələrdə də iş çox maraqlı oldu. Böyük salonda bölmələr üçün ay-
rıca masalar qoyulmuşdu və bölmələrdə hamı, o cümlədən bizim əziz Azərbaycan qadınları fəal iştirak edirdilər. 
Burada qanunvericilik məsələləri, qeyri-hökumət qadın təşkilatlarının işi ilə bağlı məsələlər müzakirə edildi, gender 
məsələləri, fəaliyyətimizin prinsipcə necə işıqlandırılması barədə məsələlər qaldırıldı. Biz müharibə vaxtı əziyyət və 
zərər çəkmiş qadınlara kömək göstərilməsi haqqında, qaçqınların vəziyyəti və əlverişsiz şəraitdə, çadırlarda yaşayan 
qadınların və onların uşaqlarının hüquqlarını qadınlarımızın müdafiə edə bilməsi haqqında ciddi məsələlər qaldırdıq. Biz 
günü sabah qaçqınlarımızın bir qisminin yaşadığı şəhərciyə getmək niyyətindəyik. Əlbəttə, onlar respublikanın hər 
yerində məskunlaşmışlar. Ancaq biz yaxın yeri, Sabirabadı seçdik. Qaçqınların nə kimi ağır şəraitdə yaşadıqlarını 
göstərmək istəyirik, istəyirik ki, onlar görüşsünlər, hər şeyi öz gözləri ilə görsünlər. Çünki, Sizin dediyiniz kimi, qaçqın 
vəziyyətində bir ay, üç ay, bir il, iki il yaşamaq olar, daha səkkiz il yox, doqquz il yox. Bu çox çətindir. Sonra biz bu 
adamların reabilitasiyası barədə düşünürük ki, bu da çətin işdir. Lakin hesab edirik ki, GUÖAM ölkələrinin qadınları ilə 
birləşsək onlar vəziyyətimizi görəcək, məqsədlərimizi dəstəkləyəcək və bizimlə birlikdə qadınların, uşaqların 
hüquqlarını qoruyacaq, sülh uğrunda mübarizə aparacaqlar. Biz qadınlar, analar milli mənsubiyyətimizə, hansı dövlətdə, 
hansı ölkədə yaşamağımıza baxmayaraq, övladlarımıza, gələcək nəsillərimizə həmişə sülh və firavanlıq arzulayırıq. Ona 
görə də bu cür birlik çox vacibdir. Bu birliyin yaradılmasına görə biz Sizə minnətdarıq. Çox minnətdarıq, çünki Siz bizi 
dəstəkləmisiniz və həmişə dəstəkləyirsiniz. Biz də özümüzdən asılı olan hər şeyi etməyə çalışacağıq. Bu gün siz neft 
müqavilələri məsələsinə toxundunuz. Bu gün birinci müqavilənin imzalanmasının 7 ili tamam olur. Bizim üçün bu da 
böyük fəxr, şərəfdir. Biz prezidentimizin bu müqavilənin imzalanmasına necə çətinliklə, hansı şəraitdə nail olduğunu 
bilirik. Buna çoxları inanırdı, amma inanmayanlar da vardı. Respublikanın daxilində, onun hüdudlarından kənarda bəzi 
adamlar müqavilənin imzalanmasına bacardıqları qədər mane olurdular. Buna baxmayaraq, həmin müqavilə bağlandı və 
indi onun 7-ci ildönümüdür. İcazə verin bu münasibətlə Sizi təbrik edək, əməyinizə görə təşəkkürümüzü bildirək. Biz, 
sadəcə olaraq, heyranıq, Sizin kimi olmaq, Sizin kimi işləmək istəyirik, lakin biz buna çətinliklə müvəffəq oluruq. 
Ancaq Sizin iş üslubunuz azərbaycanlıları da, Azərbaycan qadınlarını da Sizi dəstəkləməyə sövq edir. Sənədlər qov-
luğunu və forumun emblemi təsvir edilmiş xalçanı tədbirin bütün iştirakçıları adından xatirə olaraq Sizə təqdim etmək 
istəyirik. 
H e y d ə r  Ə l i y e v:  Zəhra xanım, sağ olun. Dostlarımız kimi, Siz də forumdan çox ətraflı danışdınız. Siz 
bu fikri irəli sürəndə mən onu çox gərəkli, zəruri  bir iş hesab etdim. Amma işləməyə başlayanda bunu nəinki 
qadınlar üçün, həm də bütün insanlarımız üçün  nə dərəcədə düzgün olduğunu hiss etməyiniz mənə xüsusilə 
xoşdur. Mən çox şadam ki, artıq 8–9 ildir daimi yaşayış yerlərindən didərgin salınmış qaçqınların çadırlarda 
məskunlaşdıqları rayonlara getməyi qərara aldınız. Gedəcəyiniz Sabirabadda şərait pisdir, ancaq bundan da be-
tər olan yer var – bu, Biləsuvardadır. Sabirabad bəlkə də daha yaxındır, oraya gedin. Bilasuvarda isə şərait daha 
pisdir. Hər halda, özünüz görəcəksiniz. Məncə, sivilizasiya aləmində insanların bu vəziyyətdə necə yaşadığını 
təsəvvür etmək çətindir. Heç cür inana bilmirsən ki, insanlar bu çadırlarda qızmar yayda da, soyuq qışda da, 
yağışda da, qarda da yaşayırlar. Neçə adamın kiçik bir çadırda yaşadığını siz özünüz orada görəcəksiniz. 
Bilirsiniz, bu, bir tərəfdən, böyük qüssə-kədər hissi doğurur, ağır təsir bağışlayır. Mən orada tez-tez oluram. 
Digər tərəfdən, düşünürsən ki, insan necə də dözümlü varlıqdır. Məsələn, siz oraya gedəcəksiniz və heç kəs 
giley-güzar etməyəcəkdir ki, vəziyyətləri pisdir. Əslində isə pisdir. Əlbəttə, mən də oraya gedəndə ayrı-ayrı 
59 
 
şikayətlər olur, amma ümumən belə deyirlər: Siz bizim prezidentimizsiniz, ümidvarıq ki, məsələni həll 
edəcəksiniz, biz öz torpaqlarımıza qayıdacağıq. 
Bu torpaqlar isə xarabalığa çevrilmişdir. Hərəsində 150–160 min əhalinin yaşadığı rayonlar, 50–60 min 
əhalinin yaşadığı şəhərlər xarabazarlığa döndərilmişdir. Halbuki onları bir ilə, on ilə, hətta bir əsrə yaradıblar. 
Onları bir çox nəsillər yaradıbdır. İndi hər şey dağıdılmışdır, hər şey talan edilmişdir. Ona görə də qarşımızda 
problemi həll etmək və münaqişəyə son qoymaq, Ermənistanla Azərbaycan arasında sülhə nail olmaq məsələsi, 
deməli, işğal olunmuş əraziləri azad etmək, Azərbaycanın ərazi bütövlüyünü bərpa etmək, bütün qaçqınları 
doğma yerlərinə, əvvəlki yaşayış yerlərinə qaytarmaq məsələsi durur. Əlbəttə, insanlar oraya qayıdacaqlar, ora 
da torpaqdır. Ancaq, dediyim kimi, yüz illər ərzində yaradılmış nə varsa, onların hamısını yenidən tikmək, 
yaratmaq üçün vaxt lazımdır. Bir sözlə, qarşımızda elə çətinliklər durur ki, siz təsəvvür edə bilməzsiniz. Hazırda 
gündəlikdə ilk növbədə işğal olunmuş ərazilərin azad edilməsinə, Azərbaycanın ərazi bütövlüyünün bərpasına 
nail olmaq məsələsi durur. Əlbəttə, bu, başlıca məsələdir. Biz bunu dinc yolla həll etmək istəyirik, hərbi 
əməliyyatların bir daha yenidən başlanmasını istəmirik.  
Hərçənd bizdə bəziləri qışqırır, haray-həşir salırlar ki, gəlin müharibəyə başlayaq, öz torpaqlarımızı silah 
gücünə, müharibə ilə azad edək. Amma sabah müharibə başlasa, o adamların çoxu qaçıb aradan çıxacaq, döyüşə 
getməyəcəkdir. Ona görə də belə məsuliyyətsiz bəyanatlar verirlər. Məsuliyyəti isə hökumət, dövlət daşıyır. 
Sabah müharibə başlasa, təbii ki, insanlar həlak olacaq, həm bu tərəfdən, həm də o tərəfdən qan töküləcəkdir. 
Özü də bir gün yox, bir ay yox. Çünki biz silah götürüb işğal olunmuş ərazilərimizi azad etməyə getsək, nəzərə 
almalıyıq ki, işğalçıların da ordusu, öz vəsaitləri var. Deməli, 1994-cü ildə dayandırdığımız müharibə yenidən 
başlayacaqdır. Əslinə qalsa, müharibəni dayandırmağımız respublikada vəziyyəti sabitləşdirməyə, iqtisadiyyatla  
məşğul olmağa, insanların həyatını qorumağa imkan vermişdir. Axı biz nə qədər insan, özü də gənclər 
itirmişdik. Siz yəqin ki, Şəhidlər xiyabanında oldunuz, gördünüz. Bu gördükləriniz itkilərimizin yalnız kiçik bir 
hissəsidir. Ona görə də biz məsələnin sülh yolu ilə həllinə nail olmağa çalışırıq. Hərçənd, Ermənistanın qeyri-
konstruktiv mövqeyi üzündən bu, son dərəcə çətindir, çünki Ermənistan vaxtilə müəyyən səbəblərə görə torpaqlarımızı 
işğal edə bilməsi amilindən istifadə edir. Buna baxmayaraq, hesab edirəm ki, bu məsələnin dincliklə həllinin potensialı 
tükənməyibdir, biz ondan istifadə etməliyik. Həmin adamlar ancaq bu günü görürlər, mən isə perspektivi görürəm, əgər 
biz bunu edə bilsək, bu, böyük bir iş olacaqdır. 
Bəs sonra? Sonra yolları bərpa etmək, xəstəxanaları, məktəbləri bərpa etmək, daha doğrusu, bərpa etmək yox, 
yenidən tikmək lazımdır. İnsanlar yaşamalıdır, onlara ev tikmək gərəkdir. Onların isə bundan ötrü vəsaiti yoxdur. Onlar 
əvvəllər yaşadıqları evlərin bir hissəsini özləri tikmişdilər, amma çox şey isə onlara valideynlərindən, ata-babalarından 
qalmışdı. İndi bunların hamısı dağıdılmışdır və hamısını yenidən yaratmaq lazımdır. Siz bilirsiniz ki, bunun üçün nə 
qədər vaxt gərəkdir, nə qədər vəsait, nə qədər qüvvə və səy tələb olunacaqdır. Odur ki, qarşımızda çox ağır bir problem 
durur. 
Mən isə buna nail olmaq istəyirəm. Mən ərazilərimizin azad edilməsinə nail olmaq istəyirəm, Azərbaycanın ərazi 
bütövlüyünün qan tökülmədən bərpa edilməsinə nail olmaq istəyirəm. O ki qaldı işimizin ikinci mərhələsinə, bu, bir çox 
illər tələb edən işdir. Əlbəttə, nə qədər çətin olsa da, biz bununla da məşğul olmalıyıq. Siz Sabirabad rayonuna gedib o 
adamları, qaçqınları görəcəksiniz. Təkrar edirəm, onlar belə şəraitdə 8–9 ildir yaşayırlar, onlar sizi böyük məhəbbətlə 
qarşılayacaqlar. Mən belə düşünürəm, hər halda, xalqımıza bələdəm. Onlar öz bəlalarından daha az danışacaq, sizə 
bəslədikləri rəğbətdən daha çox söhbət açacaqlar. Ona görə də insanlarımızın necə çətin şəraitdə yaşadıqlarını bilmək 
üçün, heç olmasa Sabirabad rayonundakı bir çadır şəhərciyinə getmək təşəbbüsünüzü ürəkdən bəyənirəm. Hesab edirəm 
ki, forumunuz uğurla keçmişdir. Qəbul etdiyiniz sənədlərin bizim üçün böyük əhəmiyyəti var. Yəqin ki, siz onları 
BMT-yə də, başqa beynəlxalq təşkilatlara da göndərəcəksiniz. Bu bizim üçün böyük dəstəkdir. Siz burada dediniz ki, 
dünyada insanların yarısından çoxu qadınlardır. Bu hər yerdə və bizdə də belədir. Qadın həlledici qüvvədir, elə deyilmi? 
Sözsüz ki, elədir. Kişilər qadınlarsız nə edə bilərlər? Müəyyən müddət yaşadıqdan sonra o dünyaya gedəcək və özündən 
sonra heç nə qoymayacaqdır. Başa düşürəm, kişilərsiz qadınlar üçün də çətindir. Ancaq mən bir kişi olaraq demək 
istəyirəm ki, qadınsız həyat mümkün deyildir. Bir də ona görə ki, bizim qadınlar çox layiqli insanlardır. Bilirsinizmi, biz 
fəxr edə bilərik ki, xalqımız qısa müddətdə böyük sivilizasiya yolu keçmişdir, qadın azaddır, qadın ictimai-siyasi 
həyatda, dövlət işlərində yaxından iştirak edir, qadın elmi tədqiqatla məşğul olur, qadın səhiyyə, mədəniyyət sahələrində 
çalışır. Məsələn, bizim məktəblərdə müəllimlərin 50–60 faizi qadınlardır, səhiyyədə də belədir. Bu, keçmiş İttifaqımızın 
səciyyəvi xüsusiyyətidir. Əlbəttə, indi keçmiş Sovetlər İttifaqını hər üzünə tənqid edirlər, məlum səbəblərə görə tənqid 
etməyə əsaslar var. Mən onları sadalamayacağam. Amma sizin kimi, mən də o dövr həyatımın heç bir səhifəsindən 
imtina etməyəcəyəm. Hər bir normal insan belə hərəkət etməlidir. Çünki o illər, o onilliklər olmasaydı, ölkələrimiz indi 
müstəqil ölkə, müstəqil dövlət, müstəqil xalq kimi mövcud olmaq üçün belə iqtisadi, siyasi, sosial, mədəni, intellektual 
potensiala malik olmazdılar. Bax, budur müstəqilliyimizin bünövrəsi. Bunsuz müstəqilliyimiz olmazdı, məktəblərimiz, 
savadlı adamlarımız, ali məktəblərimiz, xəstəxanalarımız, fabriklərimiz, zavodlarımız olmazdı. Bir baxın, Azərbaycanda 
necə böyük sənaye potensialı var, kənd təsərrüfatında necə böyük potensial var, elmdə, digər sosial sahələrdə necə 
böyük potensial var. Bunların hamısı bir ilə yaradılmır, bunun üçün illər, onilliklər gərəkdir. Bunların hamısı var. Ona 
görə də hesab edirəm ki, sizli-bizli hamımız bütün çətinlikləri aradan qaldıracağıq. Mən gələcəyə çox nikbin baxır və 
60 
 
inanıram ki, indi keçdiyimiz bu dövr tamamilə qanunauyğundur. Kim hesab edirsə ki, bu dövrsüz keçinmək olardı, yox, 
olmazdı. Tarixin qanunları, bəşər tarixinin qanunları var. Biz bu dövrü keçib gedəcəyik və əlbəttə, xalqlarımız daha 
yaxşı yaşayacaqlar, qadınlarımız isə daha gözəl olacaqlar, hərçənd, onsuz da gözəldirlər.  
Sizə bir daha təşəkkür edir, sizi salamlayıram, Ukrayna qadınlarına salam yetirin. Ümumiyyətlə, az kişi 
tapılar desin ki, o, qadınları sevmir. Lakin mən başqalarının yerinə danışmaq istəmirəm, öz adımdan demək 
istəyirəm ki, mən qadınları sevirəm. Ona görə də, məsələn, deyə bilərəm ki, Azərbaycanda qadınlar mənim 
böyük dayağımdır. 1994-cü ildə burada bir hadisə baş verdi, silahlı dövlət çevrilişi cəhdi oldu. Bu, mürəkkəb bir 
vaxt idi. Mən burada cəmi bir il idi ki, prezident işləyirdim. Çevrilişə can atan adamların əlində silah, hər şey 
vardı. O zaman mənim yeganə vasitəm televiziya ilə xalqa müraciət etmək idi. Gecə saat 10, hətta 11 olardı. 
Bütün imkanların tükəndiyini gördükdə, mən xalqa müraciət edərək bildirdim ki, ölkə təhlükə qarşısındadır, 
dövlətə kömək edin. Cəmi iki saatdan sonra buradakı meydan adamla doldu. Yarım milyonadək adam 
toplaşmışdı. Halbuki gecədən keçmişdi, insanlar istirahət edirdi, nəqliyyat işləmirdi və sair. Lakin mən onlarla 
görüşə çıxdıqda onların arasında çoxlu qadın olduğuna diqqət yetirdim.  
Bilirsinizmi, qucağında südəmər uşaq olan qadını gördükdə qəlbdən təsirləndim. Onlar haradan gəlmişdilər, axı 
şəhər çox böyükdür. Mən belə mürəkkəb şəraitdə, necə deyərlər, silahların işə salındığı şəraitdə heç nədən qorxub 
çəkinmədən buraya gəlmiş qadınları görürdüm, halbuki onlar da, uşaqları da zərər çəkə bilərdilər, buraya evdən çox vaxt 
çıxmayan qoca qadınlar da toplaşmışdılar. Kişilər də vardı. Lakin kişi kişi olaraq qalır. Qadınlardan fərqli olaraq, onlar 
daha çox hərəkət etmək imkanına, digər imkanlara malikdirlər. Qadın, hər halda, çox incə məxluqdur. Bununla belə, 
qadınlar gəlmişdilər. Mən bir çox gərgin hallarda yoxlamışam, Azərbaycan qadınları həmişə mənim dayağım olublar. 
M a r i y a  O r l i k:  Yeri gəlmişkən, onlar bu forumu Sizin icazənizlə, Sizin razılığınızla keçirdilər. Azərbaycan 
qadınları heyrətamiz dərəcədə fəaldırlar. Heyrətamiz dərəcədə təşəbbüskardırlar. Bütün sənədləri hazırlayıb bizə, 
müstəqil respublikalara göndərmişdilər. Odur ki, biz buraya hazırlıqlı gəldik, heç də hər şeyi burada öyrənmədik, bütün 
sənədlərin layihələrini hələ evdə olarkən almışdıq. Onları təyyarədə oxuyur və nəyi müzakirə edəcəyimizi, haraya və nə 
üçün getdiyimizi bilirdik. Bir sözlə, siz yaxşı qadınlar tərbiyə etmisiniz. 
H e y d ə r  Ə l i y e v:   Sağ olun. Mənim səmimi salamlarımı və xoş arzularımı Ukrayna qadınlarına, Gürcüstan 
qadınlarına yetirin. Xahiş edirəm, salamımı və ən xoş duyğularımı dostum Leonid Daniloviç Kuçmaya, salamımı və ən 
səmimi duyğularımı dostum Eduard Şevardnadzeyə, eləcə də xalqlarınıza yetirin.  
 
       *   *    * 
 Sonra prezident Heydər Əliyev və qəbul iştirakçıları xatirə şəkli çəkdirdilər.  
Azərbaycan dövlətinin başçısı Mariya Orlikin ona bağışladığı «Jenşinı Ukrainı» kitabını nəzərdən keçirdi. 
O, Qadın Problemləri üzrə Dövlət Komitəsinin sədri Zəhra Quliyevaya Azərbaycanın görkəmli qadınları 
haqqında bu cür nəşr hazırlanması barədə tapşırıq verdi.    
M a r i y a  O r l i k:   Heydər Əliyeviç, bu kitabda ən qədim dövrlərdən, knyaginya Olqadan başlayaraq, bu 
günədək üç min qadının tərcümeyi-halı toplanmışdır.  
H e y d ə r  Ə l i y e v:   Çox yaxşı kitabdır. 
Y e l e n a  B o n d a r e n k o (Ukrayna xalq deputatı):  İcazə verin, Sizə cansağlığı, səadət arzulayım. Mən 
deyərdim ki, Siz Azərbaycan qadınları üçün müdrik atasınız. 
H e y d ə r  Ə l i y e v:   İvan Plyuşşa salam yetirin. O buraya gəlmişdi, mən onunla görüşdüm. 
Parlamentinizdə qadınlar çoxdurmu? 
Y e l e n a  B o n d a r e n k o:  37 nəfərdir, faiz hesabı ilə qadınlar kişilərdən azdır. Hesab edirəm ki, sizin 
ölkəyə müdrik rəhbərlik nümunəniz bizi də irəlilədəcəkdir.  
H e y d ə r  Ə l i y e v: Parlamentdə qadınlar və kişilər yarıbayarı olmasa da, hətta qadınlar bir qədər az da 
olsalar, fərqi yoxdur, hər halda, təmsil edilməlidirlər.  
M ə t a n ə t  R z a y e v a (Ukrayna Azərbaycanlıları Konqresi Qadınlar Şurasının sədri):  Mən Ukrayna 
azərbaycanlılarından Sizə salam yetirmək istəyirəm. 
Mən keçirdiyim hissləri sözlə ifadə edə bilmərəm. Mən bütün qadınlarımıza danışacağam ki, Sizinlə görüşdüm. 
Demək istəyirəm ki, Ukraynada, harada oluramsa olum, Sizin haqqınızda həmişə xoş sözlər söyləyirlər, xidmətlərinizi 
qeyd edirlər. Kiyev Konservatoriyasının yenidən qurulmasına necə kömək etdiyinizdən mənə danışıblar. Sizin adınız 
sayəsində bizi hər yerdə rəğbətlə qarşılayırlar. Biz sizin xidmətlərinizlə çox fəxr edirik. Biz orada, Ukraynada Sizin 
həyanlığınızı duyuruq. Sizin Leonid Daniloviçlə dostluğunuz bizə olan münasibətə böyük təsir göstərir. 
M a r i y a  O r l i k:  Ukrayna Azərbaycanlıları Konqresi fəal təşkilatdır. Bizdə yarım milyondan artıq 
azərbaycanlı yaşayır. 
H e y d ə r  Ə l i y e v:  Mən bunu bilirəm. Bütün vilayətlərdə onun şöbələri yaradılıb, onların hamısı Leonid 
Daniloviç Kuçmaya səs vermişlər. 
M ə t a n ə t  R z a y e v a:  Azərbaycanda baş verən hadisələr barəsində Ukraynada məlumat çox azdır. 
Ukrayna cəmiyyətinə Azərbaycan haqqında bacardıqca çox məlumat verməyə çalışırıq. 
61 
 
H e y d ə r  Ə l i y e v:  Bu yaxşıdır. Amma informasiyanın olmaması barədə Fatma xanım düşünməlidir. Həqiqətən, 
biz təkcə Ukraynaya deyil, bir çox digər ölkələrə də Azərbaycan haqqında az informasiya veririk. Bu isə böyük 
məsələdir, onun haqqında düşünmək lazımdır. Axı onlar orada yaşayırlar, informasiya isə azdır. İstəyirik ki, onlar bizə 
yaxın olsunlar, informasiyaları isə azdır. Yeri gəlmişkən, noyabrda biz burada bütün dünya azərbaycanlılarının qurul-
tayını keçirəcəyik. Mən Ukrayna Azərbaycanlıları Konqresindən çox razıyam. Leonid Daniloviç də çox razıdır. Əgər 
azərbaycanlılar başqa ölkələrdə də bu cür mütəşəkkil sistemə malik olsaydılar, bu, yaxşı olardı. Bütün qadınlara salam 
yetirin. 
Ġ r i n a  Q o l u b e v a (Ukrayna Qadınları Milli Şurasının sədri):  Novaya Ukraina adlı birlik var, ona 
onlarca partiya daxildir. Mən orada konqres sədrinin müavini olan cavan bir oğlanın çıxışını eşitdim. O, 
Ukrayna dilində gözəl danışırdı. 
Mən xanım Rzayevaya bizim təşkilata daxil olmağı təklif etdim. Partiyanızın təşəbbüsünə görə Sizə mən də 
təşəkkür etmək istərdim. Siz bizi GUÖAM çərçivəsindəki məsələlərin həllinə cəlb etdiniz. Biz sülh 
təşəbbüslərini xüsusi müzakirə etdik, öz qətnaməmizdə yazdıq ki, qadınların forumu həmişə çağırılsın, 
əlaqələndiricilər toplaşdıqda biz maraqlar üzrə dərnək olmayaq.         
 
 
 
 
 
 
 
62 
 
 
 
 
FRANSA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB JAK ġĠRAKA 
 
Hörmətli cənab Prezident! 
Tuluza şəhərində baş vermiş partlayış nəticəsində çoxsaylı insan tələfatı xəbəri məni ürəkdən 
kədərləndirdi. 
Bu faciə ilə əlaqədar Sizə, həlak olanların ailələrinə və yaxın adamlarına dərin hüznlə başsağlığı verir, 
yaralananların və xəsarət alanların tezliklə sağalmasını arzulayıram. 
  
                                                                HEYDƏR ƏLĠYEV 
                                Azərbaycan Respublikasının Prezidenti 
 
Bakı şəhəri, 22 sentyabr 2001-ci il 
 
 
 
 
63 
 
 
 
 
NEFTÇĠLƏRĠN PEġƏ BAYRAMINA – «NEFTÇĠLƏR GÜNÜ»NƏ HƏSR OLUNMUġ 
TƏNTƏNƏLĠ MƏRASĠMDƏ NĠTQ  
 
Respublika sarayı 
 
22 sentyabr 2001-ci il  
 
Əziz neftçilər! 
Hörmətli xanımlar və cənablar! 
Qonaqlar! 
Sizi neftçilərin peşə bayramı – «Neftçilər günü» münasibətilə ürəkdən təbrik edirəm. Azərbaycan neftçilərinə 
səadət və gələcək işlərində uğurlar arzulayıram. 
«Neftçilər günü» sentyabrın 20-si müəyyən olunmuşdur. Bu da neftçilərin özlərinin arzusu, istəyi nəticəsində 
müəyyən edilmişdir. Bu, təsadüfi hal deyildir. Çünki 20 sentyabr 1994-cü ildə Azərbaycanın neft sənayesində yeni era 
başlanıbdır. Müstəqil Azərbaycan dövlətinin yeni neft strategiyasının əməli surətdə həyata keçirilməsinə başlanmışdır. 
Ona görə də mən sizin hamınızı Azərbaycanın gələcəyi üçün böyük əhəmiyyət kəsb edən «Əsrin müqaviləsi»nin 7-ci 
ildönümü münasibətilə təbrik edirəm. Ümidvar olduğumu bildirmək istəyirəm ki, dünyanın müştərək iş gördüyümüz, 
böyük təcrübəyə, yüksək texnikaya və texnologiyaya malik olan neft şirkətləri ilə və digər şirkətlərlə biz « Əsrin mü-
qaviləsi » ilə əsası qoyulmuş yeni neft erasını uğurla keçəcəyik. 
Ancaq Azərbaycan neft sənayesinin, Azərbaycan neftçilərinin böyük, zəngin və şərəfli tarixi var. Azərbaycanda ən 
qədim zamanlardan insanlar neft kəşf etmişdilər. Lakin bəzən onun nə cür hasil olunmasını bilməyərək, bəzən də o 
dövrlərdə heç bir vasitə, heç bir texnika olmadığına görə bu böyük sərvətdən müxtəlif yollarla istifadə etmişdilər. Buna 
görə də Azərbaycan qədim neft diyarı adlandırılır. Azərbaycan «Odlar yurdu» adlandırılır. Təsadüfi deyildir ki, müstəqil 
Azərbaycan dövlətinin milli gerbinin mərkəzində də alov əks etdirilibdir.  
Yəni Azərbaycanın ən böyük sərvəti və ondan alınan alov. Ancaq 150 il bundan öncə Azərbaycanda – 
Bakıda ilk dəfə sənaye üsulu ilə neft hasilatına başlanmışdır. Bu ilk addımlar dünyanın bir çox ölkələrini və o 
dövrdə artıq mühərriklər, başqa texniki vasitələr icad edən insanları Azərbaycana cəlb etmişdir. Beləliklə də 
ölkəmizdə 150 il bundan öncə dünyada ilk dəfə olaraq neftin sənaye üsulu ilə hasilatına başlanmışdır. Ancaq o 
dövrün şəraiti təbiidir ki, bu işin sürətlə aparılması üçün imkanlar yarada bilməzdi. Amma buna baxmayaraq, 
tarixi nöqteyi-nəzərdən çox qısa bir zamanda inkişaf etmiş Qərb ölkələrinin şirkətləri, mütəxəssisləri, alimləri 
Azərbaycan neftindən artıq geniş miqyasda istifadə etmək üçün Azərbaycana axışmışlar və beləliklə də 
Azərbaycanda artıq neftin geniş miqyasda sənaye üsulu ilə hasilatına başlanmışdır.  
Yəqin ki, Azərbaycan neftinin təkcə ölkəmiz üçün yox, o illərdə bizim mənsub olduğumuz Rusiya imperatorluğu 
üçün yox, bütün dünya üçün nə qədər əhəmiyyətli olduğunu hamı bilir. Amma bir  rəqəm onu göstərir ki, həqiqətən 
dünyada neft istehsalının və ondan artıq müxtəlif sahələrdə istifadə olunmasının təməli, əsası Azərbaycanda qoyulmuş-
dur.  
XX əsrin əvvəlində Azərbaycanda 13 milyon ton neft çıxarılmışdı. Bu isə dünyada hasil edilən neftin 50 
faizindən çox idi. Yəni o vaxt dünyada dedikdə, Amerikanı nəzərə almaq lazımdır. Azərbaycanda 13 milyon 
ton, Amerika Birləşmiş Ştatlarında 11 milyon ton, təxminən 1 milyon ton Rumıniyada. Başqa heç bir yerdə 
neftin mövcud olduğu bilinmirdi, neft yataqları kəşf olunmamışdı və neft hasilatına başlanmamışdı. Ona görə də 
biz böyük iftixar hissi ilə deyirik ki, Azərbaycanın zəngin təbii sərvəti olan neftinin sənaye üsulu ilə hasil 
olunmasına başlanması dünyada gələcəkdə böyük dəyişikliklər baş verməsinin səbəblərindən biri olmuşdur.  
Azərbaycanın neft sənayesinin zəngin tarixi bir neçə mərhələdən ibarətdir. Birinci mərhələ, yəqin ki, 1848-ci 
ildən 1918–1920-ci illərə qədər hesab edilə bilər. 
Bu zaman, artıq qeyd etdiyim kimi, Qərb ölkələrinin çox böyük şirkətləri Azərbaycanda fəaliyyət göstərmiş, 
neft hasil etmişlər və xam neftin emalı ilə məşğul olmuşlar. Xam neftdən digər məhsulların alınmasına nail 
olmuşlar.  
Xarici şirkətlərlə yanaşı, o vaxt meydana çıxmış Azərbaycan milli burjuaziyasının nümayəndələri də bu 
işlərlə məşğul olmuşlar.  
1918–1920-ci illərdən sonra təbiidir ki, burada, Azərbaycanda neft sənayesində artıq xarici ölkələrin 
şirkətləri fəaliyyət göstərməmişlər. 
Yəni 1917, 1918, 1919, 1920-ci illərdə baş vermiş hadisələrə görə onlar artıq buradan getmiş və Azərbaycanın neft 
sənayesinin tarixinin, demək olar ki, ikinci mərhələsi başlanmışdır. Bu işlər o vaxt SSRİ dövləti tərəfindən aparılmışdır. 
Demək olar ki, 1920–1930-cu illərdə məhz Azərbaycan neftçilərinin qəhrəman əməyi nəticəsində və o vaxt artıq 
64 
 
yetişmiş Azərbaycan milli kadrlarının, mütəxəssislərinin, alimlərinin əməyi və ixtiraları nəticəsində Azərbaycanda neft 
hasilatı sürətlə inkişaf etmişdir. 
Əgər o dövrü xatırlasaq, o dövr bizim keçmişdə yaşadığımız SSRİ-nin aqrar ölkədən sənaye-aqrar ölkəyə 
çevrilməsi dövrü idi. Təbiidir, SSRİ-nin əksəriyyətini təşkil edən Rusiya idi. Rusiya isə keçmişdə olduğu kimi, o 
vaxta qədər də aqrar bir ölkə olaraq qalmışdı. Sonra isə, təbiidir, 1920–1930-cu illərdə sənayenin inkişafına 
cəhdlər göstərilmiş və ölkəni aqrar-sənaye, yaxud da ki, sənaye-aqrar ölkəsinə çevirmək planları qurulmuş, 
həyata keçirilmişdir. Bu dövrdə də məhz Azərbaycanın neft sənayesi xüsusi rol oynamışdır. Təəssüflər olsun ki, 
o vaxt və ondan əvvəlki dövrdə də Azərbaycan xalqı Allah-taalanın ona bəxş etdiyi zəngin təbii sərvəti olan 
neftdən özü üçün, öz mənafeyi üçün tam istifadə edə bilməmişdir, daha doğrusu, ona bu sərvətdən olduqca az 
pay çatmışdır. Ancaq bunlarla yanaşı, Azərbaycan xalqı, Azərbaycan neftçiləri o dövrdə həm Azərbaycanda, 
həm də SSRİ-də sənayenin inkişafında çox böyük rol oynamışdır.  
Əgər Azərbaycan nefti olmasaydı, təbiidir ki, SSRİ kimi böyük bir dövlətin sənayenin inkişaf etdirilməsindəki 
nailiyyətləri mümkün olmazdı. Çünki artıq bu dövrdə neft ən ön sıraya çıxmışdı. Bütün bunların nəticəsində 1940-cı ildə 
Azərbaycanda neft hasilatı ən yüksək səviyyəyə çatmışdı, 24–25 milyon ton neft çıxarılmışdı. Onda hələ Azərbaycanın 
yalnız quru hissəsində neft hasil edilirdi. 
Bütün bunlarla yanaşı, SSRİ dövlətinə Azərbaycanın verdiyi ən böyük fayda o olmuşdur ki, İkinci dünya 
müharibəsində – faşizmin bəşəriyyət üçün ən böyük təhlükə kimi meydana çıxıb bütün ölkələrə və xalqlara 
meydan oxuduğu zaman, Avropanı, demək olar ki, tamamilə işğal edəndən sonra işğalçı ordularla Şərqə doğru 
irəliləyən zaman məhz Azərbaycan neftçilərinin, Azərbaycan xalqının hasil etdiyi neft, ondan alınan müxtəlif 
məhsullar o dəhşətli müharibədə tankların, təyyarələrin, avtomobillərin işləməsi və.s üçün, demək olar ki, əsas 
şərt idi. O illərdə Azərbaycan SSRİ-də hasil edilən neftin 75 faizini verirdi. Bu da faktdır və dəfələrlə müxtəlif 
səviyyələrdə etiraf edilibdir ki, əgər Azərbaycan nefti, ağır müharibə şəraitində Azərbaycan xalqının, Azərbay-
can neftçilərinin qəhrəmanlığı olmasaydı, alman faşizminin qarşısını almaq çox çətin olardı.  
Bu dövr Azərbaycan neft sənayesinin tarixində, Azərbaycan xalqının tarixində, Azərbaycan neftçilərinin 
tarixində ən parlaq səhifələrdən biridir. Bunu heç vaxt unutmaq olmaz. Biz də çalışmalıyıq ki, bu unudulmasın. 
İndi bəzi arxivlərdə kinokadrlar saxlanılır. Düzdür, onlar azdır. Amma onlar bəzən nümayiş etdirilir. Güman edirəm 
ki, bu gün bizim bu mərasimin ikinci hissəsində də onları bizə göstərərlər. Məsələn, əsrin əvvəlində neft buruqlarında – 
bu gün buradakı sərgidə onlar barədə bəzi fotoşəkillər vardır – çox bəsit üsullarla neft hasil olunması. Üstündən 100 il 
keçəndən sonra yenə də adamın ürəyi ağrıyır ki, Azərbaycan oğlu o mazutun, çirkin içində, ağır şəraitdə gecə-gündüz 
işləyərək neft hasil edibdir. Bu o dövrə aiddir. Amma sonrakı dövrü – XX əsrin 20-ci, 30-cu, 40-cı illərini götürün. Artıq 
o vaxt neft sənayesinin inkişaf etdirilməsi üçün bütün Azərbaycan səfərbər olunmuşdu.  
Təbiidir ki, SSRİ-nin başqa bölgələrindən neft sənayesinin inkişaf etdirilməsi üçün lazımi avadanlıq gəlirdi. 
Amma əsas iş burada idi. Bunu həyata keçirən Azərbaycan xalqı idi, bunu həyata keçirən qəhrəman Azərbaycan 
neftçiləri idi. 
Azərbaycan neft sənayesinin, neftçilərinin tarixində ən parlaq səhifələrindən biri də 1949-cu ildə Xəzər dənizində, 
sahildən 100 kilometr məsafədə suyun dərinliyində neftin hasilatına başlanılmasıdır. Təbiidir ki, bu, bir gündə olan şey 
deyildi. Ona görə də bu haqda söz deyərkən, birinci növbədə bizim alimlərimizin, geoloqlarımızın, təcrübəli neftçiləri-
mizin əməyini unutmamalıyıq. O dövrdən 50 il keçibdir. Məhz onları xatırlamaq lazımdır. O vaxt, ümumiyyətlə, dünya 
hansı şəraitdə idi, Azərbaycan hansı şəraitdə idi, bizim əlimizdə hansı texnika, avadanlıq var idi? Bunlar çox məhdud 
idi. Ancaq 1949-cu ildə yenə də dünyada birinci dəfə olaraq Xəzər dənizində suyun dərinliklərindən neft hasilatına 
başlandı. Qısa bir müddətdə orada, Neft Daşlarında böyük bir şəhərcik tikildi. Hər bir neftçi Neft Daşlarında işləməyi 
özünə şərəf hesab edirdi. Baxmayaraq ki, dənizdə işləmək quruda işləməkdən qat-qat çətin idi.  
Xəzər dənizi nə qədər gözəl olsa da, o qədər də qorxulu bir dənizdir. Bəzən dalğalar elə qalxır ki, onun yüksəkliyini 
demək mümkün deyildir. Neft Daşlarında gecə-gündüz çalışan, işləyən insanlar məhz Azərbaycan neftinin şöhrətini 
qaldırmaq üçün bu qədər fədakarlıq göstəriblər.  
O illər bu, dünyada möcüzələr adası hesab olunurdu. O illər dünyada hələ təsəvvür yox idi ki, dənizdə, suyun 
dərinliklərində neft hasil etmək olar. Ona görə də Azərbaycanda Neft Daşlarının yaranması və orada çox böyük 
estakadaların qurulması, hətta orada yaşamaq üçün bəzi evlərin də tikilməsi – bunlar hamısı dünya alimlərinə, 
dünya mütəxəssislərinə dənizin dərinliklərində olan neft və qaz yataqlarının axtarılması və aşkar edilməsi üçün 
əsas yaratdı.  
Mən o illər Neft Daşlarına özümün və çoxlarının ziyarətini xatırlayıram. Birincisi, Azərbaycana gələn 
qonaqların hər biri, xüsusən xaricdən gələn qonaqlar mütləq Neft Daşlarına getmək istəyirdilər. İkincisi, yenə də 
deyirəm, Neft Daşlarında işləyən hər bir kəs ən böyük hörmətə layiq bir insan idi. Orada işləməyən, oranı 
görməyən, oranı ziyarət etməyən insan bunu təsəvvür edə bilməz.  
Mənim xatirimdədir, bir neçə dəfə hətta böyük gəmi ilə Neft Daşlarına gedəndə dənizin dalğaları elə idi ki, 
bizim gəmimiz bir saat oraya yan ala bilmədi. Belə bir şəraitdə insanlar yaşayırdılar, işləyirdilər. Neft Daşları 
Azərbaycanda neft hasilatını xeyli artırdı. Neft Daşları yaranandan sonra Azərbaycanın Xəzər dənizində başqa 
sahələrdə də neft və qaz yataqlarının axtarışına sürətlə başladılar.  
65 
 
Qeyd etmək lazımdır ki, ondan əvvəl də Azərbaycanın alimləri, neftçiləri, geoloqları Xəzər dənizinin dibində 
neft və qaz yataqları olması haqqında tədqiqatlar aparmış və çox dəyərli əsərlər yazmışdılar. 
Onları həyata keçirmək və xüsusən o dövrdə, yenə də deyirəm, texnikanın, texnologiyanın o vaxtkı 
səviyyəsində bu işləri görmək çox çətin idi. Ancaq Neft Daşlarının yaranması və oradan çox böyük miqdarda 
neft hasil olunması Azərbaycan neftçilərini, alimlərini Xəzər dənizinin bütün başqa bölgələrində də neft və qaz 
yataqlarının aşkar edilməsinə yönəltdi və onlar bu sahədə çox dəyərli, çox qiymətli işlər gördülər. 
İndi Xəzər dənizi, Xəzər bölgəsi dünyada məşhur olubdur. Demək olar ki, dünyanın bir çox ölkələri Xəzər dənizinə 
böyük maraq göstərir və bunun bütün dünya iqtisadiyyatı üçün nə qədər böyük əhəmiyyəti olduğunu dərk edirlər. 
Ancaq bunun əsası, kökü hardadır? Bunun kökü Azərbaycan xalqının, Azərbaycan neftçilərinin gördüyü işlərdədir. 
Onların əldə etdiyi nailiyyətlərdədir. Onların kəşf etdiyi neft və qaz yataqlarındadır. Nəhayət, bunlar hamısı bizi 1994-cu 
ildə «Əsrin müqaviləsi»ni imzalamağa gətirib çıxartdı. Ona görə Neft Daşları Azərbaycanın tarixində xüsusi yer tutur.  
1999-cu ildə Neft Daşlarında ilk neftin hasil edilməsinin 50 illiyi qeyd olundu. İndi təbiidir ki, Neft Daşlarının o 
qədər gücü yoxdur. Hamı da bilir ki, o neft buruqlarından neft daim eyni miqdarda çıxmır, get-gedə azalır. Ancaq 
Azərbaycan neftçiləri bunu yaxşı bilərək, təkcə Neft Daşları ilə kifayətlənmədilər, yeni-yeni yataqları axtardılar, tapdılar 
və onları istismar etməyə başladılar. Məsələn, biz Neft Daşlarında neft hasilatına başlayandan indiyə qədər dənizdən 
476 milyon ton neft hasil olunubdur. 1971-ci ildə biz Azərbaycanın neft sənayesi tarixində 1 milyard ton neftin hasil 
olmasını böyük təntənə ilə qeyd etdik. Təsəvvür edin, 1850-ci ildən başlayan işdən sonra, 1971-ci ildə Azərbaycanın 
1 milyard ton zəngin təbii sərvəti, nefti hasil olunubdur.  
Ancaq təəssüflər olsun ki, bu 1 milyard ton neftin hamısı Azərbaycan xalqına mənsub olmayıbdır. 
Azərbaycan xalqına bunun ancaq ən kiçik bir hissəsi çatıbdır. Azərbaycan neftçisi, Azərbaycan xalqı zəhmət 
çəkibdir, böyük işlər görübdür və dünyada neft sənayesinin inkişafı üçün böyük töhfələr veribdir. Ancaq öz təbii 
sərvətlərinin sahibi olmayıbdır.  
Beləliklə, mən hesab edirəm ki, Azərbaycanın neft sənayesinin tarixində ikinci mərhələ 1918–20-ci illərdən 
başlayaraq, Azərbaycanın dövlət müstəqilliyinin əldə edilməsinə qədər dövr hesab oluna bilər. Ancaq hansı vaxt, hansı 
hakimiyyətin, hansı dövlətin mövcudluğundan asılı olmayaraq, bu tariximizin hər bir səhifəsi bizim üçün əzizdir. Çünki 
Azərbaycan xalqının ən böyük təbii sərvəti neft və qaz olubdur. Neft və qaz hasilatı Azərbaycanın inkişafına, təbiidir ki, 
dünya iqtisadiyyatının inkişafına təsir göstəribdir. SSRİ kimi böyük dövlətin iqtisadiyyatının inkişafına təsir göstəribdir. 
Ancaq eyni zamanda, hansı dövlətin tərkibində olub-olmamasından asılı olmayaraq, Azərbaycanın inkişafında böyük 
rol oynamışdır. Ona görə bu tarix bizim üçün əzizdir, bizim üçün dəyərlidir və heç bir şey unudulmamalıdır, heç kəs 
unudulmamalıdır. 
Mən bu gün tarixdən daha çox danışsam, buna vaxt tələb olunar. Ona görə də, sadəcə, demək isətəyirəm ki, 
bütün mərhələlərdə Azərbaycanda neft sənayesinin yaranmasında, inkişaf etməsində, yeni-yeni neft və qaz 
yataqlarının kəşf olunmasında zəhmət çəkmiş, böyük işlər görmüş, qəhrəmanlıqlar göstərmiş, dünyaya böyük 
ixtiralar təqdim etmiş insanlar da bizim tariximizdə görkəmli yer tuturlar. Biz onları da heç vaxt unuda bilmərik. 
Bu gün, Azərbaycanın müstəqilliyinin onuncu ilində, Azərbaycanda yeni neft erasının başlanmasının 
yeddinci ilində biz Azərbaycan neftçilərinin bütün nəsillərinə böyük hörmət, ehtiramımızı bildirməliyik, 
minnətdarlığımızı bildirməliyik və bəyan etməliyik ki, məhz onların gördüyü işlər Azərbaycanda bu qədər 
böyük neft və qaz sənayesi potensialı yaradıbdır. Bu isə bu gün müstəqil Azərbaycanın ən böyük, ən dəyərli sər-
vətidir.  
Azərbaycan neft ölkəsidir deyəndə, bu heç də o demək deyildir ki, Azərbaycanda ancaq neft sənayesi olubdur. Neft 
sənayesi Azərbaycanda sənayenin bir çox başqa sahələrinin yaranmasına və inkişaf etməsinə əsas yaradıbdır. Məsələn, 
Azərbaycanın maşınqayırma sənayesi. Bunun ən böyük hissəsi neft maşınqayırma zavodlarıdır. Məlumdur ki, 1970-ci 
illərdə Sovet İttifaqında neft avadanlığının 70 faizi Azərbaycanın neft maşınqayırması zavodlarında istehsal olunur və 
neft sənayesi bu avadanlıqla təmin edilirdi.  
Mən dedim ki, Azərbaycanda neft sənayesinin inkişafı və görülən işlər dünya iqtisadiyyatına müsbət təsir edib, SSRİ 
dövlətinin həyatında böyük rol oynayıbdır. Ancaq təkcə onunla yox ki, sadəcə, bizim təcrübəmizi görüblər, yaxud bizim 
neft hasilatından əldə olunan gəlirlərdən istifadə ediblər. Yox. Azərbaycanın neftçiləri, alimləri öz təcrübəsi, biliyi, elmi 
ilə SSRİ-nin bir çox bölgələrində neft və qaz yataqlarının kəşf edilməsində və işlənməsində böyük xidmətlər 
göstərmişlər. Yəni onlar o illərdə – hələ 1930-cu illərdə SSRİ-nin başqa bölgələrinə ezam edilmişdilər. Orada ikinci 
Bakı, üçüncü Bakı, dördüncü Bakı kimi böyük neft mərkəzlərinin yaranmasında iştirak ediblər. Bu da Azərbaycan 
neftçilərinin xidmətləridir.  
İndi Rusiyanın böyük neft hasilatı bölgələrinin hansına getsəniz, orada xeyli miqdarda azərbaycanlı 
görəcəksiniz. Onlar 30–40 il bundan öncə oraya gediblər, yerləşiblər, böyük xidmətlər göstəriblər və orada artıq 
məskunlaşıblar, orada da yaşayırlar. Bu bizdə, sadəcə, iftixar hissi doğurur. Ona görə ki, demək, azərbaycanlı, 
Azərbaycan neftçisi gedib Rusiyanın müxtəlif bölgələrində neft hasilatının təmin olunması üçün yardım 
göstərir, onları öyrədir, öz təcrübəsini verir və ora artıq onun üçün xoş olduğuna görə, oranı sevdiyinə görə ora-
da da yaşayır. Biz bununla fəxr edirik.  
66 
 
Bütün bunların hamısı Azərbaycanın böyük sənaye, iqtisadi potensialının yaranmasının əsasını təşkil edir. Təbiidir 
ki, neft və neft məhsullarının kənd təsərrüfatında, başqa sahələrdə istifadə edilməsi də bütün Azərbaycan 
iqtisadiyyatını təmin edən amillərdəndir.  
Ancaq fəxr edirk ki, biz 1991-ci ilin sonunda dövlət müstəqilliyini elan etdiyimiz zaman, o vaxt ölkəmizin 
çox çətin şəraitdə yaşamasına, böyük sınaqlardan keçməsinə baxmayaraq, Azərbaycan o dövrə, yəni 
müstəqilliyin elan  edildiyi dövrə artıq böyük iqtisadi, sənaye potensialı və elmi, intellektual potensialla 
gəlmişdi. Əgər, bax, bu tarix olmasaydı, əgər bu keçmiş olmasaydı, əgər bütün bu tarix boyu görülən işlər 
Azərbaycan xalqında elmin, mədəniyyətin inkişafına öz təsirini göstərməsəydi, biz müstəqillik əldə edən zaman 
və ya ondan sonra rast gəldiyimiz başqa çətinliklərlə yanaşı, iqtisadiyyat sahəsində daha da böyük çətinliklərlə 
üzləşə bilərdik. 
Biz keçən il Azərbaycanda Neft Akademiyasının yaranmasının 80-ci ildönümünü qeyd etdik. Neft 
Akademiyası 80 ildə təkcə Azərbaycan üçün yox, keçmiş SSRİ-nin bütün bölgələri üçün yüksək səviyyəli kadr-
lar hazırlamışdı. Bu, təhsil ocağıdır. Amma Azərbaycanın bütün neft sahəsində gördüyü bu işlər ona yeni bir ad 
veribdir– Azərbaycan Neft Akademiyası adını alıbdır.  
Bütün bunların əsasında Azərbaycanda neft sənayesinin üçüncü mərhələsi başlandı. Bu isə bizim 
Azərbaycanın dövlət müstəqilliyinin əldə edilməsindən sonra və onun birbaşa nəticəsi kimi meydana çıxdı.  
Bir də qeyd edirəm, biz yeni neft strategiyasını yaradarkən, Azərbaycanın neft sənayesinin yeni erası 
başlayarkən böyük potensiala malik idik. Burada çıxış edənlər bu barədə söylədilər. Bunlar olmasaydı, biz bu 
neft strategiyasını yaradıb, qısa müddətdə bu cür nailiyyətlər əldə edə bilməzdik.  
Burada doğru deyildi, təəssüflər olsun ki, 1990–1993-cü illərdə Azərbaycandakı hakimiyyətsizlik, hərc-
mərclik, Ermənistanın Azərbaycana etdiyi təcavüz, ictimai-siyasi sabitliyin pozulması – bunların hamısı 
Azərbaycanın iqtisadiyyatını tənəzzülə uğratdı. O cümlədən əsas sahə olan, iqtisadiyyatın əsasını təşkil edən 
neft sənayesini tənəzzülə uğratdı. Bir neçə il lazım oldu ki, o tənəzzülün qarşısı alınsın, ondan sonra inkişafa 
başlayaq. Biz buna yalnız 1995–1996-cı illərdə nail olduq. Ancaq bu bizim üçün, müstəqil Azərbaycan üçün ye-
tərli deyildi.  
Yəni tək Azərbaycanın öz imkanları çərçivəsində iş görmək və Azərbaycana məxsus olan çox zəngin neft və qaz 
yataqlarının işlənilməsini təmin etmək – bu, artıq bizim özümüz üçün çətin vəzifə idi. Ona görə də biz yeni neft 
strategiyasını yaratdıq və onu inkişaf etdirməyə başladıq. 
Mən qeyd etdim ki, dünyada ilk dəfə Neft Daşlarında dənizin dərinliyindən neft çıxarılıbdır. Ancaq o zamandan 25 il 
sonra dünyanın bir çox bölgələrində dənizin daha da çox dərinliklərindən neft və qaz hasilatına başlayıblar. Bunun üçün 
çox yüksək səviyyəli texnikaya və texnologiyaya malik olan işlər lazım idi. Bu isə Azərbaycanda yox idi. Ona görə 
bizim başqa yolumuz yox idi. Biz bu yolla getməli idik. Təkcə ona görə yox ki, bizim başqa yolumuz yox idi. Bir də ona 
görə ki, 1993–1994-cü illərdə hazırladığımız yeni neft strategiyası təkcə iqtisadi, kommersiya xarakteri daşımır. Bu, 
Azərbaycanın dünya iqtisadiyyatına inteqrasiyası üçün ən əsas yollardan biridir. Biz artıq bunun canlı şahidiyik ki, bizim 
bu fikrimiz, bizim bu arzumuz ötən yeddi il müddətində həyata keçirilibdir.  
Ancaq neft strategiyasını yaratmaq və onun əsasını qoymaq, çox böyük təcrübəyə, böyük potensiala, böyük 
maliyyə vəsaitinə malik olan şirkətləri Azərbaycana cəlb etmək asan proses, asan iş deyildi. Bunun üçün 
Azərbaycanda mövcud olan anarxiyaya, hərc-mərcliyə, hakimiyyətsizliyə son qoyulmalı idi. Bunun üçün 
Azərbaycanda ictimai-siyasi sabitliyi təmin etmək lazım idi. Bunun üçün Azərbaycanda hər bir şirkətin 
qorxmadan, çəkinmədən işləməsinə zəmanət verən şərait lazım idi. Biz bunların hamısını yaxşı bilirdik. Bilərək 
də bu işləri kompleks şəkildə aparırdıq. Bəli, əgər 1993-cü ildə Azərbaycanda ictimai-siyasi sabitliyin təmin 
olunmasına başlamasaydıq və ona nail ola bilməsəydik, təbiidir ki, indi Azərbaycanda çalışan neft şirkətləri 
buraya gəlməzdilər. Bizim yeni neft strategiyamız da ancaq fərziyyə kimi, yaxud nəzəriyyə kimi qala bilərdi. 
Ona görə də bizim gördüyümüz bu işlər Azərbaycanda ictimai-siyasi sabitliyi təmin etdi. Bizə inandılar. Bizə 
etibar etdilər. Azərbaycana axın başlandı.  
Baxmayaraq ki, 1993-cü ilin sonundan 1994-cü ilin sentyabrına qədər «Əsrin müqaviləsi»nin hazırlanması 
ilə məşğul idik, o da çox mürəkkəb şəraitdə keçirdi. Çünki bir çox məsələlərdə bizim o qədər də təcrübəmiz yox 
idi. Biz çox məsələlərdə ayrı-ayrı şirkətlərlə eyni fikrə gələ bilmirdik. Biz bunların hamısını bir neçə ay 
müddətində etdik və 1994-cü il sentyabrın 20-də ilk böyük müqavilə, «Əsrin müqaviləsi» adlanan müqavilə 
imzalandı. Bu, dünyada bir bomba kimi partladı. Bu, Azərbaycanı bütün dünyaya yenidən tanıtdı. Bu, eyni 
zamanda Azərbaycanın xarici sərmayə üçün nə qədər əlverişli olduğunu nümayiş etdirdi. Buna sevinənlər də 
oldu, amma kədərlənənlər də oldu. Buna tərəfdarlar da oldu, əleyhinə çıxanlar da oldu. Ancaq bunların hamısını 
bir yerə cəmləsək, bizim bu işimizə həm xaricdə, həm daxildə maneçilik törədənlər oldu. Xaricdəkilər ona görə 
mane olmağa çalışdılar ki, onlar Azərbaycanın inkişafını istəmirdilər. Azərbaycanı əzmək, boğmaq istəyirdilər. 
Bunu anlamaq olar. Amma daxildə isə insanlar öz şəxsi mənafeyini hər şeydən üstün tutaraq xalqın, millətin 
mənafeyini öz şəxsi məqsədlərinə qurban verərək, bunların qarşısını almağa çalışdılar. Məlumdur ki, müqavilə 
imzalanandan bir neçə gün sonra biz böyük faciələrlə rastlaşdıq. Bir dəstə cinayətkar qaçırıldı. İki terror hadisəsi 
baş verdi. Ondan bir neçə gün sonra burada silahlı çevrilişə cəhd göstərildi. Ancaq xalq artıq anlayırdı ki, yox, 
67 
 
bu yol, Azərbaycan dövlətinin, Azərbaycan prezidentinin tutduğu yol ən doğru yoldur. Ona görə də xalq 
dövlətlə oldu, xalq bizimlə oldu və biz onların qarşısını aldıq. 
Sonrakı illərdə də biz çox çətinliklərlə, maneələrlə rastlaşdıq. Bir neçə ölkədə bizim əleyhimizə mətbuatda 
indiyə qədər də təbliğat aparılır. Təbiidir ki, Azərbaycana düşmən gözü ilə baxan, yaxud da ki, qısqanan 
dairələrin fəaliyyəti nəticəsində yenə də Azərbaycanı dünya miqyasında gözdən salmaq istəyirlər. Azərbaycanda 
əvvəl bəyan edilən qədər neft və qaz ehtiyatlarının olmaması haqqında fikirlər söyləyirlər. Bu bizi narahat etmir.  
Eyni zamanda bu, dünyada gedən proseslərin bir hissəsidir.  
Dünya rəqabət dünyasıdır. Dünya mübarizə dünyasıdır. Bu bizi narahat etmir. Ona görə ki, biz öz işimizi 
bilirik. Biz gördüyümüz işlərin əsasını bilirik. Biz həqiqəti bilirik. Əgər bilməsək, biz nə özümüzü, nə də 
başqalarını aldadarıq. Təsadüfi deyildir ki, qısa bir zamanda, «Əsrin müqaviləsi» imzalanandan təxminən 5–6 il 
keçdi, 21 müqavilə imzalanıbdır. 14 ölkədən 30 böyük neft şirkəti burada fəaliyyət göstərir. Bunlarla yanaşı, 
400-ə qədər servis xidməti göstərən müxtəlif xarici ölkələrdən çox böyük potensiala malik olan şirkətlər burada 
fəaliyyət göstərir. Bütün bu şirkətlərdə 10 mindən artıq Azərbaycan vətəndaşı, Azərbaycan mütəxəssisi, 
Azərbaycan gənci özünə yaxşı iş yeri tapıbdır. Təkcə bu deyildir. Buradakı hər bir şirkətin fəaliyyətindən Azər-
baycanın xəzinəsinə gəlirlər gəlir. Artıq biz birinci müqavilənin – «Əsrin müqaviləsi»nin icrasından mənfəət 
nefti alırıq. Neft fondu yaranıbdır. İndi orada 435 milyon dollardan artıq vəsait toplanıbdır. Bunların hamısı işin 
hələ başlanğıcıdır. Əminəm ki, biz bu yeddi il ərzində həm öz xalqımıza, millətimizə, vətəndaşlarımıza 
gördüyümüz işlərin bu gün üçün, gələcək üçün nə qədər faydalı olduğunu sübut etdik, eyni zamanda, dünyada 
böyük etibar, etimad qazandıq. 
Bu illərdə biz təkcə neft və qaz yataqları ilə məşğul olmadıq. Təbiidir ki, əgər neft çox miqdarda hasil olunursa, onu 
dünya bazarlarına çıxarmaq lazımdır.  
«Şahdəniz» yatağını kəşf etdik. Doğrudur, onu çoxdan kəşf etmişdilər. Yəni onun artıq işlənilməsinə 
başlandı. Qısa bir müddətdə orada 1 trilyon kubmetrdən artıq qazın olması aydın oldu. İndi artıq biz bir tərəfdən 
«Şahdəniz» yatağında iş aparırıq, ikinci tərəfdən, qazın ixracı üçün yol axtarırıq və onu tapmışıq. Biz artıq iki 
ixrac kəmərindən istifadə edirik. Bakı–Novorossiysk və Bakı–Supsa. Əsas neft ixrac kəməri Bakı–Tbilisi–
Ceyhandır. Biz böyük çətinliklərdən və müqavimətlərdən keçərək buna nail olduq. 1997-ci ildə Ankara bə-
yannaməsi, 1997-ci ildə İstanbulda imzalanmış saziş və verilən bəyannamə, sonra isə Türkiyə və Azərbaycan, 
Gürcüstan və Azərbaycan arasında imzalanmış kommersiya sazişləri artıq Bakı–Tbilisi–Ceyhan neft kəmərinin 
inşasına başlanmasına şərait yaratdı.  
Bu iş başlanıb və 2004-cü ildə qurtaracaqdır. 2005-ci ilin əvvəlində artıq Azərbaycan nefti həmin bu Bakı–Tbilisi–
Ceyhan neft kəməri ilə, uzun məsafədə Gürcüstan və Türkiyə ərazisindən keçərək Aralıq dənizində Ceyhan limanına 
çatacaqdır. Ceyhan limanından dünya bazarına çıxacaqdır.  
Mən mart ayında Türkiyədə rəsmi səfərdə olduğum zaman biz qazın ixracı üçün də saziş imzalamışıq. 
Gürcüstanla danışıqlar aparılır. Bu günlərdə o saziş də imzalanacaqdır. Beləliklə, biz qazın ixrac olunması üçün 
də xüsusi kəmərin çəkilməsinə başlayacağıq. Yəni qazın çıxarılması təmin olunduqda onun dərhal ixracı təmin 
edilsin.  
Bir tərəfdən, dünyanın böyük neft şirkətlərinin Azərbaycana, Xəzər dənizinə cəlb edilməsi, ikinci tərəfdən, neftin və 
qazın Avropa istiqamətində ixrac olunması – bunlar, yenə də deyirəm, təkcə iqtisadi, kommersiya məsələsi deyildir. Bu, 
siyasi məsələdir. Bir də qeyd edirəm, bu bizim Qərb ilə, inkişaf etmiş ölkələrlə inteqrasiyamızın əsasıdır. Bu, eyni 
zamanda bizim bölgəmizdə təhlükəsizliyin təmin olunmasının əsasıdır. Demək, bu, eyni zamanda böyük bir siyasi 
məsələdir. Biz bu məsələni, problemi də həll edirik.  
Yeni neft strategiyası əsasında bizim gördüyümüz bütün bu işlər gələcəyə yönəlibdir. Biz artıq bu gün bunun 
faydasını görürük. Mən sizə bir neçə rəqəmlər deyim. «Çıraq» neft platformasından 16 milyon ton neft hasil olunubdur 
və dünya bazarlarına çıxarılıbdır. Azərbaycan oradan öz neft mənfəətini götürübdür. Ancaq bu hələ indi əldə olunan 
nailiyyətlərdir. Gələcəkdə isə, indi təsəvvür edin, təkcə «Azəri», «Çıraq» yataqlarından, «Günəşli» yatağının dərinlikdə 
yerləşən hissəsindən ildə təxminən 50–60 milyon ton neft çıxarılması nəzərdə tutulubdur.  
Azərbaycanda görülən bütün bu işlərə təxminən 60 milyard dollar həcmində vəsait, sərmayə qoyulması nəzərdə 
tutulubdur. Təbiidir ki, bunlar bir-iki-üç gündə həyata keçirilmir. Bunun bəzilərinin müddəti 2005-ci ildir, bəzilərininki 
2007-ci ildir, bəzilərininki 2010-cu ildir. Hətta bəzilərininki 2015-ci ildir. Demək, biz indi həm bugünkü nəsillər üçün 
iqtisadi imkanlar yaradırıq, həm də gələcək nəsillərimizin xoşbəxt, firavan yaşaması üçün əsas yaradırıq və onlara böyük 
irs qoyub gedəcəyik.  
Ancaq bu işlərin uğurla həyata keçirilməsi üçün biz daim Azərbaycanda dövlət quruculuğunu 
möhkəmləndirməliyik. Azərbaycanda artıq demokratik, hüquqi, dünyəvi dövlət qurulub, bütün hakimiyyət 
orqanları yaranıb, iqtisadi, siyasi, hüquqi islahatlar həyata keçirilir və keçirilməkdədir. Bunlar öz nəticələrini 
verib, bundan sonra daha da dəyərli nəticələr verəcəkdir. Biz bu yolu tutmuşuq, bu yolla gedəcəyik.  
Azərbaycanda daxili ictimai-siyasi sabitliyi qoruyub saxlamaq lazımdır. Bəziləri yenə də sabitliyi pozmağa 
cəhdlər göstərirlər. Ancaq əbəsdir. Onlar nə özlərini aldatsınlar, nə də başqalarını aldadıb pis yola salsınlar. 
Azərbaycanda yaranmış ictimai-siyasi sabitlik möhkəmdir, dönməzdir və əbədidir. Bu bizim və gələcək 
68 
 
nəsillərin üzərində olan ən əsas vəzifələrdən biridir. Güman edirəm ki, biz bu vəzifələri şərəflə yerinə 
yetirəcəyik.  
Bu gün çox əlamətdar bir gündür. Biz bu gün neftçilərin nailiyyətindən danışırıq. Ancaq Azərbaycanın hələ 
həll olunmamış problemləri də vardır. Azərbaycanın həyatında çox çətin işlər də var. Azərbaycan 
vətəndaşlarının bütün təbəqələrinin rifah halının təmin olunması vəzifəsi var. Azərbaycanın işğal olunmuş  
torpaqlarının azad olunması, ərazi bütövlüyünün bərpa edilməsi və köçkün vəziyyətində, çadırlarda yaşayan bir 
milyondan artıq insanın öz yerinə, yurduna qayıtması və dağıdılmış, viran olmuş Azərbaycan torpaqlarında yeni 
həyat qurulması vəzifəsi qarşıda durur. Təsəvvür edin, Azərbaycan nə qədər böyük işlər qarşısındadır. Biz neçə 
ildir ki, Ermənistan–Azərbaycan, Dağlıq Qarabağ münaqişəsini, Ermənistanın Azərbaycana etdiyi təcavüz 
nəticəsində yaranmış problemi sülh və danışıqlar yolu ilə aradan qaldırmaq istəyirik. Ancaq buna hələ nail ola 
bilməmişik. Lakin nail olacağıq. Mütləq nail olacağıq. Yerindən, yurdundan didərgin düşmüş insanlar öz elinə-
obasına qayıdacaqlar. Onda ikinci mərhələ başlanır. Gələcəklər öz torpaqlarına, amma ev yox, bina yox, məktəb 
yox, yol yox, körpü yox, nəqliyyat yox, infrastruktur yox. Heç bir şey yox. 
İndi görün, bizə nə qədər vəsait lazımdır ki, məsələni həll edəndən sonra bu işləri də görə bilək. İnsanları normal 
yaşamaq üçün təmin edək. İndi görün, bizim çiynimizə nə qədər böyük yük düşübdür. Bu da ancaq onun nəticəsidir ki, 
Ermənistan hələ 1988-ci ildən Azərbaycana qarşı torpaq iddiası ilə çıxış edərək, hərbi təcavüz edibdir. Onun qarşısı 
alınmayıbdır və ölkəmiz belə bəlalarla rastlaşıbdır. Ancaq bunlar da həll olunacaq, bunlar da hesab edirəm ki, geridə 
qalacaqdır. 
Bizim ən böyük vəzifəmiz Azərbaycanın dövlət müstəqilliyini qorumaq, saxlamaq, möhkəmləndirmək, inkişaf 
etdirmək və onu əbədi etməkdən ibarətdir. Həyata keçirdiyimiz daxili və xarici siyasət, o cümlədən Azərbaycanda 
hüquqi, demokratik, dünyəvi dövlətin qurulması, Azərbaycanın yeni neft strategiyası və Azərbaycan neftinin, qazının 
adlarını çəkdiyim kəmərlərlə dünya bazarlarına çıxarılması Azərbaycanın müstəqilliyinin daimi olması üçün əsas 
şərtlərdən biridir. Bu, müstəqilliyimizin təminatıdır. Ona görə də hər bir vicdanlı Azərbaycan vətəndaşı hansı şəraitdə 
yaşamasından asılı olmayaraq bilməlidir ki, o, xoşbəxt adamdır. Çünki o, artıq azaddır, öz ölkəsinin sahibidir, heç bir 
başqa ölkənin müstəmləkəsi, yaxud da ki, bir hissəsi olmayan müstəqil dövlətdə yaşayır. Bu, tarixi nailiyyətdir. Biz 
bunu qiymətləndirməliyik. Hər bir vətəndaş bunu qiymətləndirərək, Azərbaycanın müstəqilliyinin möhkəmlənməsi 
üçün öz töhfəsini verməlidir. Müxtəlif problemlər, fikir ayrılıqları ola bilər. Biz plüralist bir ölkədə yaşayırıq. Biz azad 
mətbuat ölkəsində yaşayırıq. Ancaq hər bir vətəndaş bilməlidir ki, Azərbaycanda dövlətçiliyin möhkəmlənməsi, 
Azərbaycanda hüquqi, demokratik dövlətin inkişaf etməsi və ən əsas şərt – Azərbaycanın müstəqilliyinin əbədi edilməsi 
hamının vəzifəsidir.  
Ancaq bilin ki, bizim müstəqilliyimizə qarşı yönəldilmiş təhlükələr də var. Heç kəs arxayınçılığa yol verməməlidir. 
Biz bu təhlükələrin qarşısını almalıyıq. Biz onlara imkan verməməliyik. Bunun üçün də təkcə dövlət yox, yaxud 
dövlətin başında duranlar yox, hər bir vicdanlı vətəndaş anlamalıdır, bilməlidir ki, bizim müstəqilliyimizin bu günü və 
gələcəyi Azərbaycan xalqının birliyindən, Azərbaycan xalqının həmrəyliyindən, Azərbaycan xalqının öz müstəqilliyini 
qorumaq əzmindən asılıdır. Əminəm ki, mənim bu sözlərimi eşidən hər bir vətəndaş bu yolda öz xidmətlərini 
göstərəcək və göstərməlidir. Mən əminəm ki, biz Azərbaycanın müstəqilliyini qoruyacağıq, saxlayacağıq və gələcək 
nəsillərə müstəqil, yüksək iqtisadiyyata və potensiala malik olan bir dövlət bəxş edəcəyik. Bu bizim hamımızın – həm 
neftçilərin, həm bütün başqa sahədə çalışan insanların, adi vətəndaşların vəzifəsidir. Bu Azərbaycan dövlətinin vəzifə-
sidir. Bu, Azərbaycan prezidentinin vəzifəsidir. Əmin ola bilərsiniz ki, mənə göstərilən bu etimadı yüksək qiymət-
ləndirərək, bu vəzifəni həyatımın son dəqiqəsinə qədər şərəflə yerinə yetirəcəyəm.  
Azərbaycan neftçilərinə eşq olsun! 
Yaşasın azad, müstəqil Azərbaycan, Azərbaycan, Azərbaycan! 
                                                  
«Neftçilər günü»nə həsr olunmuĢ bayram konserti 
baĢa çatdıqdan sonra səhnə arxasında incəsənət 
ustaları ilə söhbət 
      
H e y d ə r  Ə l i y e v: Axşamınız xeyir olsun. Bu gün «Neftçilər günü»nə layiq konsert verdiniz. Neftçilər bizim 
cəmiyyətimizin, millətimizin ən qabaqcıl insanlarıdır. Buna görə də siz onlara layiq konsert təqdim etdiniz. Ancaq mən 
indi buraya gələrək fikirləşirəm ki, təkcə mən 1 saat 15 dəqiqə nitq söyləmişəm. Siz hamınız bir yerdə 1 saat çıxış 
etmisiniz. Belə də ədalətsizlik olar? Mən zarafat edirəm.  
Bu gün çox yaxşı konsert nümayiş etdirdiniz. Azərbaycan mədəniyyətinin nə qədər yüksək səviyyədə 
olduğunu yenə də göstərdiniz. Mən sizə təşəkkür edirəm və arzulayıram ki, bizim incəsənətimiz daha da inkişaf 
etsin.  
Bilirsiniz, dünyada indi musiqi, mahnı bir az dəyişibdir. Məsələn, bizim Poladın özü də bu dəyişiklikləri 
edənlərdən biridir. Amma mən bu gün qulaq asdım. Məsələn, Bülbülün səsi, onun neftçi Qurbana aid oxuduğu 
mahnı, yaxud da «Azərbaycan» mahnısı. Bilirsiniz – mən buradakıları demirəm, təbiidir – yəni o vaxt bunların 
hər biri insanları çox yüksək səviyyədə, incəsənətə məhəbbət hissi ilə tərbiyə ediblər. Belə insanlar, keçmişdə 
69 
 
bizim incəsənətimizi inkişaf etdirən insanlar, təbiidir ki, ölməzdirlər. Bu gün də çox gözəl nəsil yetişir və yeti-
şibdir. Bunların çoxu da, demək olar ki, orta nəsildir. Azərbaycanın özünəməxsus musiqisi, incəsənəti ya-
şamalıdır. Qərbdə qışqırırlar, qışqırırlar. 
P o l a d  B ü l b ü l o ğ l u  (Mədəniyyət naziri):  Cənab Prezident, çalışırıq saxlayaq.  
H e y d ə r  Ə l i y e v:  Həqiqi incəsənət budur. İnsanlara zövq verən sənət budur. Yoxsa, o qədər qışqırırlar, başa 
düşmürsən nə deyirlər, neyləyirlər. İndi bu, dəb olubdur. Oradan bura, buradan oraya atlanıb-düşürlər. Amma nə 
oxuyur, başa düşülmür. Sən başa düşürsən? 
P o l a d  B ü l b ü l o ğ l u:  Yox, mən də başa düşmürəm.  
H e y d ə r  Ə l i y e v:  Axı sən də hoppanırdın. 
P o l a d  B ü l b ü l o ğ l u:  Cənab Prezident, mənim hoppanmağım bir az ayrı idi.  
     H e y d ə r  Ə l i y e v:  Hər halda, Azərbaycan musiqisi, incəsənəti çox gözəldir. Ona görə yox ki, mən 
azərbaycanlıyam, öz millətimin incəsənətini, musiqisini, mahnısını sevirəm. Mən obyektiv insan kimi, həm 
Qərb musiqisinə, həm də başqa xalqların musiqisinə, incəsənətinə, rəqsinə böyük hörmət və rəğbət bəsləyən 
insan kimi deyirəm ki, bizim Azərbaycanın qədim zamanlardan indiyə qədər formalaşmış incəsənəti, musiqisi 
çox dəyərlidir.  
Burada danışarkən neftçilərin tarixindən dedim. Amma o vaxt yadımdadır, neftçi Qurban haqqında mahnı – 
hansı ki, bu gün Bülbülün ifasında səsləndirildi – insanlarda neftə, Neft Daşlarına nə qədər həvəs yaradırdı. 
Yaxud, «Azərbaycan» mahnısı, başqa mahnılar.  
Bilirsiniz, indiki musiqidə söz demək yoxdur, qışqırmaqdır. Əsas ritmdir, hoppanıb-düşməkdir. Bizdə həm teatr 
sənəti, söz sənəti, şeir sənəti, həm rəqs sənəti, həm də mahnı sənəti var və hərəsinin də özünəməxsus gözəlliyi var, 
musiqisi də, təbiidir ki, çox gözəldir.  
Məsələn, Xuraman xanım, adətən, klassik əsərləri ifa edir. Amma bu gün Tofiq Quliyevin Bakı haqqında mahnısını 
ifa etdi. 
Sizin çoxunuz onları görməmisiniz, eşitmisiniz. Mənim gəncliyim o vaxt keçibdir. Ona görə o mahnılar 
mənim üçün çox əzizdir. Məsələn, rəhmətlik Tofiq Quliyev çox gözəl mahnılar bəstələyibdir. Çox gözəl. O vaxt 
Azərbaycanda gözəl, insanın ürəyinə yatan, eyni zamanda, müasir mahnı yazanlar Tofiq Quliyev idi, Rauf 
Hacıyev idi və başqaları idi. Mən bu gün heç kəsi bir-birinə qarşı qoymaq istəmirəm. Ancaq indi hamısının 
adını deyə bilmərəm, bu gün bunlar səsləndi, ona görə də  bunları deyirəm.  
Çox yaxşı ki, həm klassik, həm də müasir mahnılar oxuyursan. Sizin rəqsiniz də həmişə gözəldir. Sizin 
ansamblın 30 illiyi ilə əlaqədar fərman vermişəm. Nə vaxt yubiley edəcəksiniz? 
P o l a d  B ü l b ü l o ğ l u:  Cənab Prezident, vaxtını Sizinlə razılaşdıracağıq. 
H e y d ə r  Ə l i y e v (Baş nazir Artur Rasizadəyə müraciətlə): Bunların maaşları məsələsi. Biz incəsənət 
ustalarının müxtəlif təbəqələrinin maaşlarını artırdıq. İndi simfonik orkestr gör necə yaxşı vəziyyətdədir. Sonra 
xor kapellası, balet və sair. Hamısını artırmışdım. İndi Dövlət Rəqs Ansamblının 30 illiyidir. Mən onun qeyd olun-
ması barədə fərman vermişəm. Sən bax, 3-4 gün ərzində mənə de. Çünki maaşlarını artırmasam, bunlar yubileyi qeyd 
etməyəcəklər.  
P o l a d  B ü l b ü l o ğ l u:  Cənab Prezident, elə onu gözləyirlər. 
H e y d ə r  Ə l i y e v:  Məleykə xanım, sizin maaşınız necədir, çatır, yoxsa yox?  Artıracağıq. Bilirsiniz, 
biz gərək bunları öz imkanlarımıza görə edək. Amma görürsünüz, imkanlarımız da artır, qısa bir müddətdə, son 
üç ildə bu işlərdə nə qədər irəliləmişik. 
Çox sağ olun. Çox gözəlsiniz, qəşəngsiniz, yaxşı oxuyursunuz, yaxşı şeir söyləyirsiniz, yaxşı oynayırsınız. 
Sağ olun. 
 
70 
 
 
 
 
BOTSVANA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB FESTUS MOQAEYƏ   
  
Hörmətli cənab Prezident! 
Botsvana Respublikasının milli bayramı – Müstəqillik elan edilməsi günü münasibətilə Sizi və dost 
Botsvana xalqını ürəkdən təbrik edirəm. 
Ümidvaram ki, ölkələrimiz arasındakı əlaqələrin inkişafı xalqlarımızın rifahına xidmət edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə,  
   
                                                                 HEYDƏR ƏLĠYEV 
                                   Azərbaycan Respublikasının Prezidenti 
 
Bakı şəhəri, 23 sentyabr 2001-ci il 
 
 
 
71 
 
 
 
 
LESOTONUN KRALI  
ƏLAHƏZRƏT III LETSĠYEYƏ 
 
Əlahəzrət! 
Lesoto Krallığının milli bayramı – Müstəqillik günü münasibətilə Sizi və Kral ailəsinin üzvlərini ürəkdən 
təbrik edirəm. Ümidvaram ki, ölkələrimiz arasındakı əlaqələr genişlənəcək və xalqlarımızın rifahının 
yüksəlməsinə xidmət edəcəkdir. 
Sizə möhkəm cansağlığı, uğurlar, ölkənizin bütün vətəndaşlarına əmin-amanlıq və tərəqqi arzulayıram. 
 
Hörmətlə, 
 
                                              HEYDƏR ƏLĠYEV 
                                Azərbaycan Respublikasının Prezidenti  
 
Bakı şəhəri, 25 sentyabr 2001-ci il 
 
 
 
72 
 
 
 
 
ÇĠN XALQ RESPUBLĠKASININ SƏDRĠ  
ZATĠ-ALĠLƏRĠ  
CƏNAB TSZYAN TSZEMĠNƏ  
 
Hörmətli cənab sədr! 
Çin Xalq Respublikasının milli bayramı – Respublika elan edilməsi günü münasibətilə Sizi və dost Çin 
xalqını ürəkdən təbrik edirəm. 
Ümidvaram ki, Azərbaycan Respublikası ilə Çin Xalq Respublikası arasında ardıcıl olaraq genişlənən 
dostluq və əməkdaşlıq əlaqələri xalqlarımızın rifahı naminə daha da möhkəmlənəcəkdir.  
Sizə möhkəm cansağlığı və uğurlar, dost Çin xalqına sülh, əmin-amanlıq və firavanlıq arzulayıram. 
 
Hörmətlə,    
 
       HEYDƏR ƏLĠYEV 
                                 Azərbaycan Respublikasının Prezidenti 
 
     Bakı şəhəri, 25 sentyabr 2001-ci il 
 
 
73 
 
 
 
 
NĠGERĠYA FEDERATĠV RESPUBLĠKASININ  
PREZĠDENTĠ ZATĠ-ALĠLƏRĠ  
CƏNAB OLUSEQUN OBASANCOYA 
 
Hörmətli cənab Prezident! 
Nigeriya Federativ Respublikasının milli bayramı – Müstəqillik günü münasibətilə Sizi və dost Nigeriya xalqını 
ürəkdən təbrik edirəm. 
Əminəm ki, Azərbaycan Respublikası ilə Nigeriya Federativ Respublikası arasında təşəkkül tapmaqda olan dostluq 
münasibətləri genişlənərək xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, Nigeriya xalqına əmin-amanlıq və tərəqqi arzulayıram.  
 
Hörmətlə,   
 
               HEYDƏR ƏLĠYEV 
                                 Azərbaycan Respublikasının Prezidenti          
 
Bakı şəhəri, 25 sentyabr 2001-ci il 
 
 
 
 
 
 
 
 
 
 
74 
 
 
 
 
ALMANĠYA FEDERATĠV RESPUBLĠKASININ KANSLERĠ   
ZATĠ-ALĠLƏRĠ CƏNAB GERHARD ġRÖDERƏ   
 
 
Hörmətli cənab kansler! 
Almaniya Federativ Respublikasının milli bayramı – Alman birliyi günü münasibətilə Sizi və dost alman 
xalqını səmimi-qəlbdən təbrik edirəm. 
Azərbaycan Respublikası və Almaniya Federativ Respublikası arasında dostluq və əməkdaşlıq münasibətlərinin 
hərtərəfli inkişafına böyük əhəmiyyət verirəm. Əminəm ki, bu münasibətlər daha da genişlənib dərinləşəcək və 
xalqlarımızın mənafeyinə xidmət edəcəkdir.  
Sizə möhkəm cansağlığı, işlərinizdə uğurlar, ölkənizə sülh, əmin-amanlıq və firavanlıq arzulayıram. 
 
Hörmətlə,    
 
          HEYDƏR ƏLĠYEV 
            Azərbaycan Respublikasının Prezidenti 
 
     Bakı şəhəri, 25 sentyabr 2001-ci il 
 
 
 
 
 
 
 
75 
 
 
 
 
ALMANĠYA FEDERATĠV RESPUBLĠKASININ PREZĠDENTĠ  
ZATĠ-ALĠLƏRĠ CƏNAB YOHANNES RAUYA  
 
Hörmətli cənab Prezident! 
Almaniya Federativ Respublikasının milli bayramı – Alman birliyi günü münasibətilə Sizi və dost alman 
xalqını ürəkdən təbrik edirəm. 
Ümidvaram ki, Azərbaycan Respublikası ilə Almaniya Federativ Respublikası arasında səmimi dostluq və 
əməkdaşlıq əlaqələri daim inkişaf edərək ölkələrimizin və xalqlarımızın rifahına xidmət edəcəkdir.  
Sizə möhkəm cansağlığı, işlərinizdə uğurlar, dost alman xalqına əmin-amanlıq və daha böyük tərəqqi 
arzulayıram. 
 
Hörmətlə,      
                                              HEYDƏR ƏLĠYEV 
  Azərbaycan Respublikasının Prezidenti 
 
Bakı şəhəri, 25 sentyabr 2001-ci il 
 
 
 
 
 
 
 
 
 
76 
 
 
 
 
KÜVEYT–AZƏRBAYCAN PARLAMENTLƏRARASI DOSTLUQ QRUPUNUN RƏHBƏRĠ CAMAL  
HÜSEYN FAHAT əl-ÖMƏRĠN BAġÇILIQ ETDĠYĠ NÜMAYƏNDƏ HEYƏTĠ ĠLƏ GÖRÜġDƏ 
SÖHBƏT 
 
Prezident sarayı 
 
27 sentyabr 2001-ci il  
  
H e y d ə r  Ə l i y e v:  Hörmətli qonaqlar, xoş gəlmisiniz. 
Güman edirəm ki, Küveytin parlament nümayəndə heyətinin Azərbaycana ziyarəti ölkələrimiz arasındakı 
əlaqələrin daha da inkişafına çox xidmət edəcəkdir.  
Mən bilirəm ki, siz burada çox görüşlər keçirmisiniz. Güman edirəm ki, Azərbaycanın bugünkü vəziyyəti ilə 
tanış ola bilmisiniz. Bildiyimə görə, bu görüşlər dostluq və mehribanlıq şəraitində keçir. Bu təbiidir. Çünki 
Küveyt ilə Azərbaycan arasında çox sıx dostluq, əməkdaşlıq əlaqələri yaranıbdır. Biz bu əlaqələri yüksək 
qiymətləndiririk. Buyurun.  
C a m a l  H ü s e y n  F a h a t  ə l-Ö m ə r:  Səmimi qəbula görə Sizə dərin minnətdarlığımı bildirirəm.  
 Zati-aliləri cənab Prezident! 
Ölkələrmiz arasında əlaqələrin inkişaf etməsi, yüksək inkişafda olması haqqında fikirlərinizə görə 
təşəkkürümüzü bildiririk. 
Biz burada özümüzü Azərbaycan xalqı, Azərbaycan müsəlmanları, öz qardaşlarımız arasında olduğumuz 
kimi hiss edirik. Bu qardaş ölkədə biz ancaq islama xas olan mehribanlıq və qardaşlıq hissləri görürük. 
Fürsətdən istifadə edərək, bu səfər zamanı bizi müşayiət edən Gövhər xanıma da dərin təşəkkürümü bildirmək 
istəyirəm.  
Mən Küveyt dövlətinin əmiri şeyx Cabir əl-Əhməd əl-Cabir əs-Sabahın və Küveyt parlamenti sədrinin 
salamlarını Sizə yetirirəm. 
Bildiyiniz kimi, biz burada bir çox görüşlər keçirdik. O cümlədən nazirliklərdə, parlamentdə görüşlər 
keçirdik. Bu görüşlərimizin hamısı qardaşlıq və səmimilik şəraitində keçmişdir. Biz hesab edirik ki, bu səfəri-
miz, görüşlərimiz ölkələrimiz arasında əlaqələrin daha da inkişaf etməsinə kömək göstərəcəkdir.  
Biz görüşlər və danışıqlar zamanı bir çox məsələləri daha yaxından müzakirə etdik, bu müsəlman ölkəsinin 
qayğıları, problemləri ilə tanış olduq. Hesab edirəm ki, belə görüşlər, danışıqlar iki müsəlman ölkəsi arasında 
əməkdaşlığın, əlaqələrin daha da sıx olmasına xidmət edəcəkdir. 
Hamı bilir ki, islam aləmi, islam ölkələri bir çox problemlər qarşısındadır. Biz əvvəl də bilirdik və burada bir 
daha öyrəndik ki, Ermənistanın təcavüzü nəticəsində Azərbaycan torpaqlarının 20 faizi işğal olunmuşdur, çoxlu 
qaçqınlar vardır. Bu təcavüz Azərbaycana bir çox problemlər gətirmişdir. Vaxtilə biz də belə problemlərlə 
üzləşmişdik. 
Siz bilirsiniz ki, İraqın Küveytə qarşı təcavüzü nəticəsində ölkəmiz bir sıra problemlərlə üzləşdi. Bu 
problemlərin bir qismi hələ də həll olunmamışdır. İraqdakı 625 əsir hələ də öz ölkəsinə qaytarılmamışdır. 
Cənab Prezident, xüsusi ilə Amerika Birləşmiş Ştatlarında baş vermiş terror hadisələri ilə bağlı bir çox 
informasiya vasitələrində islam ölkələrinə qarşı müəyyən kompaniya aparılır. Məlumdur ki, terrorçunun nə 
milliyyəti, nə də dini olur. Biz də terroru pisləyirik və terrorçuluğa qarşı çıxırıq. Amma bu məsələdən sui-
istifadə edərək, islam aləmini, islam ölkələrini başqa şəkildə təqdim etmək cəhdlərinə qarşı da öz 
münasibətimizi bildirməliyik. Hesab edirəm ki, bu sahədə də əməkdaşlığa, qarşılıqlı anlaşmaya ehtiyac vardır.  
Düşünürük ki, islam aləmində, eləcə də ərəb dünyasında olan problemlərin həlli üçün fəaliyyətimizin 
əlaqələndirilməsinə ehtiyac vardır. Biz bir-birimizə yaxın olmalıyıq, bu əlaqələri daha da möhkəmləndirməliyik. 
Gələcəkdə Küveytdə görüşmək arzusu ilə sözlərimi bitirmək istəyirəm. Sağ olun. 
H e y d ə r  Ə l i y e v:  Təşəkkür edirəm.  
Əvvəlcə Küveyt əmiri şeyx Cabir əs-Sabahın və Küveyt parlamenti sədrinin mənə çatdırdığınız salamlara 
görə təşəkkürümü bildirirəm. Xahiş edirəm, mənim qardaşlıq salamımı, hörmət və ehtiramımı onlara çat-
dırasınız. 
Sizin Azərbaycanda olduğunuz zaman əldə etdiyiniz təəssüratlar, təbiidir ki, bizim əlaqələrimizin daha da 
sürətlə inkişaf etməsinə imkan yaradacaqdır. Bizə yaxın olan dost Küveytlə bütün sahələrdə əməkdaşlıq etmək 
arzusundayıq və müəyyən sahələrdə də bu əməkdaşlıq həyata keçirilir.  
Bizim ölkələrimizin son tarixində və həyatında müəyyən oxşarlıqlar vardır. Siz bunu qeyd etdiniz. Siz artıq 
yaxşı bilirsiniz ki, 12-13 il bundan öncə qonşu Ermənistan tərəfindən Azərbaycana hərbi təcavüz edilibdir. 
Azərbaycanın ərazisinin 20 faizi işğal altındadır. İşğal olunmuş torpaqlardan 1 milyondan artıq soydaşlarımız 
77 
 
zorla çıxarılıbdır, ağır vəziyyətdə çadırlarda yaşayırlar. Bildiyimə görə, deyəsən, qaçqınlarla görüşmüş, onların 
vəziyyətini görmüsünüz. 
Ermənistan tərəfindən başlanmış bu hərbi təcavüz öncə ayrı-ayrı terror aktları vasitəsilə həyata keçirilirdi. Bu 
terror aktları da sonra böyük müharibəyə çevrildi. Müharibənin özü də, hərbi təcavüz də terrorun böyük bir 
hissəsidir.  
İraqın Küveytə qarşı hərbi təcavüzü və tökülən qanlar, verilən qurbanlar bizim xatirimizdədir. İraqın bu hərbi 
təcavüzü, demək olar ki, Küveytin iqtisadiyyatının və başqa sahələrinin çoxunu məhv etmişdi, dağıtmışdı. Biz o 
vaxt çox böyük məyusluqla və kədərlə sizin ölkənin başına gələn hadisələri izləyirdik və təbiidir ki, qardaş, dost 
xalq kimi, sizinlə bir yerdəydik. Amma eyni zamanda siz Dünya Birliyinin yardımı ilə bu təcavüzdən xilas 
oldunuz. Bu hadisələrdən xeyli vaxt keçibdir. Təbiidir ki, siz ölkənizi bərpa etmisiniz, amma bildirdiyiniz kimi, 
hələ çox problemlər həll olunmayıbdır. Sizin vətəndaşlarınız İraqda əsir olaraq qalırlar. Biz bunların hamısını 
anlayırıq.  
İndi təsəvvür edin, biz hələ indiyə qədər bu təcavüzdən xilas olmamışıq, torpaqlarımız işğal altındadır. İşğal 
olunmuş ərazilərdə də hər şey dağıdılıbdır. Ona görə biz işğal olunmuş torpaqların azad edilməsi üçün çalışırıq. 
Ondan sonra isə bizim vətəndaşlarımızın öz yerinə qayıtması və orada həyatın bərpa olunması – təsəvvür edin, 
bu nə qədər böyük vaxt tələb edəcək, nə qədər böyük vəsait tələb edəcək və biz hələ nə qədər böyük 
problemlərlə üzləşəcəyik.  
Həm İraqın Küveytə hərbi təcavüzü, həm Ermənistanın Azərbaycana hərbi təcavüzü əsassız torpaq iddiaları 
ilə əlaqədardır. Ona görə də bütün dünya, hər bir ölkə, bizim kimi bir-biri ilə yaxın olan ölkələr gərək 
beynəlxalq hüquq normalarına riayət olunması və onun pozulmaması yolunda bundan sonra da çalışsınlar və 
əməkdaşlıq etsinlər.  
Son illər bu hərbi təcavüz eyni zamanda ayrı-ayrı yerlərdə çox dəhşətli terror hadislərinin meydana 
çıxmasının səbəbkarı olur. Sentyabrın 11-də Amerika Birləşmiş Ştatlarında – Nyu-Yorkda, Vaşinqtonda həyata 
keçirilmiş dəhşətli terror aktları təkcə Amerika əleyhinə yox, Amerika xalqına yox, bütün dünyaya, sülhə, 
demokratiyaya yönəldilmiş çox təhlükəli bir cinayətdir. 
Biz hansı formada, hansı şəkildə olursa-olsun, dünyanın hansı ölkəsində olursa-olsun, həmişə terror aktlarını 
pisləmişik və bu gün də pisləyirik. Ona görə də Amerika Birləşmiş Ştatlarında törədilmiş terror aktlarını bütün 
bəşəriyyətə, sülhə, bütün dünyaya yönəldilmiş terror aktı kimi qiymətləndiririk, o cümlədən bizim özümüzə 
qarşı, ölkəmizə qarşı edilən terror aktı kimi qiymətləndiririk. Biz bəyan etmişik və bu gün bir daha bəyan 
edirəm ki, terror aktlarının qarşısını almaq üçün, sentyabrın 11-də Amerika Birləşmiş Ştatlarında terror aktlarını 
həyata keçirən qüvvələrlə mübarizə aparmaq üçün, onları aşkara çıxarmaq, cəzalandırmaq üçün Amerika 
Birləşmiş Ştatları ilə və bu sahədə əməkdaşlıq etmək istəyən bütün ölkələrlə bir yerdəyik və bu işlərdə öz fəal 
iştirakımızı nümayiş etdirəcəyik.  
Biz eyni zamanda, dünyada ayrı-ayrı dairələrin terrorçuluğun guya ancaq islam aləminə, islam ölkələrinə aid 
olduğunu iddia etməsini də pisləyirik və buna qarşı öz etirazımızı bildiririk.  
Siz doğru buyurdunuz. Biz də bu fikirdəyik ki, terrorçunun nə milliyyəti var, nə də dini var. Amerika Birləşmiş 
Ştatlarının prezidenti cənab Corc Buş da öz bəyanatında, o cümlədən Amerikada müsəlman məscidini ziyarət etdiyi 
zaman bildirmişdir ki, bu terror aktlarının bütün müsəlmanlara aid edilməsinin əleyhinədir. Sadəcə, terrorçular hər bir 
dinə, hər bir xalqa mənsub olan insanlardan ibarətdir və indiiyə qədər dünya tarixi bunu dəfələrlə göstəribdir.  
Ona görə biz terrora, terrorçuluğa qarşı, xüsusən sentyabrın 11-də Amerikada törədilmiş terrora qarşı bütün 
səylərimizi birləşdirməliyik və birgə mübarizə aparmalıyıq. Eyni zamanda bəzi dairələrin terrorun guya ancaq 
islama mənsub olduğu barədə fikirlərinin də qarşısını almalıyıq. Biz şübhə etmirik ki, həmin o dəhşətli terror 
aktlarını həyata keçirmiş qüvvələr, şəxslər aşkar olunub yaxalanandan sonra – güman edirəm, bu, mütləq 
olacaqdır – məlum olacaq ki, bu, islamdan, islama mənsubiyyətindən irəli gəlmir, sadəcə, bu terrorçuların özlə-
rinin hansısa daxili aləmindən meydana çıxan bir hadisədir.  
Son illər onu göstərir ki, terror bütün ölkələr üçün təhlükəlidir. Küveyt xalqı və Azərbaycan xalqı bunu son illərdə 
özləri onlara qarşı yönəldilmiş dəhşətli terror hadisələrindən bu nəticəni çıxarır. Ona görə terrorçuluğa qarşı mübarizə, 
terrorun qarşısının alınması və terrorçuların yaxalanıb cəzalandırılması bizim hamımızın birgə borcudur. Bizim bu 
barədə fikirlərimiz eynidir. Sadəcə, siz də, mən də bu fikirləri bir daha səsləndirdik və aşkar oldu ki, fikirlərimiz eynidir. 
Ümid edirəm ki, sizin ölkəniz, çox zəngin bir ölkə İraqın təcavüzündən yaranmış bütün problemləri həll edəcəkdir. 
Güman edirəm ki, dost, qardaş ölkə kimi, siz də Azərbaycanın erməni təcavüzündən xilas olması, erməni terrorundan 
xilas olması üçün əlinizdən gələni etməlisiniz. 
Bir daha təşəkkür edirəm. Mənim dostluq, qardaşlıq salamlarımı Küveytin əmiri cənab Cabir əs-Sabaha 
çatdırarsınız. Sizin xalqınıza sülh və əmin-amanlıq arzulayıram. Təşəkkür edirəm.  
C a m a l  H ü s e y n  F a h a t  ə l - Ö m ə r:  Biz Sizə bir daha minnətdarlığımızı bildiririk. Bu bizim 
parlamentimizin binasının maketidir. İnşaallah, Siz Küveyti ziyarət edərkən bu binanı görəcəksiniz. Bunu hədiyyə 
olaraq Sizə təqdim edirəm. 
H e y d ə r  Ə l i y e v:  Gözəl binadır. Bunun içində görülən işlər daha da gözəldir. 
78 
 
C a m a l  H ü s e y n  F a h a t  ə l - Ö m ə r:  Biz Sizə bir daha minnətdarlığımızı bildiririk. Qiymətli vaxtınızı bizə 
sərf etdiyinizə görə təşəkkür edirik. 
 
 
 
 
 
 
 
 
 
79 
 
 
 
 
AZƏRBAYCAN PREZĠDENTĠ HEYDƏR ƏLĠYEV «HAKĠMĠYYƏT FORMULU»  
VERĠLĠġĠNDƏ  
    
Sentyabrın 27-nə keçən gecə saat 01.05 dəqiqədə Rusiya İctimai Televiziyasının və İTAR-TASS 
agentliyinin birgə layihəsi olan «Hakimiyyət formulu» verilişinin növbəti buraxılışı Azərbaycan Respublikasının 
Prezidenti Heydər Əliyevə həsr olunmuşdur. Həmin veriliş respublika televiziyası ilə də birbaşa 
yayımlanmışdır. Ölkə ictimaiyyətinin böyük marağını nəzərə alaraq, həmin verilişin tam mətni «Azərbaycan» 
qəzetində (29 sentyabr 2001-ci il) də çap edilmişdir.   
 
M i x a i l  Q u s m a n (İTAR-TASS Agentliyi Baş direktorunun birinci müavini): Heydər Əliyeviç, icazə 
versəydiniz, söhbətə, şübhəsiz, Sizin də arxivinizdə olan fotoşəkli Sizə göstərməklə başlardım. Bu şəkildə Siz 
BMT-də keçirilmiş Minilliyin zirvə görüşündə dünyanın 197 ölkəsinin başçıları ilə birinci sırada durmusunuz. 
Siz həmin dəqiqələrdə həmkarlarınızla yanaşı dayanarkən nə barədə düşünürdünüz? 
H e y d ə r  Ə l i y e v: Əlbəttə, mən öz xalqım üçün, Azərbaycanın müstəqil dövlət olduğu üçün, Dünya 
Birliyinin və Birləşmiş Millətlər Təşkilatı kimi belə mötəbər beynəlxalq qurumun tamhüquqlu üzvü olduğu 
üçün iftixar hissi keçirirdim.  
D i k t o r: Heydər Əliyev 1923-cü il mayın 10-da anadan olmuĢdur. Azərbaycan Universitetinin tarix 
fakültəsini bitirmiĢdir. 1967-ci ildən Azərbaycan DTK-nın sədri, general-mayor idi. 1969-cu ildən 1982-ci 
ilədək Azərbaycan KP MK-nın birinci katibi iĢləmiĢdir. 1982-ci ildən 1987-ci ilədək Sov.ĠKP MK Siyasi 
Bürosunun üzvü, SSRĠ Nazirlər Soveti sədrinin birinci müavini olmuĢdur. 1993-cü il oktyabrın 10-dan 
Azərbaycan prezidentidir. 
 Hakimiyyət formulu, o, nədən ibarətdir, bu hakimiyyətin dadı necədir? Bu sualların cavablarını Heydər 
Əliyevdən yaxşı kim bilər, axı onun, əslində hakimiyyətin zirvəsində olduğu dövrdə ABŞ-da 8 prezident 
dəyişmişdir, Böyük Britaniyaya 10, İtaliyaya az qala 24 Baş nazir rəhbərlik etmişdir, Sovet İttifaqı kimi böyük 
bir ölkədən əsər-əlamət qalmamışdır. 
A p a r ı c ı: Siz artıq 30 ildən çoxdur faktiki olaraq Azərbaycana baĢçılıq edirsiniz. 1969-cu ilin iyulundan 
bizim bu görüĢümüzədək bütöv bir dövr keçmiĢdir.  
H e y d ə r  Ə l i y e v: Bilirsinizmi, axı bu dövrlər – 1969-cu il və 2001-ci il müxtəlif dövrlərdir. Çünki o vaxtlar 
Azərbaycan Sovet İttifaqının tərkibində idi və bizim bütün işlərimiz, bütün səylərimiz, bütün fəaliyyətimiz  Azərbaycanı 
onda mövcud olan iqtisadi sistem, ideologiya, dövlət münasibətləri sistemi əsasında inkişaf etdirməyə həsr olunmuşdu. 
Məsələn, bir çox başqaları kimi, mən də o vaxtadək ayrı bir sistem görməmişdim. Əlbəttə, onda, 70-ci illərdə biz 
Azərbaycan iqtisadiyyatının, elmin, mədəniyyətin, təhsilin çox yüksək sürətlə inkişafını təmin etməyə müvəffəq olduq, 
çox şey tikdik. Əgər bütün bunlar olmasaydı, məsələn, nəinki 70–80-ci illərdə, hətta əvvəlki onilliklərdə bütün bunlar ol-
masaydı, onda Azərbaycan müstəqil dövlət olduqdan sonra quru yerdə qalmış olardı. O ki qaldı indiyə, yeri gəlmişkən, 
bu da əlamətdar ildir. Biz ilin sonunda Azərbaycanın müstəqilliyinin 10 illiyini qeyd edəcəyik. Biz bu 10 ili yaşamışıq, 
bir çox çətinlikləri aradan qaldırmışıq, bir çox çətinliklər hələ də qalmaqdadır, lakin əvəzində Azərbaycan müstəqil 
dövlətdir və mən inanıram ki, Azərbaycanın müstəqilliyi əbədi olacaqdır.  
A p a r ı c ı: Mən özüm o qızmar iyul gününü – Sizin Azərbaycan KP MK-nın birinci katibi 
seçildiyiniz 1969-cu ilin 14 iyul gününü yaxĢı xatırlayıram. O vaxt Siz xeyli cavan idiniz, 46 yaĢınız vardı.  
H e y d ə r  Ə l i y e v: Bəli, o il mənim üçün, həqiqətən çox əlamətdar il idi. Mən əvvəlki işimdə, dövlət 
təhlükəsizliyi orqanlarında çalışırdım və işimdən çox razı idim. Çox yüksək vəzifəyə çatmışdım, Azərbaycan 
Dövlət Təhlükəsizliyi Komitəsinin sədri idim, general rütbəsi almışdım. Mən fəaliyyətimin ilk illərindən həmişə 
çalışqanlığımla, işə vicdanlı münasibətimlə, bilik və intellektimlə fərqlənmişəm. Odur ki, məni cavanlıqdan 
ardıcıl surətdə vəzifəyə irəli çəkirdilər. Xatirimdədir, mən hələ 1945-ci ildə leytenant rütbəsində dövlət təhlükə-
sizliyi orqanlarında bir bölmənin rəisi olarkən tabeliyimdə podpolkovniklər, mayorlar,  kapitanlar vardır. 
Bilirsiniz, leytenant olaraq pillə-pillə irəliləyib general rütbəsinə çatmaq zabit üçün müstəsna haldır. 
1969-cu ilədək Azərbaycanda çox mürəkkəb iqtisadi vəziyyət yaranmışdı və respublikada elə bir şərait 
yaranmışdı ki, rəhbərliyi dəyişdirmək gərək idi. Görünür, onda hər şey Moskvada, Siyasi Büroda həll edilmişdi. 
Mən bunu bilirdim, bilirdim ki, 1969-cu ilin əvvəllərindən namizəd axtarılır. Onda SSRİ DTK-nın sədri olan 
mərhum Andropov birdən mənə zəng vurdu. Mən Moskvaya gəldim, ona zəng etdim və o, ertəsi gün məni qəbul 
etdi. Dedi ki, biz fikir mübadiləsi apararaq, nəhayət, bu qərara gəldik ki, sənin namizədliyin bəlkə də daha 
münasibdir. Mən ona sadəcə olaraq, izah etdim ki, respublikada vəziyyət, həqiqətən ağırdır, amma mən buna ha-
zır deyiləm, hesab edirəm ki, bunun öhdəsindən gələ bilmərəm. Mən isə həll edə bilməyəcəyim işə girişmək 
istəmirəm. O məni inandırmağa çalışdı və sonra dedi: «Bilirsən nə var, get Bakıya, fikirləş, biz səni bir də çağır-
acağıq». Mən qayıdıb işlədim, heç kim heç nə bilmirdi. Bir neçə gündən sonra o, yenə  zəng vurub dedi: «Mən 
80 
 
sənin əhval-ruhiyyəni bilirəm, lakin biz başqa namizədləri bir daha götür-qoy etdik və qərara aldıq ki, sən bu işi 
öhdənə götürməlisən. Ona görə də Baş katib Brejnev sabah səni qəbul edəcəkdir, odur ki, gəl bütün bunları 
boşla getsin. O sənə təklif edəcək, sən razılıq verməlisən». İş belə gətirdi və mən birinci katib oldum.  
İlk aylar böyük həyəcan keçirirdim, bəlkə də iqtisadiyyata dərhal girişə bilmirdim, amma humanitar sahəyə yaxşı 
bələd idim. Mən Azərbaycanda çox nöqsanların səbəbini bilirdim. Bilirdim ki, insanlar vəzifələrindən sui-istifadə 
edirlər, rüşvətxorluq var. Ona görə də bundan başladım. Demə, xalq məhz bunu gözləyirmiş. Ona görə də qısa bir 
vaxtda məşhurlaşdım.  
A p a r ı c ı:  1969-cu ilin Əliyevi ilə 2001-ci ilin Əliyevi arasında oxĢar nə var və onları bir-birindən nə 
fərqləndirir? 
H e y d ə r  Ə l i y e v:  Əlbəttə, çox şey fərqləndirir, axı aradan 32 il ötüb keçmişdir, bu müddət ərzində mən çox 
böyük təcrübə toplamışam. Həm həyat təcrübəsi, həm siyasi təcrübə, həm iqtisadiyyatın bütün məsələlərinə bələd olmaq 
təcrübəsi, həm də beynəlxalq siyasət sahəsində təcrübə. 
A p a r ı c ı:  Bu illər ərzində yəqin ki, Sizin opponentləriniz, siyasi əleyhdarlarınız az olmamıĢdır? 
H e y d ə r  Ə l i y e v:  Əleyhdarlar və ya opponentlər, satqınlar… Təəssüf ki, onlar olmuşlar. Amma mən 
daha çox insanlar haqqında düşünmüşəm. Bilirsiniz, mən burada, Azərbaycanda işlədiyim illəri xatırlayıram. 
Mən gecə-gündüz işləyirdim. Rəhmətlik həyat yoldaşım məni həmişə qınayaraq deyirdi ki, nə olub, nə üçün 
istirahət etmirsən, uşaqlara, ailəyə kifayət qədər diqqət yetirmirsən – hərçənd diqqət yetirirdim, amma başqaları 
daha çox diqqət yetirirdilər – öz ailənin gələcəyi barədə düşünmürsən, sabah sənə bir şey olsa, onda necə? Mən 
cavab verirdim: «Bilirsənmi, Azərbaycan üçün elədiklərim, zənnimcə, həyatımdan sonra da qiymətləndirilə-
cəkdir». O isə mənə deyirdi: «Bilirsənmi, sən sadəlövh adamsan». Bütün vəzifələrdən gedəndən sonra mən onu 
tez-tez xatırlayırdım. 
D i k t o r:  Bu, 1987-ci ildə baĢ vermiĢdir. Həmin il Əliyev Moskvada rəhbər vəzifələrdən azad edildi 
və əslində, qeyri-aĢkar ev dustağı idi. Yüksək vəzifələrə irəli çəkdiyi, dəstəklədiyi, etibar etdiyi adamların 
satqınlığı onun üçün çox ağır zərbə oldu. KeçmiĢ Sov.ĠKP MK Siyasi Bürosunun üzvü, SSRĠ Nazirlər 
Soveti sədrinin birinci müavini böyük siyasətdən sanki həmiĢəlik uzaqlaĢmıĢdı. 
H e y d ə r  Ə l i y e v:  Həyat yoldaşım o dövrü görmədi. Əlbəttə, təəssüflənirəm ki, o, həyatdan belə tez getdi. Əgər 
sağ olsaydı, mənə deyərdi: Görürsən, sənə deyirdim, sən isə başa düşmürdün. Mən artıq demişəm və bu gün də deyirəm 
ki, məruz qaldığım bütün çətinliklərə baxmayaraq, öz taleyimdən çox razıyam, çox razıyam. O cümlədən də Zərifə 
xanımın simasında çox layiqli ömür-gün dostum olduğuna görə. Əvvəla, bizi möhkəm qarşılıqlı məhəbbət bağlayırdı. 
Ailə üçün bu, ən başlıcasıdır. İkincisi, o olduqca ağıllı insan idi, həm də təkcə öz sahəsində yox. O, oftalmoloq idi, elmi 
işlə məşğul olurdu, çoxlu elmi əsərləri var. O, həyata da çox yaxşı bələd idi, siyasəti yaxşı bilirdi və ümumiyyətlə, 
təbiətən çox istedadlı insan idi. 
Bəxtimdən, çox ağıllı övladlarım – qızım və oğlum var. Görünür, biz – Zərifə Əziz qızı ilə mən belə övladlar tərbiyə 
edə bilmişik. Əlbəttə, mən bir çox məsələlərdə onlarla, xüsusən oğlumla məsləhətləşirəm. 
A p a r ı c ı:  Bu gün o, Milli Məclisin deputatıdır, Sizin yaratdığınız partiyada fəaliyyət göstərir. Siz ona 
siyasətçi taleyi arzulardınızmı? 
H e y d ə r  Ə l i y e v:  Bilirsinizmi, bu barədə məndə ikili hisslər var. Siyasət çox mürəkkəb şeydir. Mən hər hansı 
başqa bir adama birbaşa məsləhət görərəm, amma oğluma ürəyim gəlmir. O öz işi ilə məşğul olan adamdır. İndi bizim 
neft şirkətində, xüsusən xarici ölkələrlə əlaqələr sahəsində çox iş görür. O, siyasət sahəsində də çox istedadlıdır. Ona 
görə də hesab edirəm ki, o öz fəaliyyətini siyasət sahəsində də davam etdirə bilər. Mən bunu istərdim. Hər bir peşə üçün 
hansısa genetik qabiliyyət olmalıdır, bu  hər kəsdə olmur. Onda isə var. 
D i k t o r:  Heydər Əliyevin özünü çox vaxt fitrətən siyasətçi adlandırırlar. Belələri pensiyaya getmirlər, axı 
siyasət onlar üçün iĢ deyil, həyat tərzidir. Onun sözünə ehtiyac varsa, bunu səhvsiz hiss edir. 1990-cı ilin qıĢında 
sovet tankları Bakıya girdi. Yanvarın 19-dan 20-nə keçən o dəhĢətli gecədə Ģəhərin küçələrində yüzlərlə adam 
həlak oldu. Vəzifədən uzaqlaĢdırılmıĢ Əliyev o vaxt Azərbaycanın Moskvadakı nümayəndəliyinə gəldi və 
mərkəzi hakimiyyətin hərəkətlərini kəskin tənqid etdi.  
Əliyev tezliklə doğma Naxçıvana qayıtdı. Artıq Qarabağ od tutub yanırdı, müharibə gedirdi. Yüz minlərlə 
insan doğma ev-eĢiyini itirmiĢdi, on minlərlə adam həlak olmuĢdu. Azərbaycanla ümumi sərhədi olmayan 
Naxçıvan tam təcrid vəziyyətində idi. Məhz o faciəli dövrdə Əliyev həmyerlilərinə Naxçıvan Muxtar 
Respublikası Ali Məclisinin sədri vəzifəsində iĢləməyə razılıq verdi. O dedi: «Ölsək də, birlikdə öləcəyik. Amma 
əminəm ki, bu, baĢ verməyəcəkdir». Və sözünün üstündə də durdu. O, Naxçıvanı müharibədən xilas edə bildi və 
blokada Ģəraitində yaĢayan insanları aclıqdan və soyuqdan məhv olmağa qoymadı.  
1993-cü ilin yayında Heydər Əliyev yenidən Azərbaycanda ən yüksək siyasi vəzifəyə dəvət olundu və 
prezident ölkənin tarixində bəlkə də ən faciəli olan 16 ayı öz xalqı ilə birlikdə yaĢadı. 
Bu, Azərbaycan üçün taleyüklü dövr idi. Adını siyasətçi qoyan cürbəcür fırıldaqçılar, avantüristlər 
hakimiyyətə can atırdılar, hərbi çevriliĢin mümkünlüyü real Ģəkil almıĢdı. Yalnız Əliyevin sarsılmaz iradəsi, 
siyasi duyumu, xalqla ümumi dil tapmaq bacarığı qan tökülməsinin qarĢısını aldı, Azərbaycanı qaçılmaz vətən-
daĢ müharibəsindən xilas etdi.  
81 
 
Əliyevin rəsmi tərcümeyi-halı yaxĢı məlumdur, lakin bunlar quruca faktlardan ibarətdir. Halbuki siyasətçini 
ancaq Ģəxsiyyətin daxili aləminə nəzər salmaqla baĢa düĢmək olar. Məsələn, çoxları bilir ki, uĢaqlıq illərində 
Heydər Əliyev… 
H e y d ə r  Ə l i y e v:  … rəssam olmaq istəyirdi. Naxçıvanda orta məktəbi bitirdikdən sonra Bakıya gəldim və elə 
bilirdim ki, burada rəssamlıq institutu var. Ancaq rəssamlıq institutu yox, rəssamlıq texnikumu olduğunu biləndə 
düşündüm ki, mən orta təhsillə bir yana çıxa bilməyəcəyəm. Belə olduqda mən yaxın ixtisası, memarlıq ixtisasını 
seçdim. Burada, Sənaye İnstitutunda memarlıq fakültəsi vardı, mən orada oxudum, özfəaliyyətdə, dram dərnəyində 
iştirak edirdim.  
A p a r ı c ı:  Bəs hansı rolları oynayırdınız? 
H e y d ə r  Ə l i y e v:  Əsasən baş, koloritli rolları. 
A p a r ı c ı:  Siz xasiyyətcə çox ciddi adam olsanız da, gözəl yumor hissinə maliksiniz. Odur ki, gənclik 
illərində tamaĢalara baxanda sirayətedici gülüĢlə gülürdünüz, elə indi də söyləyirlər ki, Bakının məĢhur ġən və 
Hazırcavablar Klubunun komandası çıxıĢ edərkən Siz baĢqa zarafatla müqayisədə özünüzə aid zarafatlara 
hamıdan ucadan gülürsünüz. 
H e y d ə r  Ə l i y e v:  Bu mənim üçün maraqlıdır, çünki onlar qabiliyyətli uşaqlardır, çox incə və orijinal 
yumora malikdirlər. O cümlədən, məni də səhnədə təcəssüm etdirməkdən çəkinməyiblər. 
A p a r ı c ı: Heydər Əliyeviç, Rusiya Federasiyasının prezidenti Vladimir Vladimiroviç Putinin 
yanvarda Azərbaycana səfəri zamanı bütün icmalçılar sizin görüĢlərinizin qeyri-adi dərəcədə səmimi 
xarakter daĢıdığını vurğulayırdılar.  
H e y d ə r  Ə l i y e v:  Mən onunla ilk dəfə Kiyevdə görüşmüşdüm. O vaxt o, prezident vəzifəsini icra edirdi və 
Ukrayna prezidenti Kuçmanın andiçmə mərasiminə gəlmişdi. Mən də orada idim. Andiçmə mərasiminin bütün 
prosedurlarından, ziyafətdən sonra hamı evə qayıtmağa – hamı axşam getməli idi – başlayanda biz onunla görüşmək 
barədə razılaşdıq. Ukraynanın mənim üçün ayırdığı iqamətgaha getdik. Düşünürdüm ki, onunla yarım saat, bir saat 
danışacağam, amma biz onunla üç saat söhbət etdik. Mən ilk dəfə onda hiss etdim, gördüm ki, bu insan, əvvəla, fitrətən 
dövlət xadimi xüsusiyyətlərinə, qabiliyyətinə, mədəniyyətinə, bir çox sahələrə aid biliyə malikdir, Rusiyanın real 
vəziyyətini və Rusiyanın digər ölkələrlə, xüsusən Azərbaycanla qarşılıqlı münasibətlərinin əhəmiyyətini başa düşür. 
Odur ki, məndə ona hörmət hissləri yarandı. Hiss etdim ki, onda da təxminən bu cür hisslər oyandı. Ona görə də biz 
dostlar kimi görüşdük, o da, mən də çox səmimi idik. Yeganə istəyim o idi ki, bu səmimilik bundan sonra da qalsın. 
A p a r ı c ı:  Siz Rusiyada çox yaĢamısınız, Sizi rus dili ilə çox Ģey bağlayır, Siz Sankt-Peterburqda – o vaxtlar 
Leninqrad adlanırdı – oxumusunuz, Moskvada yüksək vəzifələrdə iĢləmisiniz. Bu gün Rusiya Sizin üçün nə 
deməkdir, o, ürəyinizdə nə kimi yer tutur? 
H e y d ə r  Ə l i y e v:  Bilirsinizmi, ürəkdən heç nəyi çıxarıb atmaq olmaz. Rusiya mənim ürəyimdə çox xoş yer 
tutur. Yeri gəlmişkən, Vladimir Vladimiroviç Putin DTK-nın Leninqrad məktəbini bitirməyim barədə diplomumun 
surətini arxivdən tapdırmışdı və Bakıda olarkən onu oxumuşdu: bütün fənlərdən «əla» qiymətlər. Mən Leninqradda 
təhsil illərimi böyük hörmət, sevinc hissi ilə xatırlayıram. Cavan baş leytenant idim, yaxşı oxuyurdum və eyni zamanda 
hər bazar günü teatra gedir, gözəl mədəniyyət abidələrinin seyrinə dalırdım. Orada belə abidələr çoxdur və deyə bilərəm 
ki, oxuduğum illərdə onların hamısını görmüşəm. Bu məni zənginləşdirmişdir. 
D i k t o r:  Prezident Əliyev Rusiya ilə bu mənəvi əlaqəni indiyədək saxlayır. Təsadüfi deyil ki, Rusiya 
artistləri, musiqiçiləri Bakıya tez-tez gedən və arzu olunan qonaqlardır. Söz düĢmüĢkən, Azərbaycanda 
büdcənin 2,7 faizi mədəniyyətin inkiĢafına sərf edilir ki, bu da silahlı qüvvələrə ayrıldığından çoxdur. 
A p a r ı c ı:  Biz prezident Havellə söhbət edəndə, təbii olaraq, pivədən və xokkeydən danıĢırdıq. Yaxud, 
Braziliya prezidenti Kardozu ilə söhbətdə futboldan və qəhvədən danıĢırdıq. Ġctimai Ģüura da Azərbaycan qara 
kürü və neftlə assosiasiya olunur. Amma neftə gəldikdə, bilirsiniz ki, indi, son vaxtlar neft müqavilələri ətrafında 
hər cür möhtəkirlik edir, dedi-qodular yayırlar. Sizcə, XXI əsrin bu nəhəng layihəsinin perspektivləri necədir? 
H e y d ə r  Ə l i y e v:  Bizim Azərbaycan sektoruna gəldikdə, burada olduqca böyük ehtiyatlar mövcuddur, onlar 
bir çox yüzilliklərə kifayət edər. Bir sözlə, biz Azərbaycanın gələcək nəsilləri üçün yaxşı bünövrə qoymuşuq.  
D i k t o r:  Azərbaycan böyük neftin köməyi ilə yaxın 30 ildə 180 milyard dollar məbləğində mənfəət 
götürmək ümidindədir. Ölkə adambaĢına xarici sərmayələrin cəlb edilməsinə görə MDB-də birinci yer 
tutur. Əliyevin dövründə Azərbaycanın coğrafi-siyasi əhəmiyyəti kəskin surətdə artmıĢdır. Ġndi Moskvada, 
VaĢinqtonda, Parisdə Bakının mövqeyi ilə hesablaĢırlar. Pis sülhü üzücü müharibədən, hər halda, yaxĢı 
hesab edən Əliyev prezident olduqdan sonra Qarabağda müharibəni dayandırdı.  
A p a r ı c ı:  BaĢa düĢürəm ki, bu, xüsusi, ayrıca söhbətin mövzusudur, bununla belə, mən bu söhbətdə ona 
toxunmaq istərdim. Bu, Qarabağ münaqiĢəsi mövzusudur. Əgər əsas mövqeyi xülasə etmək lazım gəlsə, onda 
bu, Qarabağ məsələsinin nizama salınması kontekstində Sizə necə görünür?  
H e y d ə r  Ə l i y e v:  Hesab edirəm ki, atəşkəs rejimi qorunub saxlanmalıdır və mən bunu bəyan etmişəm. 
Məsələ ədalətlə, həm Dağlıq Qarabağın, həm də onun hüdudlarından kənardakı 7 rayonun işğal edilməsi ilə 
əlaqədar ermənilərin üstünlüyə malik olması nəzərə alınmadan həll olunmalıdır. Əgər onlar buna razı olsalar, 
82 
 
biz də razı olarıq, yox, razı olmasalar, biz də razı olmarıq. Bundan kim uduzur? Biz. Ona görə ki, bizdə bir 
milyonadək qaçqın var, onların əksəriyyəti çadırlarda yaşayır. 
Bu qaçqınların olması bizim vəziyyətimizi ağırlaşdırır. Lakin iqtisadiyyatımız inkişaf edir və qaçqınlara 
köməyimizi birtəhər artıracağıq və onları dolandıracağıq. 
D i k t o r:  Ölkənin 8 milyon sakininin 1 milyonu qaçqındır. Artıq 10 ilə yaxındır ki, insanlar çadır 
Ģəhərciklərində yaĢayırlar. Bu çadırlarda doğulur, ölür, evlənirlər. Ölkədə vəziyyət çətin olaraq qalır, amma 
müharibə Ģəraitində belə həyat tədricən qaydasına düĢür. Belə demək düzgün olmaz ki, Azərbaycanda müxalifət 
yoxdur. Lakin çətin ki, müxalifətçilərdən kimsə özünü Əliyevə tay tuta bilsin. Ġkinci dəfə hakimiyyətə qayıdan, 
ömrünün 70-ci ilində sıfırdan baĢlayan Heydər Əliyev dövlət hakimiyyətini möhkəmlətməyə, qayda-qanunu 
bərpa etməyə, siyasi ekstremistlərin nüfuzunu puça çıxarmağa müvəffəq olmuĢdur. 
A p a r ı c ı: Ġndi Rusiyada panislamizm, islam təməlçiliyi təhlükəsindən çox danıĢırlar, bu mövzuda çox 
fikirlər, narahatlıq var. Necə hesab edirsiniz, bu təhlükə dünyəvi Azərbaycan üçün nə dərəcədə realdır? 
H e y d ə r  Ə l i y e v:  Hesab edirəm ki, Azərbaycanın gələcəyə yolu dünyəvi həyat tərzindən keçir. Əlbəttə, milli 
dəyərlərə, o cümlədən dini dəyərlərə hörmət edilməlidir, amma bununla belə, dünyəvi həyat tərzi olmalıdır. Biz 
Konstitusiyamızı əsas tutaraq, insanlarımıza vicdan azadlığı hüququ verərək, eyni zamanda, göz qoymalıyıq ki, bu hüq-
uq nə fanatizmə, nə təməlçiliyə, nə ekstremizmə, nə də terrorizmə çevrilsin. 
A p a r ı c ı: Hər bir insan imana öz yolu ilə gəlib çıxır. Bununla əlaqədar, icazənizlə, Sizə Ģəxsi 
xarakterli bir sual verim: Siz dinə necə inanmağa baĢlamısınız? 
H e y d ə r  Ə l i y e v: Mənim valideynlərim çox da dindar deyildilər. Mən gənclik illərində məhdud milli, məhdud 
dini mühitdə deyil, elə bir mühitdə, elə bir cəmiyyətdə olmuşam ki, orada hər şey vardı. Bütün dinlər vardı, bütün 
millətlər vardı. Məndə dinə elə bir bağlılıq yox idi. Amma bununla yanaşı, mən dinlə, əlbəttə, maraqlanırdım. Quranı rus 
dilində oxumuşdum, hər şey, eləcə də dini ədəbiyyatda oxuduğum bir çox şeylər mənə maraqlı idi. İslamın tarixi, Mək-
kənin, Mədinənin tarixi haqqında oxuyurdum və sairə. Yəni, mən dinə biganə deyildim. Hər bir insan hansısa dinə 
mənsubdur, dinsiz insan yoxdur. Mən öz köklərimlə islam dininə mənsubam, milliyyətcə azərbaycanlıyam. Bu 
anlayışları heç zaman heç nəyə dəyişmərəm. Heç nəyə! 
A p a r ı c ı: Heydər Əliyeviç, bu hakimiyyət deyilən Ģeyin dadı, hər halda, necədir?  
H e y d ə r  Ə l i y e v: Dadlı deyildir, acıdır. Mən sizə düzünü deyirəm. 
D i k t o r:  Biz artıq Bakıdan gedəndən sonra prezident sərhədçilər qarĢısında çıxıĢ edərkən demiĢdir: 
«Azərbaycanda kim hakimiyyətə gəlmək istəyirsə, 2003-cü ili gözləsin, 2003-cü ildə prezident seçkiləri olacaqdır. 
Ancaq onlar da bilsinlər ki, mənimlə, Heydər Əliyev ilə qarĢılaĢacaqlar». Heydər Əliyevi çoxdan və yaxĢı 
tanıyanlar bunun məhz belə də olacağına Ģübhə etmirlər. 
    
 
83 
 
 
 
 
ĠSVEÇRƏ KONFEDERASĠYASININ PREZĠDENTĠ ZATĠ-ALĠLƏRĠ  
CƏNAB MORĠTS LOYENBERQERƏ   
 
Hörmətli cənab Prezident! 
Zuq şəhərində yerləşən Zuq kantonunun Parlament  binasına edilmiş basqın nəticəsində insan tələfatı xəbəri məni 
ürəkdən kədərləndirdi. 
Bu faciəli hadisə ilə əlaqədar Sizə, həlak olanların ailələrinə və bütün İsveçrə xalqına dərin hüznlə 
başsağlığı verirəm.   
 
                                                            HEYDƏR ƏLĠYEV 
                           Azərbaycan Respublikasının Prezidenti  
 
Bakı şəhəri, 28 sentyabr 2001-ci il 
 
 
                  
    
 
 
 
 
 
 
 
 
 
 
84 
 
 
 
 
GÜRCÜSTAN PREZĠDENTĠ  
EDUARD ġEVARDNADZENĠN  
AZƏRBAYCANA RƏSMĠ SƏFƏRĠ  
 
29 sentyabr 2001-ci il  
 
Azərbaycan Respublikasının Prezidenti Heydər Əliyevin dəvəti ilə Gürcüstan Prezidenti Eduard 
Şevardnadze ölkəmizə rəsmi səfərə gəlmişdir.  
Gürcüstanın və Azərbaycanın dövlət bayraqları ilə bəzədilmiş Binə beynəlxalq hava limanında Gürcüstan 
dövləti başçısının şərəfinə fəxri qarovul dəstəsi düzülmüşdü. 
Azərbaycan prezidenti Heydər Əliyev Gürcüstan prezidenti Eduard Şevardnadzeni təyyarənin pilləkəni 
yanında səmimiyyətlə və mehribanlıqla qarşıladı. Milli geyimli qız və oğlan ali qonağa gül dəstələri təqdim 
etdilər. 
Qarşılanma mərasimində iştirak edən Azərbaycan Respublikasının rəsmi şəxsləri Gürcüstan prezidenti 
Eduard Şevardnadzeyə, Gürcüstan rəhbərini rəsmi səfərdə müşayiət edən nümayəndə heyətinin üzvləri 
Azərbaycan prezidenti Heydər Əliyevə təqdim olundu. 
 Sonra dövlət başçıları Binə hava limanının prezident salonunda səmimi söhbət etdilər. 
Rəsmi qarşılanma mərasimi başa çatdıqdan sonra Gürcüstan prezidenti Eduard Şevardnadze onun üçün 
ayrılmış iqamətgaha yola düşdü. 
 
                                    *   *   * 
 
Elə həmin gün Gürcüstan prezidenti Eduard Şevardnadze və onu müşayiət edən şəxslər Şəhidlər xiyabanını 
ziyarət edərək Azərbaycanın azadlığı, suverenliyi və ərazi bütövlüyü uğrunda canlarını qurban vermiş cəsur 
oğul və qızlarımızın xatirəsini ehtiramla andılar. 
Gürcüstan dövlətinin başçısı şəhidlərin xatirəsinə ehtiram əlaməti olaraq «Əbədi məşəl» abidəsinin önünə 
əklil  qoydu. 
Gürcüstanın və Azərbaycanın dövlət himnləri səsləndi. 
Prezident Eduard Şevardnadzenin Şəhidlər xiyabanının fəxri qonaqlar kitabına yazdığı ürək sözləri: «Vətən 
uğrunda həlak olmuş qəhrəmanlara eşq olsun! Onların xatirəsi gələcək nəsillərin yaddaşında əbədi 
yaşayacaqdır».  
Sonra prezident Eduard Şevardnadze və Gürcüstan nümayəndə heyətinin üzvləri Bakının panoramını seyr 
etdilər. 
  
 
 
 
85 
 
 
 
 
GÜRCÜSTAN PREZĠDENTĠ  
EDUARD ġEVARDNADZE ĠLƏ  
TƏKBƏTƏK GÖRÜġ 
 
Prezident sarayı 
 
29 sentyabr 2001-ci il  
 
Azərbaycan Respublikasının prezidenti Heydər Əliyev ilə Gürcüstan prezidenti Eduard Şevardnadzenin 
təkbətək görüşü olmuşdur. 
Ali qonağı səmimiyyətlə salamlayan dövlətimizin başçısı Heydər Əliyev onun dəvətini qəbul edərək 
respublikamıza gəldiyinə görə cənab Şevardnadzeyə minnətdarlığını bildirdi. 
Azərbaycan və gürcü xalqları arasında əlaqələrin, ənənəvi dostluq və mehriban qonşuluq münasibətlərinin 
qədim tarixindən məmnunluqla bəhs edən prezident Heydər Əliyev əziz dostu, qardaşı Eduard Şevardnadzenin 
bu rəsmi səfərinin ölkələrimizin qarşılıqlı surətdə faydalı əməkdaşlığının daha da inkişaf etdirilməsinə yeni 
təkan verəcəyinə əmin olduğunu bildirdi. 
Özünə və Gürcüstan nümayəndə heyətinə göstərilən yüksək qonaqpərvərliyə görə respublikamızın rəhbərinə 
dərin təşəkkürünü bildirən prezident Eduard Şevardnadze gürcü xalqının böyük dostu, müdrik dövlət xadimi 
prezident Heydər Əliyev ilə yenidən görüşməyə, hər iki ölkəni maraqlandıran mühüm məsələlər barədə ətraflı 
fikir mübadiləsi aparmağa həmişə böyük ehtiyac duyduğunu vurğuladı. 
Dostluq, mehribanlıq və qarşılıqlı anlaşma şəraitində keçən söhbət zamanı dövlət başçıları ABŞ-ın Nyu-
York və Vaşinqton şəhərlərində xeyli insan tələfatı ilə nəticələnmiş faciəli hadisədən kədərləndiklərini 
bildirdilər, bəşəriyyət üçün böyük təhlükəyə çevrilmiş terrorizmə qarşı mübarizədə Amerika Birləşmiş Ştatları 
ilə həmrəy olduqlarını nəzərə çatdırdılar. 
İki saatdan çox davam edən görüşdə ölkələrimiz arasında qarşılıqlı münasibətlərlə bağlı məsələlərə xüsusi 
diqqət yetirən prezidentlər razılıq hissilə vurğuladılar ki, iqtisadi, siyasi münasibətlərin, bütün başqa sahələrdə 
əlaqələrin inkişafı üçün son dövrdə çox iş görülmüşdür. Dövlət başçıları iqtisadi əlaqələrdən danışarkən TRA-
SEKA proqramının həyata keçirilməsinin, Böyük İpək Yolunun bərpasının, habelə Xəzərin zəngin 
karbohidrogen ehtiyatlarının dünya bazarlarına çıxarılmasının, bununla bağlı Bakı–Tbilisi–Ceyhan əsas ixrac 
neft kəmərinin və Bakı–Tbilisi–Ərzurum qaz kəmərinin reallaşdırılmasının xüsusi əhəmiyyətli olduğunu 
bildirdilər.  
Tərəflər Qafqazda, o cümlədən Cənubi Qafqazda vəziyyət barədə geniş fikir mübadiləsi apardılar, mövcud 
münaqişələrin regional təhlükəsizlik və strateji sabitlik, xalqların əmin-amanlığı və ölkələrin normal inkişafı 
üçün ciddi əngəl olduğunu bildirdilər. 
Ölkələrimizin qarşılaşdıqları problemlər üzərində geniş dayanan dövlət başçıları hələ 1996-cı ildə bəyan 
etdikləri «Qafqazda sülh» təşəbbüsünün aktuallığını bir daha vurğuladılar. Ermənistan–Azərbaycan, Dağlıq 
Qarabağ və gürcü–abxaz, gürcü–osetin münaqişələrinin dinc vasitələrlə tezliklə aradan qaldırılması, regionda 
sülhün, təhlükəsizliyin və sabitliyin bərqərar edilməsi barədə ətraflı fikir mübadiləsi apardılar. 
Prezidentlər beynəlxalq həyatın bir sıra məsələlərinə də toxundular və baxışlarının, mövqelərinin tam uyğun 
gəldiyini vurğuladılar. 
Görüşdə hər iki ölkəni maraqlandıran bir sıra digər məsələlər barədə də müzakirələr aparıldı.  
 
 
86 
 
 
 
 
AZƏRBAYCAN – GÜRCÜSTAN DANIġIQLARI 
 
Prezident sarayı 
  
29 sentyabr 2001-ci il 
 
H e y d ə r  Ə l i y e v:  Zati-aliləri Gürcüstan Prezidenti! 
Möhtərəm Eduard Şevardnadze! 
Hörmətli qonaqlar! 
Hörmətli dostum, Sizi və sizin bütün nümayəndə heyətini Azərbaycanda salamlayıram. Mənim dəvətimi 
qəbul etdiyinizə və Azərbaycana rəsmi səfəri artıq həyata keçirdiyinizə görə sizə minnətdaram. Zənnimcə, 
ölkələrimizin müstəqilliyinin 10-cu ildönümünü qeyd etdiyimiz cari ildə bu səfər xüsusi əhəmiyyət kəsb edir. 
Mən məmnunluqla deyə bilərəm ki, biz tez-tez görüşürük – hərçənd daha tez-tez görüşmək lazımdır – fikir 
mübadiləsi aparırıq, bir çox məsələləri müzakirə edirik. Bu da məmnunluq doğurur ki, hökumətlərimizin 
üzvləri, nazirlərimiz, digər vəzifəli şəxslərimiz arasında yaxşı əlaqələr var və bütün bunları həm Gürcüstan 
prezidentinin, həm də Azərbaycan prezidentinin siyasəti – dostluğun, qardaşlığın, qarşılıqlı yardımın və 
qarşılıqlı dəstəyin daha da möhkəmlənməsinə yönəldilmiş siyasəti şərtləndirir. 
İndi bizim keçmişdə nə kimi işlər görüldüyündən, dostluğumuzun tarixi köklərindən danışmağımıza lüzum 
yoxdur, lakin bir şeyi deyəcəyəm – müstəqillik illərində Gürcüstanla Azərbaycan arasında, gürcü və Azərbaycan 
xalqları arasında münasibətlər daha yaxın, daha səmimi, daha mehriban olmuşdur. 
Şübhəsiz ki, siz də, biz də böyük sınaqlardan, keçid dövrünün sınaqlarından keçirik. Biz sizinlə birlikdə bir çox 
çətinliklərlə, özü də bir sıra hallarda, demək olar, eyni xarakterli çətinliklərlə qarşılaşmışıq. Lakin biz bu cür şəraitdə 
də 10 il ərzində öz müstəqilliyimizi qoruyub saxlaya, möhkəmləndirə və inkişaf etdirə bilmişik. Hesab edirəm ki, bu 
proses Gürcüstan üçün də, Azərbaycan üçün də dönməz olmuşdur.  
Azərbaycanda biz Gürcüstanla qarşılıqlı münasibətlərin bugünkü səviyyəsini çox yüksək qiymətləndiririk və 
hesab edirik ki, bu, son hədd deyildir. Həyat yeni məsələlər, yeni problemlər irəli sürür və təbii ki, biz 
münasibətlərimizin həmişə yüksək səviyyədə olması üçün zamanı qabaqlamalıyıq. Azərbaycanda biz bu 
istiqamətdə hər şeyi edir və edəcəyik. 
Eduard Amvrosiyeviç, bu gün biz sizinlə təkbətək görüşdə əsasən Gürcüstanla Azərbaycan arasında qarşılıqlı 
münasibətlərə aid məsələlər, regionumuzda vəziyyət barədə fikir mübadiləsi apardıq. Təbii ki, beynəlxalq 
həyatın bir çox məsələlərinə toxunduq və baxışlarımızın, fikirlərimizin, mövqelərimizin tam uyğun gəldiyini bir 
daha gördük. Məhz bu, mövcud dostluğumuzun və münasibətlərimizin təməlidir. 
İqtisadi münasibətlərimizin, siyasi münasibətlərimizin və bütün digər sahələrdə münasibətlərimizin inkişaf etməsi 
üçün son vaxtlar çox işlər görülmüşdür. Bakı–Supsa neft kəməri, Bakı–Tbilisi–Ceyhan neft kəməri buna misaldır və 
indi Bakı–Tbilisi–Ərzurum qaz kəməri də artıq gerçəkliyə çevrilir. Nümayəndə heyətlərimiz «Şahdəniz» yatağından 
çıxarılacaq Azərbaycan qazının Gürcüstan ərazisi ilə Türkiyəyə nəqlinə dair hökumətlərarası sazişi və kommersiya 
sazişini hazırlamaq üçün artıq bir neçə ay ərzində səmərəli, fəal işləmişlər. Bu iş uğurla başa çatdırılmışdır və ona görə 
də biz bu gün həmin sənədləri imzalaya biləcəyik.  
Beləliklə, sazişlərin böyük bir paketi əmələ gəlir. Bu sazişlər indiyədək artıq görülmüş işləri və mövcud 
olmuş və mövcud olan əlaqələri tamamlayaraq ölkələrimizi, xalqlarımızı bir çox onilliklər, yüzilliklər boyu 
birləşdirəcəkdir. 
«Şahdəniz» yatağından çəkiləcək Bakı–Tbilisi–Ərzurum qaz kəməri bizim üçün də, düşünürəm ki, 
Gürcüstan üçün də böyük əhəmiyyətə malikdir. Təbiidir ki, Türkiyənin də bu qazı almağa ehtiyacı var. 
Martın 12-də, mən Türkiyədə, Ankarada rəsmi səfərdə olarkən biz bu cür hökumətlərarası sənədləri imzaladıq. 
Bundan sonra Gürcüstanla Azərbaycan arasında sənədlərin hazırlanmasına və onların imzalanmasına vaxt lazım oldu. 
İndi onlar hazırdır və bu gün biz imzalayacağıq. 
Biz sizinlə bütün məsələlər barədə danışdıq. Bilmirəm, nə haqda danışdığımıza burada qayıtmağa ehtiyac varmı? 
Ancaq başlıcası budur ki, vaxtilə sizinlə birlikdə Tbilisidə imzaladığımız sazişi əsas tutaraq siz də, mən də dinc 
Qafqaz mövqelərində qətiyyətlə durmuşuq. Qafqaz öz tarixinin çox mürəkkəb dövrünü yaşayır. Qafqazın, az qala, 
bütün regionlarında və xüsusən bizdə, Cənubi Qafqazda olan münaqişələr, təbii ki, ölkələrimizin uğurlu inkişafını 
çətinləşdirir və gələcək üçün böyük təhlükə törədir. Ona görə də Azərbaycanda biz qəti olaraq belə bir mövqe 
tutmuşuq ki, bütün münaqişələrin aradan qaldırılması üçün, sülh, mehriban qonşuluq, dostluq münasibətləri 
yaradılması üçün maksimum tədbirlər görmək lazımdır. Bu isə öz növbəsində, Gürcüstanın da, Azərbaycanın da, 
Ermənistanın da iqtisadiyyatının inkişafına böyük təkan verə bilər.  
87 
 
Əlbəttə, bizim qarşımızda – həm Azərbaycanın, həm də Gürcüstanın qarşısında böyük çətinliklər durur. Bu gün 
biz bu barədə danışdıq, lakin əminik ki, biz bu çətinlikləri aradan qaldıra və hər halda, Cənubi Qafqazda sülhə nail 
olmaq üçün şəraiti təmin edə biləcəyik. 
Deyərdim ki, bu sizi də, bizi də narahat edən ən başlıca məsələdir. Mənə elə gəlir ki, bu, təkcə bizim ölkələrimizi 
deyil, yəqin regionumuzda marağı olan digər ölkələri də narahat edir. Bu gün biz sizinlə danışdıq ki, Azərbaycan bu 
başlıca məsələnin həll olunması üçün bütün səylərini davam etdirəcəkdir.  
Ölkələrimiz arasında iqtisadi münasibətlər inkişaf edir. İndi hansısa rəqəmlər gətirməyə lüzum yoxdur, çünki 
bu sizə də məlumdur, bizə də. Bu sahədə TRASEKA proqramının icra olunmasının, Böyük İpək Yolunun bərpa 
edilməsinin böyük əhəmiyyəti var. Bu baxımdan Gürcüstan və Azərbaycan, bir tərəfdən, həmin proqramların 
gercəkləşdirilməsində çox mühüm yer tuturlar, digər tərəfdən isə, ölkələrimiz tarixi əhəmiyyətə malik olan bu 
mühüm beynəlxalq xarakterli proqramların əməli surətdə həyata keçirilməsi işində ən fəal iştirak edən 
ölkələrdir. Həmin proqramların gercəkləşdirilməsində Gürcüstanla Azərbaycan arasında əməkdaşlıq da uğurla 
həyata keçirilir və biz bu əməkdaşlığın gələcəkdə də davam etdirilməsi üçün bütün işləri görəcəyik, yəni bir çox 
problemlər mövcuddur ki, biz onları birlikdə həll edirik və həll edəcəyik. Buraya gəldiyinizə görə, səfərinizə 
görə, görüşümüzə görə, sizinlə təkbətək keçirdiyimiz çox məzmunlu söhbətə görə və yenə birlikdə olduğumuza 
görə mən Sizə bir daha və yenidən təşəkkür edirəm. 
E d u a r d  ġ e v a r d n a d z e:  Əziz Heydər Əliyeviç, xoş sözlərinizə görə çox sağ olun. Mən təkbətək 
görüşümüzün təsiri altındayam. Belə düşünürəm ki, dövlətlərimizi narahat edən, hazırda çox fəal inkişaf edən region 
üçün –  Cənub-Şərqi Avropa, Şərqi Avropa üçün aktual olan əslində bütün problemləri nisbətən qısa vaxtda müzakirə 
edə bildik. 
Bu regionda olduqca çox problem yığılıb qalmışdır və artıq neçə illərdir ki, biz Sizinlə birlikdə onların həlli ilə 
məşğuluq. Həmin problemlərin qəti həllindən danışmaq, görünür, hələ tezdir. Söhbətimiz əsnasında söylədiyimiz 
fikirlər üçün səciyyəvi olan açıqlığı, məna dərinliyini xüsusilə qiymətləndirirəm. Dostlarım bilirlər, onlara tez-tez 
deyirəm ki, mənim nəyəsə ehtiyacım var. Hiss edirəm ki, mən Sizinlə görüşə ehtiyac duyuram. Özü də bu çox tez-tez 
baş verir. Biz öz münasibətlərimizi son 30 ildə qurmuşuq. Bu münasibətləri necə istəyirsiniz, eləcə də adlandırın– 
qardaşlıq, həmkarlar arasında xüsusi qarşılıqlı münasibətlər, yəqin ki, bunların hamısı birlikdədir. Mənim nümayəndə 
heyətimin üzvləri təsdiq edə bilərlər ki, Gürcüstanda Sizi necə çox sevirlər, Sizə necə böyük hörmət bəsləyirlər. Hamı 
bilir, bizim aramızda elə münasibətlər yaranmışdır ki, onların sayəsində biz bir ölkəyə, digər ölkəyə, bütöv bir 
regiona aid hər hansı məsələni tam açıqlıq şəraitində ciddi şəkildə, işə dərindən bələdliklə müzakirə etmək 
iqtidarındayıq. 
Siz məndən azacıq yaşlısınız. Bilmirəm, bu yaxşıdır, yoxsa pis. Mən bunu təsadüfən nəzərə çatdırmıram, çünki 
yadımdadır, Siz məndən üç il əvvəl Azərbaycan Kommunist Partiyası Mərkəzi Komitəsinin birinci katibi 
olmuşdunuz. O vaxt Sizin kimi, mən də cavan idim, Azərbaycanın iqtisadi potensialının yüksəldilməsi uğrunda 
Əliyevin necə mübarizə apardığını, buna necə müvəffəq olduğunu, bunun bütün İttifaqda necə təqdir edildiyini 
müşahidə edirdim. Həmin İttifaqda heç də hər şey pis deyildi, mən o dövrdən çox danışmaq istəmirəm, faydalı çox 
şey vardı. Qoy dostlarım bilsinlər ki, Gürcüstanda da müəyyən dəyişikliklərin həyata keçirilməsinin zəruriliyi 
haqqında qərar qəbul edildikdə, həlledici söz Heydər Əliyeviç Əliyevin sözü oldu. Gürcüstan barəsində, 
Gürcüstanın rəhbərləri barəsində nə kimi tədbirlər görülməsi haqqında məsləhətləşmələrə başlandıqda məhz 
Heydər Əliyeviç risk edərək dedi ki, heç kimi axtarmaq gərək deyil, belə bir insan var, onunla işləmək olar. 
Bax, biz elə o vaxtdan bəri birlikdə işləyirik. Aradan çox vaxt ötüb keçmişdir, böyük çətinliklər olmuşdur. Amma 
mən hesab etmirəm ki, Sovet İttifaqında Sizinlə birlikdə məşğul olduğumuz işlərə görə fəxr etməyə bilmirik. Sovet 
İttifaqını qoruyub saxlamaq mümkün olmamasında bizim heç bir günahımız yoxdur, görünür, tarixin hökmü belə 
imiş. 
O ki qaldı qalan bütün sahələrə – Sizin hansı sahələrə cavabdeh olduğunuz yadımdadır – hamı bilirdi, bir 
halda ki, Əliyev işə girişmişdir, deməli, bu iş məntiqi sonluğuna çatdırılacaqdır. Birgə işimizin bu bəzi 
cəhətlərini indi nəyə görə xatırlamalı oldum? Ona görə ki, Siz rəhbərliyə gələndə, Azərbaycanda vəziyyət 
mürəkkəb idi. Gürcüstanda da vəziyyət çox mürəkkəb, çox çətin idi. O, sözün əsl mənasında dağılırdı. Lakin 
Azərbaycanda da normal qayda-qanun yox idi. Odur ki, çox böyük potensiala malik olan bu böyük, qüdrətli 
ölkəyə kimin rəhbərlik etməli olduğunu xalq özü müəyyənləşdirdi. Müstəqilliyin ilk çağlarında, müstəqil dövlət 
qurmaq üçün birgə mübarizəyə, birgə işə yenicə başladığımız vaxtlarda keçirdiyimiz ilk görüşləri xatırlayıram. 
Biz bu işdə məsləkdaş olduq və mən bununla fəxr edirəm. 
Bilirsiniz ki, mən Sizi tez-tez, bəzən də telefonla zəng vurub narahat edirəm, bəzən öz nümayəndəmi ağıllı 
söz deyəcək və mürəkkəb problemlərin həllində kömək göstərəcək bir insan kimi, məsləhət üçün Sizin yanınıza 
göndərirəm. Ona görə də mən bizim münasibətlərimizlə, həqiqətən, fəxr edirəm. Belə düşünürəm ki, biz iki 
müstəqil dövlətin dostluq və qardaşlığının təməlini qoymaqla tarixi iş görürük. 
İndi məsələyə daha yaxından yanaşsaq, zənnimcə, gələcək nəsillər Sizin təşəbbüsünüzlə, mənim iştirakımla 
qəbul edilmiş qərarları xatırlayacaqlar. 
H e y d ə r  Ə l i y e v: Bizim birgə təşəbbüsümüzlə.  
88 
 
E d u a r d  ġ e v a r d n a d z e: Gəlin ədalətli olaq. Bakı – Supsa neft kəməri ilə bağlı məsələnin necə həll 
edildiyi, nə kimi çətinliklər olduğu xatirimdədir. Onu heç də bütün dövlətlər dəstəkləmirdilər. Mən hətta başqa 
bir ölkədəki çox köhnə dostumuzla söhbəti də xatırlayıram. O, zəng vurub, o vaxt məruz qaldığım terror 
aktından sonra məni dağlarda tapmışdı. O, təhlükənin xətasız sovuşması münasibətilə mənə gözaydınlığı verdi 
və məsləhət gördü ki, sizdən çox xahiş edirəm, neft məsələsinə toxunmayın, Qərb istiqamətini unudun, o, 
mövcud deyildir. 
Çünki ölkəmizin marağı var ki, Xəzər nefti oraya getsin. Bəlkə də indi bu barədə danışmağa dəyməz. 
Mətbuatdan bu mövzuya incəliklə yanaşmağı xahiş edirəm. Təsəvvür edin ki, bəzi böyük ölkələr Xəzər neftinin 
Qərb istiqamətində axmaması üçün nə qədər təzyiq və maraq göstərirdilər. Onda mən Heydər Əliyeviçə 
müraciət etdim. Mən məxsusi olaraq buraya gəldim və ona yeganə bir sual verdim: «Mən əmin ola bilərəmmi 
ki, Siz bu ideyanı – Qərb istiqamətində neft kəməri çəkilməsini dəstəkləyirsiniz?». Onda Heydər Əliyeviç dedi 
ki, bu barədə tək siz düşünmürsünüz, mən qəti qərar qəbul etmişəm ki, iki istiqamət – Şimal istiqaməti və çox 
mühüm Qərb – Bakı–Supsa istiqaməti olacaq, arxayın ol, tam dəstək olacaqdır. Doğrudan da, bu neft kəməri 
çox qısa vaxtda çəkildi. Əminəm ki, əgər Bakı–Supsa neft kəməri olmasaydı, bəlkə Bakı–Tbilisi–Ceyhan da 
olmazdı, çünki bu, sınaq addımı idi və göstərməli idi ki, belə bir şəraitdə bu iki dövlət bu cür neft kəmərini 
çəkməyə qadirdirmi. 
Prezident Kuçmanın iştirakı ilə biz Sizinlə birlikdə neft kəmərini necə açdığımızı xatırlamaya bilmərəm. 
Onda mərasimdə o da iştirak edirdi, təbii ki, onun da müəyyən mənafeləri var. Lakin bu mənim həyatımda ən 
fərəhli hadisə idi. Sonra biz artıq Bakı–Tbilisi–Ceyhan neft kəməri ilə bağlı başqa problemlərə yaxınlaşdıq. Az 
adam inanırdı ki, məhz belə bir koalisiya var – Azərbaycan, Gürcüstan, Türkiyə. Elə bir koalisiya ki, burada biz 
Amerikanın, bəzi digər dövlətlərin dəstəyini görürdük, Qazaxıstanın dəstəyi hiss edilirdi. Bu koalisiya belə bir 
saziş hazırlaya və onu parlamentdən keçirə bildi. Bəxtimizdən, bu qərarla müəyyən fikrə gəlmək üçün bizim 
kifayət qədər siyasi iradəmiz də, istəyimiz də, təcrübəmiz də vardı. İndi bu müqavilə Türkiyədə də, Azərbay-
canda da, Gürcüstanda da ratifikasiya olunmuşdur. Belə düşünürəm ki, artıq bu layihəyə on milyonlarla dollar 
sərmayə qoyurlar, hələ çox işlər görüləcəkdir. Mənə elə gəlir ki, bu, tarixi bir qərardır. 
Üçüncüsü, Sizin dedikləriniz haqqında. Mən yaxşı işlərinə, yaxşı sahmanlanmış təmaslarına görə 
köməkçilərimizə təşəkkür etmək istəyirəm. Mən qaz kəməri barəsində bir qədər şübhəli əhval-ruhiyyədə idim. 
Çünki onlar həmişə məni qorxudub deyirdilər ki, Dünya Bankı bir şey məsləhət görür, biz isə başqa şey edirik 
və sair. Yadınızdadırsa, Sizin nümayəndələriniz mənim yanımda oldular və onlara bildirdim ki, Heydər Əliyeviç 
necə desə, eləcə də olacaqdır. Qoy Dünya Bankı, Beynəlxalq Valyuta Fondu nə istəyirlər desinlər, Heydər Əli-
yeviç necə desə, eləcə də olacaqdır. Heydər Əliyeviç isə elə dedi ki, bu, təbii olaraq, Azərbaycana da sərfəlidir, 
Türkiyəyə də sərfəlidir və Gürcüstana da çox sərfəlidir. Bu gün səhər mən müşavirlərimizin razılığa gəldikləri 
şərtlərə baxdım. Zənnimcə, bu, ideal sazişdir. Xüsusən də nə nefti, nə də qazı olmayan, təkcə suyu olan 
Gürcüstan üçün. Deyə bilmərəm ki, biz birdən-birə diqqət mərkəzində olan ölkəyə, hər halda, qovşaq ölkəyə 
çevrildik. İndi Gürcüstanı funksiyası olan bir ölkə kimi tanıyırlar. Bu funksiya ondan ibarətdir ki, Gürcüstan 
neft, qaz axınlarını öz ərazisindən keçirməlidir, sonra daha nələrsə meydana gələcəkdir. Sizin fəallığınız, Sizin 
təşəbbüsünüz sayəsində ölkəmiz dirçəldilməkdə olan Böyük İpək Yolunun üstündə qovşaq ölkəyə çevrilir. İpək 
Yoluna həsr edilmiş birinci konfrans burada, Bakıda keçirildi və mən də buna tərəfdar idim ki, konfrans məhz 
Bakıda keçirilsin, çünki bunun üçün Siz hamıdan çox iş görmüşdünüz. 
İndi heç kim şübhə etmir ki, müasir dövrün bu böyük layihəsinin – mən Böyük İpək Yolunu və onun 
nəqliyyat qovşağı olan TRASEKA-nı nəzərdə tuturam – böyük gələcəyi var. İndi Çin bu layihəyə çox böyük 
maraq göstərir. Bu yaxınlarda nümayəndə heyətimiz oraya getmişdi. Onlar hətta TRASEKA-nın tərkibinə daxil 
olmaq məsələsini müzakirə edirlər. Yunanıstan bu yaxınlarda daxil oldu. Artıq burada 15 Avropa və Asiya 
dövləti var. Bu isə artıq böyük işdir. Bu layihədə Azərbaycanın rolu coğrafi mövqeyinə görə və şəxsən Sizin 
rolunuz sayəsində aydındır. Amma Gürcüstanın belə funksiyaları yox idi. Sizə dediyim kimi, bizim neftimiz 
yoxdur, qazımız yoxdur, hələ başqa çox şeyimiz yoxdur, insanları dolandırmağa imkanımız yoxdur. 
Lakin Gürcüstan öz funksiyasını əldə etdi, indi o, təkcə Azərbaycana deyil, Türkiyəyə də, qazı, nefti 
Türkiyə, digər ölkələr vasitəsilə almalı olan başqa dövlətlərə də gərəkdir. Bu isə Sizin xidmətinizdir. O, Avropa 
dövlətlərinə gərəkdir, hazırda öz gücünü artırmaqda olan Supsadakı elə həmin terminal da gərəkdir. Bir sözlə, 
mən bununla nəzərə çatdırmaq istəyirəm ki, biz birlikdə olduqda, aramızda tam qarşılıqlı anlaşma olduqda – 
düşünürəm ki, hər halda, bu, ömrünün onunadək mənim həyatımın qanunu olacaq – çox şeyi həll edə bilərik. 
Artıq həll edilmiş olan nə varsa, bunlar tarixi qərardır. Qoy jurnalistlər yazsınlar ki, həqiqətən tarixi bir qərar 
qəbul edilmişdir– birinci layihə, ikinci layihə, üçüncü layihə, o cümlədən iki çox mühüm layihə. Bütün bunlar 
ölkələrimiz üçün, dövlətlərimiz üçün faydalıdır. Bütün bunlarda şəxsən Sizin çox böyük xidmətiniz var. Bu 
görüşə görə, dəvətə görə, Sizinlə keçirdiyimiz heyrətamiz dərəcədə məzmunlu, yaxşı söhbətə görə Sizə təşəkkür 
etmək istəyirəm. Mənə elə gəlir ki, bugünkü gün tarixə bizi böyük yollarla birləşdirən xüsusi bir gün kimi daxil 
olacaqdır. 
89 
 
Biz dedik ki, hələ pis yaşayırıq. İki-üç il, bəlkə də, dörd il ötəcək və Azərbaycan çiçəklənən ölkəyə 
çevriləcəkdir. Elə iki il əvvəl Bakıda olan hər bir kəs görür ki, bu, artıq həmin şəhər deyildir. Əminəm ki, iki-üç 
ildən sonra Azərbaycan çiçəklənən, zəngin ölkələrlə həqiqətən bir sırada duracaqdır. 
Heydər Əliyeviç, mənə elə gəlir ki, biz bununla mürəkkəb məsələlərin həllinin iqtisadi, maliyyə bünövrəsini 
qoyuruq. Yadınızdadırmı, biz Sizinlə Tbilisidə dinc Qafqaz haqqında bəyannamə imzalamışdıq. Bu, boş bir söz 
deyildi. Biz inanırıq ki, Qafqaz dinc region  ola bilər. Lakin Qafqaz yalnız güclü Azərbaycana, güclü 
Gürcüstana arxalanaraq dinc, güclü ola bilər. Qoy o biri qonşular da güclü olsunlar. Bu bizim dayağımızdır, 
həqiqətən çiçəklənən, dinc dövlətlər olmağımızın əsasıdır. 
Mən bir-iki kəlmə də demək istəyirəm ki, maliyyələşdirmədə, planlaşdırmada iştirak etmiş böyük şirkətlər 
xoş sözlərlə xatırlanmağa, şübhəsiz, layiqdirlər. Bu planların gerçəkləşdirilməsində fəal iştirak etmiş 
konsorsiumları da xatırlamaq lazımdır. Bir sözlə, bu illər ərzində görülmüş yaxın və uzaq olan, başqa ölkələrdə 
yaşayan dostların hamısına təşəkkür etmək istəyirəm. 
Sizi bu tarixi danışıqların başa çatması münasibətilə təbrik edirəm, bütün dostları, nümayəndə heyətimin 
bütün üzvlərini təbrik edirəm. Ölkəmi– Gürcüstanı da təbrik edirəm, ona görə ki, bir müddətdən sonra biz 
sizdən qaz alacağıq. Doğrudur, nəsə ödəyəcəyik, bunsuz olmur, lakin bu bizim üçün təkcə iqtisadi müstəqilliyin 
deyil, həm də siyasi müstəqilliyin əsasıdır.  
Daha bir həssas məsələ. Deyirlər ki, Azərbaycan və Gürcüstan Rusiyadan üz çevirmişlər. Düşünürəm ki, bu, 
doğru deyildir. Sadəcə olaraq, insanlar hər şeyə bəsit şəkildə yanaşırlar. Təbiidir ki, neft ehtiyatlarına malik 
dövlətlər daha çox gəlir götürmək üçün ən ucuz, qısa yollar axtarırlar. O ki qaldı Gürcüstana, dediyim kimi, 
bizdə neft yoxdur, biz Rusiyadan qaz alırıq və alacağıq, Rusiyadan siz də qaz alırsınız. Zənnimcə, biz bütün bu 
böyük layihələr haqqında böyük enerji şəbəkəsi kimi danışa bilərik. Bu şəbəkə Cənub-Şərqi Avropada, deyək 
ki, Qara dənizi, Xəzər dənizini, digər bitişik dövlətləri əhatə edir. Yoxsa, Rusiya bütün bunlarda iştirak etməyə-
cəkdir? Təbii ki, Rusiya aparıcı ölkə olacaqdır. Biz bunu bilirik, bunu tamamilə normal hal hesab edirik. Əgər 
indi nə isə gərəyincə alınmırsa, biz buna görə dərindən narahat oluruq. Düşünürəm ki, bu, keçib gedəcəkdir. Biz 
bu böyük sistemi birlikdə quracağıq. 
Sağ olun. 
 
             
                                             
 
 
 
 
 
                                            
90 
 
 
 
 
AZƏRBAYCAN – GÜRCÜSTAN  
SƏNƏDLƏRĠNĠN ĠMZALANMASI  
MƏRASĠMĠ 
 
İki ölkənin geniş tərkibdə nümayəndə heyətləri arasında danışıqlar başa çatdıqdan sonra Azərbaycan–
Gürcüstan sənədlərinin imzalanma mərasimi oldu. 
Cənubi Qafqaz boru kəməri sistemi vasitəsilə təbii qazın Azərbaycan Respublikası və Gürcüstan ərazilərində 
və onların hüdudlarından kənarda tranziti, nəqli və satışı haqqında Azərbaycan Respublikası ilə Gürcüstan 
arasında sazişi Gürcüstan hökuməti adından Gürcüstan Beynəlxalq Neft Korporasiyasının prezidenti Georgi 
Çanturiya, Azərbaycan Respublikası hökuməti adından Yanacaq və Energetika naziri Məcid Kərimov 
imzaladılar. 
Sonra həmin sənədi – Cənubi Qafqaz boru kəməri sistemi vasitəsilə təbii qazın Azərbaycan Respublikası və 
Gürcüstan ərazilərində və onların hüdudlarından kənarda tranziti, nəqli və satışı haqqında Azərbaycan 
Respublikası ilə Gürcüstan arasında sazişi Gürcüstan prezidenti Eduard Şevardnadze və Azərbaycan prezidenti 
Heydər Əliyev imzaladılar. 
 
 
 
 
 
 
 
 
 
91 
 
 
 
 
SƏNƏDLƏRĠN ĠMZALANMASI MƏRASĠMĠNDƏN  
SONRA AZƏRBAYCAN RESPUBLĠKASININ PREZĠDENTĠ HEYDƏR ƏLĠYEVĠN VƏ 
GÜRCÜSTAN PREZĠDENTĠ EDUARD ġEVARDNADZENĠN BĠRGƏ MƏTBUAT  
KONFRANSI VƏ BƏYANATLA  
ÇIXIġLARI 
 
Prezident sarayı  
 
29 sentyabr 2001-ci il 
     
AZƏRBAYCAN PREZĠDENTĠ HEYDƏR ƏLĠYEVĠN  
BƏYANATI 
 
Hörmətli prezident cənab Eduard Şevardnadze! 
Hörmətli qonaqlar! 
Xanımlar və cənablar! 
Biz Gürcüstan prezidenti zati-aliləri cənab Eduard Şevardnadzenin Azərbaycana rəsmi səfərinə yekun 
vuran sənədləri imzaladıq. Bu gün biz səmərəli görüş keçirdik. Gürcüstan prezidenti ilə Azərbaycan prezidenti 
arasında təkbətək görüş oldu. Gürcüstanın və Azərbaycanın nümayəndə heyətləri arasında görüşlər və danışıqlar 
oldu. Onların hamısı dostluq, qarşılıqlı anlaşma ruhunda, qardaşlıq şəraitində keçmişdir. Bu sənədlər çox böyük 
əhəmiyyətə malikdir. 
Cənubi Qafqaz qaz kəməri haqqında, yəni «Şahdəniz» yatağından çıxarılacaq Azərbaycan qazının Gürcüstan 
vasitəsilə Türkiyəyə nəqli haqqında, daha doğrusu, Bakı–Tbilisi–Ərzurum qaz kəməri haqqında sənəd 
Azərbaycanın 1994-cü ildən başlayaraq Gürcüstan və Türkiyə ilə birlikdə həyata keçirdiyi neft strategiyasının, 
neft doktrinasının mühüm tərkib hissəsidir. Təbiidir ki, Azərbaycanın bu neft strategiyasının əsasını 1994-cü ilin 
sentyabrında Azərbaycanın neft şirkəti ilə Amerika Birləşmiş Ştatlarının, Böyük Britaniyanın, Fransanın, Nor-
veçin, Rusiyanın və digər ölkələrin ən iri neft şirkətləri arasında imzalanmış «Əsrin müqaviləsi» təşkil edir. 
Əlbəttə, birinci müqavilə imzalandıqdan sonra vəzifə onu həyata keçirməkdən ibarət idi. Lakin biz onu 
həyata keçirməklə yanaşı, şübhəsiz, xarici şirkətlərin və Azərbaycan Dövlət Neft Şirkətinin birgə səyləri ilə 
çıxarılacaq neftin dünya bazarlarına ixracı barədə də düşünməli idik. Ona görə də hələ o vaxt biz neftin ixracının 
müxtəlif variantlarını nəzərdən keçirirdik. İndi, müəyyən vaxt ötəndən sonra belə hesab edirəm ki, biz çox 
düzgün yol tutmuşduq. Neftin nəqlinin Şimal marşrutu adlandırılan Bakı–Novorossiysk boru kəməri, Qərb neft 
kəməri – Bakı–Supsa neft kəməri bu gün artıq reallığa çevrilmişdir. Əlbəttə, əsas niyyəti – Bakı–Tbilisi–Ceyhan 
neft kəməri layihəsini gerçəkləşdirmək üçün qarşıda böyük iş dururdu. 
Bunların hamısı artıq arxada qalmışdır. Biz bu vəzifələri yerinə yetirdik, özü də uğurla yerinə yetirdik. Azərbaycan 
Beynəlxalq Əməliyyat Şirkətinin və Azərbaycan Dövlət Neft Şirkətinin birgə səyləri ilə Azərbaycanda 1997-ci ildə ilkin 
neft çıxarılmağa başlandı, noyabrda biz bunu böyük bir hadisə kimi qeyd etdik, yeri gəlmişkən, yenə də dostlarımızla 
birlikdə. Bu mərasimdə dostumuz prezident Eduard Şevardnadze də iştirak edirdi. Bakı–Supsa neft kəmərini çəkdik. 
1999-cu ilin aprelində bu neft kəmərinin açılışını təntənə ilə qeyd etdik. Artıq bu günədək Xəzər dənizinin Azərbaycan 
sektorundakı «Çıraq» yatağından 16 milyon tona qədər neft çıxarılmışdır. Bu neftin 14 milyon tonundan çoxu Bakı–
Supsa neft kəməri ilə ixrac olunmuşdur. 
Biz Bakı–Tbilisi–Ceyhan əsas ixrac neft kəməri proqramının gerçəkləşdirilməsi məsələsi ilə bir çox illər 
ərzində məşğul olduq və bunu edə bildik. 1998-ci ildə Ankara bəyannaməsini, 1999-cu ildə isə İstanbulda son 
sazişi imzaladıq. Sonra Azərbaycanla Türkiyə və Azərbaycanla Gürcüstan arasında sazişin imzalanmasına 
çalışmaq lazım gəldi. Bu da edildi. İndi Bakı–Tbilisi–Ceyhan əsas ixrac neft kəmərinin tikintisinə dair layihə 
əməli surətdə həyata keçirilir. 
Lakin biz daha da irəli gedirik. Xəzər dənizinin Azərbaycan sektorundakı «Şahdəniz» sahəsində çox böyük 
qaz yatağı kəşf etmişik.  
İlkin hesablamalarına görə, onun ehtiyatları 1 trilyon kubmetrdir. Təbii ki, yenə də qarşıya qazın ixracı 
məsələsi çıxdı. Lakin bizim əvvəlki xəttimiz davam edir. Biz qazı Türkiyəyə Gürcüstan vasitəsilə ixrac etməyi 
qərara aldıq. Biz bunun üzərində xeyli işlədik və bu gün o işi başa çatdırdıq. Yəni, qaz kəmərinin şərtləri 
haqqında danışıqlar apardıq. Qazın Türkiyəyə Gürcüstan vasitəsilə göndərilməsi haqqında martın 12-də 
Ankarada Türkiyə hökuməti ilə Azərbaycan arasında saziş imzalandı. 
92 
 
Bundan sonra Gürcüstanla Azərbaycan arasında iş davam etdirildi. Deməliyəm ki, bu çox çətin iş idi. Lakin 
Gürcüstan və Azərbaycan nümayəndələri bu sazişin hazırlanması ilə, məncə, gərgin və layiqincə məşğul oldular. 
Saziş hazırlandı və bu gün biz onu imzaladıq. 
Cəsarətlə deyə bilərəm ki, bu, tarixi əhəmiyyətli hadisədir. Bu hadisənin ölkələrimiz üçün böyük əhəmiyyəti 
var. Cənubi Qafqaz üçün əhəmiyyəti var. Avropa regionu üçün də əhəmiyyəti var. Ölkələrimizin Qərb ölkələri 
ilə iqtisadi inteqrasiyası baxımından əhəmiyyəti var. 
İndi, mətbuat konfransında təfərrüata xüsusi olaraq varmağa lüzum yoxdur. Lakin, hər halda, demək olar ki, 
Azərbaycanın neft strategiyası uğurla həyata keçirilir – hərçənd biz bu yolda çox çətinliklərlə, maneələrlə 
qarşılaşdıq – Türkiyə, Gürcüstan və Azərbaycan arasında üç iri saziş imzalanmışdır və proqramımızın artıq bir 
hissəsi gerçəkləşdirilir. 
Heç bir şübhə yoxdur ki, Bakı–Tbilisi–Ceyhan neft kəməri də, Bakı–Tbilisi–Ərzurum qaz kəməri də 
müəyyən edilmiş müddətdə uğurla çəkiləcək və Xəzər dənizindən, Azərbaycandan neft, qaz Gürcüstan vasitəsilə 
Türkiyəyə və oradan digər ölkələrə axacaqdır. Təbii ki, Gürcüstanın da bu çox qiymətli ehtiyatlardan istifadə 
etmək hüququ var. 
Eduard Amvrosiyeviç, bu yeni mühüm tarixi addım və qazandığımız uğurlar münasibətilə mən Sizi təbrik 
edirəm, qonaqlarımızı təbrik edirəm, Azərbaycanın bütün vətəndaşlarını təbrik edirəm. Əminəm ki, biz bundan 
sonra da inamla irəliləyəcək və yeni uğurlara nail olacağıq. Bu proqramların ölkələrmiz üçün çox böyük iqtisadi 
əhəmiyyəti var. Onlar eyni zamanda son dərəcə böyük siyasi əhəmiyyətə malikdir. Bu əhəmiyyət ondan 
ibarətdir ki, əvvəla, Cənubi Qafqaz, Avropa və Qərb arasında sıx inteqrasiya gedir, ikincisi, bu neft və qaz 
kəmərləri regionumuzda təhlükəsizliyə, sabitliyə və sülhə mühüm təminatdır. 
Biz bütün bunlara son dərəcə böyük əhəmiyyət verir və inanırıq ki, gördüyümüz bütün işlərin iqtisadi və 
siyasi nəticələri ölkələrimizin iqtisadiyyatını möhkəmlədəcək, regionumuzda sabitliyi, təhlükəsizliyi, sülhü 
təmin edəcək və bizi Avropa Birliyinə, qabaqcıl, demokratik Dünya Birliyinə getdikcə daha da 
yaxınlaşdıracaqdır 
Şadam ki, Gürcüstan prezidenti, dostum Eduard Şevardnadzenin bir çox əvvəlki səfərləri kimi, bu səfəri də 
belə mühüm tarixi hadisələrlə əlamətdardır. Mənə elə gəlir ki, biz Gürcüstanla Azərbaycan arasında dostluq 
münasibətlərinin inkişaf etdirilməsi binasının möhkəmlənməsinə hər dəfə yeni bir davamlı daş qoyuruq. 
Bir daha təbrik edirəm və bu gün imzalanmış sazişin uğurla həyata keçirilməsini arzulayıram. 
Çox sağ olun. 
 
GÜRCÜSTAN PREZĠDENTĠ EDUARD ġEVARDNADZENĠN BƏYANATI 
 
Sizi ürəkdən salamlamaq istəyirəm. Heydər Əliyeviç, dövlətlərimizin və xalqlarımızın həyatındakı bu böyük hadi-
sə münasibətilə mən Sizi şəxsən təbrik edirəm. Sözün düzü, adamın inanmağı gəlmir ki, hər şey başa çatmışdır. Hər 
üç layihə – Bakı–Supsa, Bakı–Tbilisi–Ceyhan layihələri, hətta deyərdim, dünya miqyaslı sonuncu ən iri «Şahdəniz» 
– Gürcüstan–Türkiyə layihəsi – artıq razılaşdırılmış və bu sazişlər imzalanmışdır. 
Mən sizi bu böyük hadisələr münasibətilə təbrik edirəm. Dedim ki, adamın inanmağı gəlmir. Ona görə inanmağı 
gəlmir ki, – mən bunu bu gün təkbətək görüşdə Heydər Əliyeviçə dedim –  yadımdadır, biz bu layihələrə, bu 
layihələrin həyata keçirilməsinin perspektivlərinə dair diskussiyaya yeddi il əvvəl başlamışdıq. O vaxt özümüz də 
əmin deyildik ki, bu böyük, çox mühüm təşəbbüsləri məntiqi sonluğa çatdırmaq olar. Hərçənd Heydər Əliyeviçin 
əvvəllər də, hətta Sovet İttifaqı dövründə Xəzər dənizində böyük neft olmasına əminliyi mənə qüvvət verirdi. Mən 
onun qurultaylarda, plenumlarda və digər yerlərdə dəfələrlə etdiyi çıxışları xatırlayıram. O, məsələyə dərindən bə-
lədliklə sübut edirdi ki, Xəzərdə böyük neft var. 
Yaxşı ki, onda işə başlamadılar, yoxsa neftin həcmi azalardı. Məsələ ondadır ki, bu layihələrin 
hazırlanmasında, həyata keçirilməsində, tərəfdaşlar tapılmasında Heydər Əliyeviçin xüsusi xidməti var. Yeri 
gəlmişkən, mən hamını – bütün sərmayəçiləri, bu ideyanı dəstəkləyən bütün dövlətlərin nümayəndələrini, o 
cümlədən həmin dövlətlərin burada olan nümayəndələrini salamlayıram. 
Prezident başda olmaqla, ABŞ nümayəndə heyətinin çox iş gördüyünü deməyə bilmərəm. İstanbul sazişində 
ABŞ prezidentinin imzasının olması çox şey deyir. Bunu ona görə deyirəm ki, Amerika Birləşmiş Ştatlarında 
baş vermiş faciə ilə əlaqədar bu ölkəyə bir daha dərin hüznlə başsağlığı vermək istəyirəm. Bu faciə amerikalılar 
kimi, bizim üçün də ağırdır. 
Bilirəm ki, bu layihələrin işlənib hazırlanmasında müxtəlif dövlətlərin və Qərbi Avropanın, Rusiyanın 
nümayəndələri, digər dövlətlərin də ən iri neft birlikləri fəal iştirak etmişlər. Mən onların hamısını alqışlayıram və 
onlara ürəkdən təşəkkür etmək istəyirəm. Yeri gəlmişkən, Xəzər nefti üçün, Xəzər qazı üçün Qərb istiqamətinin ən 
əlverişli, ən kəsə, ən etibarlı olduğu 110 il bundan əvvəl deyilmişdir. Bunu çox məşhur alim Lüdviq Nobel 110 il 
bundan əvvəl söyləmişdir. Bir baxın, başlıca dəlil: əvvəla, bu, ən kəsə yoldur, ikincisi, bu iki ölkə, xalq arasında 
tarixdə heç vaxt xoşagəlməz hallar olmayıbdır, toqquşmalar olmayıbdır. Odur ki, bu neft kəmərinin sabitliyi təmin 
ediləcəkdir. 
93 
 
Bakı–Supsa neft kəmərini çəkərək apardığımız birinci eksperiment göstərir ki, bu cür proqnozlar vermiş 
sələflərimiz haqlı imişlər. Mən Heydər Əliyeviçlə görüşdə dedim ki, çox maraqlı bir sistem tədricən, 
addımbaaddım özünü büruzə verir. Bu, Cənub-Şərqi Avropanın enerji sistemidir. Mən ilk növbədə, Qara dəniz 
ətrafında, Xəzər dənizi ətrafında yerləşən ölkələri, təbii olaraq, Rusiyanı, Ukraynanı və başqa dövlətləri nəzərdə 
tuturam. Bu layihədən, daha doğrusu, bu ideyadan artıq çoxları danışır. Zənnimcə, əgər bu ideyanı gerçəkləşdir-
mək mümkün olsa – mənə elə gəlir ki, mümkün olacaq, çünki bunda Avropa Birliyinin marağı var, digər 
Avropa strukturlarının, dünya miqyaslı dövlətlərin marağı var – onda bu, son illər istiqlaliyyət qazanmış bütün 
dövlətlərin müstəqilliyi, o cümlədən  siyasi müstəqilliyi üçün ən etibarlı təminata çevriləcəkdir. 
Bilirəm ki, indi Heydər Əliyeviçi və məni Tbilisidə dinləyirlər və ya dinləyəcəklər. Yeri gəlmişkən, 
gürcülərin bir çoxu bu layihələrin həyata keçiriləcəyinə inanmırdı. Elə indi də çoxları soruşur ki, bütün bunlar 
bizə nə verir? Mən onlara demək istəyirəm ki, Heydər Əliyeviç Əliyev Bakı–Tbilisi–Ceyhan layihəsinin baş 
tutması üçün hər şeyi etmişdir. Yadınızdadırsa, orada mürəkkəb bir məsələ vardı. Bilmirəm, indi bu barədə 
danışmaq lazımdır, ya yox. Bəli, ən mürəkkəb bir məsələ vardı. Heydər Əliyeviç Gürcüstanın xeyrinə, bəlkə də 
hətta özünün ziyanına olan qərar qəbul etdi. 
Lakin Heydər Əliyeviç bilir. Əgər vətəninlə iqtisadi, siyasi, mədəni tellərlə bağlı olan ölkə səninlə 
qonşudursa, bu ölkə yaşayırsa və qazla, neftlə yaxşı təmin edilibsə, deməli, o, etibarlı qonşudur və bununla da 
Azərbaycanın təhlükəsizliyi təmin edilir. Bax, biz iki prezident dövlətlərimizin təhlükəsizliyini təmin etməkdə 
bizim nəslin vəzifəsini belə başa düşürük. 
Tbilisililərə, Tbilisi və Azərbaycan sakinlərinə onu da demək istəyirəm ki, təbii olaraq, bu layihələr dərhal, 
günü bü gün səmərə vermir. Bəlkə də Azərbaycan artıq hiss edir, çünki burada neft, qaz var. Amma Gürcüstan 
hələ bir qədər dözməlidir. 
H e y d ə r  Ə l i y e v:  Gürcüstan Bakı–Supsa neft kəmərindən fayda götürür. 
E d u a r d  ġ e v a r d n a d z e:  Amma oradan bizə neft vermirlər. 
H e y d ə r  Ə l i y e v:  Neft verməsələr də, pul verirlər.  
E d u a r d  ġ e v a r d n a d z e:  Neftin iyi gəlir. Lakin təxminən iki ildən sonra, zənnimcə, «Şahdəniz» də, 
Bakı–Tbilisi–Ceyhan da işə düşəcəkdir. Heydər Əliyeviçin dəstəyi sayəsində Gürcüstanı nəinki tranzit ölkə 
kimi, həm də qaz istehlak edən ölkə kimi tanımışlar. Yəni bizim istehlak etmək, satın almaq – təbii ki, əsl 
qiymətinə – ölkənin enerji təhlükəsizliyini təmin etmək hüququmuz var. 
Mənə elə gəlir ki, burada, Bakıda, Heydər Əliyeviç Əliyevin məruzə etdiyi böyük beynəlxalq konfransda 
irəli sürülmüş ideyalar həyata keçirilir və hələlik əlimiz çatmayan ideyalar da bir müddətdən sonra 
gerçəkləşdiriləcəkdir. 
Mən sizi bütün bu hadisələr münasibətilə təbrik etmək istəyirəm. Biz xoşbəxt xalqıq, ona görə yox ki, zəngin 
yaşayırıq, ona görə ki, bizim gələcəyimiz var. Ona görə ki, bizim böyük ehtiyatlarımız var. Ona görə ki, bizim 
aramızda, Gürcüstanla Azərbaycan arasında xüsusi münasibətlər var. Müasir dildə strateji münasibətlər deyirlər. 
Həm də qardaşlıq münasibətləri demək olar və bu, həqiqətən belədir.  
İndi mən bir məqamı xatırlamaq istəyirəm. Bu, ola bilsin çox da mühüm deyil, amma mənim üçün çox 
əhəmiyyətlidir. İstanbulda Bakı–Ceyhan neft kəmərinin inşasına dair layihə haqqında saziş imzalayarkən 
Heydər Əliyeviç diqqət yetirdi ki, orada Bakı–Ceyhan yazılmışdı. Buna görə də o soruşdu, bəs Tbilisi hanı, 
Gürcüstan nə üçün yoxdur, Tbilisi nə üçün göstərilməyibdir? Birdən bütün prezidentlər təəccübləndilər, 
doğrudan da, Tbilisi nə üçün göstərilməyibdir. Artıq bundan sonra bu xəritədə Tbilisi daim göstərilir və həmişə  
göstəriləcəkdir. 
Bu illər ərzində görülmüş bütün işlərə görə, dostluğumuza görə, qardaşlığımıza görə, müstəqilliyimizin 
möhkəmlənməsinə görə, Heydər Əliyeviçlə imzaladığımız ideyanın – dinc Qafqaz ideyasının həyata keçirilməsinə 
görə, bütün bunlara görə Heydər Əliyeviçə ürəkdən təşəkkür etmək, sizin hamınıza təşəkkür etmək və bugünkü tarixi 
gün münasibətilə təbrik etmək istəyirəm. 
Çox sağ olun. 
    * * * 
S u a l:  Bu gün siz mühüm sənədlər imzaladınız. Mənim sualım hər iki prezidentədir. Ġndi terrorizm 
məsələsinin dünyada aktual olduğu, habelə Gürcüstanın və Azərbaycanın terrorçulara havadarlıqda 
təqsirləndirildiyi nəzərə alınaraq, bu beynəlxalq qaz kəmərinin təhlükəsizliyi necə təmin ediləcəkdir? 
H e y d ə r  Ə l i y e v:  Bizim Cənubi Qafqazda hərbi münaqişələr olduğu və bu hərbi münaqişələrdən 
Gürcüstanın da, Azərbaycanın da əziyyət çəkdiyi nəzərə alınaraq, bu kəmərlərin təhlükəsizliyinin təmin 
edilməsi maksimum tədbirlər görməyimizi tələb edir. Çünki onlar artıq, sadəcə olaraq, hər ayrı-ayrı ölkələrin 
deyil, bütün Dünya Birliyinin sərvətinə çevrilir. Bu çox böyük, çətin vəzifədir. Lakin hesab edirəm ki, əgər biz 
indiyədək qarşımızda duran vəzifələrin öhdəsindən gəlmişiksə, deməli, bu vəzifələrin də öhdəsindən gələcəyik. 
O ki qaldı Azərbaycanın və Gürcüstanın terrorizmdə təqsirləndirilməsinə, görünür, ümumiyyətlə, özləri terroriz-
mlə məşğul olan adamlar bizi bunda günahlandırırlar. Bütün bu illər ərzində Gürcüstan və Azərbaycan elə 
terrorizmdən əziyyət çəkirlər. Əvvəla, bu, abxaz münaqişəsi ilə əlaqədar Gürcüstana qarşı həyata keçirilən ter-
94 
 
rorizmdir. İkincisi, Ermənistan–Azərbaycan, Dağlıq Qarabağ münaqişəsi ilə əlaqədar Azərbaycana qarşı həyata 
keçirilən terrorizmdir. Üçüncüsü isə, prezidentlərin özləri – Gürcüstan prezidenti də, Azərbaycan prezidenti də 
dəfələrlə terrorizm obyekti olmuşlar, amma Allaha şükür ki, sağ qalmışlar. Terrorçular bizi məhv etməyə 
müvəffəq olmadılar. Ona görə də mən bu fikirləri qəti şəkildə rədd edir və bəyan edirəm ki, Azərbaycan həmişə 
terrorizmin əleyhinə, separatizmin əleyhinə, ekstremizmin əleyhinə, dini fanatizmin əleyhinə olmuşdur, bu 
mövqelərdə durur və duracaqdır. Odur ki, bizə, bir növ, böhtan və iftira atmağa çalışanlar, zənnimcə, özlərinin 
bununla necə məşğul olduqları barədə düşünməlidirlər. 
Eduard Amvrosiyeviç, buyurun. 
E d u a r d  ġ e v a r d n a d z e:  Mənə elə gəlir ki, Heydər Əliyeviçin dediklərinə nə isə əlavə etməyə ehtiyac 
yoxdur. Cavab indiki vəziyyətə tam mənada uyğundur. Yalnız onu əlavə edirəm ki, biz – mən bütün Dünya 
Birliyini nəzərdə tuturam – terrorizmə qalib gəlməliyik. Hazırda aparıcı ölkələrdə, habelə bütün tərəqqipərvər 
bəşəriyyətdə məhz bu cür əhval-ruhiyyə hökm sürür. Bir problem var, Heydər Əliyeviç onun haqqında danışdı: 
terrorizmin, necə deyərlər, birbaşa məhv edilməsi müvəqqəti  haldır. Onun kökünü kəsmək lazımdır. Bu, davakar 
separatizm, davakar millətçilikdir və öz təcrübəmizdən bildiyimiz kimi, bu kökləri kəsmədən terrorizmin öh-
dəsindən gəlmək çox çətindir. Neft kəmərlərinin təhlükəsizliyini isə təmin etmək lazımdır. 
S u a l:  Mən gürcü həmkarımın sualını tamamlamaq istəyirəm. Siz terrorizmə qarĢı mübarizədə 
Azərbaycan və Gürcüstanın səylərinin MDB çərçivəsində  birləĢdirilməsinə necə baxırsınız? Sual hər iki 
prezidentədir. Sağ olun. 
E d u a r d  ġ e v a r d n a d z e:  Məsələn, mən belə düşünürəm ki, terrorizmə qarşı mübarizədə bütün 
təşkilatların, dövlətlərin bütün forma və birliklərinin, o cümlədən MDB-nin imkanlarından istifadə edilməlidir. 
Biz MDB çərçivəsində də əməkdaşlığın əleyhinə deyilik. 
H e y d ə r  Ə l i y e v:  Mən prezident Şevardnadze ilə razıyam və hesab edirəm ki, terrorizmlə mübarizə 
məsələlərində bu cür bölgü ola bilməz. Terrorizmlə mübarizə bütün Dünya Birliyinin vəzifəsidir. Xüsusən 
sentyabrın 11-də Amerika Birləşmiş Ştatlarında, Nyu-York və Vaşinqtonda baş vermiş terror aktı – tarixdə 
görünməmiş terror aktı bütün xalqlara deyir ki, bu hadisə hansı birliyə, hansı ittifaqa aidliyindən asılı 
olmayaraq, hər ölkə üçün, hər bir xalq üçün təhlükə törədir və ona görə də əgər bu gün kimsə terrorizmlə hələ 
üzləşməyibsə və buna diqqət yetirmirsə, düşünürsə ki, qoy bununla başqa ölkə özü məşğul olsun, o, səhvə yol 
verir. Hesab edirəm ki, biz bütün səylərimizi birləşdirməliyik və hamını hansısa ittifaqlara, hansısa ölkələrə 
bölməyə lüzum yoxdur. Biz hamımız terrorizmə qarşı mübarizə aparmalıyıq. 
S u a l: Cənab prezidentlər! Məlumdur ki, bu layihənin, «ġahdəniz» layihəsinin çoxlu əleyhdarı 
olmuĢdur və onun həyata keçiriləcəyinə çoxlu Ģəkk-Ģübhə vardı. Ġndi tam inamla demək olarmı ki, 
«ġahdəniz» layihəsinə heç nə təhlükə törətmir, habelə Cənubi Qafqazda gedən müsbət prosesi Amerika 
BirləĢmiĢ ġtatlarının dəstəkləməsi nəzərə alınmaqla, Gürcüstan–Azərbaycan münasibətləri necə inkiĢaf 
etməlidir? Sağ olun. 
H e y d ə r  Ə l i y e v:  Bilirsinizmi, mümkün ola biləcək, lakin öncədən bilinməyən hadisələrə qarşı tam 
təminat ola bilməz. Təəssüf, indi dünya elə bir vəziyyətdədir ki, hazırda elə hadisələr baş verir ki, bir neçə il 
bundan əvvəl onları, ümumiyyətlə, təsəvvür etmək, ağla gətirmək olmazdı. Ona görə də indi biz bu baxımdan, 
necə deyərlər, arxayın ola bilmərik. Biz çox mürəkkəb şəraitdə, dünyada qarşıdurmanın, iqtisadi və başqa 
raqabətin getdiyi bir şəraitdə iş görürük. Əslinə qalsa, biz layihələri – «Əsrin müqaviləsi»ni də, Bakı–Supsanı 
da, Bakı–Novorossiyskini də, nəhayət, Bakı–Ceyhan, Tbilisi–Ceyhanı da həyata keçirərkən böyük çətinliklərlə 
üzləşdik. İndi isə Bakı–Tbilisi–Türkiyə qaz kəməri bu çətinliklərlə bağlıdır. Ona görə də biz hər şeyə hazır 
olmalıyıq. Nəzərə alsaq ki, ötən yeddi ildə biz bütün bu maneələri və çətinlikləri, hər halda, dəf edə bilmişik, 
deməli, daha böyük təcrübə toplamışıq, mətinləşmişik, ayaq üstündə daha möhkəm durmuşuq. Ona görə də biz, 
zənnimcə, hər şeyi dəf edəcək və Bakı–Tbilisi–Türkiyə qaz kəməri də gerçəkləşdiriləcək və 2004-cü ildə bu 
boru kəməri ilə qaz nəql olunacaqdır.    
S u a l:  Cənab ġevardnadze, siz indicə dediniz ki, Gürcüstanla Azərbaycan arasında xüsusi 
münasibətlər var. Amma son vaxtlar Azərbaycanın kütləvi informasiya vasitələrində belə bir mövzunu cid-
di-cəhdlə ĢiĢirdirlər ki, guya Gürcüstanda  azərbaycanlıları sıxıĢdırırlar, orada Azərbaycan məktəbləri ilə, 
elektrik enerjisi təchizatı ilə bağlı problemlər var. Bu, Gürcüstanın dövlət siyasətidir, yoxsa ayrı-ayrı 
xoĢagəlməz hallardır? Sağ olun.  
H e y d ə r  Ə l i y e v:  Eduard Amvrosiyeviçə kömək etmək üçün deyim ki, bizdə belə ciddi məlumatlar 
yoxdur. 
E d u a r d  ġ e v a r d n a d z e:  Hər şey normaldır. 
 
 
95 
 
 
 
 
EDUARD ġEVARDNADZENĠN RESPUBLĠKA  
ĠCTĠMAĠYYƏTĠNĠN NÜMAYƏNDƏLƏRĠ ĠLƏ GÖRÜġÜNDƏ VƏ AZƏRBAYCAN 
PREZĠDENTĠ  
HEYDƏR ƏLĠYEVƏ GÜRCÜSTANIN  
ALĠ MÜKAFATININ – «QIZIL RUNO»  
ORDENĠNĠN TƏQDĠM EDĠLMƏSĠ MƏRASĠMĠNDƏ NĠTQ

 
 
Prezident sarayı 
 
29 sentyabr 2001-ci il 
 
Zati-aliləri Gürcüstan prezidenti cənab Eduard Şevardnadze! 
Hörmətli qonaqlar! 
Xanımlar və cənablar! 
Gürcüstan prezidenti Eduard Şevardnadze mənim dəvətimlə bu gün Azərbaycanda rəsmi səfərdədir. Bu il Gür-
cüstan  və Azərbaycanın özlərinin müstəqilliyinin 10-cu ildönümünü qeyd etməsi nəzərə alınarsa, səfərin böyük 
əhəmiyyəti var. Gürcüstanla Azərbaycan arasında tarixən sıx dostluq münasibətləri mövcuddur. Biz tarixin bütün 
mərhələlərində birlikdə olmuşuq və ölkələrimiz elə indi də, amma artıq tamamilə yeni şəraitdə – müstəqilliyinə 
qovuşaraq bu ənənələri  davam etdirəcəkdir. Biz tarixdən danışarkən əcdadlarımız haqqında çoxlu səmimi sözlər 
deyə bilərik, lakin hazırda Gürcüstanla Azərbaycan, müstəqil dövlətlər arasında olan belə münasibətlərə heç zaman 
malik olmamışıq. Ona görə də biz müstəqilliyimizi, azadlığımızı çox qiymətləndiririk, əsrlər boyu qonşu olan 
Gürcüstan və Azərbaycanın mehriban qonşular kimi həmişə dostluq və həmrəylik şəraitində yaşamasını çox 
qiymətləndiririk. Bu münasibətlər müstəqillik şəraitində yeni xarakter almış, yeni məzmun kəsb etmişdir. 
Bu gün biz prezident Eduard Şevardnadzenin Azərbaycana rəsmi səfərinin sonunda buraya Azərbaycan 
ictimaiyyətinin nümayəndələri ilə görüşmək üçün toplaşmışıq. Bunun böyük əhəmiyyəti var, çünki hər bir belə 
görüş münasibətlərimizi daha da möhkəmləndirir və inkişaf etdirir. Bu görüş Azərbaycan ictimaiyyəti 
nümayəndələrinin hörmətli qonağımız, mənim əziz dostum Eduard Şevardnadze ilə görüşüdür. 
Əziz Eduard Şevardnadze, mən sizi Azərbaycanda bir daha ürəkdən  salamlayıram. Sizə bir daha təşəkkürümü 
bildirirəm ki, mənim dəvətimi qəbul etdiniz, Azərbaycana gəldiniz və xalqımız bu hadisədə dostluq 
münasibətlərimizin yeni təzahürlərini görür. Bu gün biz böyük səmərəli iş apardıq, görüşlər, söhbətlər oldu. 
Prezident Şevardnadze ilə mənim aramda olmuş təkbətək söhbət çox böyük əhəmiyyətə malikdir. Biz ölkələrimiz 
arasında dostluq və əməkdaşlığın daha da inkişaf etdirilməsinə aid bir çox məsələlər barəsində fikir mübadiləsi 
apardıq. Regionumuzda vəziyyət haqqında, düynada gedən proseslər haqqında fikir mübadiləsi apardıq, 
baxışlarımızın və mövqelərimizin tam uyğun gəldiyini aşkara çıxardıq və təbii ki, münasibətlərimizin daha da 
möhkəmləndirilməsi və inkişafı yollarını müəyyənləşdirdik. Bunu çox yüksək qiymətləndirirəm ki, prezident 
Şevardnadze ilə mənim aramda sıx münasibətlər və dostluq münasibətləri yaranmışdır. Bu münasibətlərin böyük, 
təxminən 35 illik tarixi var, lakin onlar həm Gürcüstan, həm də Azərbaycan müstəqil dövlətlər olduqdan sonra 
xüsusi əhəmiyyət kəsb etmişdir. Bu cür tarixi olan, bir çox sınaqlardan  keçən dostluq, təbii ki, müstəqillik 
şəraitində Gürcüstan və Azərbaycan prezidentlərinin dostluğunun möhkəm əsası, təminatıdır. Ona görə də 
prezident Şevardnadzenin Azərbaycana hər bir gəlişi bizim üçün mühüm tarixi hadisə, xalqlarımız və ölkələrimiz 
arasında getdikcə möhkəmlənən dostluğu hər dəfə nümayiş etdirən hadisədir. Bu dostluğun möhkəmlənməsi ona 
görə xüsusilə zəruridir ki, regionumuzda vəziyyət qeyri-sabit, narahat olaraq qalır, Azərbaycan və Gürcüstanın 
həyatına, iqtisadiyyatına böyük ziyan vuran hərbi münaqişələr mövcuddur. 
Gürcüstanla Azərbaycan arasında, iki prezident arasında mövcud olan münasibətlər, bax, belə bir şəraitdə 
xüsusi əhəmiyyət kəsb edir, xalqların, qonşuların dostluq, həmrəylik və qarşılıqlı anlaşma şəraitində necə yaşaya 
bilməsinə nümunədir. 
Bu gün biz çox mühüm daha bir sənəd – «Şahdəniz» yatağından çıxarılacaq Azərbaycan qazının Gürcüstan 
ərazisi ilə Türkiyəyə nəqli haqqında saziş imzaladıq. Biz son vaxtlar həmin sənəd üzərində işləmişik, qədərincə 
səmərəli, qədərincə diqqətlə işləmişik və bu iş ona gətirib çıxardı ki, sazişi imzalamaq imkanı qazandıq. Bu 
sənədin Gürcüstan üçün də, Azərbaycan üçün də eyni dərəcədə iqtisadi əhəmiyyəti var. O, Gürcüstana da, 
Azərbaycana da fayda gətirəcəkdir. Bu hadisə müstəsna əhəmiyyətə malikdir. 
                                                 
 Мярасимдя Эцръцстан президенти Едуард Шеварднадзе эениш нитг сюйляди вя Азярбайъан дювлятинин 
башчысы Щейдяр Ялийевя Эцръцстанын али дювлят мцкафаты олан «Гызыл руно» орденини, щабеля эцръц 
ряссамынын ясярини тягдим етди. 
96 
 
Biz birgə siyasi bəyanat imzaladıq və bu sənəddə Cənubi Qafqazda, regionumuzda sülhü, sabitliyi və 
təhlükəsizliyi möhkəmlətmək məsələlərinə eyni mövqedən yanaşdığımızı ifadə etdik. Biz dünyada baş verən 
hadisələrə öz münasibətimizi bildirdik və terrorizmi, separatizmi, ekstremizmi, dini fanatizmi  və artıq indi 
bütün Dünya Birliyinə ziyan vuran digər bir çox belə təzahürləri pislədik. Mən dinc Qafqaz haqqında Tbilisi 
bəyannaməsini xatırlayıram. Biz onu Qafqazda sülhü həqiqətən təmin etmək arzusunu əsas tutaraq, bir neçə il 
əvvəl imzalamışıq və bu illər ərzində həmin istiqamətdə addımbaaddım irəliləyirik. Amma təəssüf ki, 
istədiyimiz məqsədə hələlik nail olmamışıq. Lakin hər bir belə görüş, hər bir belə sənəd, o cümlədən də bu gün 
imzalanmış sənəd çox böyük tarixi əhəmiyyətə, Gürcüstanla Azərbaycanın dövlətlərarası münasibətləri üçün 
əhəmiyyətə, bütün regionumuz üçün müstəsna əhəmiyyətə malikdir. 
Mən son dərəcə məmnunam ki, prezident Eduard Şevardnadze bizim aramızdadır. Şadam ki, o, ictimaiyyəti-
mizin nümayəndələri ilə, bu görüşü yayımlayan televiziyanın imkanlarının köməyilə, zənnimcə, bütün 
Azərbaycanla və eləcə də Gürcüstanla görüşür. Bu səfərə, görüşlərə, söhbətlərə görə və imzaladığımız mühüm 
sənədlərə görə dostuma bir daha və yenidən təşəkkürümü bildirirəm. 
    
«Qızıl runo» ordeni təqdim edildikdən sonra 
nitq 
 
Əziz dostum, əziz qardaşım, əziz prezident Eduard Şevardnadze! 
Siz, müstəqil Gürcüstan məni belə şərəfə layiq gördüyünüzə və müstəqil Gürcüstanın ən ali ordeni, çox 
böyük tarixə malik «Qızıl runo» ordeni ilə mükafatlandırdığınıza görə Sizə təşəkkür edirəm. Mən bu mükafatı 
Azərbaycanla Gürcüstan arasında dostluq münasibətlərinin, Azərbaycan xalqının bu dostluğun möhkəmlənməsinə 
və inkişafına töhfəsinin Sizin tərəfinizdən qiymətləndirilməsi kimi, təbii olaraq, Gürcüstanla Azərbaycan 
arasındakı dostluq, qardaşlıq münasibətlərində  xidmətlərimə verilən çox yüksək qiymət kimi qəbul edirəm. 
Əziz dost, sizi əmin edə bilərəm ki, bu mənim üçün böyük şərəfdir, mənə çox əzizdir. Sizin bu yüksək 
mükafatınıza həmişə layiq olmaq üçün mən əlimdən gələni əsirgəməyəcəyəm. Gürcü xalqı qədim, zəngin 
dövlətçilik tarixinə, zəngin mədəniyyətə malikdir. Hesab edirəm ki, müstəqil, azad Gürcüstan bizim günlərdə də 
ən yüksək zirvədə, özünün bütün tarixi ərzində gürcü xalqının nail olmağa çalışdığı zirvədədir. Təbii ki, bu 
orden Gürcüstanın keçmiş tarixini də, onun müstəqilliyini də, azadlığını da təcəssüm etdirir. 
Mənə xüsusilə əziz və xoşdur ki, bu yüksək mükafata Azərbaycanın və Gürcüstanın müstəqilliyinin 10-cu 
ildönümündə layiq görülmüşəm. Mənə xüsusilə əzizdir ki, bu mükafatı mənə Siz təqdim etmisiniz, gürcü xalqının 
görkəmli oğlu, XX əsrdə öz ölkəsi üçün, öz xalqı üçün çox işlər görmüş və Gürcüstanın daha da çiçəklənməsi 
naminə XXI əsrdə də öz coşğun fəaliyyətini davam etdirən bir insan təqdim etmişdir. 
Çox-çox sağ olun. 
Gürcüstanla Azərbaycan arasındakı dostluq, qardaşlıq münasibətləri haqqında, xalqlarımız və ölkələrimiz 
arasındakı münasibətlərin yeni mərhələsi haqqında dediklərinizin hamısı mənim də fikirlərimi, hisslərimi, 
mənim də anlamımı tamamilə əks etdirir. Ən başlıca amil budur ki, gürcü xalqı və Azərbaycan xalqı qədim, çox 
zəngin tarixə malikdirlər, onlar dünyaya bəşər sivilizasiyasını zənginləşdirən görkəmli mədəniyyət və incəsənət 
əsərləri, elmi ixtiralar vermişlər, xalqlarımız həmişə mehriban qonşuluq, dostluq şəraitində yaşamışlar və bu gün 
də yaşayırlar, xoş münasibətlər saxlayırlar. Bu, nadir haldır. Əgər bütün Yer kürəsinə nəzər salsaq, görərik ki, 
qonşu olan bir çox xalqlar və ölkələr bir-birilə müharibə etmiş,  bir-birinin ərazisini ələ keçirmiş, düşmənçilik 
etmiş, rəqabət aparmışlar. Təbii ki, bütün bunlar kədərli nəticələrə gətirib çıxarmışdır.  
Hesab edirəm, əgər gürcü xalqı ilə Azərbaycan xalqı arasındakı münasibətləri böyük tarixi səpkidə nəzərdən 
keçirsək, görərik ki, bu, qonşu olaraq, birlikdə olaraq dostluq, həmrəylik və qarşılqlı anlaşma şəraitində necə 
yaşamağa layiqli nümunədir. Görünür, bunun səbəbi odur ki, gürcü xalqı da, Azərbaycan xalqı da həmişə 
sülhsevər olmuşlar, həmişə başqa xalqlara xoş münasibət hissləri bəsləmişlər, bir-birinə həsəd aparmamışlar, 
bir-birinə qarşı hər hansı əsassız iddialar irəli sürməmişlər, onların arasında heç bir münaqişə olmamışdır. 
Bu gün biz deyəndə ki, Qafqaz, Cənubi Qafqaz hərbi münaqişələrlə və ayrı-ayrı dövlətlər tərəfindən olan 
digər hərəkətlərlə əlaqədar qeyri-sabitlik, narahatlıq dövrü keçirir, biz böyük iftixar hissi ilə deyə bilərik ki, 
bütün bunlar şərəfli, vicdanlı xalqlara yaddır. Gürcü və Azərbaycan xalqları məhz belə xalqlardır. 
Müstəqillik illəri xalqlarımız üçün çox ağır və mürəkkəb olmuşdur. Sovet İttifaqının labüd parçalanması 
Gürcüstana və Azərbaycana öz dövlət müstəqilliyini və suverenliyini elan etməyə imkan vermişdir. Lakin bədnam 
qüvvələr biz hələ müstəqillik əldə etməzdən əvvəl öz səylərini həm Gürcüstana qarşı, həm də Azərbaycana qarşı 
yönəltmişdilər. Ona görə də bütün bu dövr ərzində Gürcüstan da hərbi münaqişələrdən əziyyət çəkir, Azərbaycan 
da hərbi münaqişələrdən əziyyət çəkir. Təbii ki, bunlar hamısı regionumuzda sülhə, sabitliyə, əmin-amanlığa 
olduqca böyük zərər vurur və iqtisadiyyatın, elmin, mədəniyyətin inkişafına və regionumuzun bütün xalqlarının 
rifahının yüksəlməsinə əngəl törədir, ciddi əngəl törədir. 
Amma iftixarla deyə bilərik ki, çox qurbanlar versək də, çox itkilərimiz olsa da, bu on ildə biz tab gətirdik, 
müstəqillik yolu ilə qətiyyətlə irəlilədik və mətinliklə dururuq və müstəqillik yolu ilə bundan sonra da gedəcəyik. 
97 
 
Gürcüstanla Azərbaycan arasındakı qarşılıqlı yardım Gürcüstanın da, Azərbaycanın da daim müstəqil 
ölkələr, dövlətlər olması üçün çox mühüm amildir. 
Gürcüstanla Azərbaycan arasında yaranmış, xüsusən Azərbaycanın 1994-cü ildə başlanmış neft strategiyasının 
həyata keçirilməsi ilə bağlı yaranmış iqtisadi əlaqələr bu çox mühüm tarixi məsələdə olduqca böyük əhəmiyyətə 
malikdir. Bu gün böyük məmnunluq hissi ilə demək olar ki, Azərbaycanın neft və qaz sənayesinin, xüsusən Xəzər 
dənizinin Azərbaycan sektorunda neft və qaz sənayesinin inkişafı üçün xarici sərmayələrin cəlb edilməsinə 
yönəldilmiş neft doktrinası özünü tamamilə doğruldur. 
Lakin Azərbaycan bu vəzifənin öhdəsindən təkbaşına gələ bilmirdi. Başlıca amil budur ki, Azərbaycan bir çox 
Qərb ölkələrini özünün çox böyük təbii ehtiyatlarına, onlardan istifadə olunmasına cəlb edə bildi. Artıq indi, 1994-cü 
ildə ilk müqavilə – «Əsrin müqaviləsi» imzalandıqdan sonra 21 müqavilə imzalanmışdır və dünyanın müxtəlif region-
larının, xüsusən Avropanın, Amerika Birləşmiş Ştatlarının 32 iri neft şirkəti bu müqavilələrin iştirakçısıdır. Bu 
müqavilələrdə 14 ölkə iştirak edir. 
Həmin müqavilələrin gerçəkləşdirilməsi bir çox digər xarici şirkətləri də konkret tədbirlər görmək üçün 
Azərbaycana cəlb etmişdir. 
Ona görə də Azərbaycanın neft strategiyasından danışarkən əsla deməyə bilmərik ki, bu strategiyanı biz 
düşünmüşük, lakin Azərbaycanın neft strategiyasının həyata keçirilməsinin iştirakçısı olan neft şirkətləri ilə, 
ölkələrlə və dövlətlərlə birgə səmimi iş görülməsəydi, bunu edə bilməzdik. Biz bunu çox gözəl bilirdik, bilirdik 
ki, Azərbaycan, o cümlədən Xəzər hövzəsi, xüsusən Xəzər dənizinin Azərbaycan sektoru zəngin enerji 
ehtiyatlarına malikdir. 
Azərbaycan alimləri hələ ötən əsrin 30-cu, 40-cı illərində Xəzər dənizində kəşfiyyat apararaq, bir çox 
perspektivli neft və qaz yataqları aşkara çıxarmışdılar. 
Yeri gəlmişkən, bir haşiyə çıxacam. Bu gün biz Xəzər dənizinin Azərbaycan sektorundakı «Şahdəniz» yatağından 
qazın dünya bazarlarına ixracı haqqında saziş imzaladıq. Mən neft elmi – geologiyası sahəsində işlərimizin tarixinə 
baxdıqda gördüm ki, Azərbaycan alimləri hələ 1935–1936-cı illərdə həmin yeri göstərmiş, demişdilər ki, məhz burada 
çox zəngin neft və qaz ehtiyatları var. Şübhəsiz, sonralar bu məlumat təsdiqləndi və reallığa çevrildi. Ona görə də, təbii 
ki, 1996-cı ildə xarici şirkətlər orada zəngin qaz ehtiyatları olduğuna inanaraq, bizimlə sazişlər imzaladılar. Odur ki, mən 
Azərbaycanın quru hissəsində də, Xəzər dənizində də bir çox onilliklər ərzində neft, qaz yataqlarının axtarışı ilə məşğul 
olmuş alimlər, neftçilər, mütəxəssislər, mühəndislər haqqında həmişə minnətdarlıq hissi ilə danışıram. Bununla da biz 
Xəzər dənizini nəinki Azərbaycan üçün, onun müqavilə üzrə tərəfdaşları üçün kəşf etdik, həm də Xəzər hövzəsinin 
olduqca zəngin ehtiyatlarını bütün dünya üçün kəşf etdik. 
Ona görə də təsadüfi deyil ki, artıq indi Xəzər dənizinin Qazaxıstan sektorunda da – orada da çox yaxşı 
nəticələr var – Xəzər dənizinin Rusiya sektorunda da, Xəzər dənizinin başqa sektorlarında da axtarışlar aparılır. 
Odur ki, müstəqil dövlət olduqdan sonra biz özümüz üçün də, Dünya Birliyi üçün də, zənnimcə, böyük iş 
gördük. 
Təbii ki, bu layihələri həyata keçirərkən qarşıya ilk sual çıxdı: bəs bu nefti nə etməli, bu qazı nə etməli? Neft 
və qazın hasilatı üçün külli məbləğdə vəsait sərf olunur. Artıq bu layihələrə təxminən 5 milyard dollar xarici 
sərmayə xərclənmişdir. Bəs nədən ötrü? Ondan ötrü ki, əvvəla, xarici şirkətlər öz ölkələrini neft və qaz kimi 
belə qiymətli məhsulla təmin edə bilsinlər, ikincisi, bundan özləri üçün iqtisadi nəticələr götürsünlər. 
Təbii ki, biz bu işlə məşğul olarkən düşünə bilməzdik ki, bütün bunlar ancaq bizim ölkəmizə lazımdır. 
Qətiyyən belə deyildir. Çox-çox illər ərzində çıxardığımız və indi hətta dünya bazarlarında da satdığımız neft 
ölkəmizə kifayət edir. Yəni bu yataqların aşkara çıxarılması və ya Xəzər dənizinin təkindən neft və qaz hasilatı 
sahəsində xarici şirkətlərlə birgə iş neft və qazın dünya bazarlarına ixracı yollarını müəyyənləşdirməyi tələb 
edirdi. Yollar müxtəlif idi, marşrutlar müxtəlif idi, buna müxtəlif ölkələrdən maraq göstərilirdi, müxtəlif ölkə-
lərdən təkliflər irəli sürülürdü, bunu əsas tuturdular ki, nefti dünya bazarlarına məhz bu marşrut vasitəsilə və ya 
digər marşrut vasitəsilə daha az xərclərlə ixrac etmək mümkündür. 
Lakin biz və dünyanın bizimlə işləyən neft şirkətləri qəti mövqe tutduq, qərara aldıq ki, bu əsas marşrutlar 
Gürcüstan ərazisi vasitəsilə Türkiyəyə, oradan isə Avropanın və dünyanın digər ölkələrinə getməlidir. Biz həmin 
mövqedə möhkəm dayanaraq, çətinlikləri dəf edərək, bu yolla ardıcıl surətdə irəlilədik və artıq konkret nəticələrə 
nail olduq. 
Əlbəttə, mən bu barədə danışarkən dünya anlamında Gürcüstanın çox mühüm coğrafi-strateji əhəmiyyətini və 
Azərbaycanın da bu cür mühüm coğrafi-strateji əhəmiyyətini qeyd etmək istəyirəm. Digər tərəfdən, dünyanın belə 
çox iri neft şirkətləri Azərbaycana böyük vəsait qoyarkən əmin olmalı idilər ki, bu ölkə etimada layiqdir, dəstək-
lənməyə layiqdir. Bundan ötrü isə başlıcası Azərbaycanda ictimai-siyasi sabitliyi təmin etmək idi. Biz buna nail 
olduq, biz bunu sübut etdik və böyük etimad qazandıq, müqavilənin imzalanması da məhz bu etimadın nəticəsidir. 
İxrac marşrutları, hər halda, yenə də risklə bağlıdır ki, bu da təminatın, etimadın zəruriliyini şərtləndirir. Odur ki, belə 
ölkə, belə marşrut məhz Gürcüstandır. Ona görə də neft strategiyasının gerçəkləşdirilməsi səhəsində son yeddi ildə 
bizim, yəni Azərbaycanın, xarici neft şirkətlərinin, Gürcüstanın, Türkiyənin gördüyü iş bu gün malik olduqlarımızı 
98 
 
təmin etmişdir. Biz artıq Bakı–Supsa boru kəməri ilə neft ixrac edirik, «Çıraq» yatağından 15 milyon tondan çox neft 
çıxarılmış və dünya bazarlarına göndərilmişdir, bütün bu işlər davam etdiriləcəkdir. 
Bu yaxınlarda Azərbaycan Beynəlxalq Əməliyyat Şirkəti «Azəri», «Günəşli», «Çıraq» yataqlarında neft 
hasilatına dair tammiqyaslı işlərin layihəsini bizə təqdim etdi. Biz onu nəzərdən keçirdik, bəyəndik, bu isə artıq 
daha güclü ixrac neft kəmərinin zəruriliyini şərtləndirir. Belə neft kəməri Bakı–Ceyhan neft kəməridir. Biz onun 
uğrunda bir çox illər, necə deyərlər, mübarizə apardıq və nəhayət, məqsədimizə nail olduq və indi bu neft 
kəmərinin tikintisi əməli surətdə başlanır. 
Ehtiyatlarını aşkar etdiyimiz qaz – bu barədə bizdə şübhə yox idi – Türkiyəyə getməlidir. Bizdə şübhə yox 
idi ki, bu qaz Gürcüstan ərazisindən keçməlidir, çünki bu məsələdə bizdə, birgə işimizdə çox sabit, möhkəm 
qayda-qanun yaranmışdır. Amma bu da bir çox çətinliklərlə, problemlərlə bağlı idi. Nəhayət, bütün bunlar dəf 
edildi və bu gün biz Cənubi Qafqaz qaz kəməri, yəni Bakı–Tbilisi–Ərzurum qaz kəməri haqqında saziş 
imzaladıq. 
İndi bütün bu layihələr başlanğıc mərhələsindədir. Biz ildən-ilə əməli nəticələr alacağıq. Lakin ən yüksək 
nəticələr Azərbaycanda da, Gürcüstanda da, Türkiyədə də, başqa ölkələrdə də gələcək nəsillərə qismət 
olacaqdır. Biz bu mühüm layihələr üzərində işləyərkən öz müstəqilliyimizi nümayiş etdiririk, öz 
müstəqilliyimizi möhkəmləndiririk, öz müstəqil siyasətimizi nümayiş etdiririk. Lakin bununla yanaşı, biz 
Gürcüstan, Türkiyə və Qərb ölkələri ilə çox güclü iqtisadi tellərlə bağlıyıq. Ona görə də görülmüş və görülən 
bütün işlər, imzalanmış saziş nəinki iqtisadi əhəmiyyətə, həm də böyük siyasi əhəmiyyətə malikdir. 
Bütün bunların hamısının regionumuzda sülhü, sabitliyi və təhlükəsizliyi təmin etmək üçün böyük əhəmiyyəti var. 
Gürcüstan və Azərbaycan bu sahədə qəti mövqe tutmuşlar. Biz Gürcüstana özümüzə inanan kimi inanırıq. Biz bütün 
qonşularla sülh, həmrəylik şəraitində yaşamaq istəyirik. Biz regionumuzda sabitlik olmasını istəyirik. Biz 
təhlükəsizlik olmasını istəyirik, çünki gələcəkdə də müstəqilliyimizin, Gürcüstanın, Azərbaycanın və bütün Cənubi 
Qafqazın daha da çiçəklənməsinin təməli bundadır. Gərək başqa ölkələr, başqa qüvvələr də bunu bizim başa 
düşdüyümüz kimi başa düşsünlər. Bununla belə, hesab edirəm ki, qarşımıza qoyduğumuz məqsədə nail olmaq üçün 
Gürcüstanla Azərbaycan arasında sıx əməkdaşlıq böyük əhəmiyyətə malikdir. 
Burada Eduard Amvrosiyeviç bizim çoxdankı dostluğumuzdan danışdı. Bəli, həqiqətən, tale bizi lap çoxdan 
– 35 il əvvəl görüşdürmüşdür. Bu isə artıq əsrin dörddə birindən çoxdur. Gürcü və Azərbaycan xalqları 
arasındakı dostluq kimi, bu dostluq da böyük sınaqlardan keçmişdir. Biz sınaqlardan çıxdıq. Keçmişdə yaxşı 
işlər çox olmuşdur, dostum Şevardnadze və mən bunu inkar etmirik. Onda da dostluğumuz və birgə işimiz 
respublikalarımız və xalqlarımız üçün böyük fayda gətirirdi. Ancaq talenin Eduard Şevardnadzeni də, məni də 
öz doğma torpağımıza – Gürcüstana və Azərbaycana yenidən qaytardığı dövr ən çətin və mürəkkəb dövr oldu.  
Eduard Amvrosiyeviç Azərbaycanda müstəqillik dövründə mənim xidmətlərimdən danışdı. Dostum Eduard 
Şevardnadzenin xidmətləri daha böyükdür. Həm daxili siyasi mübarizəyə görə, həm də abxaz münaqişəsinin 
yaranmasına görə parçalanmaq, süquta uğramaq vəziyyətində olan Gürcüstan çox ağır vəziyyətdə idi. 
Gürcüstanda vəziyyəti normallaşdırmaq vəzifəsinin öhdəsindən ancaq böyük sınaqlardan çıxmış, siyasi zəkaya, 
çox geniş genetik qabiliyyətə malik, qorxub çəkinməyən, insanları sıx birləşdirmək, çətinlikləri aradan qal-
dırmaq, qorxmazlıq, cəsarət və dəyanət göstərmək bacarığına malik olan bir lider gələ bilərdi. Azərbaycan xal-
qının dostu, mənim dostum Eduard Şevardnadze məhz belə liderdir. 
İş elə gətirmişdir ki, şəxsi talelərimiz bir-birinə çox bənzəmişdir, lakin ölkələrimizin vəziyyəti də – xüsusən 
müstəqillik əldə edildikdən sonra – çox oxşar olmuşdur. Açığını deyəcəyəm, şükürlər olsun ki, cavan yaşlarından 
öz xalqına şərəflə və sədaqətlə xidmət etmiş Eduard Amvrosiyeviç bu gün də müstəqil Gürcüstana başçılıq edir. O, 
gürcü xalqına çox gərəkdir. O hələ bir çox illər Azərbaycan xalqına da çox gərək olacaqdır. Son vaxtlar bu 
proqramların gerçəkləşdirilməsi nəticəsində biz bir-birimizə elə qaynayıb-qarışmışıq ki, bunun pozulmasına imkan 
vermək olmaz. Bu isə yalnız onun sayəsində təmin oluna bilər ki, müstəqil Gürcüstana hələ bir çox illər Eduard 
Amvrosiyeviç  başçılıq etsin. 
Mətbuat konfransında bizə belə sual verdilər: terrorizmin, demək olar, bütün dünyada çox geniş yayıldığını 
nəzərə alaraq, biz belə proqramları həyata keçirməkdən, onların müxtəlif terrorçu qruplaşmalar tərəfindən 
pozulacağından qorxmuruqmu? Mən cavab verdim və bir daha deyirəm ki, şühbəsiz, biz bundan ehtiyat edirik, 
biz bundan narahatıq. Ona görə də Xəzər dənizindəki neft quyularının, xarici şirkətlərə və bizə son dərəcə baha 
başa gələn neft qurğularının təhlükəsizliyinin, neft və qaz kəmərlərinin təhlükəsizliyinin təmin edilməsi bizim 
üçün çox mühüm vəzifədir. Bizə təminat verilməyib ki, terror aktları törədilməyəcəkdir, ona görə də biz çox 
ayıq-sayıq olmalı, işimizi elə qurmalıyıq ki, son illər nail olduqlarımızı qoruya bilək. Düşünürəm ki, biz bunu 
etməyə qadirik. 
Terrorizmdən danışarkən demək istəyirəm ki, indi o, bütün dünya üçün qlobal təhlükəyə çevrilmişdir. Artıq 
neçə illərdir ki, Gürcüstan və Azərbaycan terrorizmdən əziyyət çəkirlər. Əvvəla, davakar separatizm terrorizmin 
təzahürüdür. Üstəlik, bu separatizm konkret terror aktları ilə də müşayiət edildikdə isə, şübhəsiz, sözün tam 
mənasında terrorizmdir. Gürcüstan və Azərbaycan heç də yalnız belə təzahürlərlə qarşılaşmayıblar. Gürcüstan 
prezidenti Eduard Şevardnadzeyə qarşı da, Azərbaycan prezidentinə qarşı da terror aktları törətmək cəhdləri az 
99 
 
olmayıbdır. Bizi Allah qoruyur, lakin bununla yanaşı, biz özümüz də sayıqlığımızı itirməməliyik. Kiçik bir 
regionda terrorçuların bu cəhdləri dünya ictimaiyyətini çox da narahat etmirdi. Lakin terrorizm getdikcə daha 
çox cəzasız qaldığı və beynəlxalq terrorizm Nyu-Yorkda və Vaşinqtonda Amerika Birləşmiş Ştatlarına qarşı bəşər 
tarixində görünməmiş terror əməlləri törətmək səviyyəsinə gəlib çıxdığı bir vaxtda, biz hamımız bütün Dünya 
Birliyi üçün və təbii olaraq, hər bir ölkə, hər bir insan üçün necə bir təhlükənin yaxınlaşdığını bilməliyik. Ona görə 
də biz Amerika Birləşmiş Ştatlarında törədilmiş və çoxlu insanın ölümünə səbəb olmuş, bir çox acı nəticələrə 
gətirib çıxarmış terror hərəkətlərini kədər hissi ilə, hüznlə qarşıladıq. Biz qəti şəkildə bəyan etdik və bu gün də 
bəyan edirik ki, beynəlxalq terrorizmlə mübarizə məsələsində biz bir sıradayıq. Biz Amerika Birləşmiş Ştatları ilə, 
indi bu terrorçuları dəf etməli olan ölkələrlə birlikdəyik. Azərbaycan dövləti adından bildirirəm ki, biz ümumən 
terrorizmlə mübarizədə və Amerika Birləşmiş Ştatlarında bu dəhşətli terror aktını törətmiş terrorçuların konkret 
surətdə aşkara çıxarılmasında və cəzalandırılmasında fəal iştirak edəcəyik. Biz bunu qəti şəkildə bəyan etmişik 
və bu mövqelərdə möhkəm duracağıq. 
Bütün bunlar göstərir ki, XXI əsr dünyada çox mürəkkəb və gözlənilməz hadisələrlə başlanmışdır. Ona görə 
də yüksək sayıqlıq, mütəşəkkillik tələb olunur. Biz Azərbaycanda hesab edirik ki, hansı ölkəyə qarşı və hansı 
tərəfdən törədilməsindən asılı olmayaraq, hər bir terrorizm aktının qarşısının alınması çox mühüm vəzifədir. 
Amerika Birləşmiş Ştatlarına qarşı terror Dünya Birliyinə, demokratiyaya qarşı terrordur. Bu terror demokratiya və 
sivilizasiyalı inkişaf yolu tutmuş hər bir ölkəyə qarşı yönəldilmişdir. Ona görə də biz öz vəzifəmizi bu məsələlərdə fəal 
iştirak etməkdə görürük. Biz bu məsələdə yekdilik. Bu gün biz prezident Şevardnadze ilə təkbətək görüşərkən həmin 
məsələ söhbətimizdə əsas məsələlərdən biri oldu. Bununla əlaqədar biz həmin məsələdə baxışlarımızın, mövqelərimizin 
tam uyğun olduğunu bir daha ifadə etdik. Mən sizə deyim ki, bu, Azərbaycan və Gürcüstan üçün, proqramlarımızın həyata 
keçirilməsi üçün, regionumuzda  və bütün dünyada terrorizmin qarşısının alınması üçün çox mühüm amildir. 
Əziz Eduard Amvrosiyeviç! 
Azərbaycan xalqı Sizi sevir, yüksək qiymətləndirir və Sizə çox yüksək ehtiram bəsləyir. Sizin Azərbaycana 
hər bir səfəriniz bütün vətəndaşlarımız üçün əsl bayrama çevrilir. Eyni zamanda bu, xalqlarımız arasında 
dostluğu və qardaşlığı daha da möhkəmləndirir. Biz böyük, mürəkkəb bir yol keçmişik, ancaq qarşımızda daha 
mürəkkəb və daha uzun yol durur. İnanıram ki, xalqlarımız arasında dostluq, bizim sizinlə şəxsi dostluğumuz 
müstəqillik, azadlıq, demokratiya yolu ilə daha uğurla irəliləyişimizin təminatıdır. 
Eduard Amvsrosiyeviç, mən Sizə möhkəm cansağlığı arzulamaq istəyirəm. İnanıram ki, Allah Sizi Gürcüstan və 
Azərbaycan üçün hələ bir çox onilliklər hifz edəcəkdir. Mən Sizə çox ağır işinizdə uğurlar arzulamaq istəyirəm. Mən 
Sizə və ailənizin üzvlərinə səadət və əmin-amanlıq arzulamaq istəyirəm. Xahiş edirəm, mənim salamımı və xoş 
arzularımı Azərbaycanda xüsusi rəğbət və xüsusi məhəbbət qazanmış bütün Gürcüstan xalqına yetirəsiniz. Mən Sizə bir 
daha ən xoş arzularımı bildirir və sözümün sonunda demək istəyirəm: Müstəqil Gürcüstana eşq olsun! 
Gürcüstanın və Azərbaycanın əbədi müstəqilliyinə eşq olsun! Bizim əbədi dostluğumuza eşq olsun! 
 
 
 
 
 
 
 
 
100 
 
 
 
 
AZƏRBAYCAN PREZĠDENTĠ  
HEYDƏR ƏLĠYEVĠN ADINDAN  
GÜRCÜSTAN DÖVLƏTĠNĠN  
BAġÇISI EDUARD ġEVARDNADZENĠN  
ġƏRƏFĠNƏ TƏġKĠL EDĠLMĠġ RƏSMĠ  
QƏBULDA NĠTQ 
 
Bakı Əyləncə Mərkəzi 
 
29 sentyabr 2001-ci il 
 
Hörmətli Gürcüstan prezidenti cənab Eduard Şevardnadze!  
Hörmətli  qonaqlar, dostlar, xanımlar və cənablar! 
Bu gün bizim üçün çox gərgin gündür, bununla bərabər, çox xoş bir gündür. Ona görə xoşdur ki, biz rəsmi 
səfərə gəlmiş dostumuz, qardaşımız Gürcüstan prezidentini qəbul edirik. Bu, Azərbaycanın həyatında, 
zənnimcə, Gürcüstan–Azərbaycan münasibətləri tarixində də çox əlamətdar hadisəyə çevrilmişdir. Gərgindir 
ona görə ki, biz bütün günü işləmişik. Biz danışıqlar apardıq, çox səmərəli söhbət etdik, mühüm saziş – Bakı–
Tbilisi–Ərzurum qaz kəməri haqqında saziş imzaladıq, çox mühüm birgə siyasi bəyanat imzaladıq, mətbuat 
konfransında suallara cavab verdik. Mənim üçün xoş bir hadisə baş verdi. Mən müstəqil Gürcüstanın ali müka-
fatına layiq görüldüm və bu yüksək mükafatı mənə dostum prezident Eduard Şevardnadze təqdim etdi.  
Hətta bu təqdimat olmasaydı belə, fərqi yoxdur, bu görüş çox xoşdur. Lakin bütün bunların mənə yüksək 
orden təqdim edilməsi ilə başa çatması bu görüşümüzü, zənnimcə, təkcə mənim üçün deyil, eləcə  də 
Azərbaycan xalqı üçün, bütün müstəqil Azərbaycan üçün böyük bayrama çevirdi.  
Bu gün biz gürcü və Azərbaycan xalqları arasındakı dostluqdan, dövlət müstəqilliyi əldə edildikdən sonra 
dostluğumuzun yeni mərhələsindən, birgə işlərimizdən və gələcək nəsillər üçün böyük perspektivə malik 
mühüm proqramların həyata keçirilməsindən dəfələrlə danışdıq. Biz bütün bunların münasibətlərimizi, dost-
luğumuzu daha da möhkəmlətməsindən danışdıq. 
Əziz dostum Eduard Şevardnadze, dəvətimi qəbul edib Azərbaycana gəldiyinizə və bir gün ərzində böyük iş 
gördüyünüzə görə mən Sizə hədsiz minnətdaram. Doğrudur, Sizi yorduq, amma mənə elə gəlir ki, bu, xoş 
yorğunluqdur. Bütün bu tədbirlərdə yaxından iştirakına görə sizin nümayəndə heyətinə təşəkkür edirəm. Mən 
Bakı–Tbilisi–Ərzurum qaz kəməri haqqında sazişin hazırlanması üzərində bir neçə ay çox gərgin, qətiyyətlə 
çalışmış adamlara – Gürcüstan nümayəndələrinə və Azərbaycan nümayəndələrinə təşəkkür etmək istəyirəm. 
İndi isə bu sənədin imzalanmasına cəmi bir neçə dəqiqə vaxt getdi. Halbuki bu sazişin hazırlanmasına nə 
qədər əmək sərf olunmuşdur. Biz sizinlə qısa hökumətlərarası sənəd imzaladıq, amma ona kommersiya 
təkliflərindən ibarət böyük bir cild əlavə edilmişdir. Konkret detalların şərh olunduğu bu təkliflər üzərində çox 
işləmişlər. 
Mən hamıya – Azərbaycan Dövlət Neft Şirkətinə də, konsorsiumda birləşmiş və 1996-cı ildən, «Şahdəniz» 
yatağının işlənilməsinə başlandığı vaxtdan ötən illər ərzində Azərbaycan Neft Şirkəti ilə birlikdə çalışmış və 
nəhayət, bütün proqnozlarımızı kölgədə qoyan nəticə əldə etmiş neft şirkətlərinə də təşəkkür edirəm.  
Geoloqlarımızın proqnozları, əsasən, doğru olur, amma onlar çox vaxt ehtiyatlılıq edir, minimumdan 
danışırlar. Biz müqaviləni imzalayanda geoloqlarımız deyirdilər ki, burada 400 milyard kubmetr qaz var. Lakin 
ilk işlər görüldükdə şirkətlərin nümayəndələri gəlib dedilər ki, siz səhv etmisiniz. Burada 400 milyard kubmetr 
yox, 1 trilyon kubmetr qaz var. Geoloqlarımız isə onlara dedilər ki, biz səhv etməmişik, sadəcə olaraq, görmək 
istəyirdik ki, siz «Şahdəniz» yatağının bütün ehtiyatlarını nə dərəcədə düzgün müəyyənləşdirə biləcəksiniz. 
Ancaq mən hələ bu gün də bütün ehtiyatların müəyyən edildiyinə əmin deyiləm. Bizim neftçilər kimi, onlar də 
həmişə ehtiyatlılıq göstərir, minimumdan danışırlar. Görünür, onlar düzgün edirlər, çünki qabağa qaçmaq lazım 
deyil, minimumdan danışmaq gərəkdir, bundan artıq olanlar isə yenə bizə qalacaqdır. Bir baxın, «Şahdəniz» 
yatağının işlənilməsi, nəticə əldə olunması, qəti rəqəmlərin və qazın ixrac marşrutunun müəyyənləşdirilməsi, 
sazişin hazırlanması və imzalanması işləri neçə illərdir – 1996-cı ildən 2001-ci ilədək davam edir.  
Bu, «Şahdəniz» yatağında işləyən konsorsiumla birgə işimiz, qazın ixrac olunacağı Türkiyə Cümhuriyyəti ilə 
birgə işimiz, qazın ərazisindən keçəcəyi Gürcüstanla birgə işimizdir. Bir sözlə, bu, üç ölkənin birgə işidir və 
dünyanın müxtəlif ölkələrindən – həm Qərbdən, həm Rusiyadan, həm də İrandan olan bir çox ən iri neft 
şirkətlərinin birgə işidir. Məmnunluğumuzu bildirməyə tam əsasımız var ki, 1996-cı ildə imzaladığımız 
müqavilə özünü tamamilə doğrultmuşdur. 
101 
 
Halbuki, hətta bizim aramızda da elə adamlar vardı ki, əslində pozuculuq işi ilə məşğul olur və əllərində heç 
bir dəlil-sübut olmadan bu müqavilənin əleyhinə çıxırdılar. Deyə bilmərəm ki, onlar öz respublikasının, öz 
xalqının vicdanlı vətəndaşlarıdır. Amma belələri olmuşdur. Lakin biz nə etdiyimizi bilirdik. Neftçilərimiz çox 
düzgün  mövqe tutmuşdular – mən Azərbaycan Dövlət Neft Şirkətini nəzərdə tuturam. Bütün bunlar indi öz 
nəticələrini verir. Bu gün biz burada həmin nəticələri qeyd edirik. 
Biz dedik ki, bütün bunlar Gürcüstanın və Azərbaycanın müstəqilliyinin möhkəmlənməsi, regionumuzda sülhün və 
təhlükəsizliyin möhkəmlənməsi, Gürcüstanın və Azərbaycanın iqtisadiyyatının inkişaf etdirilməsi, ölkələrimizin, 
xalqlarımızın rifahının yüksəldilməsi işində daha bir böyük addımdır. Əlbəttə, bütün bunlarda prezident Eduard 
Şevardnadzenin iradəsi, həmişəki kimi, mühüm rol oynamışdır. 
Mən «Şahdəniz» –  Bakı–Tbilisi–Ərzurum sazişinin şərəfinə badə qaldırıram. 
Mən müstəqil Gürcüstanın şərəfinə, gürcü xalqının şərəfinə, Gürcüstan prezidenti dostumuz Eduard 
Şevardnadzenin şərəfinə badə qaldırıram. 
Gürcü və Azərbaycan xalqlarının əbədi dostluğu şərəfinə badə qaldırıram. Sağ olun.   
102 
 
           
 
ÇĠN XALQ RESPUBLĠKASININ MĠLLĠ BAYRAMI  
MÜNASĠBƏTĠLƏ BU ÖLKƏNĠN BAKIDAKI  
SƏFĠRLĠYĠNĠN TƏġKĠL ETDĠYĠ RƏSMĠ  
QƏBULDA NĠTQ 
 
1 oktyabr 2001-ci il  
 
Hörmətli cənab səfir! 
Hörmətli xanımlar və cənablar! 
Mən sizi bayram – Çin Xalq Respublikasının yaranması günü münasibətilə ürəkdən təbrik edirəm və 
bütün Azərbaycan xalqı adından böyük Çin xalqına sülh, əmin-amanlıq və rifah arzulayıram.  
Bu gün cənab səfir məni qarşılayarkən dedi ki, o, çıxışının birinci abzasını Azərbaycan dilində oxuyacaq, 
qalanını isə xahiş etdi ki, – onu başa düşmək lazımdır – rus dilində oxusun. Mən ona dedim ki, etirazım yoxdur. 
Lakin bu halda mən bütün nitqimi Çin dilində söyləyəcəyəm. O dedi ki, Allah xatirinə,  lazım deyil, çünki Siz 
məni pis vəziyyətə salmış olarsınız. Gəlin növbəti bayramadək gözləyək, o vaxtadək mən Azərbaycan dilini 
tamamilə öyrənəcəyəm. Onda o, Azərbaycan dilində danışacaq, mən isə Çin dilində danışacağam. Ona dedim 
ki, mən artıq Çin dilini öyrənmişəm, bu dildə danışa bilirəm. Bir halda  ki,  o məndən xahiş etmişdir, mən onun 
xahişini yerinə yetirməliyəm və hamıya aydın olsun deyə, rus dilində danışıram.  
1949-cu il oktyabrın 1-də Çin Xalq Respublikasının yaranması bəşəriyyət tarixində çox mühüm hadisə 
olmuşdur. O vaxtlar çox mürəkkəb, çətin dövr idi. İkinci dünya müharibəsi yenicə qurtarmışdı. Bizim hamımız 
böyük itkilər vermişdik. Çin xalqı öz azadlığı və müstəqilliyi uğrunda mərdliklə mübarizə aparmış və 1949-cu il 
oktyabrın 1-də buna nail olmuşdur. Həqiqətən, indi, artıq aradan çox vaxt keçəndən sonra –  2001-ci ildə biz Çin 
Xalq Respublikasının yaranmasının necə mühüm tarixi hadisə olduğunu, bütün bunların dünya xəritəsində və 
beynəlxalq həyatda necə böyük dəyişikliklərə gətirib çıxardığını aydın görürük.  
Biz dost olaraq şadıq ki, bütün bu illər ərzində Çin Xalq Respublikası xalqın seçdiyi siyasəti ardıcıl surətdə 
həyata keçirir və özünün milli mənafelərini əsas tutaraq öz dövlətini, iqtisadiyyatını, öz həyatını qurur. Bir şey 
demək olar ki, dünyada çox xalqlar, çox ölkələr, çox dövlətlər var. Onların hamısının bir yolla, bir xətlə getməli 
olduğunu, onların hamısının vahid standarta tərəfdar olmalı olduğunu təsəvvür etmək mümkün deyildir. Hər 
xalqın öz tarixi, öz mənəvi və əxlaqi dəyərləri, adətləri var. Təbii ki, müasir dövrdə hər bir ölkə bunu əsas 
tutaraq, öz xalqının mənafelərini əsas tutaraq, özünün uğurlu inkişafını təmin edən yolu seçir.  
Çin Xalq Respublikasının seçdiyi yol, həqiqətən, böyük uğurlar gətirir. Çin əhalisinin sayına görə dünyada 
ən böyük ölkədir, eyni zamanda, öz iqtisadi potensialına və intellektual potensialına görə dünyanın ən iri 
dövlətlərindən birinə çevrilmişdir. O, beynəlxalq həyatda fəal rol oynayır. 
Çin Birləşmiş Millətlər Təşkilatı Təhlükəsizlik Şurasının daimi üzvlərindən biridir. Deməli, BMT 
Təhlükəsizlik Şurası mühüm məsələləri Çinin iştirakı və iradəsi olmadan həll edə bilməz.  
Burada cənab səfir Çin Xalq Respublikasının son vaxtlar əldə etdiyi iqtisadi nəticələr barədə çox inandırıcı 
məlumat verdi.  
Bəli, bu belədir. Çin yüksək sürətlə inkişaf edir. Çin öz xalqının, öz ölkəsinin mənafelərinə uyğun olan, 
özünəməxsus daxili və  xarici siyasətini həyata keçirir. Çin milli xüsusiyyətləri, ənənələri əsas tutaraq, öz 
xalqının, öz ölkəsinin tarixi xüsusiyyətlərini əsas tutaraq iqtisadi islahatlar aparır. Mənə elə gəlir ki, Çin Xalq 
Respublikasının uğurlarının əsasını məhz bunlar təşkil edir. ÇXR-in Azərbaycandakı səfiri bu uğurlar barədə 
konkret rəqəmlər gətirərək danışdı. 
Biz bu uğurlara sevinirik. Çin bizim üçün dost ölkədir. Biz Çinlə dostluq münasibətləri, iqtisadi, mədəni, 
elmi əlaqələr, təhsil sahəsində və bir çox digər sahələrdə əlaqələr saxlayırıq. Mən 1994-cü ildə Çinə rəsmi 
səfərimi xatırlayıram. Orada, xüsusən Pekində, Şanxayda gördüklərimin hamısı məni çox heyran etdi. Onunla 
heyran etdi ki, Çin iqtisadi islahatı, bazar iqtisadiyyatını öz prinsipləri  əsasında apararaq böyük uğurlara nail 
olmuşdur. Ona görə də bu gün cənab səfir Çinin açıqlığından danışır, deyir ki, Çinə Dünya Ticarət Təşkilatı 
gərəkdir və eyni zamanda, Dünya Ticarət Təşkilatının da ehtiyacı var ki, Çin bu təşkilatın üzvü olsun. Artıq bu, 
mühüm nəticədir, Çinin həyata keçirdiyi iqtisadi islahatlar nəticəsində nail olduğu iqtisadi qüdrətin tanınması 
deməkdir.  
Çin çox zəngir tarixə malikdir. Mən nümayəndə heyətimizin üzvləri ilə Böyük Çin səddinə getdim və biz 
getdikcə daha yüksəyə qalxmağa başladıq. Doğrudur, nümayəndə heyətimizin yarısından çoxu tab gətirmədi, 
dayandı, çünki getdikcə daha hündürə qalxmaq çətin idi. Ancaq mən qarşıma ən uca zirvəyədək qalxmaq 
məqsədi qoymuşdum. Qalxdım və mənimlə bir neçə adam da vardı. Bilirsinizmi, biz Böyük Çin səddi haqqında 
çox oxumuşduq, bunu filmlərdə də görmüşdük. Amma onu insanın özünün görməsi heç nə ilə müqayisə edilə 
bilməz. Bütün bunlar məni ona görə heyran etdi ki, hələ çox qədim zamanlarda  Çin xalqı igidlik, mətanət 
103 
 
göstərərək, öz ölkəsinin müdafiəsi üçün indiyədək möhkəm və sarsılmaz qalan belə böyük sədd çəkmişdir. Bu, 
Çin xalqının qədim dövrlərdən indiyədək istedadından xəbər verir və Çin keçmişin qalıqlarından xilas olduqdan, 
xalq öz demokratik  respublikasını yaratdıqdan sonra bu istetad daha dolğun səkildə parlamışdır və həmin 
vaxtdan bəri Çin Xalq Respublikasının coşğun inkişafının yeni mərhələsi başlanmışdır.  
Mən şadam ki, Çin ilə Azərbaycan arasında ən səmimi dostluq münasibətləri yaranmışdır. Biz Azərbaycanın 
ədalətli mənafelərinin müdafiəsində, xüsusən Ermənistan–Azərbaycan, Dağlıq Qarabağ münaqişəsinin aradan 
qaldırılması məsələsində bütün beynəlxalq təşkilatlarda Çinin dəstəyinə ümid bəsləmişik və bəsləyirik. Mən 
minnətdaram ki, Çin 1992–1993-cü illərdə Birləşmiş Millətlər Təşkilatında  məlum qətnamələrə – Ermənistan 
silahlı qüvvələrinin işğal olunmuş əraziləri heç bir şərt irəli sürmədən azad etməsini tələb edən qətnamələrə səs 
vermişdir. Ona görə də dostluğumuzun konkret nəticələri də var. Ancaq bununla yanaşı, mən hesab edə 
bilmərəm ki,  Çin Xalq Respublikası ilə hərtərəfli əlaqələrin daha da genişləndirilməsi üçün bizim tərəfimizdən 
bütün işlər görülmüşdür. Bu, artıq gələcək üçün vəzifədir və düşünürəm ki, biz bu vəzifəni yerinə yetirmək və 
Çin Xalq Respublikası ilə xüsusən iqtisadiyyat, elm və mədəniyyət sahələrində daha sıx münasibətlər yaratmaq 
üçün dönmədən irəliləyəcəyik. İndi Çin bizim üçün təsəvvür edə bildiyimiz xəyal deyil və  Azərbaycan da Çinə 
artıq yaxşı məlumdur. Hesab edirəm ki, 20-30-40 il bundan əvvəl Çində Azərbaycanı çox az tanıyırdılar. İndi 
isə tanıyırlar, özü də müstəqil, suveren Azərbaycan ilə Çin Xalq Respublikası arasındakı bərabərhüquqlu, sə-
mimi münasibətlər sayəsində tanıyırlar. Artıq bu bizim üçün böyük işdir. Zənnimcə, elə Çin Xalq Respublkası 
üçün də.  
Ona görə də bu gün biz bayramı qeyd edərək, Çin xalqı ilə birlikdəyik,  onun uğurlarına sevinirik. Mən sizi, 
bütün Çin xalqını bu bayram münasibətilə bir daha təbrik etmək və Çin xalqına, Çin Xalq Respublikasına daha 
böyük tərəqqi arzulamaq istəyirəm.  Sağ olun. 
 
104 
 
 
 
 
AZƏRBAYCANIN DÖVLƏT MÜSTƏQĠLLĠYĠNĠN  
10-cu ĠLDÖNÜMÜ MÜNASĠBƏTĠLƏ KEÇĠRĠLƏN  
MÜġAVĠRƏDƏ

  NĠTQ  
 
Prezident sarayı 
 
2 oktyabr 2001-ci il 
 
Hörmətli xanımlar və cənablar!  
Məlum məsələdir ki, bu ilin mart ayında Azərbaycanın dövlət müstəqilliyinin əldə olunmasının 10-cu 
ildönümü münasibətilə mən çox əhatəli bir fərman imzalamışam və o fərmanla 10 illiyin layiqincə qeyd 
olunması haqqında dövlətin fikirlərini bildirmişəm. Eyni zamanda, o vaxt biz hazırlıq dövründə müəyyən 
tədbirlərin həyata keçirilməsini də nəzərdə tutaraq, tədbirlər planı da hazırlamışıq. Ötən aylarda bu sahədə 
respublikada xeyli iş görülübdür, müxtəlif sahələrdə lazımi tədbirlər görülübdür. Ancaq biz indi 18 oktyabrın 
ərəfəsindəyik.  
Bilirsiniz ki, oktyabrın 18-də Azərbaycanın Ali Soveti Dövlət Müstəqilliyi haqqında Konstitusiya aktı qəbul 
edibdir. Həmin gün Azərbaycanın dövlət müstəqilliyinin elan edilməsi günüdür. Doğrudur, bizim ölkədə bu 
proses bir az uzanıbdır. Birincisi, Müstəqillik haqqında Konstitusiya aktını biz SSRİ-nin başqa müttəfiq 
respublikalarının çoxuna nisbətən gec qəbul etmişik. Ikincisi də, Azərbaycanda 1991-ci il mart ayının 17-də 
SSRİ-nin saxlanılması haqqında referendum keçirildiyinə görə və bu referendumda SSRİ-nin saxlanılmasının 
xeyrinə xalqın səs verdiyi bəyan edildiyinə görə, təbiidir ki, yenidən referendum keçirmək lazım idi. 
Təəssüflər olsun ki, bu referendum da çox geç vaxtda – 1991-ci ilin sonunda elan olunubdur. Ancaq, hər halda, 
bu proseslər barədə indi müəyyən fikir söyləmək olar. Bunların hamısına baxmayaraq, 1991-ci ilin sonunda 
Azərbaycan öz dövlət müstəqilliyini elan edibdir. Sonra, 1992-ci ilin əvvəllərində Azərbaycan Birləşmiş 
Millətlər Təşkilatına müraciət edibdir və Birləşmiş Millətlər Təşkilatı tərəfindən müstəqil bir dövlət kimi 
tanınıbdır. Bir çox dövlətlər Azərbaycanın dövlət müstəqilliyinin tanınması haqqında ardıcıl olaraq bəyanatlar ver-
mişlər.  
Beləliklə, 10 il bundan öncə Azərbaycan, nəhayət, tarixi bir günə gəlib çatıbdır, müstəqil dövlət olubdur. İndi 
biz 10 ildir müstəqil dövlət kimi yaşayırıq. Təbiidir ki, bu, Azərbaycanın tarixində çox böyük hadisədir. 
Birincisi, dövlət müstəqilliyinin elan edilməsi, ikincisi də, Azərbaycanın 10 il ərzində müstəqil dövlət kimi 
yaşaması və inkişaf etməsi həddindən artıq böyük bir hadisədir. Ona görə də bizim haqqımız var ki, dövlət 
müstəqilliyinin əldə edilməsinin 10-cu ildönümünü layiqincə qeyd edək. Qeyd etdiyim kimi, mən  bu 
münasibətlə mart ayında böyük bir fərman imzalamışam və tədbirlər planı təsdiq olunubdur, Işlər görülür. Artıq 
indi oktyabrın 18-nə az bir vaxt qalıbdır. Ona görə mən bu gün bu müşavirəni çağırmağı zəruri hesab etdim ki, 
görülən işlər haqqında bir az məlumat alaq, əgər hansısa iş hələ görülməyibsə, onları görək və oktyabrın 18-də 
bu tarixi hadisəni layiqincə yüksək səviyyədə qeyd edək.    
Mən hesab etmirəm ki, bizim  dövlət müstəqilliyi bir gündə qeyd edilir. Yox.  Mənim verdiyim fərman 
əsasında elə bu ilin əvvəlindən, xüsusən mart ayından dövlət müstəqilliyinin 10-cu ildönümünə həsr olunmuş 
tədbirlər keçirilir və keçirilməkdədir. Ancaq bunun son təntənəli günü ayın 18-nə düşür. Mən, bax, bu məqsədlə 
bugünkü müşavirəni çağırmışam. Ramiz Mehdiyev indiyə qədər görülən işlər haqqında məlumat versin. Ondan 
sonra isə fikir mübadiləsi apara bilərik. 
 
 
YEKUN NĠTQĠ 
 
 Bu gün bizə verilən məlumatlar onu göstərir ki, mart ayından indiyə qədər Azərbaycanda dövlət 
müstəqilliyinin 10-cu ildönümünü qeyd etmək üçün çox iş görülübdür. Mən müşavirəni açarkən də dedim, o 
fərmanı dərc edərkən, imzalayarkən nəzərdə tutulurdu ki, bütün tədbirlər ondan ibarət olmalıdır ki, oktyabrın 
18-də hansısa böyük bir mərasim keçirilsin. İnanıram ki, bizim təşkilatlarımız, nazirliklərimiz, elmi, mədəni 
təşkilatlarımızın hamısı məsələni tamamilə düzgün istiqamətdə qurublar. Elə bu 2001-ci il əvvəldən axıradək 
tamamilə müstəqilliyin 10-cu ildönümü, müstəqilliyimizin 10 illiyinin qeyd edilməsi ilidir. Görülən işlərin 
hamısı müsbət qiymətləndirilməlidir. Ancaq hesab edirəm ki, biz ayın 18-də o əsas mərasimi keçirəndən sonra 
                                                 
      Müşavirədə Prezident Administrasiyasının rəhbəri Ramiz Mehdiyev, Təhsil naziri Misir Mərdanov, Dövlət Statistika 
Komitəsinin sədri Arif Vəliyev, Yazıçılar Birliyinin sədri Anar çıxış etmişlər. 
105 
 
da gərək soyumayaq. Çünki bu müddətdə nə qədər çox iş görülməsinə baxmayaraq, hələ çox iş də görmək 
lazımdır.  
Həqiqətən, Azərbaycanda dövlət müstəqilliyinin əldə olunması bizim çoxəsrlik tariximizdə ən böyük 
hadisədir. 1918-ci ildə yaranmış vəziyyətdən, fürsətdən istifadə edərək Azərbaycan dövlət müstəqilliyini elan 
etdi, Xalq Cümhuriyyəti yarandı, fəaliyyətə başladı və əgər o, yaşaya bilsəydi, təbiidir ki, biz XX əsrdə tam 
müstəqil dövlət kimi inkişaf edə bilərdik. Ancaq bu gün biz onu da etiraf etməliyik ki, onun yaşaya bilməməsi, o 
vaxt hakimiyyətdə olan qüvvələrin, yaxud şəxslərin günahı deyildir. Çünki o vaxt o fürsət ki, yarandı, Azər-
baycan dövlət müstəqilliyini elan etdi və təkcə Azərbaycan yox, Rusiya imperatorluğuna daxil olmuş bir neçə 
başqa xalqlar öz müstəqilliyini elan etdilər, həmin o imperatorluğu devirən, inqilab edən qüvvələr – bolşeviklər, 
təbiidir ki, təkcə Rusiya ilə qane ola  bilməzdilər. Onlar keçmiş Rusiya imperatorluğunun bütün ərazisini 
əllərinə keçirmək istəyirdilər və bunun üçün də çox güclü imkanlar əldə etdilər.  
Birinci dünya müharibəsindən sonra dünyada, ümumiyyətlə, bəzi imperatorluqların ləğv olunmasından, bir 
çox böyük dövlətlərin məğlub edilməsindən və dünyada yaranmış gərgin vəziyyətdən istifadə edilərək, qısa bir 
zamanda keçmiş Rusiya imperatorluğunun ərazisində sovet hakimiyyəti yarandı. Bu, güman edirəm ki, o vaxt 
tarixi zərurətdən meydana gəlmişdi. Bunu yəqin ki, bizim tarixçilər daha düzgün, dəqiq təhlil edə və daha 
düzgün fikir söyləyə bilərlər. Ancaq mən onu demək istəyirəm ki, o vaxt təkcə biz yox, istiqlaliyyətini elan edən 
başqaları da öz müstəqilliklərini saxlaya bilmədilər. Ona görə də bu, tarixi bir prosesdir.  
İlk dəfə Azərbaycanın dövlət müstəqilliyinin əldə edilməsi o vaxt dünyada yaranmış, Birinci dünya 
müharibəsindən sonra mövcud olan  vəziyyətdən irəli gələn hadisə idi. Böyük qüdrətə malik olan Rusiya 
imperatorluğunun dağılmasından irəli gəlirdi. Əgər bunlar olmasaydı, yüz illərlə tarixi olan Rusiya 
imperatorluğu Birinci dünya müharibəsi  nəticəsində və dünyada əmələ gəlmiş bu qarışıq vəziyyətdə dağılmasaydı  
– bunu düzgün demək lazımdır – o vaxtkı Xalq Cümhuriyyətini yaradan insanlar  nə qədər can atsaydılar, onlar 
Azərbaycanın müstəqilliyini elan edə bilməzdilər. Ancaq o dövr, əlbəttə ki, bizim xalqımızda müstəqillik əhval-
ruhiyyəsini yaratdı, beyinlərə həkk etdi. Baxmayaraq ki, ondan sonrakı 70 ildə həmin dövr təhrif olundu və heç 
qoymadılar ki, tarixçilər həmin dövrü öyrənsinlər.  Təkcə Azərbaycanda yox, Sovetlər İttifaqı məkanında. Yeni 
qurulmuş sovet hakimiyyəti öz siyasətini, öz ideologiyasını həyata keçirərək, yeni nəsillərin beynində bu 
ideologiyanı daha da dərinləşdirərək, o dövrü unutdurmağa çalışdılar və buna da nail oldular. Belə bir hadisə 
əsrin əvvəlində baş veribdir. Belə bir hadisə də XX əsrin sonunda baş veribdir.  
İkinci dünya müharibəsindən sonra, «soyuq müharibə», demək olar ki, sona çatan zaman dünyada gedən 
proseslər nəticəsində və sovet quruluşu artıq bütün başqa ölkələrdə olan iqtisadi quruluşla rəqabət aparmaq 
imkanına malik olmadığına görə və ümumiyyətlə, artıq bu dövrdə, məsələn, İkinci dünya müharibəsindən sonra 
bir çox imperatorluqlar ardıcıl surətdə dağıldığına görə, belə böyük imperiya da – sovet imperiyası da dağılmağa 
məhkum idi, dağılacaqdı və dağıldı da.  
Bu da bizə imkan verdi ki, bundan istifadə edərək Azərbaycanın dövlət müstəqilliyini elan edək. Ancaq tək 
biz yox, SSRİ-yə daxil olan bütün 15 sovet respublikası müstəqilliyini elan etdi. Baltikyanı ölkələr bir az öncə 
müstəqilliyini elan etdilər. Rusiyanın özü də bunu iyun ayında etdi. Ancaq o biri respublikalar, o cümlədən, 
Azərbaycan bu barədə bir az gecikdi. Demək olar ki, müstəqilliyini elan edən respublikalar içərisində 
Azərbaycan ən son cərgədə olan bir respublikadır. Bunların hamısını düzgün təhlil etmək lazımdır. Mən dəfə-
lərlə demişəm, indi də deyirəm, 1918-ci ildə Xalq Cümhuriyyətinin yaradıcıları o vaxt yaranmış tarixi şəraitdən 
ağıllı istifadə etdilər. XX əsrin sonunda, 1991-ci ildə, nəhayət, SSRİ dağılarkən burada bu müstəqilliyi elan etmək 
ondan da asan idi. Çünki əgər bir imperiya dağılıbsa, imperiyanı təşkil edən respublikaların, necə deyərlər, hərəsi 
öz başına çarə qılmalı idi, qıldılar da. Hamı müstəqilliyini elan etdi. Mən bunu bir neçə dəfə demişəm. Azərbaycan 
isə başqalarına nisbətən fərqli, əlverişli olmayan ağır dövr keçirdi. Ermənistanın Azərbaycana qarşı təcavüzü 
1988–1989-cu illərdən başlanmışdı. Erməni təcavüzünə və Azərbaycanın daxilində olan ictimai-siyasi qrupların, 
qüvvələrin, silahlı dəstələrin bir-biri ilə mübarizəsinə görə ilk günlərdən Azərbaycanda müstəqil dövlətin 
qurulması, onun yaşaması, müstəqilliyin möhkəmləndirilməsi yolu ilə getməyə imkan vermədi. Ancaq biz şükür 
etməliyik ki, bütün o ağır proseslər bizim müstəqilliyimizi sarsıda bilmədi, bizim ölkəmizi dağıda bilmədi. Biz o 
ağır dövrdən çıxdıq və müstəqilliyimizi ilbəil, ardıcıl surətdə möhkəmləndiririk. Bu gün Azərbaycanda 
müstəqillik çox möhkəm təməl üzərində durur. Mən inanıram ki, o illərin acısını görən xalqımız bundan sonra, 
gələcəkdə də bu müstəqilliyin itirilməsinə yol verməz.  
Beləliklə, biz indi nə qədər çətinliklərlə, məhrumiyyətlərlə rastlaşsaq da, özümüzü xoşbəxt hesab etməliyik. 
Xalqımızı xoşbəxt hesab etməliyik ki, biz artıq on ildir müstəqil dövlət kimi yaşayırıq. Artıq bunu dəyişmək, 
bunu sarsıtmaq mümkün deyildir. Baxmayaraq ki, buna cəhdlər var. Azərbaycanın daxilində hələ də ictimai-
siyasi sabitliyi pozmaq istəyənlər, necə deyərlər, hansısa günlər elan edərək, o gündə hakimiyyəti devirmək 
istəyənlər var.  
Yaxud da ki, indi dünyada başqa bir coğrafi-siyasi vəziyyət yaranıbdır. Bu coğrafi-siyasi vəziyyətdə, təbiidir 
ki, bəzi ölkələr bir çox səbəblərə görə Azərbaycanın müstəqil yaşamasını o qədər də qəbul etmir. Ona görə də 
106 
 
bizim müstəqilliyimizin qorunub saxlanması üçün həm xaricdən, həm də daxildən təhlükələr vardır. Lazımdır 
ki, hər bir Azərbaycan vətəndaşı bu təhlükələri bilsin və heç vaxt hesab etməsin ki, artıq hər şey yaxşıdır.  
Ümumiyyətlə, insan unutqan olur, çox şeyləri tez unudur. İndi burada oturanların hamısı, təbiidir ki, o 
dövrün şahidləridir. Amma yenə də get-gedə o dövrü unudurlar. Unudurlar ki, 1990-cı ildə Azərbaycana sovet 
hökuməti tərəfindən edilən təcavüz nə qədər böyük faciə yaratdı. Bunu heç vaxt unutmaq olmaz. Ancaq indi 
görürəm, oradan da, buradan da bu faciəni unudurlar. Bu faciənin günahkarlarına bəraət qazandırmaq istəyirlər. 
Bu faciənin günahkarları artıq baş qaldırıblar. Onların baş qaldırmağını müəyyən qədər anlamaq olar. Nə üçün? 
Çünki artıq 1990-cı ilin yanvar hadisələri get-gedə yaddan çıxır. O yaralar sağalıb, sağalmalı idi. Ancaq ürə-
yimizdə olan o yara həmişə bizə deməlidir ki, Azərbaycanın XX əsrdəki tarixində 1990-cı ilin 20 yanvarı ən 
dəhşətli faciələrdən biridir. Yaxud da ki, ondan sonrakı dövr – Azərbaycandakı hərc-mərclik dövrü, 
hakimiyyətsizlik dövrü, Azərbaycanda dövlət böhranı, Azərbaycanı parçalayan qüvvələr... İndi onların bəziləri 
azadlıqdan məhrum olunublar. Ancaq çoxları indi deyirlər ki, daha onlar niyə belə olsunlar. Onlar da bəraət 
qazansınlar, yaxud da ki, azad olunsunlar. Elə bil ki, bu kiməsə lazımdır, amma başqasına lazım deyildir. Ancaq 
o insanlar ki, 1992–1993-cü illərdə Azərbaycanı parçalayırdılar, dağıdırdılar və Azərbaycanın müstəqilliyi artıq 
böyük bir təhlükə altında idi, o insanları bağışlamaq olarmı? Çox şeyi bağışlamaq olar, amma belələrini bağışla-
maq olmaz! Bunu hamı bilməlidir. Ancaq dövlət mənafeyini kənara qoyaraq, öz şəxsi mənafeləri uğrunda 
mübarizə aparan adamlar istəyirlər ki,  hər şey unudulsun, hər şey yaddan çıxsın. Buna imkan vermək olmaz.  
Ona görə də bizim bu on illik tariximiz yazılmalıdır. İndi burada məlumat verildi ki, kitablar yazılıbdır, 
amma çox kitablar yazılmalıdır və özü də çox dəqiq kitablar yazılmalıdır. Bəlkə də bu on ilin gündəliyi 
yazılmalıdır. Hansı gün nə olub, Azərbaycan hansı gün nə vəziyyətdə olubdur, hansı gün nə fəlakət qarşısında 
olubdur. Çünki bu dövr, zaman gələcək, Azərbaycan müstəqil bir dövlət kimi daha da möhkəmlənəcək, iqtisadi 
cəhətdən inkişaf edəcək, Azərbaycan möhkəm və qüdrətli bir dövlət olacaqdır. Ancaq gələcək nəsillər də gərək 
bunu unutmasınlar. Ona görə də bu on il təhlil  edilməlidir. İndi bizim tarixçilər, adətən, keçmiş əsrləri təhlil 
edirlər, əsərlər yazırlar, elmi dərəcələr alırlar. Buna etiraz yoxdur, çünki tariximizin hər səhifəsi bizim üçün 
əhəmiyyətlidir. Ancaq tariximizin bu səhifəsi, bu on illik səhifəsi, hesab edirəm ki, bizim xalqımız üçün və 
gələcək nəsillər üçün ən əhəmiyyətli bir dövrdür. O mənada ki, faciəli dövrdür, ağır dövrdür, amma eyni 
zamanda bu dövrü bizim xalqımız öz müdrikliyi ilə, öz iradəsi ilə yaşadı və bu çətinliklərdən çıxdı. Ona görə də 
sizin bu kitablarınız davam etməlidir. Burada deyilən məlumatları mən məmnuniyyətlə qəbul edirəm və hesab 
edirəm ki, iş bununla qurtarmır. Bu iş davam etməlidir və hər il biz bu barədə yeni-yeni əsərlər almalıyıq. Yenə 
də deyirəm, bu əsərlər 500, yaxud da 1000 nüsxə, 2000 nüsxə olmamalıdır. Lazım deyildir ki, bu kitablar belə 
gözəl, nəfis şəkildə olsun.  Tələbə üçün bunun əhəmiyyəti yoxdur. Tələbə üçün, gənc üçün bu kitabın içərisində 
olan məlumatın əhəmiyyəti var. Bunlara mən etiraz etmirəm. Bunlar, ümumiyyətlə, bizim poliqrafiyanın yüksək 
səviyyədə olduğunu göstərir və bunu da biz göstərməliyik. Ancaq hələ ki, bizim o qədər vəsaitimiz yoxdur ki, 
10 min nüsxə belə kitab çıxardaq. Amma sadə kağızda, sadə cilddə 10 min nüsxə kitab çıxarmaq və insanlara 
vermək olar. Mən təkcə bunu demirəm. Bütün tarix kitablarını da deyirəm. Hamısını deyirəm. Bəzən müəllif 
hesab edir ki, o, kitabı yazdı, gözəl, nəfis şəkildə onu çap etdirdi – indi də bir dəb düşübdür – təqdim etdi, 
qohum-əqrəbasına, tanışlarına verdi, bununla iş qurtardı.  
Hər müəllif o qədər də maraqlı deyildir ki, onun əsəri, yazdığı kitab geniş kütlələrə çatsın. Amma əsl əsər 
müəllifi, əsl kitab müəllifi birinci növbədə çalışmalıdır ki, onun əsəri, onun yazdığı fikirlər geniş kütləyə çatsın. 
Çünki 70 il ərzində bizim tariximiz təhrif olunubdur. İndi biz dövlət müstəqilliyinin on ilini yaşamışıq, on 
birinci ilə qədəm qoyuruq, artıq yol vermək olmaz ki, yenə də bir on, on beş, iyirmi ildən sonra kimsə gəlib 
bunu təhrif edə bilsin. Ona görə də dəlillərə, sübutlara əsaslanan kitablar, əsərlər yaradılmalıdır. Bu on- illiyin 
tarixini yazan çox adamlar – mən görürəm, burada oturanların əksəriyyəti elmi dərəcəlidirlər, elmi dərəcəni çox 
sevirlər – çox-çox adamlar elmi dərəcə də ala bilərlər, professor da ola bilərlər, nə bilim, başqa adlar da ala 
bilərlər, hamısı ola bilər. Düzdür, onların mənim üçün o qədər əhəmiyyəti yoxdur, amma mənim üçün 
əhəmiyyətli olan o tarixin yazılmasıdır.  
Qarşıdakı günlər haqqında, tədbirlər haqqında Ramiz Mehdiyev məlumat verdi. Tədbirlər də, hesab edirəm 
ki, qəbul oluna bilər. Amma indi və həmişə yubiley ərəfəsində bir yubiley əhval-ruhiyyəsi, yüksək əhval-
ruhiyyə yaranmalıdır. Bunu yaratmaq lazımdır. Bunu bizim mətbuatda, radio, televiziya vasitələrində, bizim 
kollektivlərdə, ali məktəblərdə, orta məktəblərdə, iş kollektivlərində yaratmaq lazımdır. Yaratmaq lazımdır ki, 
insanlar elə təkcə ayın 18-də yox, gündən-günə, bizim bu onuncu ildönümünün sonuncu gününə qədər bu əhval-
ruhiyyə ilə yaşasınlar. Bu təbiidir ki, bizim cəmiyyətimizdə insanların daha da birliyinə gətirib çıxaracaqdır.  
Ötən on il hər bir azərbaycanlının, hər bir Azərbaycan vətəndaşının, hesab edirəm ki, nailiyyətidir. Birincisi, 
bu, bütün xalqımızın əvəzsiz sərvətidir, ikincisi isə, hər bir insanın bunda öz payı var. Heç kəsin payı inkar 
olunmamalıdır, heç kəsin rolu inkar olunmamalıdır. Amma heç kəsin də fəaliyyəti, necə deyərlər, 
şişirdilməməlidir. Hər şey düzgün, doğru, obyektiv olmalıdır. Nəhayət, bu bizim ümumi milli bayramımızdır. 
Mən hesab edirəm ki, indi artıq müstəqil Azərbaycan üçün bu bayramdan əziz bayram ola bilməz. Ona görə də 
107 
 
bu, bizim xalqımızın hamısını eyni dərəcədə həm sevindirməlidir, həm həvəsləndirməlidir, həm də 
birləşdirməlidir.  
Biz yol verməməliyik ki, son illərdə müşahidə etdiyimiz hallar – xalqı parçalamaq, bu iqtidardır, bu 
müxalifətdir, iqtidar gedən yolla müxalifət getmir, müxalifət gedən yolla iqtidar getmir – bunlar olmasın. Əgər 
həqiqətən hər birimiz ümummilli fikirlərlə yaşayırıqsa, demək, bu bayram, bu yubiley hər kəsin siyasi 
görüşlərindən, siyasi baxışlarından asılı olmayaraq, bizim xalqımızı daha da birləşdirməlidir, insanları bir-biri 
ilə daha da mehriban etməlidir. Yəni mən demək istəyirəm ki, bax, bu on illik yubiley, bayram gərək bizim xal-
qımızda dostluq, mehribanlıq əhval-ruhiyyəsi yaratsın. Azərbaycan dövlətinin başçısı kimi, prezident kimi, mən 
bunu istəyirəm, bunun üçün çalışıram və ona görə də burada bu sözləri bəyan edirəm.  
Mən ümidvaram ki, biz qarşıdakı günlərdə də nəzərdə tutulmuş tədbirləri həyata keçirəcəyik, 18 oktyabr 
bayramını hamımız yüksək əhval-ruhiyyədə qeyd edəcəyik və irəliyə gedəcəyik. Biz bu bayram ərəfəsindəyik. 
Ümumiyyətlə, bu onilliyi qeyd edərkən heç də hər şeyə çəhrayı eynəkdən baxmamalıyıq. Həqiqət həqiqət kimi 
olmalıdır. Bu gün burada nailiyyətlərdən danışdılar. Amma nöqsanlar da çoxdur. Mən də replikalarımda bu 
barədə dedim. Bir də deyirəm, çatışmazlıqlar da çoxdur, hakimiyyət orqanlarının işində qüsurlar da az deyil, 
bəzilərində həddindən artıq çoxdur. Bizim ən əsas vəzifəmiz xalqın həyat tərzini – mən bütün xalqı nəzərdə tu-
turam – rifah halını yaxşılaşdırmaqdır, bu sahədə hələ qarşımızda çox böyük vəzifələr var. Heç vaxt düşün-
məməliyik ki, biz hər şeyi etmişik.  
Təbiidir ki, bu onilliyi qeyd edərkən hamımız üçün böyük yara Azərbaycanın torpaqlarının bir qisminin işğal 
altında olmasıdır. Bir milyondan artıq soydaşlarımızın yerlərindən-yurdlarından didərgin düşərək  çadırlarda 
ağır şəraitdə yaşamasıdır. Ancaq bu, tarixin reallığıdır. Biz birinci növbədə çalışmalıyıq ki, belə insanlara, belə 
vətəndaşlarımıza, xüsusən qaçqın və köçkün vəziyyətində yaşayan insanlara bu günlərdə daha da çox yardım, 
qayğı və diqqət göstərək. İnsan elə bir məxluqdur ki, ona bəzən elə xoş söz də böyük təsəlli verir. Ona görə də 
mən yuxarıdan aşağıyadək hakimiyyət orqanlarında, vəzifələrdə işləyənlərin hamısından tələb edirəm ki, 
insanlara qayğı göstərsinlər, insanlara xoş münasibət göstərsinlər.  
Xüsusən ağır vəziyyətdə yaşayan insanlara, çadırlarda yaşayan insanlara, köçkün vəziyyətində yaşayan 
insanlara, şəhid ailələrinə, müharibə əlillərinə hansı yardımı göstərmək olarsa, etmək lazımdır. Ancaq bununla 
yanaşı, onların könlünü almaq, onlarla bərabər olmaq, onların əhval-ruhiyyəsini qaldırmaq da bizim 
vəzifəmizdir, borcumuzdur.  
Mən hesab edirəm ki, biz on il gərgin həyat keçirərək, bu on il içərisində Ermənistan–Azərbaycan 
münaqişəsinə son qoymağa çalışaraq, bundan sonra da bu işimizi davam etdirəcəyik. Mən inanıram ki, biz bu 
bəladan da çıxacağıq, mütləq çıxacağıq. Qaçqınlar, köçkünlər öz yerlərinə qayıdacaqlar. Sülh yaranacaqdır. 
Doğrudur, bu iş uzandı. Doğrudur, bu bizim nəzərə aldığımızdan daha da çətin oldu. Ancaq biz buna nail 
olacağıq.  
Mən ümidvar olduğumu bildirmək istəyirəm ki, müstəqilliyimizin qarşıdan gələn illərində biz bu 
nailiyyətləri də bəyan edə biləcəyik.  
Mən ümidvar olduğumu bildirmək istəyirəm ki, Azərbaycanın bütün vətəndaşları bizim bu gün burada 
apardığımız danışıqlara, söylədiyimiz fikirlərə qoşulacaqlar və hamımız birlikdə Azərbaycanın dövlət 
müstəqilliyinin onuncu ildönümünü böyük bir bayram kimi layiqincə qeyd edəcəyik. Sağ olun.  
 
108 
 
 
 
 
ÜMUMRUSĠYA–AZƏRBAYCAN KONQRESĠNĠN 
BĠRĠNCĠ QURULTAYINA  
 
Hörmətli qurultay iştirakçıları!  
Əziz söydaşlarım!  
Sizi – Ümumrusiya Azərbaycan Konqresinin Moskva şəhərində keçirilən Birinci qurultayının 
iştirakçılarını ürəkdən salamlayır, hər birinizə ən səmimi arzu və diləklərimi yetirirəm. 
Hazırda dünyanın müxtəlif ölkələrində çoxmilyonlu Azərbaycan diasporu yaşayır. Həmin ölkələr sırasında 
azərbaycanlıların ən çox məskunlaşdığı dövlət, şübhəsiz ki, Rusiya Federasiyasıdır. Bu, hər şeydən əvvəl, iki 
əsrə yaxın bir müddət ərzində ölkələrimizin eyni siyasi-coğrafi məkana mənsub olması ilə əlaqədardır.  
Azərbaycan–Rusiya münasibətlərinin dərin tarixi kökləri vardır. Xalqlarımız öz milli müstəqilliyinə nail 
olduqdan sonra bu münasibətlər yeni tarixi mərhələyə qədəm qoymuşdur. Artıq müstəqil dövlətlər olaraq 
Azərbaycan Respublikası ilə Rusiya Federasiyası arasında tarixi ənənələrə söykənən dostluq və mehriban 
qonşuluq münasibətləri, bərabərhüquqlu qarşılıqlı əməkdaşlıq durmadan inkişaf edir. Prezident Vladimir Putinin 
bu ilin yanvarında Azərbaycana səfərini dövlətlərarası əlaqələrimizi forma və məzmunca zənginləşdirən, ona 
yeni nəfəs verən əhəmiyyətli hadisə kimi dəyərləndirirəm. Biz beynəlxalq normalara, qarşılıqlı hörmət və eti-
mad  prinsiplərinə əsaslanan münasibətlərimizin ardıcıl, dinamik inkişafında maraqlıyıq və bu işdə əlimizdən 
gələni əsirgəməyəcəyik. 
Əziz dostlar!  
Xalqlarımızın və dövlətlərimizin bir-birinə daha da yaxınlaşmasında xalq diplomatiyasının böyük rolunu 
xüsusilə qeyd etmək lazımdır. Bu baxımdan, Rusiyada Azərbaycan icmasının təşkilatlanması və ictimai 
nüfuzunun yüksəlməsi bizi ürəkdən sevindirir. Fərəhli haldır ki, sıralarında çoxsaylı ictimai təşkilatları və 
görkəmli soydaşlarımızı birləşdirən Ümumrusiya Azərbaycan Konqresi Rusiyada yaşayan azərbaycanlıların 
mənəvi-mədəni və intellektual güc mərkəzinə çevrilməkdədir. 
Bu həm də onunla əlamətdardır ki, Ümumrusiya Azərbaycan Konqresi tarixi vətəndən kənarda millətimizi və 
ölkəmizi ləyaqətlə təmsil etmək, Rusiya kimi böyük bir dövlətin ictimaiyyətində Azərbaycan haqqında obyektiv 
və doğru-dürüst fikir formalaşdırmaq missiyası ilə fəaliyyətə başlamışdır. Bu çox gərəkli və məsuliyyətli bir 
işdir. Çünki sizlərin hər biri min illərcə şərəfli tarixi keçmişi olan, bəşər sivilizasiyasına ölməz dühalar bəxş 
etmiş böyük bir millətə mənsubsunuz. Milli-mənəvi dəyərlərimizə bağlılıq, doğma dilimizə və 
mədəniyyətimizə, adət-ənələrimizə sədaqət və xalqımızın yüksək milli keyfiyyətlərinin təbliği, harda 
yaşamasından asılı olmayaraq, hər bir azərbaycanlının müqəddəs borcu və şərəfli vəzifəsidir. İnanıram ki, dünya 
azərbaycanlılarının Bakıda keçiriləcək 1 qurultayı ərəfəsində təşkil olunmuş toplantınız bu vəzifənin yerinə 
yetirilməsi yolunda mühüm bir addım olacaqdır.  
Bu gün Rusiya Federasiyasında böyük tarixi yeniləşmə, vüsətli hüquqi-demokratik proseslər gedir və onun 
beynəlxalq nüfuzu durmadan artır. Bütün bunları biz diqqətlə izləyir və tarixi qonşumuzun, dost ölkənin hər bir 
uğuruna ürəkdən sevinirik. Mənim üçün çox xoşdur ki, çoxminli Azərbaycan icması da bu qaynar tarixi 
proseslərdən kənarda deyil və Rusiyanın ictimai-siyasi, elmi-mədəni, sosial-iqtisadi həyatında yaxından iştirak 
edir, soydaşlarımız yaşadıqları ölkə qarşısında vətəndaşlıq borcunu ləyaqətlə yerinə yetirirlər. Rusiya elminə, 
mədəniyyətinə, ədəbiyyat və incəsənətinə, iqtisadiyyatına sanballı töhfələr verən Azərbaycan övladları ilə, 
dünya şöhrətli soydaşlarımızla haqlı olaraq fəxr edirik.  
Hörmətli qurultay iştirakçıları!  
Xalqlarımızın və dövlətlərimizin bir-birinə daha da yaxınlaşması, tarixi qonşuluq və dostluq əlaqələrimizin 
möhkəm təməllər üzərində inkişafı naminə göstərdiyiniz şərəfli fəaliyyəti yüksək qiymətləndirirəm. Ümidvaram 
ki, bu nüfuzlu tədbir Rusiyanın ictimai-siyasi həyatında və soydaşlarımızın həyatında böyük hadisə olacaq, 
xoşməramlı Rusiya–Azərbaycan münasibətlərinə yeni stimul və təkan verəcəkdir. Bu yolda hər birinizə 
möhkəm cansağlığı və böyük uğurlar, ailələrinizə əmin-amanlıq və xoşbəxtlik arzulayıram.  
 
      HEYDƏR ƏLIYEV  
   Azərbaycan Respublikasının Prezidenti 
 
Bakı şəhəri, 2 oktyabr 2001-ci il    
109 
 
 
 
 
UQANDA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB YOVERĠ MUSEVENĠYƏ  
 
Hörmətli cənab Prezident! 
Uqanda Respublikasının milli bayramı – Müstəqillik günü münasibətilə Sizi və dost Uqanda xalqını 
ürəkdən təbrik edirəm.  
Əminəm ki, Azərbaycan Respublikası ilə Uqanda Respublikası arasında təşəkkül tapmaqda olan dostluq 
münasibətləri genişlənərək xalqlarımızın rifahına xidmət edəcəkdir.  
Sizə möhkəm cansağlığı, işlərinizdə uğurlar, ölkənizə əmin-amanlıq və tərəqqi arzulayıram.  
 
Hörmətlə,  
 
      HEYDƏR ƏLIYEV  
   Azərbaycan Respublikasının Prezidenti 
 
Bakı şəhəri, 2 oktyabr  2001-ci il  
   
 
 
110 
 
 
 
 
ĠSPANĠYANIN KRALI ƏLAHƏZRƏT  
I XUAN KARLOSA 
 
Əlahəzrət! 
İspaniya Krallığının milli bayramı – İspan milləti günü münasibətilə Sizi, kral ailəsinin üzvlərini və bütün 
ispan xalqını ürəkdən təbrik edirəm.  
Əminəm ki, Azərbaycan və İspaniya arasında dostluq və əməkdaşlıq münasibətləri daha da genişlənərək 
ölkələrimizin tərəqqisinə hərtərəfli xidmət göstərəcəkdir.  
Sizə möhkəm cansağlığı, səadət, dost ispan xalqına əmin-amanlıq və firavanlıq arzulayıram. 
 
Hörmətlə,     
 
                                                            HEYDƏR ƏLĠYEV 
                           Azərbaycan Respublikasının Prezidenti  
 
Bakı şəhəri, 2 oktyabr 2001-ci il 
 
 
 
 
 
 
 
 
 
 
 
111 
 
 
 
 
ĠSPANĠYA KRALLIĞININ BAġ NAZĠRĠ  
ZATĠ-ALĠLƏRĠ  
CƏNAB XOSE MARĠA ASNARA  
 
Hörmətli cənab Baş nazir! 
İspaniya Krallığının milli bayramı – İspan milləti günü münasibətilə Sizi və dost ispan xalqını ürəkdən 
təbrik edirəm. 
Ümidvaram ki, dövlətlərimiz arasında təşəkkül tapmış dostluq və əməkdaşlıq münasibətləri bundan sonra 
daha da inkişaf edəcək və ölkələrimizin xalqlarının mənafeyinə, bütün dünyada sülhə və tərəqqiyə xidmət 
edəcəkdir.  
Sizə möhkəm cansağlığı, fəaliyyətinizdə uğurlar, ölkənizə yüksəliş arzulayıram. 
 
Hörmətlə, 
HEYDƏR ƏLĠYEV 
                              Azərbaycan Respublikasının Prezidenti  
 
 
Bakı şəhəri, 2 oktyabr 2001-ci il  
 
 
 
 
112 
 
 
 
 
ALMANĠYANIN AZƏRBAYCANDAKI SƏFĠRLĠYĠNĠN ALMANĠYA FEDERATĠV 
RESPUBLĠKASININ MĠLLĠ BAYRAMI –  
ALMAN BĠRLĠYĠ GÜNÜ MÜNASĠBƏTĠLƏ  
TƏġKĠL ETDĠYĠ RƏSMĠ  
QƏBULDA NĠTQ 
 
«Hyatt  Recensi–Naxçıvan» mehmanxanası 
 
3 oktyabr 2001-ci il 
 
Hörmətli cənab səfir!  
Hörmətli xanımlar və cənablar!  
Mən sizi Almaniyanın milli bayramı – Alman birliyi günü münasibətilə ürəkdən təbrik edirəm və alman 
xalqına sülh, əmin-amanlıq və daim xoşbəxtlik arzulayıram.  
İkinci dünya müharibəsi bəşəriyyətə çox böyük faciələr gətirdi və bu faciələri dünya xalqlarının çoxları 
keçirdi. Biz də bu faciədən keçmişik, onun çətinliklərini görmüşük. Bunun da nəticəsində, yəni İkinci dünya 
müharibəsi nəticəsində Almaniya parçalandı, uzun müddət alman xalqı parçalanmış vəziyyətdə qaldı. Nəhayət, 
bir-birinə qovuşa bilibdir.  
Ona görə də keçmiş bu tarix hər bir xalq üçün, hər bir millət üçün ibrət dərsi olmalıdır. Biz məmnunuq ki, 
Almaniya İkinci dünya müharibəsi qurtarandan sonra, parçalandıqdan sonra uzun müddət birləşmək arzusunda 
olubdur və nəhayət, «soyuq müharibə»nin sona çatması nəticəsində Almaniya birləşibdir. Daha dəqiq desək, 
Almaniyanın birləşməsi «soyuq müharibə»yə son qoyulması demək idi.  
Almaniya ilə Azərbaycan arasındakı əlaqələrin böyük tarixi var. Bu gün, bu bayram günü hörmətli səfir 
burada maraqlı bir sərgi təşkil edibdir. Mən o sərgi ilə tanış oldum. Sərgi ilə tanışlıq hətta bizim kimi öz tarixini 
yaxşı bilən insanlar üçün də bir çox yeni tarixi hadisələri aşkar etdi.  
Almaniyanın böyük «Siemens» şirkəti hələ əsrin əvvəlində Azərbaycanda fəaliyyət göstərməyə başlamışdır 
və çox böyük izlər qoymuşdur.  
Vaxtilə Almaniyadan Azərbaycan torpağına köçürülmüş almanlar Azərbaycanın iqtisadiyyatının inkişafında 
mühüm rol oynamışlar. Onların burada yaşaması və göstərdikləri fəaliyyət, təbiidir ki, Azərbaycanın 
iqtisadiyyatının inkişafına təsir etmişdir.  
İndi biz buraya gələrkən, cənab səfir o dövr haqqında danışarkən birinci növbədə almanların burada çox 
yüksək keyfiyyətli şərab istehsal etməsi haqqında öz fikrini bildirdi.  
Mən fikirləşdim, nə üçün şərab –çünki almanlar burada çoxlu başqa işlər də görüblər. Amma yəqin ona 
görədir ki, bu şərabı hamı, çoxları istifadə edirlər, ona görə bu çoxlarına məlumdur. Almanların əsrin 
əvvəllərində, sonrakı onilliklərdə Azərbaycanda gördükləri işlər, təbiidir ki, ictimaiyyətə geniş məlum deyildir. 
Ona görə də hörmətli səfir söhbətini birinci şərabdan başladı.  
Güman edirəm ki, bugünkü qonaqlara siz alman şərabı verəcəksiniz. Ancaq o vaxt Yelenendorfda istehsal 
olunan şərablar sizin indiki şərablardan çox keyfiyyətli olubdur.  
Biz çox məmnunuq ki, Almaniya – dünyanın böyük dövlətlərindən biri, Avropanın ən böyük dövləti, böyük 
iqtisadi potensiala, insanların yüksək həyat tərzinə malik olan bir ölkə Azərbaycan dövlət müstəqilliyini əldə 
edəndən sonra ölkəmizə böyük maraq göstəribdir.  
Biz bunu alqışlayırıq və Almaniya ilə bütün sahələrdə əlaqələrimizi daim inkişaf etdirmək istəyirik.  
Ancaq mən çox məmnunam ki, buraya gələrkən, səfir mənimlə söhbət edərkən dedi ki, Azərbaycan öz 
coğrafi-strateji əhəmiyyətinə görə və ən əsası, xarici investisiyanın qoyulması üçün yaranmış əlverişli şəraitə 
görə çox əhəmiyyətlidir. Biz hesab edirik ki, Azərbaycana hansı bir ölkə sərmayə qoymaq istəyirsə, o heç bir 
risk etmir. Bu həqiqətdir və çox məmnunam ki, Almaniyanın Azərbaycandakı yeni səfiri qısa bir müddətdə bu 
həqiqəti artıq özü üçün müəyyən edibdir və mənimlə görüşünü bu sözlərlə başladı.  
Həqiqətən Azərbaycan demokratik, hüquqi, dünyəvi dövlət kimi və demokratiya yolu ilə, bazar iqtisadiyyatı 
ilə irəliyə gedən bir ölkə kimi, buraya xarici investisiyanın gəlməsi üçün bütün imkanları yaradıbdır. Bunların 
içərisində ən əsas şərtlərdən biri Azərbaycanda yaranmış ictimai-siyasi sabitlikdir.  
Eyni zamanda bizim bir çox problemlərimiz də vardır. Bu problemlərin içərisində bizim üçün ən ağırı 
Ermənistan–Azərbaycan münaqişəsidir. Ermənistan silahlı qüvvələri tərəfindən Azərbaycanın torpaqlarının 
işğal olunması və bu torpaqlardan bir milyondan artıq soydaşımızın didərgin düşməsidir.  
113 
 
Almaniya ATƏT-in Minsk qrupunun üzvüdür və indiyədək Minsk qrupu çərçivəsində bu ağır problemin həll 
olunması üçün öz səylərini göstərir və ümidvaram ki, bu məsələnin sülh yolu ilə həll olunması üçün Minsk 
qrupunun tərkibində daha fəal iştirak edəcəkdir.  
Bu bizim problemimizdir. Ancaq indi bütün bəşəriyyəti narahat edən, o cümlədən bizi də narahat edən ən 
böyük problem, ən böyük təhlükə beynəlxalq terrorizm və onun nəticəsində ayrı-ayrı xalqlara, ayrı-ayrı ölkələrə 
vurulan zərbələr, gətirilən ziyanlardır.  
Biz son illər beynəlxalq terrorizmə qarşı hər cür mübarizə aparılmasının tərəfdarı olmuşuq, bu gün də onun 
tərəfdarıyıq.  
Sentyabrın 11-də Amerika Birləşmiş Ştatlarının Nyu-York və Vaşinqton şəhərlərində terrorçular tərəfindən 
törədilmiş misli görünməmiş terror aktı təkcə Amerikaya qarşı yox, bütün bəşəriyyətə qarşı, sülhə qarşı, demok-
ratiyaya qarşı olan bir hərəkətdir.  
Bu, dünyanın bir çox xalqlarını hiddətləndirdiyi kimi, Azərbaycan xalqını da hiddətləndirmişdir. Ona görə də 
biz Amerika Birləşmiş Ştatlarını bu terror aktının qarşısının alınması üçün, terrorçuların tapılması və cəzalandırılması 
üçün dəstəkləmişik və dəstəkləyəcəyik. Bu mübarizədə biz Amerika Birləşmiş Ştatları ilə, yaranmış alyansla bir yer-
dəyik.  
Bu hadisə bütün dünyaya bir daha nümayiş etdirdi ki, müasir dövrün ən təhlükəli hadisəsi, ən böyük təhlükəsi 
terrorizmdir, beynəlxalq terrorizmdir və heç bir ölkə, heç bir xalq düşünməsin ki, o, bu cür cinayətlərdən kənarda 
qala bilər.  
Ona görə terrorizmin, beynəlxalq terrorizmin kökünün kəsilməsi üçün bütün ölkələr mübarizə aparmalıdır və 
kökü tam kəsilməyənə qədər terrorizmə qarşı bu mübarizə davam etməlidir.  
Almaniya bu hadisə ilə əlaqədar olaraq öz xidmətlərini, öz fəallığını bəyan edibdir. Hesab edirik ki, həm 
NATO çərçivəsində, həm Birləşmiş Millətlər Təşkilatı çərçivəsində, həm də terrorizmə qarşı yaranmış alyans 
çərçivəsində bu mübarizə kəskin surətdə aparılacaq və bəşəriyyət bu təhlükədən gələcəkdə xilas olacaqdır.  
Almaniya birləşəndən sonra çox sürətlə inkişaf edir. Bu isə təkcə Almaniyanın iqtisadiyyatının irəliyə 
aparılması, alman xalqının rifahının yaxşılaşdırılması demək deyildir. Bu, eyni zamanda dünya iqtisadiyyatının 
inkişafına alman xalqının verdiyi töhfədir.  
Hesab edirəm ki, Almaniya ilə Azərbaycan arasındakı əməkdaşlıq, iqtisadi əlaqələrin inkişaf etdirilməsi, 
Almaniyadan Azərbaycana investisiyaların gəlməsi bizim gələcək əlaqələrimizi daha da genişləndirəcək və 
yüksəldəcəkdir.  
Bu böyük bayram münasibətilə sizi bir daha təbrik edirəm, hamınıza cansağlığı, səadət arzulayıram. 
 
      
 
        
 
114 
 
 
 
 
ĠTALĠYA RESPUBLĠKASININ PREZĠDENTĠ   
ZATĠ-ALĠLƏRĠ  
CƏNAB KARLO ADZELYO ÇAMPĠYƏ  
 
Hörmətli cənab Prezident!   
Milan şəhərinin hava limanında təyyarə qəzası nəticəsində çoxsaylı insan tələfatı xəbəri məni ürəkdən 
kədərləndirdi.  
Bu faciə ilə əlaqədar Sizə, həlak olanların ailələrinə və yaxın adamlarına dərin hüznlə başsağlığı verirəm.  
 
                               HEYDƏR ƏLIYEV 
         Azərbaycan Respublikasının Prezidenti  
 
Bakı şəhəri, 9 oktyabr 2001-ci il  
 
115 
 
 
 
 
ĠTALĠYA RESPUBLĠKASI NAZĠRLƏR  
ġURASININ SƏDRĠ ZATĠ-ALĠLƏRĠ  
CƏNAB SĠLVĠO BERLUSKONĠYƏ  
 
 Hörmətli cənab sədr!   
 Milan şəhərinin hava limanında təyyarə qəzası nəticəsində çoxsaylı insan tələfatı xəbərini dərin kədər 
hissi ilə qarşıladım.  
Baş vermiş faciə ilə əlaqədar Sizə, həlak olanların ailələrinə və yaxın adamlarına dərin hüznlə başsağlığı 
verirəm.  
 
                               HEYDƏR ƏLIYEV 
         Azərbaycan Respublikasının Prezidenti  
 
Bakı şəhəri, 9 oktyabr 2001-ci il  
 
 
 
 
 
 
116 
 
 
 
 
MOSKVA MERĠNĠN BĠRĠNCĠ MÜAVĠNĠ  
LYUDMĠLA ġVETSOVA BAġDA OLMAQLA  
RUSĠYA PAYTAXTI HÖKUMƏTĠNĠN  
NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
10 oktyabr 2001-ci il 
  
Mən sizi Azərbaycanda salamlamağa şadam və şadam ki, Azərbaycan ilə Moskva şəhəri arasında iqtisadi, 
mədəni və elmi-texniki əməkdaşlıq üzrə birgə komissiya fəaliyyətini uğurla davam etdirir. Burada bizim 
Azərbaycan–Rusiya əməkdaşlığı komissiyamız var, amma Azərbaycan–Moskva komissiyası da var. Bu, bir 
tərəfdən, o qədər də aydın deyildir, digər tərəfdən isə, Rusiyanın iqtisadi, sosial və mədəni həyatında Moskvanın 
ümumən böyük yer tutduğunu nəzərə aldıqda, tamamilə qanunauyğundur. Vaxtilə, Yuri Mixayloviç Lujkov 
burada olarkən biz bu komissiyanın yaradılması haqqında onunla razılığa gəlmişdik. İndi görürəm ki, siz 
müvəffəqiyyətlə işləyirsiniz, yaxşı əməkdaşlıq edirsiniz. Azərbaycana belə bir mötəbər nümayəndə heyətinin 
gəlməsi də sübut edir ki, Moskva nümayəndələri, Moskva Azərbaycana, bizimlə əməkdaşlığa maraq göstərirlər. 
Görünür, bunu artıq mövcud nəticələrin amili kimi qiymətləndirmək lazımdır. Nəticələr var, boş-bekar 
görüşlərin vaxtı artıq keçmişdir. Mənə məlumat verdilər ki, nəticələr var, ancaq bununla yanaşı, bu nəticələr 
daha çox olmalıdır. Bu baxımdan bizim kifayət qədər böyük imkanlarımız vardır. Əlbəttə, Moskvanın imkanları 
daha böyükdür və hətta hüdudsuzdur. Ona görə də ümidvaram ki, siz indiki görüş zamanı həmin məsələləri 
müzakirə etmiş və əməkdaşlığın daha da genişləndirilməsi yollarını müəyyənləşdirmisiniz. Ona görə də şadam 
və mənə deyəndə ki, siz mənimlə görüşmək istəyirsiniz, mən də belə arzuda olduğumu bildirdim.  
Lyudmila İvanovna, sizi görməyimə xüsusilə şadam. Köhnə dostları görmək həmişə xoşdur. Təkcə siz yox, 
Ernest Bakirov və başqaları da buradadırlar. Səfir də burada təzə adam deyildir.  
L y u d m i l a   ġ v e t s o v a: Çox hörmətli Heydər Əliyeviç, səmimi sözlərə görə Sizə təşəkkür edirəm. 
Müsaidənizlə, mən hətta əziz Heydər Əliyeviç deyərdim, çünki şəxsən mən də, moskvalılar da, hətta tam əsasla 
deyə bilərəm, rusiyalılar da Sizi özümüzün çox əziz və yaxın bir adamı hesab edirik. 
Əvvəla, icazə verin, əlbəttə, Yuri Mixayloviç Lujkovun salamını yetirim, çünki bizi bu səfərə o 
göndərmişdir. O dedi ki, münasibətlərimizin bir yerdə dayanıb qalmaması, inkişaf etməsi, onlara yeni keyfiyyət 
və vüsət verilməsi üçün getmək lazımdır. Bu bir yana, hətta elə dəqiqələr oldu ki, biz buraya gəlməyə 
hazırlaşarkən müharibə başlandı, vəziyyət mürəkkəbləşdi və düşündük ki, nə bilmək olar, bəlkə də bu səfər sizə 
də, hansısa planlarımızda bizə də mane olar. O, qəti şəkildə dedi ki, getmək lazımdır. Dedi ki, biz digər çətin 
illərdə də oraya getmişik, hər şeydən öncə işdir, biz əlaqələrimizi inkişaf etdirməli və genişləndirməliyik.  
Sizə demək istəyirəm ki, mən burada bir il əvvəl olmuşam, onda mədəniyyət günləri keçirilirdi. Biz Sizinlə 
görüşdük, çox şeydən danışdıq. Əvvəla, dərhal demək istəyirəm ki, şəhər məni heyran etdi. Bu müddət ərzində 
şəhər necə də dəyişmişdir. Bu Sizin nəzərinizə bəlkə çox da çarpmır, ona görə ki, Siz burada yaşayırsınız, biz 
isə səliqəli, gözəl bir şəhər gördük. Təbii ki, Azərbaycanın belə bir paytaxtı olduğuna görə sevindik. İkincisi, 
həmvətənlərimizin Rus Mədəniyyəti Mərkəzimizdə işləyib hazırladıqları layihənin gerçəkləşdirilməsinə kömək 
göstərdiyinizə görə Sizə ürəkdən təşəkkür etmək istəyirəm. Dünən biz orada balaca uşaqların çıxışlarını gördük, 
oraya toplaşan yaşlı adamları gördük. Bu, rus dilinin, rus mədəniyyətinin öyrənilməsi sahəsində də,  
Azərbaycanda bir çox millətlər arasında sülh şəraiti yaradılması sahəsində də Sizin burada, respublikada 
apardığınız siyasətdə daha bir addımdır. Bu şərait isə, sadəcə olaraq, əmrlə yaradılmayıb, əksinə, bundan ötrü 
çox işlər görülübdür.   
Biz Slavyan Universitetində olduq. Düzünü deyəcəyəm, onun qəlbimi riqqətə gətirəcəyini güman edirdim, 
amma bu dərəcədə olacağını düşünmürdüm. 
Əvvəla,  çoxmillətli tələbə kollektivi, fəal kollektiv bizi çox yaxşı qarşıladı. Orada slavyan dillərini 
öyrənmək üçün nə kimi işlər görüldüyünü bizə göstərdilər. Biz orada fəaliyyət göstərən Ukrayna Mədəniyyət 
Mərkəzinə getdik, tələbələrlə birlikdə Ukrayna dilində mahnı oxuduq.  
Ukrayna dilini bir qədər bilməyim mənə kömək etdi. 
H e y d ə r   Ə l i y e v: Bəs necə, axı Siz Ukraynada yaşamısınız, işləmisiniz. 
L y u d m i l a   ġ v e t s o v a: Bəli. Amma bilirsinizmi, mən dərhal məyus oldum ki, bizim orada belə rus 
mərkəzimiz yoxdur. Əlbəttə, bu Sizlik  deyildir. Siz Slavyan Universiteti yaratmısınız, o mövcuddur, orada hər 
şey yaxşı və gözəldir. Sözün düzü, mən keçmiş İttifaqa daxil olan ölkələrə çox gedirəm, lakin heç yerdə belə şey 
117 
 
görməmişəm. Bu, çoxmillətli tələbə kontingenti olan yeganə Slavyan Universitetidir, orada azərbaycanlılar da, 
başqa millətlərdən olan adamlar da çoxdur.  
Biz rektorla dərhal bir otaq seçdik, hətta birini yox, ikisini seçdik. Elə bu yaxın vaxtlarda nümayəndələrimiz 
buraya gələcəklər və Sizi əmin edirəm ki, etimadınızı doğruldacağıq, orada yaxşı bir rus mərkəzi yaradılacaqdır. 
Biz dilin öyrənilməsi, mədəni işin təşkili üçün onu ədəbiyyatla da, bütün materiallarla da təmin edəcəyik. O ki 
qaldı universitetə, ona görə Sizə dərin minnətdarlığımızı bildiririk. Bu dahiyanə ideyadır və o, dahiyanə 
təcəssümünü tapmışdır. Mənə elə gəlir ki, hətta MDB-nin zirvə toplantısında mən Yarova deyəcəyəm ki, bu 
universitetin təcrübəsini öyrənmək və sadəcə olaraq, onun yayılmasını tövsiyə etmək lazımdır. Buradan 
qayıtdıqdan sonra onunla söhbətim olacaq və biz bu sahədə əməkdaşlıq edəcəyik.  
Sizə məlumat verirəm ki, biz Abbas Aydınoviçlə – hər ikimiz hökumətlərarası komissiyamızın həmsədriyik 
– birlikdə işgüzar müşavirə keçirdik, bir-birimizin ünvanına heç bir  kompliment demədik, hərçənd hər birimizin 
öyünməyə də əsası var. Bizim kifayət qədər ciddi söhbətimiz oldu və əməkdaşlıq haqqında razılığa gəldik. Bu 
əməkdaşlıq 20-dən çox bəndi əhatə edir və hamısı konkret məsələlərdir. Cavabdeh şəxslər, müddətlər barədə 
razılığa gəldik. Mən Sizə hər şeyi danışmayacağam, düşünürəm ki, Sizin tabeliyinizdə olan şəxslər bu barədə 
məlumat verəcəklər. Lakin, hər halda, bəzi məqamlar haqqında Sizə indi məlumat vermək istərdim.  
Biz Abbas Aydınoviçlə razılığa gəldik ki, məhsul mübadiləsi, xüsusən Azərbaycandan meyvə-tərəvəz 
məhsulu göndərilməsi haqqında müqavilələrimizi süründürməçiliyə salmayaq, xurma yetişən kimi, 
mərkəzləşdirilmiş qaydada 100 maşın yükləyib, Bakıdan Moskvayadək olan bütün çətin yolu keçməyə 
çalışacağıq. Hətta Abbas Aydınoviç cavanlar sayağı dedi ki, bu karvanın önündə gedəcək maşının sükanı arxa-
sında özüm əyləşəcəyəm. Onun özünün və ya hansısa mərhələlərdə daha kimlərin olacağını bilmirəm, lakin biz 
öz tərəfimizdən adamlarımızı cəlb edəcəyik.  
H e y d ə r    Ə l i y e v: Gərək onun özü olsun. Özü ola bilməsə də, maşından onun portretini asmaq 
lazımdır.  
L y u d m i l a   ġ v e t s o v a:  Heydər Əliyeviç, əlbəttə, bizim bu yükü mənzil başına necə aparıb 
çatdıracağımız bəlkə də ən başlıca məsələ deyildir, lakin, ümumiyyətlə, biz Moskvada göstərmək istəyirik ki, 
azərbaycanlılar öz məhsulunu paytaxtımızda satacaqlar. Çünki azərbaycanlılar şəhərin ticarət şəbəkəsində, 
əlbəttə, çox böyük rol oynayırlar. Kim nə deyirsə-desin, onlar yaşayış yerlərində köşklərin infrastrukturunu 
yaratmışlar. Orada onlar çətin, hətta bəzən, sadəcə olaraq, qeyri-insani şəraitdə, qarpızların, köşklərin yanında 
yaşayırlar, amma gecə-gündüz işləyirlər. Adamlar özlərinə gərək olan hər şeyi istənilən vaxt ala bilirlər. 
Ümumiyyətlə, bu yaxşıdır və heç kimin buna etirazı yoxdur, üstəlik, biz hətta şadıq ki, bütün bunlar var. Lakin 
biz təkcə onların kimlərdənsə aldıqları məhsulu deyil, əsasən Azərbaycanın məhsulunu nümayiş etdirməliyik. 
Bax, ona görə də biz xurmadan başlamağı qərara aldıq, çünki xurma təbiətin dahiyanə məhsuludur, o, təkcə 
meyvə deyil, həm də dərmandır. İndi biz onun dadına baxacağıq. Mən bu barədə Yuri Mixayloviçə də məlumat 
verəcəyəm. Bizim ərzaq ehtiyatları və istehlak bazarı departamentlərinin rəhbərləri də buradadırlar. Onlar bu 
layihəni onun təşkili və ödənişi baxımından əsaslandırmağa hazırdırlar. Biz bunu edəcəyik. 
Lakin bu təcrübə layihəsi ilə yanaşı, biz ticarət evləri yaradılması haqqında da razılığa gəldik, cünki bizə elə 
bir mexanizm lazımdır ki, o, qeyri-mütəşəkkil bazar mühitini bizə – dövlət səlahiyyətlərinə malik adamlara 
lazım olan məcraya yönəltsin.  
Biz bu barədə və 2003-cü ildə Moskvada Azərbaycan günləri, 2004-cü ildə isə Azərbaycanda Moskva 
günləri keçirilməsi haqqında da razılığa gəldik. Özü də onları mədəniyyət günlərinə nisbətən daha geniş 
keçirmək istəyirik, hərçənd mədəniyyət bu tədbirlərin əsas, parlaq tərkib hissəsi olacaqdır. Biz əməkdaşlıq 
etmək, birgə fəaliyyət göstərmək, şəhərsalma ilə bağlı sərgilər keçirmək istəyirik. Birgə fəaliyyət üçün meydan 
vardır və bu barədə razılığa gələcəyik. Düşünürəm ki, belə iri tədbirlər keçirilməsi baxımından bu çox mühüm 
hadisə və irəliyə doğru addım olacaqdır. 
Bundan əlavə, biz Mədəniyyət Nazirliyi ilə, Polad Bülbüloğlu ilə belə bir qənaətə gəldik ki, bu iki il istər 
Azərbaycanda, istərsə də Moskvada diqqəti özünə çəkən çox parlaq tədbirlərlə zəngin olacaqdır. Moskvada 
«Rossiya» konsert salonu yaxınlığında Polad Bülbüloğlunun ulduz daşının qoyulduğu barədə Sizə məlumat 
verilib-verilmədiyini bilmirəm, amma deməliyəm ki, bu, çoxmillətli Moskvanın həyatında hadisə idi, çünki bu 
ulduz daşı Azərbaycanın mədəniyyət adamının və eyni zamanda Rusiya və keçmiş Sovet İttifaqı adamının 
şərəfinə qoyulmuşdur. Bu hadisə çox böyük diqqət cəlb etdi. Düşünürəm ki, belə hadisələr mədəniyyət 
sahəsində əməkdaşlığımız baxımından bundan sonra da baş verə bilər. 
Sizə demək istəyirəm ki, biz buraya yola düşməzdən əvvəl səfir Ramiz Həsənoviçlə görüşdük, Sizə o da 
salam göndərmişdir. O, Moskvada qaldı, hələlik onun orada olmasına ehtiyac var. Biz onunla azərbaycanlıların 
Moskvada keçirilmiş konqresindən, əsl Azərbaycan Mədəniyyət Mərkəzi yaradılmasının zəruriliyindən bir daha 
danışdıq. Belə bir, yaxud, məsələn, Ukraynanın Arbatdakı mərkəzindən də yaxşı bir mərkəz yaratmaq olar. 
Ukrayna Mədəniyyət Nazirliyinin bir bölməsi olan bu mərkəz müxtəlif tədbirlər həyata keçirir. Mənə elə gəlir 
ki, biz hərtərəfli kömək göstərəcəyik. Hazırda söhbət yerin seçilməsindən gedir. Zənnimcə, biz də Bakıda belə 
bir mərkəz tikməliyik. 
118 
 
Bilirəm ki, bizim səfirin bu barədə öz ideyaları, təşəbbüsləri, təklifləri var. Çox güman ki, bu, sırf Moskvanın 
tədbiri deyil, məhz Rusiya miqyaslı tədbir olacaqdır. Biz bu işdə kömək göstərməyə hazırıq. 
Sözümüzün əvvəlinə qayıdaraq demək istəyirəm ki, bütün funksiyaların bölüşdürüldüyü şəraitdə Azərbaycan 
və Moskva komissiyasının olmasının nə dərəcədə qanunauyğun olduğu barədə biz də çox düşünmüşük. 
Görünür, burada hüquqşünaslar üçün sual var. Lakin bizim üçün – praktiklər üçün burada, demək  olar, suallar 
yoxdur, ona görə ki, əvvəla, bizim artıq çoxdan bağlanmış sazişlərimiz var, onlar hətta dövlətlərarası sazişlərdən 
əvvəl imzalanmışdır. 
Biz onları uğurla həyata keçiririk və mexanizm sahmanlanmışdır. Sonra, Moskvanın böyüklük iddiası 
yoxdur, biz Rusiya Federasiyasının subyektlərindən biriyik. Özü də elə bir subyekt ki, indi Rusiya 
Federasiyasının xəzinəsinə mədaxilin 44 faizini o təmin edir və bu çox sanballıdır. Bundan başqa, MDB ölkələri 
ilə həyata keçirilən hər hansı əlaqə və münasibətlərin minimum üçdə bir hissəsi Moskvanın əmtəə dövriyyəsinin 
payına düşür. Zənnimcə, bunun hələlik belə bir səviyyədə olduğu vaxtda komissiya da tamamilə mövcud ola 
bilər və mövcuddur, onun fəaliyyətini Siz də dəstəkləmisiniz. Buna görə çox sağ olun. Mən bu çıxışımı bitirib 
Sizə demək istərdim ki, Azərbaycanla münasibətlərimizdə böyük, bəlkə də çox böyük varislik var və bu gün 
nümayəndə heyətimizə – mən bunu iftixarla demək istəyirəm – mənim müəllimim, mənim kuratorum Ernest 
Aleksandroviç Bakirov da daxildir. O, komissiyaya rəhbərliyi, habelə Azərbaycana məhəbbət və hörmət 
hisslərini estafet çubuğu kimi, mənə ötürmüş və əməkdaşlığımızın təşkilinə dair konkret məsləhətlər vermişdir. 
Biz buraya gələrkən təyyarədə xatırladıq ki, 1992-ci ildə o, Abbas Aydınoviçlə birlikdə güllələrin altında nəyisə 
qurub-düzməyə çalışmış, Azərbaycanın o vaxtkı rəhbərlərinin Azərbaycan dilində danışdığı bir şəraitdə Abbas 
Aydınoviç tərcüməçi kimi çıxış etməli olmuşdur. İndi isə biz Sizin qanadınız altında, Sizin bilavasitə 
iştirakınızla isləyirik. Bu, əlbəttə, böyük məsuliyyətdir və inam yaradır ki, hər şey necə lazımdırsa, elə də 
olacaqdır. 
E r n e s t   B a k i r o v (Moskva merinin məsləhətçisi): Mən Yuri Mixayloviç Lujkovun ən xoş arzularını 
Sizə yetirməliyəm. Mən burada iki il əvvəl olmuşdum və müəyyənləşdirilmiş tədbirlərin əslində əksəriyyəti 
yerinə yetirilmişdir. Buna görə Sizə təşəkkür edirik, bu işdə Sizin böyük xidmətiniz var. Biz Sizin 
komandanızdakı birliyi daim hiss edirdik. Onlar soruşurdular ki, Heydər Əliyeviç buna necə baxar, necə müna-
sibət göstərər. Çox istərdik ki, həmişə belə olsun. Biz Azərbaycan üçün, Bakı üçün səciyyəvi olan səmimilik 
ruhunda aparılmış danışıqlardan məmnun qaldıq. İlk növbədə bütün bunlara görə Sizə təşəkkür edirik. Heydər 
Əliyeviç, sağ olun. 
H e y d ə r  Ə l i y e v: Ernest Aleksandroviç, sağ olun. Mən işlərin yaxşı getməsindən məmnunam. Sizin 
bugünkü Azərbaycan haqqında, Bakı haqqında təəssüratlarınız bizim üçün, əlbəttə, böyük əhəmiyyətə malikdir. 
Çünki biz burada yaşayırıq və çalışırıq, amma heç də hər şeyə diqqət yetirmirik. Bazar günü mən qəfildən 
şəhərə gəzintiyə çıxdım. Özü də heç nəyi planlaşdırmamışdım. Mən bağa getmək, dənizin sahilində gəzmək 
fikrində idim və maşina oturduqda dedim ki, gəlin şəhərə baxaq,sonra da şəhər kənarına gedərik. İş elə gətirdi 
ki, şəhər kənarına getmək mümkün olmadı. 
Mən Bakının mərkəzi küçələri ilə təxminən iki saat gəzdim. Bilirsinizmi, bizim vəziyyətimiz elədir ki, 
müəyyən marşrutlar var və biz maşında bu marşrutla gedib-gəlirik. İki-üç marşrut var. Amma maşında gedərkən 
nəyisə görürsən, nəyisə görmürsən. Əvvəllər maşınla keçib getmədiyin küçələrlə piyada getdikdə isə hər şeyi 
görürsən. Mən özüm də təəssübləndim, son vaxtlar hər şey, həqiqətən, necə də dəyişmişdir. Bakı mənim üçün 
yeni bir şəhər deyildir. Mən gənclik illərindən buradayam – 16 yaşımdan burada oxumuşam. Tələbə nə edir? 
Əlbəttə ki, oxuyur və küçələri gəzir, hər şeyə baxır. Üstəlik, mən buraya Azərbaycanın əyalətindən gəlmiş bir 
adam idim. Ona görə də mənim üçün hər şey maraqlı idi. Lakin sonralar, gənclik illərində, hələ subay olduğum 
vaxtlarda da bazar günləri şəhərə çıxır, baxırdım, bəzən gözaltı qızlara da nəzər salırdım. Ona görə də bütün bu 
küçələri yaxşı tanıyıram. Bu küçələrdə yoldaşlarımla, dostlarımla dəfələrlə gəzib dolaşmışam. İndi, aradan çox-
çox illər ötdükdən, xüsusən də şəhərimiz çox ağır mərhələlər keçdikdən sonra isə… Siz dediniz ki, 1992-ci ildə 
burada, Bakıda olarkən şəhərin hər yerində avtomatlı adamlar gəzirdilər və Azərbaycan rəhbərləri ilə görüş-
ləriniz zamanı Abbas Aydınoviç sizə Azərbaycan dilindən rus dilinə, rus dilindən Azərbaycan dilinə tərcümə 
edirdi. 
Mən buraya bir il sonra, 1993-cü ildə gəldim. Vəziyyət ağır idi. Əlbəttə, o vaxt, sadəcə olaraq, dözmək lazım 
idi. Tikmək, inkişaf etdirmək, bəzəmək və başqa işlər görmək  hayında deyildik. Lakin biz vəziyyəti 
sabitləşdirərək, təxminən 1995–1996-cı illərdən bazar islahatları aparmağa başladıq, sahibkarlığa sərbəstlik 
verdik, hər şeyi, ilk növbədə isə ticarət sahəsini özəlləşdirdik. 
Mən küçələri gəzərkən soruşurdum ki, bir vaxtlar burada mağaza vardı, indi isə onun yerində başqa mağaza 
var. Əvvəlki mağazaların qaldığı iki-üç yer gördüm, amma artıq onlar bayaqkı kimi deyildir, indi daha gözəldir, 
daha yaxşı tərtibatlıdır. Bir görün, xüsusi mülkiyyət, bazar ticarəti nə deməkdir. Məsələ heç də təkcə ticarətdə, 
mağazalarda deyildir. Çoxlu evlər tikilır, lakin indi dövlət daha ev tikmir, ayrı-ayrı firmalar tikib satırlar, hamısı 
da çox yaxşı, gözəldir. Bu nə deməkdir? Əvvəla, elə firmalar meydana gəlmişdir ki, onlar evləri bizim keçmiş 
Bakı Baş Tikinti İdarəsindən də yaxşı tikirlər. Belə bir güclü təşkilat var idi. O vaxtkı evlərin hamısını bu 
119 
 
təşkilat tikmişdir. İkincisi, onlar nə üçün tikməyə başladılar? Ona görə ki, tələbat var. Axı onlar elə-belə tik-
mirlər, qazanmaq üçün tikirlər. Qazanmaq isə o zaman mümkündür ki, istehsal etdiyini sata biləsən. Onlar tikir, 
satır və qazanırlar. Digər tərəfdən isə, əgər insanlar bu evləri alırlarsa – özü də bu mənzillər bahadır – deməli, onların 
pulu var. Çox belə evlər tikilmişdir. Mən maşında gedərkən bu evlərin hamısını görmüşəm, bazar günü isə daha 
yaxşı gördüm.  
Əlbəttə, şəhər dəyişmişdir və dəyişir. Dəyişən təkcə şəhər deyil, respublikamızın kənd yerlərində çoxlu fərdi 
evlər tikilir. Yalnız rayon mərkəzlərində deyil, kəndlərdə də. Mənə deyirlər ki, buradan, Bakıdan – bizim burada 
çox iri daş karxanalarımız, aqlay deyilən mişar daşlarımız var –  300 kilometr uzağa, kəndlərə tikinti materialları 
aparırlar, çünki onları orada baha qiymətə alırlar. Əvvəllər isə yerli kərpicdən, hansısa yerli daşdan tikirdilər. 
Ona görə də şadam ki, indi bu, artıq gerçəkliyə çevrilir. Hərçənd bu, bütün əhalimizin həyatını  
səciyyələndirmir. Əvvəla, bizdə bir çox müəssisələr işləmədiyinə və ya tam gücü ilə işləmədiyinə görə işsizlər 
var. Bilirsiniz ki, Ermənistan silahlı qüvvələrinin işğal etdikləri ərazilərdən olan bir milyon qaçqınımız var, 
onlar Bakıda da, onun ətraf yerlərində də çadırlarda, yataqxanalarda yaşayırlar. Yəni bu da var. Amma 
bütövlükdə vəziyyət yaxşılaşmağa doğru gedir. Şadam ki, siz buna diqqət yetirmisiniz. Lakin biz Moskvanın da 
necə dəyişdiyini görürük. Mən Moskvanı da çoxdan, gənclik illərimdən tanıyıram. İlk dəfə Moskvada olanda 
hər şey mənə nə isə qeyri-adi görünürdü. Mən Moskvada uzun müddət, təxminən 1990-cı ilədək yaşamışam.  
İndi isə Moskva bambaşqadır. Yəni, ictimai-siyasi münasibətlər, dövlət sistemi, iqtisadi sistem sahəsində baş 
vermiş dəyişikliklər bir çox çətinliklər doğurmaqla yanaşı, yaxşılığa doğru da yol açmışdır. Bu barədə mənim 
rəyim belədir. Rusiyada da belədir, Azərbaycanda da. Haradasa daha yaxşıdır, haradasa ondan pisdir, haradasa 
daha çoxdur, haradasa azdır. 
O ki qaldı iclasınızın nəticələrinə, mən bunu alqışlayıram. Həqiqətən, Azərbaycan Moskvanı bəzi çox nadir 
meyvə və tərəvəzlə hər hansı bir uzaq ölkəyə nisbətən daha yaxşı təmin edə bilər. Özü də bizim məhsullar 
təbiidir. İndi biz bir çox Avropa ölkələrində oluruq. Mehmanxanaya və ya restorana gəlirsən, görürsən ki, hər 
şey gözəl düzülmüşdür, elə gözəl çiyələk var ki, deyirsən, xüsusi olaraq hazırlanmışdır. Dadı isə yoxdur, heç bir 
dadı yoxdur. Çünki bu, kütləvi istehsaldır, onların gözəl, iri, gözəgəlimli olması üçün müxtəlif vasitələrdən 
istifadə edilmişdir, keyfiyyəti isə itir. Bizdə isə hər şey təbiidir. Mən yaxınlarda bir ölkədə oldum. Orada 
pomidor da, xiyar da, meyvə də verirdilər, amma onların heç bir dadı yox idi. Sonra mən xahiş etdim, buradan 
bir neçə yeşik meyvə və tərəvəz göndərdilər. Mənimlə birlikdə olan adamlara bizim meyvə və tərəvəzin dadına 
baxmağı təklif etdim. Açıb onların dadına baxdılar, hətta xiyarın da, pomidorun da dadı tamam başqa idi. Ona 
görə ki, bizdə hər şey təbiidir. Əlbəttə, xurma çox nadir, çox dadlı və çox faydalı meyvədir. Amma bizdə xurma 
ilə yanaşı, nar da var. Nə üçün buna diqqət yetirmirsiniz? Hələ sovet dövründə bizim vətəndaşlarımız Moskvaya 
çoxlu nar aparırdılar. Sovet İttifaqında nar yalnız Azərbaycanda və Orta Asiyada bitirdi. Amma Orta Asiya 
narları – Abbas Abbasov Orta Asiyada yaşamışdır, mən onun haradasa bir müsahibəsini oxumuşam, ona 
Daşkənd Abbas deyirlər – bizimkinin yanında bir şey deyildir. 
L y u d m i l a   ġ v e t  s o v a: Mən də Daşkənddə yaşamışam. Lakin bazarda ancaq Azərbaycan narı 
alıram. 
H e y d ə r   Ə l i y e v: Amma o orada uzun müddət yaşamışdır. Buna görə də ondan müsahibə almışlar və o 
deyib ki, onun adı var – Daşkənd Abbas. Oranın da narı yaxşıdır, ancaq iqlim orada daha quru və isti 
olduğundan nar quru olur, bizim nar isə şirəlidir. Yeri gəlmişkən, həkimlər mənə deyiblər ki, nar həm də qanın 
tərkibini yaxşılaşdırmaq və s. üçün çox şəfalı meyvədir. 
Xatirimdədir, Azərbaycanda işlədiyim vaxtlarda bəzi yoldaşlarım onlara nar göndərməyimi xahiş edirdilər, 
çünki həkimlər onlara nar yeməyi məsləhət görmüşdülər. Əvvəlcə məsləhət görürdülər ki, uşaqlara versinlər, 
sonra da demişdilər ki, hamı nar yeməlidir, çünki qan daha yaxşı olacaqdır. O illər isə biz burada nar istehsalını 
çox güclü inkişaf etdirməyə başlamışdıq. Doğrudur, bizdə cəmi iki sovxoz vardı. Lakin onda mən tədbir gördüm 
ki, kənd yerlərində, həyətyanı sahələrdə çoxlu nar ağacı əksinlər.  Bu çox sərfəlidir. Çünki bir nar ağacı yüz 
ədəd nar verir, üç nar isə bir kiloqram gəlir. Əgər kəndlinin öz həyətyanı sahəsində on nar ağacı varsa, deməli, 
o,  narı satır və yaxşı pul qazanır. Yadımdadır, o illərdə biz bu yolla 50–60 min ton nar tədarük edirdik. 
Zənnimcə, indi daha çoxdur. Bir sözlə, başqa meyvələr barədə məsələni özünüz müəyyənləşdirin, xurmanı və 
narı isə Moskva Azərbaycandan savayı, heç yerdən ala bilməyəcəkdir. Yenə də ikiqat fayda olacaqdır. 
Bizimkilər öz məhsulunu hasil edəcəklər, onlara da elə bu lazımdır, moskvalılar isə həmin məhsuldan istifadə 
edəcəklər, onlara da bu lazımdır. Mən digər təfərrüat üzərində dayanmaq istəmirəm, sadəcə olaraq, məhsu-
lumuzun bu iki mühüm növü barədə özüm danışmağı qərara aldım.  
Şadam ki, Siz Bakı Slavyan Universitetinə yüksək qiymət verdiniz. Lakin biz bunu ona görə etməmişik ki, 
Rusiya bunu qiymətləndirsin, yaxud bu kiminsə xoşuna gəlsin. Məsələn, Vladimir Vladimiroviç Putin də bu 
universitetdə oldu və ona universitetin fəxri doktoru adını verdilər. Biz hesab edirik ki, bu universitet gərəkdir. 
Bizdə Xarici Dillər Universiteti var, orada ingilis, fransız, alman dillərini və başqa dilləri öyrənirlər. Belə isə, nə 
üçün Slavyan Universiteti yaradıb kadrlar hazırlamayaq? Yeri gəlmişkən, slavyan xalqları Avropanın çox böyük 
məkanını əhatə edirlər. Siz orada tələbələrin necə ruh yüksəkliyi ilə oxuduqlarını gördünüz və bizim orada ki-
120 
 
fayət qədər sanballı professor-müəllim heyətimiz var. Bu da boş yerdən yaranmayıbdır, bu ali məktəb uzun illər 
ərzində yaradılmışdır və elə bir vaxt gəldi ki, biz onu Slavyan Universitetinə çevirdik. 
Rusiya ilə Azərbaycan arasında çox sıx dostluq münasibətləri olduğunu bir daha təsdiqləmək üçün belə 
faktlardan çox gətirmək mümkündür. Biz bu münasibətləri daha da inkişaf etdirmək və dərinləşdirmək istəyirik.  
Bilirsiniz, axı indi söz azadlığıdır, hərə istədiyini yazır, bəzən hətta nə yazdığını da başa düşmür. Bu, 
Moskvada da belədir, Azərbaycanda da. Sizdə, Moskvada qəzetlər daha sivilizasiyalıdır, yazırlar, amma təhqir 
etmirlər. Bax, cənab səfir burada bizim müxalifət qəzetlərində adamların, o cümlədən prezidentin  necə təhqir 
edildiyini bilir. Ona görə də demək istəyirəm ki, biz Rusiya ilə Azərbaycan arasında münasibətlər barəsində bəzi 
xoşagəlməz ifadələri Moskva qəzetlərində, mətbuatında da oxuyuruq. Lakin bizim  qezetlərdəki bu cür yazıları 
necə qarşılayırıqsa, o yazıları da eləcə qarşılayırıq. O ki qaldı belə işlərə ciddi, obyektiv şəkildə yanaşılmasına, 
hesab edirəm ki, burada bizim üçün problemlər yoxdur və zənnimcə, olmayacaqdır. Rusiya bizim üçün dost 
ölkədir, qonşumuzdur, indi biz müstəqil olsaq da, təxminən 200 il onun tərkibində birlikdə yaşamışıq. Odur ki, 
mən Azərbaycan ilə Rusiya arasında əməkdaşlığın genişləndirilməsi ilə bağlı bütün tədbirləri dəstəkləmişəm və 
dəstəkləyirəm. Çox yaxşı haldır ki, Moskva ilə Azərbaycan arasında ayrıca əməkdaşlıq var.  
Mən sizin səfərinizə çox şadam, sizinlə görüşmək mənim üçün xoş oldu. Xahiş edirəm, mənim salamımı və 
ən xoş arzularımı Yuri Mixayloviç Lujkova yetirəsiniz. O, Azərbaycanla münasibətlərin inkişaf etdirilməsinə, 
həqiqətən, böyük əhəmiyyət verir. Bu qarşılıqlıdır və birtərəfli deyildir. Arzum budur ki, Moskva daha çox 
inkişaf etsin və çiçəklənsin. Çox sağ olun.  
L y u d m i l a   ġ v e t s o v a: Heydər Əliyeviç, çox sağ olun. Bu gözəl və bizim üçün çox faydalı görüşə 
görə Sizə bütün nümayəndə heyətimiz adından təşəkkür etmək istəyirəm. Sizin dediklərinizin hamısı, Sizin 
mülahizələriniz əlaqələrimizin inkişaf etdirilməsi və genişləndirilməsi barədə bizim ümumi nöqteyi-nəzərimizlə, 
həqiqətən, üst-üstə düşür. Biz Sizin bütün dedikləriniz üzərində hələ düşünəcəyik. Mən Moskva hökuməti 
adından Sizə hədiyyə təqdim etmək istərdim. Bu, Tverskaya küçəsinə, meriyanın binasına açılan mənzərədir. 
Siz bu binada dəfələrlə olmusunuz, orada Sizi ən əziz qonaq kimi həmişə gözləyirlər. Biz yeni görüşlərimizə 
həmişə şad olacağıq və qoy, Moskvanın bu guşəsi həmişə Sizin yanınızda olsun, Sizə bəslədiyimiz məhəbbəti 
xatırlatsın. Mən Sizə möhkəm cansağlığı, uğurlar, ruh yüksəkliyi və Azərbaycanın naminə, birliyimiz, bütün 
MDB naminə, Sizə ümidlə baxan və Sizin onlar üçün çox işlər görməyinizi ürəkdən istəyən xeyirxah adamlar 
naminə hələ çox-çox işlər görməyinizi arzulamaq istəyirəm. Sağ olun.  
H e y d ə r   Ə l i y e v: Mən Azərbaycan prezidentinin mədəniyyət xadimləri ilə əlaqələri barədə materiallar, 
habelə Azərbaycanda Rusiya və Moskva mədəniyyəti günlərinin xronikası toplanmış kitabı sizə təqdim etmək 
istəyirəm. Görürsünüz, bu, Polad Bülbüloğlunun şəklidir, bu da sizsiniz. 
(Respublikamızın rəhbəri «Heydər Əliyev mədəni irsimizin keşiyində» kitabını nümayəndə heyətinin 
başçısına təqdim edir.)   
L y u d m i l a  ġ v e t s o v a: Heydər Əliyevic, yeri gəlmişkən, Sizə demək istəyirəm ki, biz üç qadın 
birlikdə olanda Sizi xatırlayırdıq. Yadımızdadır, mən və Tatyana Qriqoryevna Anoxina salonda Sizinlə yanaşı 
oturmuşduq, səhnədə isə Lyuda Nikolayeva çıxış edirdi – indi biz onu Rusiyanın əməkdar artisti adına təqdim 
etmişik. Onun çıxışı Sizin çox xoşunuza gəldi, alqışlayırdınız, sonra isə aktyorlara yaxınlaşdiniz. Bilirsiniz, 
onlar bunu necə yüksək qiymətləndirdilər. Onlar sonra deyirdilər ki, nə qədər konsert vermişik,  lakin ölkə 
rəhbərinin səhnə arxasına gəlib aktyorların bir-bir əlini sıxdığını xatırlamırıq. Lyuda Nikolayeva ondan sonra 
Sizə vurulmuşdu və Azərbaycana bir daha nə vaxt gələ biləcəyini soruşur. Heydər Əliyevic, kitaba görə çox sağ 
olun. Bu gün təyyarədə hamımız onu nəzərdən keçirəcəyik. Çox sağ olun. 
Heydər Əliyeviç, əlbəttə ki, Sizi Moskvada görməyimizə hər zaman şad olarıq. 
 
 
121 
 
 
 
 
BAKIDA DAHĠ RUS ġAĠRĠ PUġKĠNĠN  
ABĠDƏSĠNĠN AÇILIġ MƏRASĠMĠNDƏ  
NĠTQ 
 
12 oktyabr 2001-ci il 
 
Hörmətli cənab səfir! 
Hörmətli qonaqlar! 
Hörmətli xanımlar və cənablar!  
Mən sizi, Bakı şəhərinin bütün vətəndaşlarını bu əlamətdar hadisə ilə, böyük rus şairi, yazıçısı Aleksandr 
Sergeyeviç Puşkinin heykəlinin – abidəsinin Bakı şəhərində açılması münasibətilə ürəkdən təbrik edirəm və 
əmin olduğumu bildirmək istəyirəm ki, bu hadisə müstəqil Azərbaycan ilə Rusiya Federasiyası arasında, 
Azərbaycan xalqı ilə rus xalqı arasında olan əlaqələrin daha da inkişaf etməsinə xidmət edəcəkdir.  
Puşkin təkcə Rusiyanın yox, rus xalqının yox, bütün bəşəriyyətin dahi insanlarından biridir. Təsadüfi deyil 
ki, Puşkinin yaradıcılığı – qısa bir ömür zamanı yazdığı həddən ziyadə əsərləri dünyanın bir çox xalqları 
tərəfindən sevilə-sevilə oxunur, öyrənilir və bu əsərlər insanlara mənəvi qida verir.  
Puşkin Azərbaycan üçün doğma bir insandır. Çünki Puşkinin yaradıcılığı Azərbaycanda hələ XIX əsrdə 
Azərbaycanın mütəfəkkir şəxsiyyətləri, alimləri, şairləri tərəfindən öyrənilirdi və tərcümə edilirdi. Təsadüfi 
deyil ki, Azərbaycanın böyük yazıçısı, şairi, filosofu Mirzə Fətəli Axundov  Puşkinin əsərlərindən bəhrələnmiş 
və Puşkinin vaxtsız ölümü münasibətilə özünün ən dəyərli əsərlərindən birini  – «Şərq poeması»nı yazmışdır.  
1880-ci ildə Moskvada Puşkinə abidə qoyulan zaman Azərbaycan şairi Seyid Əzim Şirvani bu hadisəyə öz 
böyük şeirini həsr etmişdir.  
Hələ XIX əsrdə Puşkinin əsərlərini Mirzə Kazım bəy, Firidun bəy Köçərli Azərbaycan dilinə tərcümə etmiş 
və oxuculara çatdırmışlar.  
Puşkinin valideynləri ilə Azərbaycanın böyük şəxsiyyəti Abbasqulu ağa Bakıxanovun şəxsi əlaqələri də 
Azərbaycanın qabaqcıl adamlarının Puşkinə olan marağını, hörmətini və məhəbbətini göstərir. Hətta rəvayət var 
ki, Ərzuruma məşhur səfər zamanı Abbasqulu ağa Bakıxanov ilə Puşkin arasında görüş də olmuşdur. Bunlar 
keçmiş tarixin ayrı-ayrı anlarıdır. Ancaq bunlar eyni zamanda böyük rus yazıçısı, şairi Puşkinin Azərbaycanda 
nə qədər böyük məhəbbətlə oxunmasını, sevilməsini göstərir.  
Puşkinin anadan olmasının 100 illiyi münasibətilə Bakıda, Şamaxıda, Naxçıvanda xüsusi mərasimlər 
keçirilmişdir. Naxçıvanda – mən bunu uşaqlıq vaxtlarımdan bilirəm, o vaxt, hələ 1899-cu  ildə Naxçıvanın ən böyük 
küçələrindən birinə, yəni Naxçıvanın, demək olar ki,  bir başından o biri başına gedən bir geniş prospektə Puşkinin 
adı verilmişdir. Həyatım elə gətiribdir ki, mən Naxçıvanda bu küçədə doğulmuşam. Uşaq vaxtı biz  Puşkin küçəsi 
deyirdik, amma nədənsə – bunu bəlkə bizim alimlərimiz daha yaxşı bilər – ona küçə demirdilər, Puşkin bilanı 
deyirdilər. Puşkin bilanında mənim uşaqlığım keçibdir. Amma uşaq vaxtı mən bilmirdim ki, Puşkin kimdir. Sadəcə, 
məlum idi ki, o, bütün Naxçıvanın əhalisinin qəlbində idi, bəzilərində də kor-koranə. Ancaq məktəbdə oxuduğum 
zaman, Puşkinin əsərləri ilə, onun şeirləri ilə tanış olduğum zaman mən anladım ki, nə üçün Naxçıvan kimi çox 
böyük olmayan bir şəhərin ən böyük prospektlərindən birinə Puşkinin adı verilmişdir.  
XX əsrdə Puşkinin yaradıcılığı Azərbaycanda geniş yayılmışdı. Burada artıq deyildi, bizim böyük şairlərimiz 
Puşkinin əsərlərinin, demək olar ki, əksəriyyətini,  hər halda, məşhur əsərlərinin hamısını dəfələrlə Azərbaycan 
dilinə tərcümə ediblər və bizim məktəblərdə Puşkinin yaradıcılığını ədəbiyyat dərsliklərində oxuyanlar Puşkini 
özünəməxsus bir şair, yazıçı kimi qəbul edirlər.  
Puşkinin əsərləri əsasında Rusiyanın, rus xalqının böyük bəstəkarları tərəfindən yaradılmış operalar və başqa 
səhnə əsərləri Azərbaycan teatrında, xüsusən opera və balet teatrında daim repertuarda olmuşdur və bu gün də 
repertuardadır.  
Puşkin, bir daha deyirəm, Azərbaycana yad bir anlayış deyil. Amma indiki zamanda, yəni Azərbaycan 
müstəqil bir dövlət olduğu zamanda Puşkinin yaradıcılığının öyrənilməsi, mənimsənilməsi Rusiya ilə müstəqil 
Azərbaycanın bütün sahələrdə əlaqələrinin daha da inkişaf etməsinə xidmət edir və edəcəkdir.  
Puşkinin yaradıcılığından Azərbaycanın bir çox alimləri böyük elmi əsərlər yazıblar və dissertasiyalar 
müdafiə ediblər, elmi dərəcələr alıblar. Bunların hamısı Puşkinin Azərbaycanda nə qədər məşhur olduğunu və 
nə qədər əziz olduğunu əyani surətdə göstərir. Təsadüfi deyil ki, Bakının mərkəzində böyük küçələrdən biri də 
Puşkinin adını daşıyır. Doğrudur, mən bilirəm ki, Naxçıvanda 1899-cu ildə küçəyə onun adını vermişdilər. Mən 
Bakını tanıyandan Puşkin küçəsinə yaxşı bələdəm. Güman edirəm ki, bütün bakılılar da... Heç kəs ona varmır 
ki, bu ad nə vaxt verilibdir. Bu tamamilə təbii bir hal kimi qəbul olunur. Bu da Azərbaycan xalqında Puşkinə 
olan münasibətdir.  
122 
 
Biz Azərbaycanın dövlət müstəqilliyinin onuncu ildönümünü  bayram edirik. Bax, bu bayram günlərində 
Bakının mərkəzindəki gözəl bir guşədə Puşkinin abidəsinin qoyulması onu göstərir ki, Azərbaycan müstəqil bir 
dövlət olaraq, milli azadlığını əldə edəndən sonra, eyni zamanda bütün başqa xalqlara da, xüsusən keçmişdə sıx 
əlaqədə olduğu xalqlara da öz hörmət və ehtiramını bildirir.  
Puşkin öz yaradıcılığı ilə rus xalqı ilə Azərbaycan xalqı arasında olan əlaqələrin inkişafında indiyə qədər 
böyük rol oynamışdır. Ancaq hesab edirəm ki, Puşkinin yaradıcılığı, Puşkin bu gün də bizə lazımdır. Ona görə 
lazımdır ki, Puşkin Rusiyanın böyük şəxsiyyətləri içərisində, tarixi şəxsiyyətləri içərisində elə bir şəxsiyyətdir 
ki, o hansı ictimai-siyasi sistemə mənsub olmasından asılı olmayaraq, hansı milli-mənəvi dəyərləri 
daşımasından asılı olmayaraq, böyük yaradıcılığı ilə bütün xalqlara öz təsirini göstərir. Bütün bunları nəzərə ala-
raq, biz Rusiya səfirliyinin təşəbbüsünü qəbul etdik. Rusiyanın prezidenti hörmətli Vladimir Putinin 
Azərbaycana bu ilin yanvar ayındakı rəsmi səfəri zamanı bu məsələni müzakirə etdik və Puşkinin Bakıda, onun 
mərkəzində, gözəl bir guşədə abidəsinin qoyulmasını çox zəruri hesab etdik. İndi bu abidə qoyulubdur. 
Həqiqətən bu, böyük bir heykəltəraşlıq əsəridir. Güman edirəm ki, böyük rus heykəltəraşı da bunu Puşkinə, 
onun yaradıcılığına böyük məhəbbət hissi ilə  yaratmışdır.  
Hesab edirəm ki, Puşkinin heykəli burada, Bakının və bütün Azərbaycanın vətəndaşlarının çox seyr etdikləri 
yerdə həmişə Rusiya–Azərbaycan əlaqələrinin, rus xalqı ilə Azərbaycan xalqı arasındakı əlaqələrin nə qədər 
zəruri olduğunu və onların daim inkişaf etdirilməsinin zəruriliyini yada salacaqdır, bildirəcəkdir. Bütün bunlara 
görə, hesab edirəm ki, bugünkü bu mərasim, bu hadisə Azərbaycanın ictimai-siyasi həyatında və xüsusən 
Azərbaycanın müstəqilliyinin onuncu ildönümü bayram edildiyi zaman çox əlamətdardır.  
Mən dedim ki, Mirzə Fətəli Axundov 1837-ci ildə, Puşkin həlak olan kimi, böyük bir poema yazmışdır. Bu, 
nadir hadisədir. Puşkinin ölümünə həsr olunmuş əsərlər var. Amma, mən bildiyimə görə, onların içərisində ən 
görkəmli yer tutan Lermontovun Puşkinin ölümünə həsr etdiyi şeirdir və Mirzə Fətəli Axundovun ―Puşkinin 
ölümünə Şərq poeması‖dır. 
Mirzə Fətəli Axundov onu özü rus dilinə tərcümə edib, o vaxtlar yayılıbdır və yüksək qiymətləndirilibdir. Bu 
poemanı oxuyanlar Mirzə Fətəli Axundovun Puşkinin yaradıcılığına nə qədər yüksək qiymət verməsini, güman 
edirəm ki, müşahidə edirlər. Çünki o qədər məzmunlu ifadələr işlədilibdir ki, oxuduqca insanı heyran edir. 
Orada çox gözəl sözlər var. Ancaq mənim ən çox xoşuma gələn misraları bu gün burada oxumaq istəyirəm:  
 
  Lomonosov gətirərkən  
sənətə hüsnü düha,  
  Puşkinin nurlu xəyalı ora  
qonmuş. 
  Əcəba  
  Şeirlər səltənəti Derjavinə  
göylərdən  
  Kim imiş hökm alaraq  
bir yeni hakim kəsilən. 
  Səddi-Çindən Tatarıstanə  
qədər çar əli var, 
  Lakin ol şairin aləmdə  
yanan məşəli var.  
 
 Sağ olun.  
 
123 
 
 
 
 
RUSĠYA FEDERASĠYASININ «LUKoyl» 
NEFT ġĠRKƏTĠNĠN PREZĠDENTĠ  
VAHĠD ƏLƏKBƏROVA «ġÖHRƏT»  
ORDENĠNĠN TƏQDĠM OLUNMASI  
MƏRASĠMĠNDƏ NĠTQ 
 
Azərbaycan prezidentinin iqamətgahı 
 
12 oktyabr 2001-ci il  
 
Bu gün burada Moskvanın nümayəndələri var. Mənə elə gəlir ki, onlar mənim çıxışımın mətnini sonra rus 
dilində oxuya bilərlər. Amma mən Rusiya şirkəti olan «LUKoyl» şirkətinin prezidenti Vahid Ələkbərova 
«Şöhrət» ordenini təqdim edərkən dövlət dilində, doğma Azərbaycan dilində bir neçə kəlmə demək istəyirəm. 
Hörmətli Vahid Ələkbərov! 
Mən çox məmnunam ki, bu gün sənə Azərbaycan Respublikasının yüksək mükafatının – «Şöhrət» ordeninin 
təqdim olunması mərasimində iştirak edirəm. İndi artıq müstəqil Azərbaycanın hər şeyi var. O cümlədən yüksək 
mükafatları da var, ordenləri də var. Onların içində çox yüksək statusa malik olan bir orden də «Şöhrət» 
ordenidir. 
Biz, adətən, öz ordenlərimizlə öz vətəndaşlarımızı təltif edirik. Amma çox nadir hallarda başqa ölkələrin 
vətəndaşlarını da təltif edirik. Amma sənin təltif olunmağın bütün bunların hamısından fərqlidir. Çünki sən 
azərbaycanlısan, burada doğulmusan, burada böyümüsən, burada təhsil almısan. Sonra həyat fəaliyyətinin çox 
hissəsini Rusiyada keçirmisən, Rusiya vətəndaşısan və Rusiyanın ən böyük neft şirkəti olan «LUKoyl» 
şirkətinin prezidentisən. Bu bizim xalqımız üçün iftixar hissidir ki, azərbaycanlı, Azərbaycanın yetişdirməsi indi 
dünyanın böyük dövlətlərindən biri olan Rusiyanın ən aparıcı neft şirkətinin prezidentidir. 
Vahid Ələkbərovun tərcümeyi-halını yəqin ki, burada oturanlar bilirlər. Amma bir neçə kəlmə demək istəyirəm 
ki, onun 50 yaşı keçən il tamam olubdur, cavandır. Azərbaycanda, Bakıda anadan olub, azərbaycanlıdır, həm orta 
təhsilini, həm də ali təhsilini burada alıbdır. Təkcə Azərbaycanda yox, hesab edirəm ki, bütün dünya miqyasında çox 
böyük hörmətə malik olan Neft-Kimya İnstitutunu – indi Neft Akademiyası adlandırılır – 1974-cü ildə bitiribdir. Neft 
sahəsində yüksək mütəxəssis diplomu alıbdır. Sonra isə Azərbaycanın neft sənayesində, «Xəzərdənizneft» Birliyində 
müxtəlif işlərdə işləyibdir. 1979-cu ildə Sibirə gedib, orada iş fəaliyyətini davam etdirib və böyük nailiyyətlər əldə 
edibdir. Bu, bir tərəfdən, qeyri-adi haldır. Amma ikinci tərəfdən də, tamamilə təbiidir. Çünki Azərbaycan keçmişdə 
dünyanın ən böyük neft mərkəzlərindən biri idi. Rusiya imperatorluğu zamanı, keçən əsrin əvvəlində Azərbaycan 
dünyada hasil olan neftin 50 faizini verirdi.  
İkinci dünya müharibəsi zamanı, alman faşizmi dünyaya böyük faciələr gətirdiyi zaman Sovet İttifaqı onun 
qarşısını almaq üçün müharibəyə başladı. Ancaq bütün mütəxəssislər, tarixçilər, bütün tədqiqatçılar həmişə 
etiraf edirlər ki, o zaman, o illərdə Azərbaycan SSRİ-də hasil olan neftin 70 faizini verirdi. Bu fikir də tam 
həqiqətdir ki, əgər Azərbaycanın nefti olmasaydı – amma neftin olmağı özü-özlüyündə o qədər də böyük 
əhəmiyyət kəsb etmir – əgər Azərbaycan xalqı, Azərbaycanın neftçiləri o ağır dövrdə, ağır şəraitdə gecə-gündüz 
çalışaraq neft hasil edib, çox çətin yollarla onu Rusiyaya, cəbhəyə göndərə bilməsəydilər, bəlkə də alman 
faşizmi Şərqə doğru, o cümlədən Qafqaza, bizim bu torpaqlara doğru hücumunu davam etdirə bilərdi. Bəlkə də 
İkinci dünya müharibəsində SSRİ məğlub ola bilərdi. Bu da o demək idi ki, faşizm dünyada qələbə çala bilərdi. 
Mən bununla onu demək istəyirəm ki, Azərbaycan həm qədim neft  diyarıdır, həm də neft sahəsində çox 
yüksək səviyyəli mütəxəssislər hazırlayıb keçmiş SSRİ-nin bütün bölgələrinə öz xidmətini göstərən bir ölkədir. 
Dəfələrlə deyilibdir ki, SSRİ-də «İkinci Bakı», «Üçüncü Bakı», «Dördüncü Bakı» adlanan yerlər indi Rusiyanın 
ən güclü neft hasilatı bölgələridir. Onların adını nə üçün ikinci, üçüncü, dördüncü Bakı qoyurdular? Çünki 
birincisi, ümumiyyətlə, «Bakı–neft, neft–Bakı» ifadəsi eyni məna daşıyırdı. İkincisi isə, həmin bölgələrdə neftin 
aşkar olunmasında, neft yataqlarının işlənilməsində Azərbaycanda yetişmiş kadrların çox böyük xidmətləri 
olmuşdur. İndi həmin bölgələrdə hər yerdə azərbaycanlıya rast gəlmək olar. Çoxları da böyük xidmətlər göstə-
riblər, orada məskunlaşıblar, orada yaşayırlar və Rusiyaya xidmət edirlər. Amma bizim üçün əhəmiyyətlidir ki, 
Azərbaycan xalqının nəyə qadir olduğunu bir daha nümayiş etdirirlər. 
Çox adlar çəkmək olar. Məsələn, bizim hamımızın çox hörmət etdiyimiz Nikolay Konstantinoviç Baybakov 
Azərbaycanda doğulub və burada böyük işlər görəndən sonra gedib Rusiyanın bin neçə bölgələrində çalışıbdır. Uzun 
müddət Neft Sənayesi naziri işləyib və SSRİ hökumətinin başında duran adamlardan biri olubdur. Yaxud mərhum 
Sabit Orucov çox dəyərli bir neftçi idi. Azərbaycanda, Xəzər dənizində neftin aşkar olunmasında və onun hasil 
edilməsində Sabit Orucovun böyük xidmətləri olmuşdu. Amma ondan sonra o, həyat fəaliyyətinin çox hissəsini 
124 
 
Rusiyada keçirmişdi. Krasnodar vilayətində, Sibirdə, başqa yerlərdə. Mən bunların hamısını kitablardan yox, ayrı-
ayrı qəzetlərdən yox, şəxsi təmaslarımdan deyirəm. Çünki bu adamların hamısı ilə mən uzun illər əlaqədə olmuşam, 
dostluq əlaqələri də olubdur. Sabit Orucov da, hesab edirəm ki, o vaxtkı SSRİ-nin həm neft, həm də qaz sənayesinin 
inkişaf etməsində çox böyük xidmətlər göstərmişdi və SSRİ-nin Qaz Sənayesi naziri təyin olunmuşdu. 
Mənim xatirimdədir, o, Şimal dənizində və Rusiyanın Tümen bölgəsində böyük qaz yataqlarının olduğunu 
dəfələrlə demişdi. O vaxt mən burada, Azərbaycanda işləyərkən mənə müraciət etmişdi. Mən onun məktublarını 
bir neçə dəfə keçmiş SSRİ-nin rəhbəri Brejnevə çatdırmışdım, onu qəbul etmişdi. Məhz onun təşəbbüsü ilə 
SSRİ-də xüsusi Qaz Sənayesi Nazirliyi yarandı. İndi də qazın Rusiya dövləti üçün nə qədər böyük sərvətlər 
gətirdiyi göz qabağındadır. Keçmişdən belə faktlar çox çəkmək olar. Ancaq biz çox şadıq ki, bu gün də biz belə 
faktlarla fəxr edə bilərik. İndi onların davamçısı çox böyük işlərlə məşğul olan, bizim həmyerlimiz Vahid 
Ələkbərovdur. 
Mən onun həyatı və fəaliyyəti haqqında qısaca dedim. Buradan gedib Sibirdə iş görmək və orada inkişaf 
etmək, böyük sahələrdə rəhbərlik etmək asan məsələ deyildir.  
Birincisi, mən yaxşı bilirəm, oranın iqlimi çox sərtdir, belə şəraitdə hər adam yaşaya bilmir. İkincisi də, 
təbiidir, ora Azərbaycan deyil, Rusiyadır. Orada çox hazırlıqlı, bilikli insanlar var. Bizim Azərbaycanda bir xalq 
məsəli var: belə şəraitdə baş çıxarmaq böyük qəhrəmanlıqdır. Vahid Ələkbərov orada nəinki baş çıxarıb, hətta 
çox böyük vəzifələr tutub, keçmiş SSRİ-də Neft Sənayesi nazirinin birinci müavini təyin olunubdur. Ondan 
sonra isə «LUKoyl» adında bir şirkətin yaradılmasının təşəbbüskarı olubdur. İndi on ildir ki, bu şirkətə rəhbərlik 
edir. 
«LUKoyl»un yaranması Azərbaycanın dövlət müstəqilliyinin elan edilməsi ilə bir dövrə düşür. Güman 
edirəm ki, elə SSRİ-nin dağılması, müttəfiq respublikaların öz müstəqilliyini, istiqlaliyyətini elan etməsi və 
Azərbaycanın da dövlət müstəqilliyini elan etməsi, bu dövr artıq keçmiş SSRİ məkanında iqtisadiyyatın 
müxtəlif sahələrində yeni idarəetmə formalarının istifadə olunmasını tələb edirdi.  
Mən məmnuniyyətlə deyə bilərəm ki, Vahid Ələkbərov bu barədə ən qabaqcıl adamlardan biridir. Məlumdur ki, 
«LUKoyl» şirkəti Rusiyada yaranmış birinci səhmdar cəmiyyətdir, ayrıca şirkətdir, əvvəl konsern, sonra səhmdar 
cəmiyyət kimi, çox böyük yer tutur. Dünyanın ən böyük neft şirkətləri ilə rəqabət aparır. Əgər mən səhv etmirəmsə, 
dünyanın böyük şirkətləri içərisində üçüncü, dördüncü yerdə durur.  
Təbiidir ki, belə bir yeni iqtisadi sistemdə 10 il müddətində bu qədər nailiyyətlər əldə etmək asan deyildir. Bunun təş-
kilatçısı, yaradıcısı bizim həmyerlimiz hörmətli Vahid Ələkbərovdur. Bizim üçün ən əhəmiyyətlisi odur ki, Vahid 
Ələkbərov «LUKoyl» şirkətini yaradandan sonra yenə də öz fəaliyyətinin böyük bir hissəsini Azərbaycanla bağlayıbdır. 
1994-cü ilin sentyabr ayında imzalanmış və müstəqil Azərbaycanın neft strategiyasının əsasını qoyan «Əsrin 
müqaviləsi»ndə «LUKoyl» şirkəti də iştirak edir. 
Bəzən bizə deyirlər ki, nə üçün Azərbaycanın təbii sərvəti olan neft və qaz yataqlarının işlənilməsi üçün 
Qərb ölkələrinin şirkətlərini dəvət edirik. Biz hamını dəvət etdik. Amerikada olan şirkətləri də, Avropada olan 
şirkətləri də. Ancaq Rusiyda olan şirkətlərdən bu işə yeganə qoşulan «LUKoyl» şirkəti oldu. Güman edirəm bu, 
bir tərəfdən, Ələkbərovda vətənpərvərlik hissindən irəli gəlmişdisə, ikinci tərəfdən, ən əsası ondan irəli gəlmişdi 
ki, artıq bu şirkət dünyanın həmin o böyük şirkətləri ilə bərabər böyük işlər görmək, sərmayə qoymaq və bu cür 
böyük müqavilələrdə iştirak etmək iqtidarına malikdir. Bundan sonra da bir çox müqavilələrdə iştirak ediblər. 
İndi «LUKoyl» Azərbaycanın neft strategiyasının həyata keçirilməsində, ölkəmizin dünyanın böyük neft 
şirkətləri ilə birlikdə apardığı işlərdə fəal iştirak edir və qabaqcıl yerlərdən birini tutur. Bu onun və şirkətinin 
bilavasitə fəaliyyətidir. Amma bu fəaliyyətin başqa mənası da ondan ibarətdir ki, «LUKoyl» Rusiya ilə Azər-
baycan arasındakı iqtisadi əlaqələrin inkişaf etməsində xüsusi rol oynayır. 
Mən dəfələrlə demişəm, bu gün də bildirmək istəyirəm ki, biz Rusiya ilə dostuq, qonşuyuq, bizim qədim 
əlaqələrimiz var. Bizim iqtisadiyyatımızı inkişaf etdirmək üçün Rusiya–Azərbaycan iqtisadi əlaqələrinin çox 
böyük imkanları vardır. Ancaq bu imkanlardan istifadə etmək lazımdır. Təbiidir, bunun üçün biz də 
çalışmalıyıq. Amma eyni zamanda Rusiyanın müxtəlif iqtisadi strukturları da buna maraq göstərməlidir. 
«LUKoyl» şirkəti maraq göstəribdir. Biz ona böyük imkanlar yaratmışıq və hesab edirəm ki, hələ gələcəkdə də 
«LUKoyl» buradan öz faydasını götürəcəkdir. Buraya sərmayə qoyubdur və artıq indi bundan mənfəət alır. 
Artıq o qoyduğu sərmayənin əvəzinə gəlir götürür. 
Ona görə də burada həm «LUKoyl» üçün, həm də bizim üçün bunun kommersiya əhəmiyyəti var. Amma 
eyni zamanda bu, təbiidir ki, Rusiya–Azərbaycan əlaqələrini bütün sahələrdə inkişaf etdirmək üçün çox əhə-
miyyətlidir.  
Təsadüfi deyil ki, «LUKoyl» onillik yubileyini Rusiyada qeyd edəndən sonra onu Azərbaycanda da qeyd etmək 
qərarına gəlibdir. Biz də bunu məmnuniyyətlə qəbul etmişik. Bax, bütün bu fəaliyyətlərinə görə, birinci növbədə, 
Rusiya ilə Azərbaycan arasında bu 10 il ərzində iqtisadi əlaqələrin inkişaf etməsində göstərdiyi böyük xidmətlərə 
görə Vahid Ələkbərov müstəqil Azərbaycanın «Şöhrət» ordeni ilə təltif olunubdur.  
Mən bu gün böyük məmnuniyyətlə Azərbaycanın bu yüksək mükafatını dostumuz, həmyerlimiz Vahid 
Ələkbərova təqdim edirəm. Ona cansağlığı, bütün işlərində uğurlar və «LUKoyl» şirkətinin Azərbaycan ilə 
125 
 
əlaqələrinin bundan sonra daha da inkişaf etməsini arzu edirəm. Eyni zamanda arzu edirəm ki, Rusiyanın başqa 
böyük şirkətləri də «LUKoyl» – Azərbaycan əlaqələrindən özləri üçün nümunə götürsünlər. Biz onların hər biri ilə bu 
cür əməkdaşlıq etməyə hazırıq. 
Elə bilirəm ki, siz hamınız mənim dediklərimi başa düşdünüz. Vahid, bu mükafat münasibətilə mən səni 
ürəkdən təbrik edirəm. Mən buradakıları sənin həyat yolun, fəaliyyətin barədə məlumatlandırdım. Mən müstəqil 
Azərbaycanın bu yüksək mükafatını böyük sevinc hissi ilə sənə təqdim edirəm.                  
                                     *   *   * 
 
Azərbaycan prezidenti Heydər Əliyev «LUKoyl» şirkətinin prezidenti Vahid Ələkbərova «Şöhrət» ordenini 
və onun vəsiqəsini təqdim etdi. Dövlətimizin başçısı ona müstəqil Azərbaycanın neft strategiyasına, o cümlədən 
də Rusiyanın «LUKoyl» şirkətinin ölkəmizin ərazisində fəaliyyətinə həsr olunmuş kitab da bağışladı. 
Mərasimdə «LUKoyl» şirkətinin prezidenti Vahid Ələkbərov çıxış etdi.       
 
 
 
 
126 
 
 
 
 
RUSĠYA FEDERASĠYASININ AZƏRBAYCANDAKI SƏFĠRLĠYĠNĠN VƏ «LUKoyl» 
ġĠRKƏTĠNĠN  «LUKoyl» AÇIQ SƏHMDAR CƏMĠYYƏTĠNĠN YARADILMASININ 10 ĠLLĠYĠ 
ġƏRƏFĠNƏ  
TƏġKĠL ETDĠKLƏRĠ RƏSMĠ  
QƏBULDA NĠTQ 
 
«Gülüstan» sarayı 
 
12 oktyabr 2001-ci il 
 
Hörmətli cənab səfir! 
Hörmətli Vahid Ələkbərov! 
Hörmətli qonaqlar! 
Hörmətli xanımlar və cənablar! 
Mən sizi və Rusiya Federasiyasının «LUKoyl» şirkətində çalışan 120 minlik kollektivi «LUKoyl» 
şirkətinin yaranmasının 10-cu ildönümü münasibətilə ürəkdən təbrik edirəm, sizə, «LUKoyl»a gələcək uğurlar 
arzulayıram.  
«LUKoyl» şirkətinin yaşı Azərbaycanın dövlət müstəqilliyinin yaşı ilə bərabərdir. Biz bu günlər 
Azərbaycanın dövlət müstəqilliyini bayram edirik, qeyd edirik. Bu bizim üçün ən böyük bayramdır. Bu günlərdə 
Rusiya Federasiyasının «LUKoyl» şirkətinin 10-cu ildönümü qeyd olunur. Mən çox məmnunam ki, «LUKoyl» şirkəti 
10-cu ildönümünü, təbiidir ki, Rusiyanın paytaxtı Moskvada keçirəndən sonra Azərbaycanda, Bakıda da bizimlə 
bir yerdə keçirmək qərarına gəlibdir. Mən təşəkkür edirəm. Təbiidir ki, bunun əsası var. Ancaq ola bilərdi ki, 
bunu o qədər də qiymətləndirməsinlər. Həqiqətən, «LUKoyl» şirkətinin dünya miqyasında tanınması 
Azərbaycanda ilk neft müqaviləsinin, «Əsrin müqaviləsi»nin bağlanmasından başlayır. 
O illər çox ağır, cətin illər idi. Ermənistanın hərbi təcavüzü nəticəsində Azərbaycan hələ 1988–1989-cu 
illərdən başlayaraq öz torpaqlarının müdafiəsinə qalxmışdı, müharibə gedirdi, qan tökülürdü. Ancaq bununla 
yanaşı, müstəqil Azərbaycan dövləti Azərbaycanın gələcəyini düşünərək, 1993-cu ildə Azərbaycanın zəngin 
təbii sərvətləri olan neft və qaz yataqlarının dünyanın böyük və müasir texnikaya, texnologiyaya malik olan, 
sərmayə qoymaq imkanı olan şirkətləri ilə müqavilələr bağlayıb, birgə işləməyi qərara aldı. Bir də deyirəm, 
1993-cu il idi, müharibə gedirdi, qan tökülürdü, Azərbaycanda insanlar çox ağır vəziyyətdə yaşayırdılar. 
1993-cü ildə Azərbaycan parçalanmaq təhlükəsi qarşısında idi. Vətəndaş müharibəsi başlamışdı. Biz bunların 
qarşısını alırdıq. Yəni bizim ən birinci vəzifəmiz bunlardan ibarət idi. Ancaq düşünürdük ki, biz bunların 
qarşısını mütləq alacağıq, sonrakı günlər isə Azərbaycanın iqtisadiyyatını inkişaf etdirməliyik. Bunun üçün də 
biz bu işlərlə də məşğul olurduq.  
Xatırlayıram, 1993-cü ildə bu müqavilənin hazırlanması üçün nə qədər gərgin mübarizə gedirdi. Burada bəzi 
fırıldaqçılar bu müqavilədən öz mənafeləri üçün istifadə etmək istəyirdilər. Başqa ölkələrdən bu müqavilənin 
əleyhinə olan və müqavilənin baş tutmasının qarşısını almaq istəyənlər meydana düşdülər. Ancaq biz bütün bu 
çətinliklərin içərisindən çıxdıq, düz yol tutduq. 1993-cü ilin sonunda, 1994-cü ilin əvvəlində Azərbaycan Dövlət 
Neft Şirkəti mütəxəssislərinin böyük bir qrupu əvvəlcə Azərbaycanda, sonra İstanbulda, sonra Hyüstonda bu 
müqavilənin hazırlanması ilə məşğul oldular. Nəhayət, müqavilə hazır oldu.  
O vaxt bizim bu sahədə təcrübəmiz yox idi, bu işlər bizim üçün çox yeni idi. Ancaq bizim neft sənayesi 
sahəsində böyük təcrübəmiz vardı. Biz öz sərvətlərimizin qiymətini bilirdik, öz sərvətlərimizdən ən səmərəli 
şəkildə istifadə etmək üçün lazımi tədbirlər görürdük. Bu danışıqlar, bu dartışmalar xeyli vaxt apardı. Hər bir 
şirkət öz mənafeyini güdürdü. Biz də başa düşürdük ki, əgər belə böyük müqavilə hazırlanırsa, hər bir tərəfin 
mənafeyi təmin olunmalıdır. Ancaq eyni zamanda, Azərbaycanın mənafeyi birinci növbədə təmin olunmalıdır. 
Çünki Azərbaycan bu sərvətlərin sahibidir, bu energi ehtiyatlarının sahibidir. Əgər öz təbii sərvətlərindən, öz 
xalqına, öz dövlətinə məxsus olan sərvətlərdən başqa şirkətlərlə birlikdə istifadə etmək istəyiriksə, demək, 
Azərbaycanın mənafeləri birinci növbədə təmin olunmalı idi.  
Bizim adamlar bu barədə təcrübə topladılar. Xatirimdədir, son dəfə bizim qrupumuz 45 gün Amerika 
Birləşmiş Ştatlarının Hyüston şəhərində  gecə-gündüz çalışdı ki, bu müqavilə hazırlansın və hazırlandı. 1994-cü 
ilin sentyabr ayında burada, bu mötəbər «Gülüstan» sarayında – artıq bu saray tarixi məna daşıyır – biz bu 
müqaviləni imzaladıq.  
O vaxt bizim bu müqaviləyə maraq göstərənlər Amerika Birləşmiş Ştatlarının şirkətləri idi. Avropanın bəzi 
ölkələrinin şirkətləri idi. Ancaq eyni zamanda, bu müqaviləyə Rusiyada da maraq var idi. Amma irəliyə çıxan 
127 
 
yalnız və yalnız «LUKoyl» oldu. «LUKoyl» da ilk gündən bizim hazırlıq işlərimizdə iştirak etdi və müqaviləni 
imzaladı. Beləliklə də, dünyanın məşhur, çox zəngin neft şirkətləri ilə eyni sırada durdu.  
«LUKoyl» şirkətinin yaranması Sovetlər İttifaqının dağılmasının nəticəsidir. Azərbaycanın və Sovetlər 
İttifaqına mənsub olan digər müttəfiq respublikaların dövlət müstəqilliyini elan etməsi SSRİ-nin dağılması ilə 
əlaqədardır. Millət kimi, xalq kimi və respublika kimi, təbiidir ki, biz öz müstəqilliyimizi arzu edirdik və SSRİ 
dağılan kimi, bu müstəqilliyi elan etdik. Ancaq biri var ki, xalq, dövlət müstəqilliyini elan edir və müstəqil 
yaşamaq istəyir. Biri də var ki, keçmiş sistem, yəni sosialist iqtisadi sistemi  birdən partlayır, yeni bazar iqtisa-
diyyatı yoluna düşən bir şirkət əmələ gəlir. Bu da «LUKoyl» şirkəti idi. Yeganə şirkətdir. Rusiyada belə şirkətlər 
ondan sonra yaranıbdır. Amma «LUKoyl» qabaqda gedəndir. «LUKoyl» Rusiyanın bütün başqa iqtisadi qurumlarına 
bazar iqtisadiyyatına keçmək və yeni iqtisadi prinsiplər əsasında işləmək üçün yol açdı. «LUKoyl»un yaradılması 
təşəbbüsünü birinci növbədə şirkətin prezidenti Vahid Ələkbərov ortaya atdı. 
«LUKoyl»u dünya şirkətləri sırasına çıxaran digər amil Azərbaycan ilk neft müqaviləsini hazırlayarkən 
«LUKoyl»u qəbul etməsidir. 
Çünki biz də anlayırdıq ki, gərək elə şirkətlərlə müqavilə imzalayaq ki, onlar tamamilə etibarlı olsunlar. 
Onların vəsaiti olsun, onlar başqa şirkətlərlə bir sürətlə gedə, ayaqlaşa bilsinlər. «LUKoyl» belə bir zamanda 
yarandı, belə bir yola düşdü. İndi görürsünüz, Vahid Ələkbərov «LUKoyl»un bugünkü vəziyyəti haqqında  bir 
neçə rəqəmlə məlumat verdi. O, on il əvvəl yaransa da, onun əsas inkişafı, Vahidin dediyinə görə, elə 7 il 
bundan öncə – bizim müqavilənin imzalanmasından başlayır. Bu müddətdə nə qədər inkişaf edibdir. 80 milyon 
tona qədər neft hasil edirlər. 120 min insan çalışır və təbiidir ki, bu 120 min insan yeni iqtisadi sistem içərisində 
iş yeri alıbdır, eyni zamanda onlar yüksək dərəcədə təmin olunan insanlardırlar. Rusiyanın bazar iqtisadiyyatı 
yolu ilə getməsində «LUKoyl» şirkətinin böyük rolu vardır.  
«LUKoyl» Azərbaycanda bizimlə bərabər işə başladı və çox uğurlu başladı. İndiyə qədər «LUKoyl» 
Azərbaycana təxminən 500 milyon dollar sərmayə qoyubdur. Səhv etmirəmsə, bizim müqaviləyə 242 milyon 
dollar sərmayə qoyubdur. Ancaq indi oradan öz mənfəətini götürür. Qoyduğu sərmayənin 87 faizini götürübdür. 
Görürsünüz, artıq 87 faizini alıbdır. Beləliklə, «LUKoyl» həm Rusiya üçün irəlidə gedən və Rusiyanın iqtisadi 
islahatlarının inkişaf etməsində xüsusi rol oynayan bir şirkətdir. Həm də indi o, dünyada məşhur olan şirkətdir. 
«LUKoyl» gedib Amerika Birləşmiş Ştatlarında benzindoldurma stansiyaları yaradıb, Amerika Birləşmiş Ştat-
larında onun 1400 benzindoldurma stansiyası  var. Düzdür, Azərbaycanda da var, 15 dənədir.  
Çox rəqəmlər demək olar. Indiyə qədər biz 21 müqavilə imzalamışıq. Bu müqavilələrdə 14 ölkədən 32 neft 
şirkəti iştirak edir. 21 müqavilənin 5-də «LUKoyl»un payı var və bir neçə müqavilədə çox uğurla iştirak edir.  
İndi «LUKoyl»  istehsal həcminə və iqtisadi potensialına görə dünya şirkətləri içərisində dördüncü yerdədir.  
«Eksson», «bp», «Şevron-Teksako» və sonra da siz. Bu sizin üçün kifayətdir. 
V a h i d    Ə l ə k b ə r o v: Cənab Prezident, daha da irəliyə getmək lazımdır.  
H e y d ə r   Ə l i y e v: Bilirsən, əgər siz bu müddət ərzində belə güclü sıçrayış edə və dünyada dördüncü 
yer tuta bilmisinizsə, bu, böyük işdir. Bunda Azərbaycanın da xidməti var. Bu xidmətin nədən ibarət olduğunu 
mən izah etdim. Ancaq eyni zamanda «LUKoyl»un bu cür sıçrayış etməsi, təbiidir ki, onun prezidentinin 
işgüzarlığından, bacarığından, öz işinə sadiq olmasından çox-çox asılıdır. Bu da bizim həmyerlimiz, 
Azərbaycanın yetişdirməsi Vahid Ələkbərovdur.  
Mən bu gün Vahid Ələkbərova Azərbaycanın yüksək mükafatını – «Şöhrət» ordenini təqdim edərkən 
Azərbaycan neftçilərinin keçmiş SSRİ məkanında nə qədər böyük xidmətlər göstərdiklərini dedim. Onlardan biri 
də, yəni ən ucaya qalxanlardan biri də Vahid Ələkbərovdur. O, 1974-cü ildə Azərbaycanın Neft-Kimya 
İnstitutunu bitiribdir. O, onda işə təzəcə başlamışdı, biz burada, Azərbaycanda quruculuq işləri aparırdıq. Sonra 
1979-cu ilə qədər burada «Xəzərdənizneft»də işləyibdir. Ondan sonra fikirləşib ki, yox, mənim üçün daha geniş 
bir sahə lazımdır. Sibirə, Tümenə gedibdir. 
Mən bu gün orada da dedim, burada da deyirəm: Azərbaycanda neft sahəsində irəlidə olmaq hər adama nəsib 
olmur. Ancaq bu, kiçik bir respublikadır, əhalisi də azdır, daha doğrusu, az deyil, özümüzə görə var, amma 
başqalarına nisbətən azdır. Amma Rusiya kimi böyük bir dövlətdə, ondan qabaq SSRİ kimi böyük bir dövlətdə 
bu cür inkişaf etmək və cəmiyyətdə öz yerini tutmaq, təbiidir ki, adi bir hal deyildir. Bu hər adama nəsib olmur.  
Eyni zamanda bu, göydən də düşmür. Bu, insanın biliyindən, fitri istedadından, bacarığından və işinə 
sədaqətindən asılıdır. Bunların da kökü Azərbaycandadır. Hər bir belə insanın mütləq genetik xüsusiyyətlərini 
axtarmaq lazımdır. Vahid Ələkbərovun genləri Azərbaycandandır. Azərbaycandan olan bu genlər gör nə qədər 
güclüdür ki, o, gedib belə böyük işlər görür və «LUKoyl» şirkəti Rusiyanın iqtisadiyyatında öz böyük payını 
verir. Bunlar hamısı sevindirici hallardır. 
Mən çox böyük sevinc hissi keçirirəm ki, biz bu günü «LUKoyl»a həsr etmişik. Mən Azərbaycanın yüksək 
mükafatını – «Şöhrət» ordenini təqdim etdim, sonra hamımız birlikdə böyük rus şairi, dünyanın böyük 
ədəbiyyat və mədəniyyət simalarından biri Aleksandr Sergeyeviç Puşkinin Azərbaycanda qoyulmuş heykəlini, 
abidəsini açdıq. Indi də gəlmişik, bu gözəl salonda işimizi davam etdiririk. Bu gün Azərbaycanda həm dövlət 
128 
 
müstəqilliyinin 10-cu ildönümü günləridir, həm də bu gün Azərbaycanda bizim üçün doğma olan «LUKoyl» 
şirkətinin günüdür.  
Əziz dostlar, mən sizi bir də təbrik edirəm. «LUKoyl»u təbrik edirəm. «LUKoyl»un prezidenti Vahid 
Ələkbərovu təbrik edirəm. Rusiya Federasiyasını təbrik edirəm. Rusiya Federasiyasının prezidenti hörmətli 
cənab Vladimir Putinə buradan öz hörmət-ehtiramımı və səmimi dostluq salamlarımı göndərirəm. Təklif edirəm 
ki, badələri «LUKoyl»un şərəfinə, «LUKoyl»un prezidenti Vahid Ələkbərovun şərəfinə, Rusiya–Azərbaycan 
dostluğunun və qarşılıqlı surətdə faydalı əməkdaşlığının şərəfinə, rus və Azərbaycan xalqlarının dostluğu 
şərəfinə qaldırasınız. Sağ olun. 
  
 
129 
 
 
 
 
YENĠYETMƏLƏR ARASINDA BOKS ÜZRƏ  
BĠRĠNCĠ DÜNYA ÇEMPĠONATININ ĠġTĠRAKÇILARINA 
 
Əziz idmançılar! 
Sizi – yeniyetmələr arasında boks üzrə birinci dünya çempionatının iştirakçılarını müstəqil Azərbaycan 
torpağında səmimi-qəlbdən salamlayıram. 
Beynəlxalq Həvəskar Boks Assosiasiyasının qərarı ilə belə bir mötəbər yarışın ilk dəfə olaraq müstəqil 
Azərbaycan Respublikasının paytaxtı Bakı şəhərində keçirilməsini ölkəmizin idman aləmində tutduğu yerə 
verilən yüksək qiymət kimi dəyərləndirir, onu Azərbaycanın idman həyatında mühüm hadisə hesab edirəm. Bu 
çempionat bir də onunla əlamətdardır ki, onun keçirilməsi Azərbaycan Respublikasının dövlət müstəqilliyinin 
onuncu ildönümünə həsr olunmuş bayram tədbirləri ilə bir vaxta təsadüf edir.  
Əhalinin, xüsusilə gənc nəslin daha sağlam və güclü olmasında bədən tərbiyəsi və idmanın müstəsna rolu 
vardır. Dünyanın bir çox ölkələrini təmsil edən yeniyetmə idmançıların belə beynəlxalq yarışlarda iştirakı həm 
də xalqlar arasında mehriban dostluq əlaqələrinin möhkəmləndirilməsi işinə böyük xidmət göstərir. Bu 
baxımdan planetimizin dörd qitəsini təmsil edən gənc idmançıların iştirak etdiyi bu nüfuzlu çempionat da 
müstəsna əhəmiyyət kəsb edir.  
Fərəhli haldır ki, boksçularımızın son illərdə beynəlxalq yarışlarda əldə etdikləri nailiyyətlər Azərbaycanı bu 
idman növü üzrə qabaqcıl ölkələr sırasına çıxarmışdır. İnanıram ki, Bakı şəhərində keçirilən bu çempionat 
Azərbaycan Respublikasında boksun, ümumiyyətlə, idmanın gələcək inkişafına əhəmiyyətli dərəcədə təkan 
verəcəkdir. Ümidvar olduğumu bildirirəm ki, dünya çempionatının bugünkü iştirakçıları gələcəkdə dünyanın 
adlı-sanlı idmançıları sıralarında öz ölkələrinin idman şöhrətini daha da yüksəklərə qaldıracaqlar.  
Çempionatınıza böyük uğurlar arzulayır, hər birinizə yeni qələbələr, möhkəm cansağlığı və xoşbəxtlik 
diləyirəm. 
 
         HEYDƏR ƏLIYEV  
   Azərbaycan Respublikasının Prezidenti  
 
Bakı şəhəri, 12 oktyabr  2001-ci il   
130 
 
 
 
 
BĠRLƏġMĠġ MĠLLƏTLƏR TƏġKĠLATININ  
BAġ KATĠBĠ CƏNAB KOFĠ ANNANA 
 
Hörmətli cənab Baş katib! 
Dünyada sülhün, sabitliyin, əmin-amanlığın bərqərar olunması, insan hüquqlarının müdafiəsi, beynəlxalq 
terrorizmə qarşı mübarizənin gücləndirilməsi sahəsindəki böyük xidmətlərinizə görə Sizin və başçılıq etdiyiniz 
Birləşmiş Millətlər Təşkilatının 2001-ci il Nobel sülh mükafatı ilə təltif olunması münasibətilə Sizi səmimi-
qəlbdən təbrik edirəm. 
Siz dünyanın ən nüfuzlu və mötəbər təşkilatlarından biri olan Birləşmiş Millətlər Təşkilatına rəhbərlik edərək 
Yer üzündə yaşayan insanların rifahının yaxşılaşdırılması, xalqlar arasında qarşılıqlı anlaşmanın və dostluğun 
möhkəmləndirilməsi, beynəlxalq əməkdaşlığın inkişaf etdirilməsi yolunda yorulmadan fəaliyyət göstərirsiniz. 
Sizi əmin edirəm ki, Düyna Birliyinin tamhüquqlu üzvü kimi, müstəqil Azərbaycan bundan sonra da 
Birləşmiş Millətlər Təşkilatının fəaliyyətində yaxından iştirak edəcək, əlaqələrimizin daha da dərinləşməsi üçün 
ardıcıl səylər göstərəcəkdir. 
Sizə möhkəm cansağlığı, səadət və işlərinizdə uğurlar arzulayıram. 
 
Hörmətlə, 
    HEYDƏR ƏLĠYEV 
 Azərbaycan Respublikasının Prezidenti 
 
Bakı şəhəri, 13 oktyabr 2001-ci il 
 
131 
 
  
 
 
DAHĠ SƏNƏTKAR, BƏNZƏRSĠZ MAHNI USTASI,  
SSRĠ XALQ ARTĠSTĠ RƏġĠD BEHBUDOVUN  
XATĠRƏ GECƏSĠNDƏ NĠTQ 
 
Respublika sarayı 
 
13 oktyabr 2001-ci il 
 
 Əziz dostlar!  
 Hörmətli xanımlar və cənablar!  
 Hörmətli qonaqlar! 
 Müstəqil Azərbaycanın onuncu ildönümü münasibətilə keçirilən bayram mərasimləri sırasında 
Azərbaycanın böyük oğlu, dahi sənətkar Rəşid Behbudovun xatirə gecəsinin gözəl, təntənəli şəraitdə keçirilməsi 
qədim tarixə malik Azərbaycan xalqının nə qədər zəngin mədəniyyətə malik olduğunu və dünya mədəniyyəti 
xəzinəsinə necə böyük şəxsiyyətlər verdiyini nümayiş etdirir.  
Rəşid Behbudov nadir bir insandır, nadir şəxsiyyətdir. Azərbaycan mədəniyyəti tarixində bənzərsiz bir 
incəsənət ustasıdır. Bizim tədqiqatçılar Rəşid Behbudovun yaradıcılığı, onun qoyduğu irs haqqında indiyə qədər 
kitablar yazıblar, bundan sonra da yazacaqlar. Hesab edirəm ki, XX əsrdə Azərbaycan mədəniyyətinin inkişaf 
etməsində onun nə qədər böyük xidmətləri olduğu zaman keçdikcə daha da dərindən dərk olunacaqdır. Ancaq 
bugünkü xatirə gecəsi Azərbaycan xalqının, müstəqil, azad Azərbaycanın Rəşid Behbudov yaradıcılığına 
verdiyi daha bir qiymətdir.  
Rəşid Behbudov öz təkraredilməz, məlahətli səsi ilə, xarici görünüşü ilə, artistlik istedadı ilə böyük musiqiçi 
və gözəl müğənni idi. Rəşid Behbudovun Azərbaycan mədəniyyətinə gəlməsinin bir neçə mərhələsi var. Onların 
hər biri bizim xalqımızın mədəniyyətini, musiqisini, mahnı sənətini, incəsənətini yüksəldib və onlara yeni-yeni 
forma vermişdir. 
Mən Rəşid Behbudovu ilk dəfə 1943-cü ildə, İkinci dünya müharibəsinin o ağır dövründə Bakıda Zabitlər 
evində dinləmişəm. Ondan sonra mən Rəşid Behbudovun sənətinə, onun səsinə vurğunam və bütün ötən illər onun 
mahnıları, onun ifa etdiyi gözəl rollar, onun gözəl səsi məni həmişə heyran edibdir.  
Rəşid Behbudov Azərbaycan səhnəsində ilk dəfə görünəndən dərhal böyük hörmət və şöhrət qazandı. 
Təbiidir ki, bunlar hamısı onun fitri istedadı ilə bağlı idi. Xalq dilində buna Allah vergisi deyirlər. Çünki bir 
adamda bu qədər gözəl xüsusiyyətlərin yüksək səviyyədə cəm olması həddən ziyadə nadir bir hadisədir. Bunlara 
görə də Rəşid Behbudov Azərbaycan mədəniyyətinin ən dəyərli incilərindən biri kimi, xalqımızın tarixinə əbədi 
həkk olunubdur.  
Rəşid Behbudov mərhum Tofiq Quliyev ilə birlikdə Azərbaycanda ilk estrada mahnılarının yaradıcısı olubdur. 
Bilirsiniz ki, 40-cı illərdə artıq estrada musiqisi çox cazibədar olmuşdu. Ancaq bir çox hallarda bu, ümumi, trafaret 
xarakteri daşıyırdı. Ancaq Rəşid Behbudov özünəməxsus  ustalığı ilə həm müasir estrada mahnılarını çox gözəl ifa 
edirdi, həm də Azərbaycan musiqi folklorundan, Azərbaycan xalq musiqisindən gözəl mahnıları götürüb onları 
müasirləşdirirdi və müasir estrada səviyyəsinə qaldırırdı. Yəni deyə bilərəm ki, Rəşid Behbudov Azərbaycanın xalq 
mahnıları ilə, musiqi folkloru ilə, müasir estrada mahnılarının Azərbaycan xüsusiyyətləri daşıyan sintezini yarada 
bilmişdir.  
Hesab edirəm ki, bu bizim musiqi tariximizdə, incəsənət tariximizdə xüsusi yer tutur. Xatırlayın, o bizim 
qədim xalq mahnılarını elə müasirləşdirirdi, elə gözəl ifa edirdi ki, adam heyran qalırdı – bu, qədim xalq 
mahnısıdır, ya müasir estrada mahnısıdır. O heç vaxt öz milli köklərindən ayrılmamışdır. Onun o dövrdə ifa etdiyi 
mahnıların hamısı milli xarakter daşımışdır. Azərbaycanın milli folklorundan, xalq dilindən gələn sözləri 
mahnılarında o qədər şirin, o qədər məharətlə ifa edirdi ki, adamı ikiqat, üçqat sevindirirdi, mənəvi zövq verirdi. 
Bu gün burada, səhnədə bizim gözəl qızlarımız Rəşid Behbudovun daim oxuduğu «Ləbu-ləb» mahnısını çox 
yaxşı ifa etdilər. Amma Rəşid Behbudovun ifası tamamilə başqa idi. Mən nəyə fikir verdim? Rəşid Behbudov 
üslubuna. Məsələn, mahnılardan birində sözlər var: «İrəhmin gəlsin, ay nənə». Azərbaycan ədəbi dilində 
«rəhmin gəlsin» deyilir. Amma xalq lap keçmişdən «rəhmin gəlsin» əvəzinə, «irəhmin gəlsin» deyir. Yəni o, 
mahnıları müasirləşdirəndə onların xalqa xas olan xüsusiyyətlərini, ləzzətli məqamlarını heç vaxt itirmirdi. O, 
mahnını oxuyanda bilmirdin ki, qədim xalq mahnısı oxuyur, yaxud da müasir estrada mahnısı oxuyur. Ona görə 
də Rəşid Behbudovun bu sahədə yaradıcılığı, hesab edirəm, Azərbaycan musiqi tarixində xüsusi yer tutur.  
Rəşid Behbudov müğənni kimi, musiqiçi kimi, çoxşaxəli bir insan idi. O, ilbəil öz üzərində işləyərək 
yaradıcılığını daim inkişaf etdirirdi, daim zənginləşdirirdi. Uzun illər onun musiqisinin pərəstişkarı olan bir şəxs 
132 
 
kimi, indi bu salonda oturub bütün o dövrləri xatırlayanda mən düşünürəm ki, Rəşid Behbudov sənəti hər 
mərhələdə nə qədər inkişaf edirdi, irəli gedirdi.  
Rəşid Behbudovun həyatında, sənət fəaliyyətində ən görkəmli yer tutan dahi Üzeyir Haçıbəyovun «Arşın 
mal alan» operettasının ekrana köçürülməsində ifa etdiyi Əsgər roludur. Məlumdur ki, Üzeyir Hacıbəyov «Arşın 
mal alan» əsərini XX əsrin əvvəllərində yazıbdır. Deyə bilərəm ki, o, bir əsrdir yaşayır, gələcək əsrlərdə də 
yaşayacaqdır. Çünki o qədər mənalı-məzmunlu, həm də gözəl musiqiyə malik olan bir əsərdir ki, heç vaxt öz 
aktuallığını itirmir və nə qədər təkrar olsa da, insanı, musiqi sevən, sənət sevən insanı heç vaxt yormur. Əksinə, 
hər dəfə insana sevinc gətirir, insana ilham verir.  
«Arşın mal alan» operettası Üzeyir Hacıbəyov onu yaradandan bəri daim Azərbaycan səhnəsində nümayiş 
etdirilibdir. Təkcə Azərbaycanda yox, tarixdən bilirəm, keçən əsrin 20–30-cu illərində hətta bir neçə Mərkəzi 
Asiya ölkələrində və bizə dilcə yaxın olan başqa ölkələrdə «Arşın mal alan» operettası səhnədə çox uğurla 
göstərilirdi. Ancaq dahi bəstəkar Üzeyir Hacıbəyovun, dahi müğənni Rəşid Behbudovun və Azərbaycanın çox böyük 
rejissorlarından biri Rza Təhmasibin hələ o ağır dövrdə – 1944-cü ildə, müharibə qurtarmamışdı – «Arşın mal alan»ı 
ekranlaşdırması və təbiidir, təkcə səhnədən ekrana keçirməsi yox, yeni quruluşda verməsi böyük bir hadisə idi. Səhv 
etmirəmsə, 1945-cı ildə bu film artıq işıq üzü gördü. Qısa bir müddətdə təkcə Azərbaycanı yox, demək olar ki, keçmiş 
SSRİ-nin bütün şəhərlərini, bölgələrini, respublikalarını fəth etdi.  
Bir sənətkar kimi, Rəşid Behbudovun xüsusiyyətlərindən biri də ondan ibarətdir ki, gözəl səsi ilə yanaşı, mahnının 
sözlərini də gözəl tələffüz etmək qabiliyyəti var idi. Bəzən mahnını oxuyurlar, sözlər bir-birinə toqquşur, qavramaq 
mümkün olmur. Amma Rəşid Behbudov, ümumiyyətlə, bütün mahnıları ifa edərkən, sözləri o qədər aydın, səlist, o 
qədər düzgün tələffüs edirdi ki, bu onun sənətini daha da yüksəldirdi.  
Ancaq bununla bərabər, bir xüsusiyyəti də ondan ibarət idi ki, o, Azərbaycan dilini gözəl bilərək, eyni 
zamanda rus dilini də gözəl bilirdi. Ümumiyyətlə, onun başqa xalqların dillərində mahnılar ifa etmək 
qabiliyyəti, demək olar ki, dünyada heç bir sənətkara nəsib olmayıbdır.  
«Arşın mal alan» filmi Azərbaycanda tarixi bir hadisə kimi meydana çıxdı. Bu, təkcə Azərbaycan çərçivəsin-
də qalsaydı, təbiidir ki, indi biz bunun haqqında bu qədər danışa bilməzdik. Ancaq onu rus dilinə tərcümə 
etdilər. Ən əsas cəhət ondan ibarətdir ki, Rəşid rus dilində də özü oxuyurdu, onun səsi idi, onun mahnıları idi. 
Beləliklə, o, keçmiş Sovetlər İttifaqında bütün xalqlara tanış olan, xalqların bildiyi rus dilində hər yeri gəzdi.  
Mənim yaxşı xatirimdədir, o illər Leninqradda oxuyurdum. Orada «Arşın mal alan» filmi o qədər böyük 
müvəffəqiyyətlə gedirdi ki, insanlar o filmə bir daha, bir daha baxmaq istəyirdilər. Amma iş təkcə bunda deyil. 
Rəşid Behbudovun o filmdə oxuduğu mahnıları insanlar gözəl bir musiqi kimi qəbul etmişdilər və çox yerlərdə 
oxuyurdular. Hətta bəzən ailələrdə, şənliklərdə, görüşəndə bir də görürdün ki, məsələn, bir rus Rəşid 
Behbudovun mahnısını böyük sevgi və məhəbbətlə ifa edir. Bu, Azərbaycan mədəniyyətini, Azərbaycan 
musiqisini, mahnısını ilk dəfə dünyaya tanıdan bir əsər oldu. Yəni o, yaranandan filmə çevrilənə qədər, onun 
haqqında film yaranana qədər bir mərhələ idi. Bizim xalq və bizə yaxın xalqlar bu əsəri yaxşı bilirdilər. Amma 
onu filmə çevirib, rus dilinə tərcümə edəndən sonra və Rəşid özü həmin mahnıları rus dilində gözəl ifa edəndən 
sonra bütün dünyanı dolaşdı. Demək olar ki, Azərbaycan musiqisini, mədəniyyətini, incəsənətini, mahnısını 
dünyaya açan, yəni geniş kütlələrə açan ikinci belə hadisə olmamışdır.  
Bilirsiniz, ümumiyyətlə, mədəniyyət, xüsusən musiqi mədəniyyəti,  mahnı xalqları başqa xalqlar qarşısında 
ən gözəl, ən aydın tanıdan bir sahədir. Söz yox ki, hər bir ölkədə hansısa bir alimin ixtirası, hansısa başqa bir 
hadisə dünya tarixinə daxil olur. Amma onların hamısı, əksəriyyəti, demək olar ki, müəyyən xalqların, yaxud 
millətlərin, ölkələrin çərçivəsində qalır.  
Məsələn, dünyada ən məşhur alimlərdən biri Eynşteyn çoxlarına məlumdur, amma çoxlarına da məlum 
deyildir. İndi bu zalda soruşsan ki, onu kim yaxşı tanıyır, yəqin çox az adam tapılar. Ancaq mədəniyyət, yəni 
musiqi mədəniyyəti, mahnı mədəniyyəti təkcə bizim üçün deyil, bütün xalqlar üçündür. O qədər cazibədardır ki, 
dünyada xalqı bütün başqa  nailiyyətlərindən daha yaxşı tanıdır.  
Yenə də xatırlayıram. 50-ci illərdə SSRİ-yə, o cümlədən Azərbaycana ilk dəfə Hindistanın «Avara» filmi və 
Rac Kapur gəldi. O vaxta qədər biz heç bilmirdik ki, Hindistanın mahnısı nədir, musiqisi nədir və onun filmi 
nədir. Amma «Avara» filmi ilə və böyük aktyor, artist Raç Kapur ilə Azərbaycanda Hindistanı əvvəlki 
dövrlərdən daha da çox tanıdılar. Belə misallar çəkmək olar. Ancaq dünya miqyasında bunlar azdır. 
Amma Rəşid Azərbaycan mədəniyyətini, Azərbaycan xalqını təkcə «Arşın mal alan» filmi ilə tanıtmayıbdır. 
Rəşid dünyanın bir çox ölkələrinə səyahət edib, böyük-böyük salonlarda konsertlər veribdir və Azərbaycan 
musiqisini, mahnılarını öz gözəl üslubu ilə, gözəl ifası ilə o ölkələrin insanlarının qəlbinə salıbdır.  
Deyə bilərəm ki, Rəşid Behbudov dünyanı dolaşmış ilk Azərbaycan müğənnisidir, musiqiçisidir. Ikinci 
beləsi olmayıbdır. 
Yenə bir hadisə yadıma düşür. Bir dəfə bizim bir neçə yoldaş, o cümlədən mən Rəşid Behbudovun evinə 
getmişdik. Oturub söhbət edirdik, çay içirdik. O, Türkiyə səfərindən qayıtmışdı. O vaxt hələ televiziya yox idi. 
Radio musiqini o qədər də geniş verə bilmirdi. Rəşid Behbudov, demək olar ki, bizim mədəniyyət 
xadimlərindən sovet vaxtı Türkiyəyə gedən ilk Azərbaycan elçisi, müğənnisi olubdur.  
133 
 
Niyazi də xarici ölkələrə çox gedibdir, bəzi opera, balet əsərlərini tamaşaya qoyubdur. Amma Rəşid 
Behbudov  geniş kütlə içərisində, böyük salonlarda Azərbaycan mahnılarını oxuyubdur. Bilirsiniz ki, 
Azərbaycan mahnıları bizim qardaş türk xalqına nə qədər böyük zövq verir, onda nə qədər maraq doğurur. Eləcə 
də türk mahnıları, türk musiqisi Azərbaycanda sevildiyi kimi.  
Xatırlayıram, Rəşid Behbudov maqnitofonu işə saldı, orada oxuduğu bir mahnını səsləndirdi. Onun birinci 
xüsusiyyəti bundan ibarət idi ki, o, getdiyi yeri hansısa bir mahnı ilə mütləq birləşdirirdi. Hansı mahnı olduğunu 
xatırlaya bilmirəm, amma onun hər bəndi qurtarandan sonra o çox gözəl səsi ilə deyirdi: «İstanbul–Bakı, 
İstanbul–Azərbaycan, Türkiyə–Azərbaycan».  
Hansı ölkəyə gedirdisə, mütləq səfərindən əvvəl oranın gözəl mahnılarından bir neçəsini o ölkənin xalqının 
dilində hazırlayırdı, gedib orada oxuyurdu və böyük hörmət qazanırdı. Bu barədə çox demək olar.  
Mən sadəcə, öz xatirələrimi, hamısını da yox, bəzilərini, deyirəm. Çünki hamı bilməlidir, gələcək nəsillər də 
bilməlidir ki, Rəşid Behbudov Azərbaycan xalqına, onun dünyada tanınmasına nə qədər böyük xidmətlər 
göstəribdir. Mənim böyük qardaşım, rəhmətlik akademik Həsən Əliyevlə söhbətlərimdə onun dediyi sözlər 
yadımdan heç vaxt çıxmır. O deyirdi ki, biz yüz ildir dünyaya neft veririk, amma biz bununla özümüzü dünyaya 
tanıda bilmədik. Ancaq  bir nəfər, bir insan – Rəşid Behbudov öz mahnıları ilə, yəni Azərbaycan mahnıları və 
musiqisi ilə Azərbaycanı bütün dünyaya tanıtdı. Çox düzgün deyilmiş sözlər idi. Mən bunu heç vaxt yadımdan 
çıxartmaram. Çünki bu həqiqətdir. Rəşid Behbudov, demək olar ki, vokal sənətinin bütün sahələrində özünü çox 
məharətlə göstəribdir. «Sevil» operası... Xatırlayıram, 1953-cü ildə bizim opera və balet teatrında «Sevil» 
operasının premyerası idi. Təbiidir ki, mən orada idim. Mən Rəşid Behbudovun belə mərasimlərinin çoxuna 
gedirdim. Fikrət Əmirovun yazdığı «Sevil» operası çox böyük təsir bağışladı. Onu da demək istəyirəm ki, 
Üzeyir Hacıbəyovun yazdığı «Koroğlu» operasından sonra da Azərbaycanda opera janrında əsərlər yaranıbdır. 
Amma ondan sonra «Sevil» operası qədər çox dəyərli, yüksək musiqiyə, professional musiqiyə malik olan opera 
olmamışdır.  
Bu bəlkə də mənim subyektiv fikrimdir. Ancaq hesab edirəm ki, bu, həqiqətə yaxındır. Rəşid Behbudov 
orada Balaş rolunu çox məharətlə ifa etdi. Biz Cəfər Cabbarlının «Sevil» pyesini çox yaxşı bilirdik. Gənclik 
vaxtlarımda bizim teatrlarda «Sevil» pyesini tamaşaya çox qoyurdular. Ona görə də Cəfər Cabbarlının yaratdığı 
«Sevil» pyesi bizim beynimizdə bir dram əsəri kimi qalmışdı. Amma eyni zamanda onun dram xüsusiyyətini 
saxlayaraq, opera yaratmaq, əlbəttə ki, bizim böyük bəstəkarımız Fikrət Əmirovun ən uğurlu nailiyyətlərindən 
biridir. «Sevil» operası o vaxt çox böyük əks-səda yaratdı və uzun müddət də səhnədə idi. Son vaxtlarda da 
səhnədə olmuşdur. 
O vaxt da mən düşünürdüm və indi bu düşüncələrim haqqında demək istəyirəm. Mənə belə gəlir ki, Üzeyir 
Hacıbəyov «Koroğlu» operasını yazarkən – məlumdur ki, o, bir xeyli müddət bu operanın yazılmasına 
hazırlaşıbdır – böyük sənətkarımız Bülbülü nəzərdə tutubdur. Bülbül və Koroğlu rolu... Elə bil ki,  Koroğlu rolu 
Bülbül üçün yaranıbdır.  Ona görə də Koroğlu əsəri o vaxtdan, 1938-ci ildən indiyə qədər səhnədədir. Bundan 
sonra da səhnədə olacaqdır. Yeni-yeni ifaçılar meydana çıxır. Çox gözəl opera və vokal ustaları meydana çıxır 
və Koroğlu rolunu ifa edirlər. Amma hamısı çalışır ki, o rolu Bülbül kimi ifa etsin. Çünki bizim hamımızın 
hafizəsində, beynimizdə Koroğlu həmin səhnədə, atın üstündə Bülbülün gözəl, məlahətli səsi ilə həkk 
olunubdur.  
Eləcə də Fikrət Əmirov «Sevil» operasını yazarkən... Əgər Rəşid Behbudov olmasaydı, bəlkə də o, «Sevil» 
operasını yaza bilməzdi, yəni yazardı, amma onu ictimaiyyətə, insanlara, cəmiyyətə o səviyyədə təqdim edə 
bilməzdi.  
Beləliklə, mən dedim, Rəşid Behbudovun yaradıcılığı çoxşaxəlidir. Estrada, ondan sonra xalq mahnılarının 
müasirləşdirilməsi və estrada vasitəsilə çox gözəl ifa olunması.  
«Arşın mal alan» daim yaşayacaqdır. Mən indi bu filmin kadrlarına baxdım. Çox təəssüf etdim ki, vaxt 
keçdikcə o kadrlar köhnəlir. Mən hesab edirəm ki, bizim Mədəniyyət Nazirliyi və bu sahə ilə məşğul olan başqa 
təşkilatlarımız gərək belə ölməz əsərləri bərpa etsinlər. Kitab daim yaşayır, ancaq film də daim yaşamalıdır,  
indi müasir texnika, texnologiya imkan verir ki, onlar əvvəl yarandıqları kimi bərpa edilsin. Bunu mütləq etmək 
lazımdır.  
«Arşın mal alan» Azərbaycan mədəniyyəti tarixinin ən böyük nailiyyətlərindən biridir. Ona görə o film 
yaşamalıdır. O film yaşamalıdır ki, Üzeyir Hacıbəyovun nə qədər böyük insan olduğunu gələcək nəsillər də 
görsün. Rza Təhmasibin nə qədər böyük rejissor olduğunu görsün. Rəşid Behbudovun nə qədər istedadlı 
müğənni olduğunu gələcək nəsillər görsün. Biz mütləq bunu etməliyik. Biz bunların hamısını görmüşük. Amma 
gələcək nəsillər haqqında düşünmək lazımdır. Mütləq düşünmək lazımdır.  
Mən Rəşid Behbudovun yaradıcılığı haqqında bəzi fikirlərimi bildirdim. Amma xatirələrim də çoxdur. 
Mənim onunla şəxsi dostluq münasibətim vardı. Hələ Azərbaycanın rəhbəri olmazdan xeyli əvvəl onunla şəxsi 
münasibətim, dostluğum vardı. Bu dostluqda məni ona bağlayan onun gözəl sənəti idi. O isə nədənsə, mənə də 
müəyyən qədər, hansı səbəblərə görəsə çox hörmət edən bir insan idi. Hələ o vaxt ki, mən respublikanın 
rəhbərliyində deyildim.  
134 
 
Xatirimdədir, bir dəfə – indi «Şəhriyar» klubu adlanır, orada – xaricdən gəlmiş hansısa məşhur müğənninin 
konserti vardı, mən konsertə getmişdim. Orada kiçik bir loja var, onda mən artıq Dövlət Təhlükəsizliyi 
Komitəsinin sədri idim, yaxud ondan əvvəl idi, hər halda, 60-cı illərin ortaları, bəlkə də əvvəli idi. Rəşid də 
orada idi. Bir yerdə dinlədik. Sonra oradan çıxdıq, piyada gedirdik. Rəşid, bilirsiniz, dənizkənarı evdə yaşayırdı, 
mən isə, yəqin bilirsiniz harada yaşamışam. Azərbaycan prospekti ilə Bülbül prospektinin kəsişdiyi yerdə, tində 
bir ev var, orada yaşayırdım, üçotaqlı mənzilimiz vardı.  
Oradan keçirdik, dedim, Rəşid, gedək bir çay içək. Dedi ki, çox məmnuniyyətlə. Bizim evə qalxdıq, oturduq, 
çay içdik, söhbət etdik. Mənim həyat yoldaşım mərhum Zərifə xanım bizə xidmət etdi. Mən Rəşidə bir neçə 
mahnı haqqında öz fikrimi dedim. Nədənsə, birdən mən ondan soruşdum ki, sən  nə üçün Rauf Hacıyevin 
«Azərbaycan» mahnısını indiyədək oxumursan? O dedi ki, nədənsə heç düşünməmişəm. Dedim, o mahnını sən 
bilirsən? Dedi ki, əlbəttə, bilirəm. Zərifə xanım oturdu, pianoda onu çaldı. Rəşid başladı bu mahnını bir balaca 
oxumağa. Bundan 10–15 gün keçəndən sonra o mənə telefon etdi və dedi ki, bu mahnı artıq hazırdır. O mahnı 
bu gün, mən bu səhnəyə qalxmazdan öncə burada filmdə səsləndi. Çox gözəl bir mahnıdır. Rauf Hacıyevin şair 
Ənvər Əlibəylinin sözlərinə yazdığı mahnıdır.  
O mahnını çoxları oxuyurdu. Amma onu Rəşid kimi o vaxt da  heç kim oxumayıbdır, bu gün də heç kəs 
oxuya bilmir. Necə ki, Bülbül oxuduğu kimi, indi heç kəs oxuya bilmir. Necə ki, Rəşid oxuduğu kimi, indi heç 
kəs oxuya bilmir.  
Müslüm Maqomayev bizim aramızdadır. Bu gün bu konserti təşkil edənlərdəndir. Amma «Azərbaycan» 
mahnısını – sözləri bizim böyük şairimiz Nəbi Xəzrinindir, musiqisi Müslüm Maqomayevin özününküdür – 
onun kimi heç kim oxumur. Ona görə də bizim müğənnilər heç onu oxumağa çalışmırlar. Çünki o mahnı 
Müslüm Maqomayevin ifası kimi bizim beynimizdə qalıbdır. O mahnını onun kimi heç kəs bu gün də oxumur, 
gələcəkdə də oxumayacaqdır. Bu da vaxtilə, 70-ci illərdə yaranmış bir mahnıdır. Müslüm Maqomayev də 
mənim yaxın dostlarımdan biridir və onun gənc vaxtlarından ona yaşca böyük bir insan kimi, mən çox 
himayədarlıq etmişəm. 1974-cü, ya da 1975-ci il idi, o həmin mahnını bu salonda birinci dəfə oxudu, sonra da 
onun notları üzərində yazdı ki, «sənə ithaf edirəm». Mən dedim ki, bunu sən heç kimə demə. Mən bunu qəbul 
edirəm, evdə saxlayacağam. Çünki sovet vaxtında belə şeylər çox böyük qısqanclıq yarada bilərdi. Qısqanclıq 
yaradardı ki, Müslüm Maqomayev kimi böyük bir müğənni Heydər Əliyevə mahnı ithaf edibdir. Amma indi 
bunu açıram. Çünki indi mümkündür.   
Rəşid Behbudov insan kimi də çox maraqlı bir insan idi. Yəni çoxları onu səhnədə görübdür, amma mən 
onunla bir yerdə çox olmuşam. Adi şəraitdə də. 1970-ci ildə –  mən bir il idi ki, Azərbaycana rəhbər seçilmişdim 
– biz böyük bir nümayəndə heyəti ilə Qazaxıstana getdik. O vaxt Qazaxıstanın 50 illik yubileyi qeyd olunurdu. 
SSRİ-nin rəhbəri Brejnev oraya gəldi. Ona görə də bütün müttəfiq respublikaların birinci şəxsləri ora gəlmişdi. 
Bu, Azərbaycanın rəhbəri kimi, başqa yerə mənim ilk səfərim idi. Mən nümayəndə heyətinə Rəşid Behbudovu 
da saldım. O vaxt o həm müğənni idi, həm də SSRİ Ali Sovetinin deputatı idi, tanınmış bir adam idi. Mən 
nümayəndə heyətinin tərkibinə onu salaraq, birincisi, ona öz dostluq münasibətimi göstərdim, ikincisi də, dedim 
ki, elə bu bizim nümayəndə heyətini daha da bəzəyəcəkdir. Çünki onu bizdən daha çox, yaxşı tanıyırlar.  
Oraya getdik. Harada bir yerdə olurduqsa, hamı «Rəşid Behbudov, Rəşid Behbudov, Rəşid Behbudov» – 
deyirdi. Onda mən gördüm ki, kiçikdən böyüyə qədər hamı ona nə qədər məhəbbət bəsləyir.  
Bir yerdə, bir oteldə yaşayırdıq. Bir gün axşam gəldik yemək yeməyə. Bilirsiniz  ki, Qazaxıstanda at əti ən 
mötəbər yeməklərdən biridir. At ətindən mən yedim. Dedim ki, Rəşid, sən də ye. Dedi bu nədir? Dedim bu çox 
gözəl quzu ətidir. Rəşid böyük həvəslə götürüb yedi. Qurtarıb ayağa duranda, dedim, Rəşid, bildin ki, sən nə 
yedin? Dedi yox, sən dedin ki, quzu ətidir. Dedim ki, sən at əti yemisən. O çox pərişan oldu, birtəhər oldu... Sən 
niyə bunu etdin, filan etdin... Məndən narazı oldu. İndi bağışlayın, üzr istəyirəm, olan şeyləri deyirəm, sonra 
gedib öz otağında qusmuşdu. Yəni, bax, bu millilik də onda var idi. Öz millətinə xas olmayan bir şeyi, yeməkdə 
də olanda, o,  qəbul edə bilmirdi.  Mən ondan çox soruşardım: sən nə yeyirsən? Deyirdi ən çox sevdiyim 
dovğadır. Yəni, elə hər gün dovğa yeyirsən? Deyirdi ki, hər gün dovğa yeyirəm. Onun xanımı burada oturubdur, 
bəlkə o məndən yaxşı bilir. Amma mən onun dediyi sözləri deyirəm.   
Sonra Rəşid bu Mahnı Teatrını yaratmağa başladı. Onun da çətinlikləri vardı. Bilirsiniz, insan həyatdan 
gedəndən sonra onun qiyməti daha da artır. İnsanlar daha da obyektivləşirlər. Amma o vaxt onun da problemləri 
vardı. Bizim mədəniyyət aləmində, bilirsiniz ki, qısqanclıq var, filan var, peşməkan var... Qısqanclıq ola bilər. 
Amma Rəşid Behbudov kimi bir adama qısqanclıq etmək, bu ağılsızlıqdır. Çünki qısqanclıq edəndə, sən heç 
olmasa, özünə bərabər, ya özündən bir pillə yuxarı adama qısqanclıq et. Qısqanclıq edən adam, elə bil ki, özünü 
böyük, ən yüksək mərtəbədə duran bir şəxsiyyətlə müqayisə edir və qısqanclıq edir. Ona görə də onun belə 
problemləri olurdu. Bəzən mənə şikayət edirdi. Ancaq hər dəfə mən bütün bu problemlərinin həll olunmasında 
ona kömək edirdim. Ona görə yox ki, mənim onunla şəxsi münasibətim vardı, ona görə ki, o, Azərbaycan üçün 
ən dəyərli insanlardan biri idi.  
Mahnı Teatrını yaradarkən deyirdi ki, mənə bir bina lazımdır. Dedim ki, get tap, harada əlverişli bina olsa, 
səni təmin edək. Yaxud, dedim yeni bir bina tikək. Dedi yox. Gedib indiki bu binanı göz altına aldı. Gəlib mənə 
135 
 
dedi. Orada da hansısa bir layihə institutu yerləşirdi. Öyrəndim ki, elə onlar üçün də ora darısqaldır. Amma o 
oranı bəyəndi. Mən layihə institutunu oradan köçürdüm, oranı təmir etdirdim. İndi Rəşid Behbudov adına 
Mahnı Teatrı oradadır. Çox da gözəldir, böyük deyil, amma çox yığcamdır, elə bil ki, Rəşidin ruhu həmişə 
oradadır.  
Mən son illər, Moskvada olarkən də bəzən o, Ali Sovetin sessiyalarına gələndə görüşürdük. Amma sonra 
mənim onunla əlaqəm kəsildi. Təbiidir, onun həyatdan köçməsi bizim hamımızı çox kədərləndirdi, məyus etdi. 
Ancaq o həyatdan getməyibdir. O yaşayır, bizim qəlbimizdə yaşayır, onun sənəti yaşayır, onun mahnıları 
yaşayır. Bu gün, bu xatirə gecəsini keçirərək biz onun xidmətlərini, Azərbaycan dövlətinin, müstəqilliyinin 
onuncu ildönümündə bir daha yad edirik. Sağ olun.      
 
   
Xatirə gecəsi baĢa çatdıqdan sonra səhnə arxasında  
incəsənət xadimləri və tədbirin  
iĢtirakçıları ilə görüĢ 
 
H e y d ə r   Ə l i y e v: Çox gözəl çıxış etdiniz. Ümumiyyətlə, bugünkü gecə Rəşidin xatirəsinə layiq bir 
xatirə gecəsidir. Bilirəm ki, bunu bir müddətdir hazırlayırdınız. Onun xatirəsinə layiqli bir töhfədir. Mən hiss 
etdim ki, hər biriniz çox ürəkdən, səmimi-qəlbdən bu xatirə gecəsini keçirməyə çalışdınız. 
Rəşid Behbudov nadir bir şəxsiyyət idi. Onun haqqında hamı – siz də, mən də danışdıq. Amma eyni 
zamanda, sizin hər biriniz də çox böyük şəxsiyyətsiniz. Zaman gələcək, vaxt gələcək – Allah etsin ki, hələ bu, 
çox uzun vaxtdan sonra olsun – sizin haqqınızda xatirə gecələri keçiriləcəkdir. Amma bizim haqqımızda yox. 
Mən bu gün oradakı çıxışımda dedim, adətən, ən böyük bir ixtira edən alimi bəlkə də dünyada çoxları tanımır. 
Amma incəsənət xadimlərini, mədəniyyət xadimlərini hamı tanıyır. Mən bir daha sizə təşəkkür edirəm. 
SSRİ xalq artistləri Müslüm Maqomayev və Tamara Sinyavskaya onlara göstərdiyi diqqət və qayğıya, yaradıcı-
lıqlarına verdiyi yüksək qiymətə görə prezident Heydər Əliyevə incəsənət ustaları adından dərin 
minnətdarlıqlarını bildirdilər.  
 
 
 
 
136 
 
 
 
 
XALQ ARTĠSTĠ RAMĠZ MUSTAFAYEVƏ  
 
Hörmətli Ramiz Mustafayev! 
Sizi – müasir Azərbaycan bəstəkarlıq məktəbinin görkəmli nümayəndəsini 75 illik yubileyiniz 
münasibətilə səmimi- qəlbdən təbrik edirəm.  
Siz musiqi mədəniyyətimizin inkişafında böyük xidmətləri ilə musiqi aləmində nüfuz qazanmış, öz sözü, öz 
dəst-xətti olan sənətkarlardansınız. Tükənməz xalq musiqisindən bəhrələnən yarım əsrlik yaradıcılığınız 
formaca bütövlüyü və rəngarəngliyi, məzmunca dolğunluğu və kamilliyi ilə, musiqinin bütün janrlarını əhatə 
etməsi ilə səciyyələnir. Yüksək zövq və böyük istedadla bəstələdiyiniz əsərlər musiqi tariximizə əbədilik həkk 
olunaraq sizə minlərlə dinləyicinin məhəbbətini qazandırmışdır. Ölkəmizin hüdudlarından kənarda da 
müvəffəqiyyətlə ifa edilən opera, operetta, oratoriya, kantata, vokal-simfonik poema, mahnı və romanslarınız 
böyük fitri istedadınızı, musiqinin mahir bilicisi olmağınızı hərtərəfli nümayiş etdirir və dinləyicilərə vətən 
sevgisi, mənəvi saflıq, incə duyğular aşılayır. Son dövrlərdə xalqımızın ən ağrılı problemi olan Qarabağ 
hadisələri mövzusunda yazdığınız əsərlər Vətən qarşısında, onun azadlığı yolunda gördüyünüz ən dəyərli 
işlərinizdəndir.  
Azərbaycanda xor musiqisinin təşəkkül tapıb inkişaf etməsi sahəsində əməyiniz yüksək qiymətə layiqdir. 
Xor üçün bəstələdiyiniz əsərlər, işlədiyiniz yüzlərlə xalq mahnısı, qırx ildən artıq bir dövr ərzində rəhbərlik 
etdiyiniz Azərbaycan Televiziyası və Radiosu xorunun fəaliyyəti ölkəmizdə bu janrın inkişafı üçün çox səmərəli 
olmuşdur. Respublikamızda neçə-neçə peşəkar musiqiçi kadrlar nəslinin yetişdirilməsində sizin bəstəkar-
pedaqoq kimi də böyük xidmətləriniz vardır. 
Pərəstişkarlarınız sənət yollarında zəngin təcrübə toplamış istedadlı bəstəkar kimi, sizdən yeni-yeni əsərlər 
gözləyirlər. Ümidvaram ki, musiqi mədəniyyətimizin daha da inkişaf etdirilməsi üçün təcrübə və bacarığınızı 
bundan sonra da sərf edərək onları yeni-yeni töhfələrlə sevindirəcəksiniz. 
Sizə uzun ömür, möhkəm cansağlığı və səmərəli fəaliyyətinizdə uğurlar diləyirəm. 
  
      HEYDƏR ƏLIYEV  
   Azərbaycan Respublikasının Prezidenti  
 
Bakı şəhəri, 15 oktyabr  2001-ci il    
 
 
 
137 
 
 
 
 
UKRAYNANIN XARĠCĠ ĠġLƏR NAZĠRĠ  
ANATOLĠ ZLENKO BAġDA OLMAQLA  
BU ÖLKƏNĠN NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
16 oktyabr 2001-ci il 
 
H e y d ə r   Ə l i y e v: Hörmətli cənab nazir! Mən Sizi Azərbaycanda salamlayıram və şadam ki, 
Azərbaycan Xarici Işlər nazirinin dəvəti ilə bu rəsmi səfəri etdiniz. Bu, Ukrayna ilə Azərbaycan arasında 
münasibətləri daha da inkişaf etdirir və möhkəmləndirir. Biz hesab edirik ki, Ukrayna ilə münasibətlərimiz, 
ümumən, çox yaxşıdır. Bizim bütün sahələrdə əməkdaşlığımız var. Biz Ukraynanı özümüzə dost ölkə sayırıq və 
dostluq münasibətlərimiz xüsusi xarakterə malikdir. Ona görə də belə vaxtaşırı məsləhətləşmələrin, görüşlərin 
təcrübə mübadiləsi üçün, hansısa mövqelərin razılaşdırılması üçün, öz işimizi tərəfdaşlarımızın  işi ilə 
tutuşdurmaq üçün, şübhəsiz, böyük əhəmiyyəti var. Odur ki, mən sizin səfərinizi çox mühüm hadisə hesab 
edirəm. 
Leonid Daniloviç Kuçma ilə aramızda  şəxsi dostluq münasibətləri var və biz görüşürük. Deyə bilmərəm ki, 
tez-tez görüşürük, lakin müxtəlif beynəlxalq forumlarda, MDB-nin iclaslarında az görüşmürük. O bir neçə dəfə 
təşəbbüs göstərdi və biz Yaltada həm GUÖAM ölkələrinin, həm də Qara Dəniz İqtisadi Əməkdaşlıq Təşkilatı 
ölkələrinin zirvə toplantılarında görüşdük. Bütün bunlar Ukraynanın və Azərbaycanın siyasətinin əməkdaşlıq 
baxımından necə olduğunu göstərir.  
Lakin bununla bərabər, şübhəsiz ki, prezidentlərin görüşləri özlüyündə ən yüksək səviyyədə olan görüşlərdir. 
Onların, ümumən, münasibətlər üçün böyük əhəmiyyəti var. Ancaq müxtəlif səviyyələrdə digər ünsiyyətlər, 
görüşlər prezidentlərin tutduqları prinsipial mövqelərin müvafiq nazirliklər, baş idarələr, təşkilatlar tərəfindən 
konkret işlərdə gerçəkləşdirilməsi üçün, təbii ki, vacibdir. 
Ona görə də səfərinizdən məmnun qaldığımı bir daha bildirirəm. Ümidvaram ki, artıq müfəssəl söhbətlər 
keçirə bilmisiniz və Sizi  hələ bu gün də qarşıda görüşlər gözləyir. Zənnimcə, bütün bunlar qarşılıqlı surətdə 
faydalı olacaqdır. 
A n a t o l i   Z l e n k o:  Cənab Prezident, sağ olun. Ömrümdə ilk dəfə Azərbaycanda və təbii ki, onun 
paytaxtı Bakıda olmaqdan xüsusi məmnunluq duyuram. Ona görə də həmkarım cənab Quliyevin dəvəti ilə 
burada səfərdə olmağımdan və Azərbaycana ilk dəfə gəlmək imkanından ikiqat məmnunluq hissi keçirirəm. 
Bakı şəhərindən aldığım ilk təəssürat çox xoşdur. Mən əvvəllər burada olmamışam, lakin çoxlu yeni binalar 
görürəm. Ölkə  inkişafdadır və paytaxt da inkişaf edir. Çox xoşdur ki, dövlətinizin inkişafı sahəsində müsbət 
proseslər gedir. Bunu təsdiq etmək bizim üçün çox xoşdur, çünki biz strateji tərəfdaşlığımızı inkişaf etdiririk. 
Onu da demək istərdim ki, mənim səfərim strateji tərəfdaşlığımızı konkret məzmunla dolğunlaşdırmaq üçün 
əlavə imkanlar axtarışı ilə də bağlıdır. Mənim cənab Quliyevlə bugünkü görüşüm, danışıqlarımız göstərir ki, bir 
çox məsələlərdə, hətta deyərdim, bütün məsələlərdə mövqelərimiz əslində uyğun gəlir.  
Sizin kimi, biz də belə bir faktı vurğulayırıq ki, Sizinlə Leonid Daniloviç Kuçma arasında yaranmış dostluq 
münasibətləri sayəsində biz ikitərəfli münasibətlərimizin genişlənməsinə və dərinləşməsinə dair müxtəlif 
təkliflər irəli sürmək baxımından özümüzü sərbəst, rahat hiss edirik. Cənab Prezident, bu gün mən sizin böyük 
bayramınız – Azərbaycan Respublikasının müstəqilliyinin 10-cu ildönümü ərəfəsində Ukrayna prezidenti cənab 
Kuçmanın ən xoş təbriklərini və arzularını yetirmək, o cümlədən də yazılı şəkildə yetirmək istərdim.  
Nə demək istərdim? Bu gün biz cənab Quliyevlə ikitərəfli münasibətlərimizin vəziyyətini müzakirə etdik. 
Onlar siyasi, iqtisadi və mədəni-humanitar sahələrə aid idi. Konsulluq işimizin bəzi məsələləri də müzakirə 
olundu. Biz hazırda dünyada baş verən hadisələr baxımından beynəlxalq siyasət məsələlərinə də toxunduq.  
Siyasi sahəyə gəldikdə, demək istərdim ki, bu gün biz Sizin cənab Kuçma ilə imzaladığınız müqaviləyə dair 
təsdiqnamələri mübadilə etdik. Demək olar ki, diqqətimizi ikitərəfli münasibətlərimizin perspektivinin 
xarakterini müəyyənləşdirən bu baza sənədinin yerinə yetirilməsi üzərində cəmləşdirməyimiz üçün geniş 
fəaliyyət meydanı, sahəsi açılmışdır. Bu gün biz sizin Gənclər, Idman və Turizm nazirinizlə turizm və idmanın 
inkişafına dair yeni saziş imzaladıq, konsulluq konvensiyası haqqında protokol da imzalandı. Bu gün biz 
münasibətlərimizin müqavilə-hüquqi bazasını zənginləşdirdik. Bizim tərəfimizdən konsulluq məsələləri 
barəsində bəzi təkliflər irəli sürüldü, vətəndaşlarımızın gediş-gəlişi məsələlərini tənzimləmək üçün, istər sizin 
ölkənizin, istərsə bizim ölkəmizin vətəndaşlarının mənafelərinin qorunmasının hüquqi əsası üçün ayrı-ayrı 
138 
 
sazişlərin işlənib hazırlanmasına dair bir sıra təkliflər var. Düşünürəm ki, biz bu məsələləri iş prosesində həll 
edəcəyik.  
Deməliyəm ki, iqtisadi əməkdaşlıq sahəsi bizdə daha çox narahatlıq doğurur. Ölkələrimiz arasında əmtəə 
dövriyyəsinin həcmi böyük deyil, bu gün istər Azərbaycanda, istərsə də Ukraynada olan potensial imkanlara əsla 
uyğun gəlmir. Əlbəttə, bu, müəyyən narahatlığa səbəb olur. Odur ki, ticarətin həcminin genişlənməsi üçün 
səfirliklərimiz, nazirliklərimiz səy göstərməlidirlər. Zənnimcə, üzərində düşünülməli məsələlər var. 
Sizə deyim ki, bu sahəyə maraq göstərildiyinə görə məni bizim bir qrup sahibkar və sənayeçimiz müşayiət 
edir. Onlar da nazirliklərdə, müxtəlif şirkətlərdə görüşlər keçirəcək və bu görüşlər zamanı iqtisadi əməkdaşlığın 
məhz həmin sahəsini inkişaf etdirmək üçün zəruri olan əlaqələr axtaracaqlar. Mənə elə gəlir ki, bu, əlaqələrin 
genişlənməsinə müəyyən dərəcədə təkan verə bilər. Nümayəndə heyətimizin tərkibini müəyyənləşdirərkən 
qarşıma məhz belə məqsəd qoymuşdum.   
O ki qaldı mədəniyyət sahəsinə, bildiyiniz kimi, Ukraynada Azərbaycan mədəniyyəti günləri keçirilmişdir. 
İndi biz Azərbaycanda Ukrayna mədəniyyəti günləri keçirilməsini planlaşdırırıq. Biz bu tədbiri gələn ilin mart, 
yaxud may ayı üçün nəzərdə tutmuşuq. Bu baş tutsa, biz çox minnətdar olardıq. 
Cənab Prezident, demək istərdim ki, indi iqtisadi inkişafımız yaxşı vəziyyətdədir. Məhsul yaxşıdır, istehsal 
sahəsində göstəricilər yaxşıdır, ümumi milli məhsulun göstəricisi yaxşıdır, inflyasiya aşağıdır. Beləliklə, 
ölkəmizin daha da inkişaf etməsi üçün, sərmayələrin cəlb olunması üçün yaxşı zəmin var. Ölkədə işlər yaxşı 
getdikdə, bizimlə də başqa cür rəftar edirlər. İl yarım ərzində Beynəlxalq Valyuta Fondu, Dünya Bankı 
tərəfindən heç bir tranş ayrılmadı. Deyərdim ki, indi bu məsələlər tənzimlənmişdir və biz bu tranşları alırıq və 
ilin sonunadək alacağıq. Söhbət iqtisadi islahatlar üçün BVF tərəfindən 600 milyon dollardan artıq və inzibati 
islahatlar üçün Dünya Bankı tərəfindən təxminən 250 milyon dollar vəsait ayrılmasından gedir. Biz BVF xətti 
ilə vəsait alırıq, Dünya Bankı xətti ilə isə hələlik almırıq, çünki orada prosedurdan keçmək lazımdır. 
H e y d ə r   Ə l i y e v: İnzibati islahatlar üçün 250 milyon dollar? Belə çox?  
A n a t o l i   Z l e n k o: Orada bank sistemində və digər sahələrdə geniş kompleksdə işlər aparılması 
nəzərdə tutulur. Mən, ümumən, inzibati islahatlar deyirəm.  
H e y d ə r    Ə l i y e v: Sizə çox verirlər.  
A n a t o l i   Z l e n k o: Böyük dövlətdir. Lakin hesablasaq, bu qəpik-quruşdur, özünüz başa düşürsünüz. 
Sizə deyim ki, müstəqillik illəri ərzində bizim iqtisadiyyatımıza təxminən 4 milyard dollar məbləğində sərmayə 
qoyulmuşdur. Bu bizim ölkəmiz üçün çox böyük pul deyil, bu çox azdır.  
H e y d ə r   Ə l i y e v: Böyük pul deyil, lakin sizin özünüzün iri müəssisələriniz var, onlar işləyirlər, məhsul 
buraxırlar.  
A n a t o l i   Z l e n k o:  Cənab Prezident, bu yaxınlarda mən regionlara səfər etdim və bir neçə müəssisədə 
oldum. Artıq özəlləşdirilmiş müəssisələr nümunəvidirlər. Mən Odessada, Zaporojyedə olmuşam.  
H e y d ə r   Ə l i y e v: Yerli sabihkarlar özəlləşdiriblər, yoxsa xaricilər?  
A n a t o l i   Z l e n k o: Xaricilər. Rusiyanın «LUKoyl» şirkəti Odessadakı neft emalı zavodunu 
özəlləşdirmişdir. Fəhlələrdən soruşanda ki, onların əməkhaqqı nə qədərdir, cavab verirlər ki, 322 dollar. Sosial 
şəraitdən, sərmayə öhdəliklərinin yerinə yetirilməsindən danışırlar. Mən Zaporojyedə bir müəssisədə oldum. O, 
Qərbdən gəlmiş sərmayədarındır. Onlar istehsalın fəlsəfəsini tamamilə dəyişirlər. Mən hələ istehsalat 
mədəniyyətini demirəm, o, tamam başqadır. Adamlar bundan razıdırlar. Bizdə bu proses davam edir. Çox 
sürətlə olmasa da, gedir. Deməliyəm ki, Leonid Daniloviç buna lazımi diqqət yetirir, amma tələsmir, hər şeyi 
götür-qoy edir. Məsələn, biz vilayət enerji qovşaqlarını özəlləşdirməyə başladıq və hansısa mərhələdə hiss etdik 
ki, bu sahəni çox ucuz vermişik. İndi düşünürük ki, nə yolla daha çox mənfəət əldə edək. Yeni alıcılar axtarırıq. 
Hər halda, vilayət energetikasından danışanda burada amerikalılar var, slovakiyalılar var. Slovakiyalılar çox 
alıblar.  
H e y d ə r    Ə l i y e v: Slovakiya? Onların imkanı var?  
A n a t o l i   Z l e n k o:  Cənab Prezident, təsəvvür edin ki, kiçik bir ölkədir, amma böyük məbləğdə pul 
qoymuşdur. Onlar fransızlarla birlikdə tenderdə iştirak etdilər. Lakin  Fransa şirkəti pulun hamısını ödəmədi və 
slovaklar  satın aldılar. Bu yaxınlarda fransızlarla söhbətim oldu. Onlar qayıtmaq istəyir, başa düşürlər ki, səhv 
etmişlər və qayıtmaq istəyirlər. Bizdə özəlləşdirmə prosesi gedir. Ümumiyyətlə, iri müəssisələrdə, məsələn, əgər 
siz Xarkovdakı və Zaporojyedəki tank zavoduna, təyyarə və ya metallurgiya zavodlarına getsəniz, görərsiniz ki, 
orada on minlərlə adam işləyir.  
H e y d ə r   Ə l i y e v: Onlar indi tam gücü ilə işləyir?  
A n a t o l i  Z l e n k o: Bəli. Mən bu yaxınlarda ―Zaporojstal‖da oldum, onlar tam gücü ilə işləyirlər. 
Marten sexlərinin hamısı işləyir. Mən qubernatora deyirəm ki, axşamlar nəfəs almaq olmur. O isə cavab verir, sız nə 
danışırsınız, görsəm ki, borulardan birindən tüstü çıxmır, dərhal oraya gedirəm.  
H e y d ə r   Ə l i y e v: Onlar hələ özəlləşdirilməyib? 
A n a t o l i   Z l e n k o: Xeyr, onlar hələ dövlət müəssisələridir, səhmləşdirilibdir. Onlar tam gücü ilə 
işləyir, onlarda hər şey qaydasındadır. Əlbəttə, yeni idarəçilik sistemi işə yeni münasibət tələb edir. Direktorlar 
139 
 
bütün bunlara uyğunlaşmağa çalışırlar, hərçənd onların hamısı köhnə məktəbin nümayəndələridir, amma nə 
etmək olar, həyat tələb edir. Sizə deyim ki, «Zaporojstal» zavoduna və motor istehsalı üzrə iki iri zavoda 
səfərim mənə çox xoş təsir bağışladı. Onlar çox yaxşı  işləyir. Bu zavodlar öz məhsulunu 92 ölkəyə göndərir. 
Problemləri də var, lakin onlar həll edilir. 
Cənab Prezident, demək istəyirəm ki, inkişaf var, amma bir daha deyim ki, bəlkə də ləng inkişaf edir. Lakin 
insanların ovqatında böyük dəyişikliklər olduğu duyulur. Bununla belə, hələ həll edilməli olan problemlər 
çoxdur. Leonid Daniloviç çalışır ki, parlament torpaq haqqında qanun qəbul etsin. Bu, Leonid Daniloviç ikinci 
dəfə seçildikdən dərhal sonra  verdiyi fərmanla tənzimlənir.  
İndi belə qanunun üstünlüklərini göstərmək üçün kütləvi informasiya vasitələrində təbliğati iş gedir. Fermer 
təsərrüfatları getdikcə çoxalır. Leonid Daniloviç çox fəxr edir ki, onun tədbirləri sayəsində bu il biz kənd 
təsərrüfatı məsələlərinə qarışmadıq. Bir diqqət yetirin, cari ildə bu sahədə nə kimi nəticələr əldə edilmişdir. 
H e y d ə r   Ə l i y e v: Nə qədər taxıl yığmısınız?  
A n a t o l i   Z l e n k o: Təxminən 40 milyon ton. Bizdə qarğıdalı əkinləri də var və sair. Bir sözlə, məhsul 
boldur.  
H e y d ə r   Ə l i y e v:  Məncə, əvvəllər sizdə bu qədər məhsul olmayıbdır. 
A n a t o l i   Z l e n k o: 10 ildə ilk dəfə olaraq bu qədər məhsul yığılmışdır.  
H e y d ə r   Ə l i y e v: Axı mən sizin keçmişdə nə qədər məhsul götürdüyünüzü bilirəm. 
A n a t o l i   Z l e n k o: Heydər Əliyeviç, deyim ki, sovet dövründə rekord səviyyə 1975-ci ildə əldə 
edilmişdi, onda 55 milyon ton taxıl yığılmışdı. O vaxt Sovet İttifaqı idi, o vaxt bütün ölkə işləyirdi. Indi isə biz 
təxminən 40 milyon ton məhsul yığırıq. 
H e y d ə r   Ə l i y e v: Bu əladır. 
A n a t o l i  Z l e n k o: Kənd təsərrüfatının bu sahəsinə indi də böyük diqqət yetirilir. Nazirlər Kabinetinin 
son iclasında Baş nazir bildirdi ki, torpaqların təxminən 92 faizi payızlıq buğda üçün şumlanmışdır. Bu, böyük 
işdir. Əvvəllər necə problemlər olurdu? Yanacaqla bağlı və sair. İndi daxili sərmayələrdən istifadə edilir. Əgər 
əvvəllər bu sərmayələri kənd təsərrüfatının inkişafına yönəltmək mümkün olmurdusa, indi daxili sərmayələr 
buraya qoyulur. 
Sərmayəçilər hiss edirlər ki, burada risk minimumdur.  
H e y d ə r   Ə l i y e v: Siz taxılı ixrac edirsiniz?  
A n a t o l i    Z l e n k o: Bəli, əlbəttə. Bax, indi Aqrar Siyasət naziri məsələni belə qoyur ki, 10 milyon ton 
taxıl sataq. Biz onu tam həcmdə ixrac etməyə hələ hazır deyilik. Biz bu mexanizmə hələ tam bələd deyilik.  
H e y d ə r    Ə l i y e v: Sovet dövründə bu məsələ yox idi. İndi isə bazar axtarmaq lazımdır. Üstəlik, 
Avropada elə böyük bazar yoxdur. Çünki orada onların özləri çoxlu taxıl istehsal edirlər.  
A n a t o l i   Z l e n k o: Ona görə də indi qiymət qoyulur, sortlar müəyyənləşdirilir. Nazir mənə deyir ki, 
sən bir kömək elə. Mən isə deyirəm, axı bilmirəm, necə etmək lazımdır, axı bütün incəlikləri bilmək lazımdır. 
Hər halda, indi bu məsələ ilə məşğul olurlar, bu qədər taxıl ölkənin sərvətidir. Bu il biz şəkər çuğunduru 
sahəsində də yaxşı məhsul gözləyirik.  
H e y d ə r   Ə l i y e v: Təxminən nə qədər?  
A n a t o l i   Z l e n k o: Ötən il 1,5 milyon ton oldu. 
H  e y d ə r   Ə l i y e v: Bəs niyə belə az?  
A n a t o l i   Z l e n k o: Sovet dövründə bizdə rekord 5,5 milyon ton idi. İndi isə aşağı düşmüşdür.  
H e y d ə r   Ə l i y e v: Nədənsə mənim yadımda o dövrün daha yüksək rəqəmləri qalmışdır.  
A n a t o l i   Z l e n k o: Ukraynada 5,5 milyon ton olmuşdur. Bu, rekord idi. Sonra azalmağa başladı, 2,5 
milyon tona endi, 1,8 milyon ton oldu. Düşünürük ki, bu il 2 milyon tonu keçəcək, 2,3 və ya 2,4 milyon ton 
məhsul götürə bilərik. Demək çətindir, kimdən soruşsanız deyəcək ki, hava ilə bağlı müəyyən çətinliklər var. 
Çünki şəkərlilik müəyyən temperaturda əmələ gəlir. Bu məhsul ötən ilki göstəricini keçəcəkdir.  
Bu il günəbaxanla əlaqədar işlər bir qədər pis olacaqdır. Bu il kartof sarıdan da pis olacaqdır. Amma 
bütövlükdə hər şey yarxşıdır.  
O ki qaldı xarici əlaqələrimizə, xarici siyasətimizə və sair, məncə, indi Ukrayna ətrafında sağlam, sabit ab-
hava yaradılmışdır.  
Biz ötən illərdən fərqli olaraq, xüsusi qəsdlər, xüsusi ərazi iddiaları görmürük. Daxili siyasi vəziyyət, 
ümumən, sabitdir, hərçənd indi bu vəziyyət qarşıdakı parlament seçkiləri ərəfəsində narahat xarakter almağa 
başlayır. Seçkilər haqqında qanun hələ qəbul edilməyibdir və bu qanunun bəzi maddələri ilə bağlı problemlər 
var. Prezident veto qoymuşdur. Əvvəla, müddət sarıdan problemlər var. Ali Rada seçkiqabağı kampaniyaya 6 ay 
ayırmaq istəyir.  
H e y d ə r   Ə l i y e v: Niyə belə?  
A n a t o l i     Z l e n k o: Onlar belə qərara almışlar. Ona görə də prezident veto qoymalı olmuş və bu 
sənədi Avropa Şurasına ekspertizaya vermişdir. Avropa Şurasının apardığı ilkin ekspertiza prezidentin 
əsaslandırdığı müddəalarla uyğun gəlir. Qəti qərar Venesiya Komissiyasının ayın 19–20-də keçiriləcək iclasında 
140 
 
qəbul ediləcəkdir. Lakin artıq indinin özündə  parlamentdə söhbətlər, diskussiyalar gedir. Görünür, bu müddət, 
hər halda, azaldılacaqdır.  
Necə olacağını qabaqcadan söyləmək çətindir. Bəziləri ona meyllidir ki, seçkiqabağı kampaniya 90 gün, yəni 
üç ay çəksin, digərləri isə çalışırlar ki, bu, 120 gün davam etsin. Bax, belə bir vəziyyət yaranmışdır. Partiyalar 
barəsində bəzi mübahisəli müddəalar var. Prinsipcə isə, bizdə proporsional – majoritar sistemdir – 50/50. 
Əvvəllər parlament istəyirdi ki, bu, proporsional sistem üzrə 75, majoritar sistem üzrə isə 25 faiz olsun. İndi, 
deyəsən, 50/50 nisbəti üzərində dayanmışlar.  
Bilirsiniz ki, bizim Ali Radada 450 deputat var. Prezidentin ötən il keçirdiyi referendum gerçəkləşmədi. 
Parlament ona baxmadı. Orada 6, yaxud 5 müddəa vardı və ikinci palatanın yaradılmasından söhbət gedirdi. 
Lakin bu məsələyə baxılmır. Ona indiki parlament də baxmayacaqdır.  
Odur ki, növbəti parlamentə ümid bəsləyəcəyik. Leonid Daniloviçin proqnozlarına görə, seçkilər çətin 
keçəcək, asan olmayacaqdır. Seçkilər artıq ATƏT, Avropa Şurasının Parlament Assambleyası kimi, Avropa 
təşkilatlarının diqqətini cəlb etməyə başlamışdır. 
H e y d ə r   Ə l i y e v: Seçkilər nə vaxt keçiriləcəkdir? 
A n a t o l i   Z l e n k o: Martın 31-də. Az qalır. İndidən nə isə proqnozlaşdırmaq çətindir.  
Cənab Prezident, mən bir şey də əlavə etmək istərdim. Bu gün biz indi aktual olan terrorizmlə mübarizə 
məsələləri barəsində fikir mübadiləsi apardıq. Bilirəm ki, siz də, biz də öz hava məkanlarımızı təklif etmişik. 
Onlardan  artıq fəal istifadə edilir, hava məkanımızla, demək olar,  hər gün, 7–12 təyyarə uçur. Bunlar, əsasən, 
hərbi nəqliyyat və yanacaq dolduran təyyarələrdir. Biz GUÖAM çərçivəsində də  bəyanatla çıxış edərək, 
terrorizmi pisləmişik. Ukrayna bu məsələ barəsində NATO ilə də birgə bəyanat vermişdir. Biz bu məsələdə 
Avropa Birliyi ilə də həmrəy olduğumuzu bildirmişik. Təhlükəsizlik Şurasının üzvü olaraq da, öz mövqeyimizi 
bildirməyə çalışırıq. Leonid Daniloviç həmişə nəzərə çatdırır ki, biz kənarda qala bilmərik, amma hərbi 
əməliyyatlarda iştirak etməyəcəyik. Biz başa düşürük ki, bu böhrandır. Bəyan edirik ki, hərbi əməliyyatlar 
vəziyyətindən mümkün qədər daha tez çıxmaq və bu məsələnin siyasi, diplomatik, iqtisadi və humanitar 
vasitələrlə həlli yollarını axtarmağa başlamaq bizim üçün cox vacibdir. Çünki Sovet İttifaqının Əfqanıstandakı 
bütün təcrübəsi göstərir ki, bu, uzun sürəcək, ciddi və təhlükəli olacaqdır. Bu məsələ parlamentdə müzakirə 
edilərkən birmənalı fikir söylənildi ki, biz müharibə aparmırıq, koalisiyaya qoşulmağımız hansısa ölkəyə qarşı 
yönəldilməyibdir, əksinə, beynəlxalq terrorizmlə mübarizəyə yönəldilibdir. Beləliklə, parlament bu cür qərar 
qəbul etmişdir. Hərçənd, parlamentimizdəki sol partiyalar bu qərarı dəstəkləmirlər, lakin  onlar azlıq təşkil 
edirlər.  
Bilirəm ki, bu günlərdə prezident Buş Leonid Daniloviçə məktub göndərmiş və dəstəyinə görə ona təşəkkür 
etmişdir. 
Bizdə hər şey – yaxşı da var, pis də var. 
H e y d ə r    Ə l i y e v: Məlumata görə sağ olun. Mən sizin uğurlarınıza şadam. Sözümün əvvəlində dedim 
ki, biz Ukraynanı özümüzə çox yaxın, dost ölkə hesab edirik. Bizim strateji tərəfdaşlıq münasibətlərimiz var, 
birlikdə GUÖAM-a daxilik, yəni, GUÖAM-ı yaratmışıq. Ona görə də çox istəyirik ki, sizdə hər şey yaxşı olsun. 
Üstəlik, siz Avropanın ön xəttindəsiniz və Avropada, dünyada sanballı nüfuza malik olan böyük ölkəsiniz. 
Yəqin sizə söylədilər ki, iqtisadiyyatda, islahatların aparılmasında bizim də yaxşı nəticələrimiz var. Biz torpaq 
islahatını hələ 1996-cı ildə keçirmişik və torpağı kəndlilərə paylamışıq. Bu il bütün istiqamətlərdə rekord miq-
darda məhsul toplamışıq. Əlbəttə, bizdəki həcmləri sizin həcmlərinizlə müqayisə etmək olmaz. 1996-cı ildən 
başlayaraq bizdə sənayedə də, kənd təsərrüfatında da, başqa sahələrdə də ümumi daxili məhsulun artımı ardıcıl 
surətdə çox yüksəkdir.  
Siz bizim neft strategiyamıza bələdsiniz. Ölkəmizə bu xətt üzrə təxminən 4 milyard dollar məbləğində 
sərmayə qoyulmuşdur. Lakin bununla belə, bizim çox ciddi problemimiz var – bu, Dağlıq Qarabağ üstündə 
Ermənistanla münaqişədir, bunun nəticəsində ərazimizin 20 faizinin işğal edilməsi, bir milyon adamın öz daimi 
yaşayış yerlərindən qovularaq çadırlarda yaşamasıdır. 1994-cü ildə biz müharibəni dayandırdıq, sülh danışıqları 
aparırıq, amma bu danışıqlar hələlik bizim istədiyimiz nəticələri verməmişdir.  
Ona görə də bu, təbii olaraq, bizi hər cəhətdən çətinə salır. Əvvəla,  ərazi bütövlüyümüzün pozulması 
faktının özü bizim üçün ciddi faktdır. İkincisi isə, insanlar çadırlarda yaşayırlar, nə qədər belə yaşamaq olar – 
bir il, iki il, üç il, dörd il. Elə adamlar var ki, artıq yeddi, səkkiz ildir, bəlkə də çox, çadırlarda yaşayırlar. Yaxud, 
hansısa yataqxanalarda, məktəb binalarında və sair yerlərdə yaşayırlar. Biz onları mənzillə təmin edə bilmirik.  
Bu, sözsüz ki, bizim iqtisadi vəziyyətimizə ciddi təsir göstərir. Çünki bu adamların çoxu işləmir, onların 
hamısı kənd təsərrüfatı rayonlarından olan köçkünlərdir. Onlar kənd təsərrüfatı ilə məşğul olurdular, məhsul 
yetişdirirdilər, həyətyanı təsərrüfatları, evləri, əmlakları var idi. Lakin bunların hamısını itiriblər. Odur ki, bu, 
iqtisadiyyatımıza xeyli təsir göstərir.  
Lakin bizdə inkişaf var. Özəlləşdirmənin birinci mərhələsini başa çatdırmışıq, hazırda ikinci mərhələni 
həyata keçiririk. Məncə, torpaq islahatı, əlbəttə, bizim ən başlıca uğurumuzdur. Çünki bizdə bütün kənd 
təsərrüfatı məhsullarının istehsalı təqribən iki dəfə artmışdır. Bizim artıq taxıl, kartof, heyvandarlıq məhsulları 
141 
 
istehsalı ilə bağlı problemlərimiz yoxdur, dövlət bununla məşğul olmur. Mən ukraynalılara və rusiyalılara 
həmişə demişəm ki, sizdə əbəs yerə müqavimət göstərilir, onsuz da, buna gəlib çıxacaqsınız. Bunun səmərəliliyi 
sübut olunmuşdur. Görürəm ki, siz də tədricən bu istiqamətdə irəliləyirsiniz.  
Daxili vəziyyətimiz – ictimai-siyasi vəziyyətimiz sabitdir. Mən bunu  ona görə deyirəm ki, dövlət 
müstəqilliyi qazandığımız ilk illərdə bizdə sabitlik yox idi.  Indi bizdə sabitlikdir. Bir sözlə, inkişaf edirik, 
irəliləyirik. Əlbəttə ki, dünya ictimaiyyətinin, Dünya Birliyinin köməyi ilə başlıca problemimizi – işğal olunmuş 
torpaqlarımızın azad edilməsi, ərazi bütövlüyümüzün bərpa olunması, regionda sülhün bərqərar edilməsi 
problemini həll edə bilsək, bizim böyük inkişaf perspektivlərimiz var.  
Düşünürəm ki, bu istiqamətdə səylərimiz nəticə verməlidir. Hərbi əməliyyatlara yenidən başlamaq çətin 
deyil. Lakin bu nə qədər məqsədəuyğundur, özü də hazırkı dövrdə? 
Sizin kimi, biz də Amerika Birləşmiş Ştatlarındakı terror aktlarını çox kəskin şəkildə pislədik, öz 
həmrəyliyimizi bildirdik, bəyan etdik ki, beynəlxalq terrorizmlə mübarizədə onlarla bir koalisiyadayıq. Amerika 
terrorizmlə ilk dəfə qarşılaşmışdır, ona görə də onlar bunu çox ağır keçirirlər. Biz isə terrorizmlə – həm daxili, 
həm də beynəlxalq terrorizmlə artıq neçə illərdir mübarizə aparırıq. Bizdə nə qədər terror aktları olmuşdur. 
Əvvəla, davakar  separatizm – bu da terrorizmdir. Axı bu, Dağlıq Qarabağda azərbaycanlıların öldürülməsindən, 
məhv edilməsindən, öz yaşayış yerlərindən didərgin salınmasından başlanmışdır. Sonra onlar bizdə saysız-
hesabsız terror aktları törətmişlər – metroda partlayış, dəmir yol vaqonlarının, avtobusların partladılması 
nəticəsində insanların həlak olması və bir çox digər belə hadisələr. Lakin bizə qarşı xaricdən də terror aktları 
olmuşdur və belə təhlükə bu gün də var. Digər ölkələrdən göndərilən terrorçular çox görkəmli adamlarımızı 
qətlə yetirirlər.  
Odur ki, terrorizmlə mübarizə bizim üçün yeni hadisə deyildir. Bu baxımdan biz indi Amerika Birləşmiş 
Ştatlarını çox yaxşı başa düşürük. Ona görə də dərhal münasibətimizi bildirdik və onlarla bir alyansdayıq. Bu 
gün prezident Buşdan mən də məktub almışam, təşəkkür məktubu. Biz beynəlxalq terrorizmlə birlikdə mübarizə 
aparacağıq. Əlbəttə, bu çətindir. Çünki bir ölkə kimi, beynəlxalq terror mərkəzinin ünvanı naməlumdur. Hesab 
edirəm ki, Amerika Birləşmiş Ştatları öz müttəfiqləri ilə birlikdə bu vəzifənin öhdəsindən gələcəkdir.  
Prinsipcə, biz sülh istəyirik. XXI əsri ümidlə qarşıladıq ki, dünya daha sakit olacaqdır. Amma ilk addımlar – 
Balkan yarımadasında da, başqa yerlərdə də vəziyyət əslində belə olmadığını göstərdi. Bizim münaqişələrimiz 
isə artıq illərdən bəri davam edir. Axı orada yeni münaqişələr meydana gəlmişdir. Əlbəttə, onlar narahatlıq 
doğurur, biz istəmirik ki, bunlar genişlənsin. Ona görə biz beynəlxalq terrorizmlə fəal mübarizənin tərəfində 
olmaq üçün hər şeyi etmişik və edirik. 
Şadam ki, ölkəniz hər cür ərazi iddialarından xilas olmuşdur. Bu çox yaxşıdır. Bu ən çətin məsələdir. Yaxşı 
ki, siz bunu həll etmisiniz. Bunu gələcəkdə biz də həll edəcəyik.  
A n a t o l i   Z l e n k o: Cənab Prezident, biz Sizə bu məsələnin həllini tapmağı arzulayırıq. Dağlıq 
Qarabağa gəldikdə isə, demək istərdim ki, biz xarici siyasətimizdə başlıca prinsipin – ərazi bütövlüyünün 
qorunub saxlanması prinsipinin tərəfdarıyıq. Özü də bu xarakterli məsələlər beynəlxalq hüquq prinsipləri və 
normaları əsasında həll olunmalıdır. Onlar diqqət mərkəzində olmalıdır. Biz siyasi dialoqun, bu cür münaqişə və 
mübahisələrin sülh yolu ilə həllinin tərəfdarıyıq. Müharibə mümkündür, lakin arzuolunmazdır. Çünki onun 
arxasında insanlar dayanmışlar. Bu gün mən sizin Səhidlər xiyabanını ziyarət etdim, o gənclərin məzarlarını 
gördüm. Əlbəttə, indi demək olar ki, dinc dövrdə baş vermiş həmin hadisə təkcə qəzəb doğurmur, bu hətta 
hansısa anlaşılmazlıqdır. 
Odur ki, yeni qurbanlar ola bilər və məsələnin bu yolla həll olunub-olunmayacağını demək çətindir. Ona 
görə də biz Azərbaycanın ərazi bütövlüyünün qorunub saxlanmasına hər vasitə ilə yardım göstərməyə hazırıq. 
Biz digər tərəflə dialoq üçün xeyirxah xidmətimizi göstərməyə hazırıq. Biz məsələnin məqbul həllini tapmaq 
üçün konstruktiv və məhsuldar dialoq aparılmasından ötrü ərazi, lazım olan hər bir şey təqdim etməyə hazırıq. 
Hesab edirəm ki, ölkələrimiz arasında əməkdaşlıq nə qədər yaxşı olarsa, dövlətlərimizin iqtisadiyyatını nə 
qədər çox möhkəmləndirəriksə, ölkələrimizin iqtisadiyyatını tamamlayan və inkişaf etdirən qarşılıqlı surətdə 
məqbul layihələri o qədər də tez taparıq və mən Azərbaycan üçün hazırda başağrısı olan bu cür məsələlərin həlli 
perspektivlərini daha yaxınlarda görürəm. 
Cənab Prezident, gizlətmirik, bizi, əlbəttə ki, Xəzər nefti maraqlandırır. Biz neft kəmərinin tikintisini başa 
çatdırmışıq. Əlbəttə, biz ümidvarıq ki, Siz neft hasilatını artıracaqsınız və bu neft bizim boru kəməri ilə 
axacaqdır. 
H e y d ə r   Ə l i y e v: Əlbəttə, artıracağıq. Biz Leonid Daniloviç Kuçma ilə bu barədə çox danışmışıq. Mən 
düşünürəm ki, Ukrayna Xəzər neftini alacaqdır. 
A n a t o l i   Z l e n k o: Çox sağ olun. Əlbəttə,  həmin layihənin fəal işləməsi üçün Azərbaycanın bizim 
marşrutu dəstəkləməsinin prinsipcə həlledici əhəmiyyəti olacaqdır.  Biz çox minnətdar olardıq. 
Mən daha bir məsələyə toxunmaq istərdim.  Burada gəmiqayırma haqqında məsələ ortaya çıxır. Zənnimizcə, 
Xəzər dəniz gəmiçiliyi üçün  «çay-dəniz» tipli gəmilərin Ukraynada inşası haqqında əvvəllər əldə olunmuş 
razılaşmaların həyata keçirilməsi əməkdaşlığımızın möhkəmləndirilməsinə  kömək edərdi.  Bu məsələ artıq bir 
142 
 
neçə ildir  müzakirə olunur və mən bilirəm ki, müəyyən sifarişlər edilmişdi. Bu gün həmin razılaşmaların həyata 
keçirilməsinə Azərbaycanın  nə dərəcədə hazır olduğunu bilmirəm, amma, hər halda, Ukrayna bu gəmiləri inşa 
etməyə və göndərməyə hazırdır.  Mən belə başa düşdüm ki, söhbət haradasa on quru yük daşıyan gəmidən gedir.  
Zənnimcə, bunu həyata keçirmək vacibdir.  
Biz, təbii ki, həmişə olduğu kimi, hərbi-texniki sahədə əməkdaşlıqda maraqlıyıq.   
Cənab Prezident, bunun xüsusiyyətləri yəqin ki, Sizə məlumdur, mən o haqda danışmayacağam. Lakin 
zənnimcə, əvvəllər əldə olunmuş həmin razılaşmalar  və hətta deyərdim ki, bir vaxtlar bizdə yerləşdirilən  
sifarişlər  ilə bağlı  olduğuna görə, bu həm bizim ölkəmiz üçün, həm də sizin ölkəniz üçün böyük əhəmiyyətə 
malikdir.  
Mən bizim Milli Bankın prezidentinin məktubunu Sizə təqdim edəcəyəm. O, xahişlə şəxsən Sizə müraciət 
edir. Məktubda  söhbət bir vaxtlar hazırlanmış və indiyədək bizdə olan markalardan gedir. Onlar xahiş edirlər 
ki, Siz  həmin sifarişin gerçəkləşdirilməsinə diqqət yetirəsiniz.  
Bilirik ki, hazırda Siz GUÖAM-da sədrlik edirsiniz. Müxtəlif təşkilatlarımız, parlamentlərimiz GUÖAM 
çərçivəsində əməkdaşlığa böyük maraq göstərirlər. Bu gün  Milli Məclisin sədri ilə görüşərkən o,  GUÖAM 
ölkələri parlamentləri üzvlərinin oktyabr ayında Bakıda görüşü olacağı barədə mənə məlumat verdi. Bu çox 
yaxşıdır. Lakin həmin təşkilatı möhkəmləndirmək üçün  GUÖAM çərçivəsində bir sıra istiqamətləri inkişaf 
etdirmək mümkündür.    
Bu gün biz həmkarımla belə bir məsələni nəzərdən keçirdik ki, GUÖAM terrorizmlə mübarizədə necə iştirak 
edə bilərdi. İndi Ukraynada  qaçqınlar, mən başqa sözlə deyərdim, qeyri-leqal miqrantlar problemi bizi narahat 
edir. 
H e y d ə r   Ə l i y e v: Onlar haradan gəlirlər? 
A n a t o l i   Z l e n k o: Rusiya sərhədi tərəfdən Əfqanıstandan da gəlirlər. İndi bu hələ başlanğıcdır. 
Mütəxəssislərimizin proqnozlarına görə, bir-iki aydan sonra bu, kütləvi axına çevrilə bilər. Bu da ölkə üçün 
olduqca böyük problemdir, Siz bayaq ölkənizdə bir milyon qaçqın olduğundan, qarşılaşdığınız çətinliklərdən 
danışdınız. Biz də onların hamısını təmin etmək iqtidarında olmayacağıq. Ona görə də bu gün dedik ki, 
GUÖAM terrorizmlə mübarizədə iştirak edə bilər və biz sərhədlərimizi qaydaya salmaq üçün müəyyən 
məbləğdə vəsait ala bilərdik. İndi Birləşmiş Ştatlar bizə 45 milyon dollar üçün eyham vurur, elə həmin məsələ 
haqqında maliyyə cəhətdən əsaslandırılmış müvafiq layihələrin mümkün qədər tezliklə hazırlanması  bizim də 
xeyrimizədir. 
Biz Daşkənddə GUÖAM ölkələrinin iqtisadi forumunu keçirməyi planlaşdırmışıq, amma indiki vəziyyətin 
onun keçirilməsinə necə təsir göstərəcəyini bilmirik. Əlbəttə, biz Yalta zirvə görüşündə əldə edilmiş 
razılaşmaların yerinə yetirilməsi üçün bundan sonra da işləyəcəyik. Söhbət azad ticarət zonası haqqında sazişin 
imkan daxilində daha tez imzalanmasından və ya paraflanmasından gedir. Söhbət xarici müşahidəçi haqqında 
əsasnamənin hazırlanmasından gedir. Söhbət Kiyevdə yaratmağa hazır olduğumuz informasiya ofisi haqqında 
əsasnamənin hazırlanmasından gedir. 
Ona görə də bu məsələlər bizim üçün – mən həm Azərbaycanı, həm Ukraynanı nəzərdə tuturam – böyük 
əhəmiyyətə malikdir. 
H e y d ə r   Ə l i y e v: Siz gəmilər barəsində Nazirlər Kabinetində danışın. Bizim, həqiqətən tələbatımız var 
və gələcəkdə də olacaqdır. Çünki indi Xəzər çox böyük əhəmiyyət kəsb edir. Bu məsələnin hansı vəziyyətdə 
olduğunu bilmirəm. Lakin hər şey, şübhəsiz, vəsaitlə bağlıdır. Bu gün siz Nazirlər Kabinetində olacaqsınız, 
onlarla bu mövzuda danışın. Yəqin ki, onlarda daha çox informasiya var. 
A n a t o l i   Z l e n k o: Dəstəyinizə görə sağ olun. Bu görüşə görə mən Sizə bir daha təşəkkür etmək 
istəyirəm. Mən Azərbaycanın inkişafında, xalqın həyat səviyyəsinin yüksəlməsində şəxsən Sizə böyük uğurlar 
arzulamaq istəyirəm.  
H e y d ə r   Ə l i y e v: Sağ olun. 
 
143 
 
 
 
 
VATĠKAN DÖVLƏTĠNĠN BAġÇISI  
PAPA II ĠOHANN PAVEL HƏZRƏTLƏRĠNƏ 
 
Möhtərəm papa həzrətləri! 
Vatikan dövlətinin milli bayramı – Müqəddəs taxta əyləşmə günü münasibətilə Sizi və bütün katolikləri 
ürəkdən təbrik edirəm. 
Əminəm ki, Azərbaycan Respublikası ilə Vatikan dövləti arasında təşəkkül tapmaqda olan dostluq 
münasibətləri daim inkişaf edəcək və genişlənəcəkdir.  
Sizə uzun ömür, möhkəm cansağlığı, humanizm idealları naminə fədakar fəaliyyətinizdə uğurlar 
arzulayıram. 
 
Hörmətlə, 
 
HEYDƏR ƏLĠYEV 
                                   Azərbaycan Respublikasının Prezidenti  
 
Bakı şəhəri, 16 oktyabr 2001-ci il 
 
 
 
 
 
 
 
 
 
 
 
144 
 
 
 
 
MACARISTAN RESPUBLĠKASININ  
PREZĠDENTĠ ZATĠ-ALĠLƏRĠ  
CƏNAB FERENTS MADLA 
 
 
Hörmətli cənab Prezident! 
Macarıstan Respublikasının milli bayramı münasibətilə Sizi və dost Macarıstan xalqını ürəkdən təbrik 
edirəm. 
Ümidvaram ki, Azərbaycan Respublikası ilə Macarıstan Respublikası arasında təşəkkül tapmaqda olan 
dostluq və əməkdaşlıq münasibətlərinin inkişafı daim xalqlarımızın rifahına xidmət edəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və tərəqqi arzulayıram. 
 
Hörmətlə,  
                                                          HEYDƏR ƏLĠYEV 
                            Azərbaycan Respublikasının Prezidenti 
 
Bakı şəhəri, 16 oktyabr 2001-ci il 
 
 
 
145 
 
 
 
 
QAZAXISTAN RESPUBLĠKASININ  
PREZĠDENTĠ ZATĠ-ALĠLƏRĠ  
CƏNAB NURSULTAN NAZARBAYEVƏ  
 
 
Hörmətli Nursultan Abişeviç! 
Milli bayramınız – Qazaxıstan Respublikasının müstəqilliyinin elan olunmasının 10 illiyi münasibətilə 
Sizi və dost Qazaxıstan xalqını ürəkdən təbrik edirəm. 
Suveren, demokratik, hüquqi dövlət qurulmasında və onun möhkəmləndirilməsində, Dünya Birliyinə ardıcıl 
inteqrasiyada Qazaxıstanın qazandığı uğurlara şadam. 
Əminəm ki, ölkələrimizin transmilli layihələrdə, beynəlxalq və regional təşkilatlarda sıx əməkdaşlığı 
regionda sülh və sabitlik naminə, xalqlarımızın rifahı naminə bundan sonra da genişlənəcək və dərinləşəcəkdir. 
Sizə möhkəm cansağlığı, səadət, dövləti fəaliyyətinizdə uğurlar, Qazaxıstan xalqına isə sülh və firavanlıq 
arzulayıram. 
 
Hörmətlə,  
                                                             HEYDƏR ƏLĠYEV 
                             Azərbaycan Respublikasının Prezidenti 
 
Bakı şəhəri, 16 oktyabr 2001-ci il 
 
 
 
 
 
146 
 
 
 
 
AVSTRĠYA RESPUBLĠKASININ  
PREZĠDENTĠ ZATĠ-ALĠLƏRĠ  
CƏNAB TOMAS KLESTĠLƏ  
 
Hörmətli cənab Prezident! 
Avstriya Respublikasının milli bayramı münasibətilə Sizi və dost Avstriya xalqını ürəkdən təbrik edirəm. 
Əminəm ki, Azərbaycan Respublikası ilə Avstriya Respublikası arasındakı dostluq və əməkdaşlıq 
münasibətləri bundan sonra da inkişaf edəcək, xalqlarımızın rihafına öz töhfəsini verəcəkdir. 
Sizə möhkəm cansağlığı, işlərinizdə uğurlar, ölkənizə sülh və əmin-amanlıq arzulayıram. 
 
Hörmətlə,  
 HEYDƏR ƏLĠYEV 
           Azərbaycan Respublikasının Prezidenti 
 
Bakı şəhəri, 16 oktyabr 2001-ci il 
 
 
 
 
147 
 
 
 
 
AZƏRBAYCANIN DÖVLƏT MÜSTƏQĠLLĠYĠ HAQQINDA KONSTĠTUSĠYA AKTININ 
QƏBUL OLUNMASININ 10-cu ĠLDÖNÜMÜNƏ HƏSR OLUNMUġ ZĠRVƏ TƏDBĠRĠNDƏ – 
TƏNTƏNƏLĠ  MƏRASĠMDƏ  NĠTQ 
 
Respublika sarayı 
 
17 oktyabr 2001-ci il 
  
Əziz həmvətənlər!  
Hörmətli xanımlar və cənablar!  
Sizi Azərbaycanın dövlət müstəqilliyi haqqında Konstitusiya aktının onuncu ildönümü münasibətilə 
ürəkdən təbrik edirəm, xalqımıza, millətimizə, dövlətimizə daim istiqlaliyyət arzulayıram.  
On il Azərbaycanın çoxəsrlik həyatında tarixi nöqteyi-nəzərdən az bir zamandır. Amma bu on il içərisində 
Azərbaycan xalqı böyük məsafə qət edibdir. On il müstəqil yaşamaq, yaratmaq, irəliyə getmək – bu on ilin 
mənası və xalqımız üçün böyük əhəmiyyəti budur. On il ərzində Azərbaycan xalqı bəyan etdiyi demokratik, 
hüquqi, dünyəvi dövlət qurubdur, onun təsisatlarını yaradıbdır. Bu dövlətin yaşaması üçün, inkişaf etməsi üçün 
çoxsaylı qanunlar qəbul edibdir. Bazar iqtisadiyyatı yolu ilə gedərək, bütün sahələrdə islahatlar aparıb və bu 
islahatların nəticəsinə nail olubdur. On il müddətində Azərbaycan dünya miqyasında özünə layiq yerini 
tutubdur, bütün beynəlxalq təşkilatlarda təmsil olunur. Dünyanın  bütün ölkələri ilə diplomatik əlaqələr yaradıb, 
bir çox ölkələrlə qarşılıqlı faydalı, çox uğurlu əməkdaşlıq edir. Bu on il bizim xalqımızın çoxəsrlik həyatında ən 
böyük tarixi hadisədir, ən qiymətli nemətdir.  
Azərbaycan bu on il müddətində çox ağır, çətin, keşməkeşli yol keçibdir. Azərbaycan xalqı bütün 
sınaqlardan keçərək, bütün təhlükələrin qarşısını alaraq müstəqilliyini qoruyub, saxlayıb və daim inkişaf 
etdiribdir. Indi bu on ili başa vurarkən qətiyyətlə deyə bilərik ki, Azərbaycan xalqı bu nailiyyətlərlə fəxr edə 
bilər. Azərbaycanın dövlətçiliyi bütün dünyaya nümayiş etdirilibdir. Azərbaycanın müstəqil dövlət olaraq dövlət 
rəmzləri var. Himni dünyanın hər yerində səslənir, milli gerbi Azərbaycanın dövlətçiliyini hər yerdə nümayiş 
etdirir, dövlət bayrağı Azərbaycanın üzərində uğurla dalğalanır və daim dalğalanacaqdır.  
Biz bu günlər böyük qürur hissi keçiririk. Ona görə ki, biz müstəqilliyimizi bəyan edəndən sonra bu on il 
içərisində bütün dünyaya nümayiş etdirmişik və sübut etmişik ki, Azərbaycan xalqının müstəqil yaşamaq arzusu 
həmişə olmuşdur. Ancaq on il müddətində Azərbaycan bu istək və arzularını tam yerinə yetirib və sübut edibdir 
ki, müstəqil dövlət kimi yaşaya bilər və daim yaşayacaqdır.  
Qeyd etdiyim kimi, ötən on il Azərbaycanın həyatında çox ağır və çətin bir dövr olubdur. Amma bu illəri 
Azərbaycan xalqı şərəflə qət edibdir. Azərbaycan xalqı bütün çətinliklərin qarşısını alaraq, bütün sınaqlardan 
keçərək, bütün təhlükələrdən xilas olaraq on il dövlət müstəqilliyini qoruyub, saxlayıb, yaşadıb, bu gün də 
yaşadır və gələcəkdə də yaşadacaqdır.  
Azərbaycan dövlət müstəqilliyini bəyan edən zaman, yəni 1991-ci ilin oktyabr ayının 18-də çox ağır, 
mürəkkəb bir dövr yaşayırdı. O vaxt Azərbaycanda bəziləri Azərbaycanın müstəqil yaşamaq imkanına şübhə 
edirdi, yaxud inanmırdı. Bəziləri heç bunu istəmirdi. Bəziləri buna mane olurdu. Amma Azərbaycan xalqının 
çox əsrlər ərzində qəlbində yaşatdığı istək və arzu bütün bunların hamısına qalib gəldi, Azərbaycan dövlət 
müstəqilliyini əldə etdi və müstəqillik yolu ilə uğurla irəliləyir.  
O vaxt Azərbaycanın müstəqilliyinin əleyhinə çıxanlar var idi. Xatirimdədir, 1991-ci ilin əvvəli və nəhayət, 
onun sona çatması. Xalq, millət müstəqillik arzusu ilə yaşayırdı. Azərbaycanda isə Azərbaycana rəhbərlik edən 
şəxslər müstəqillik haqqında düşünmürdülər və müstəqilliyə inanmırdılar. Ona görə də xalqın bu istəyinin, 
arzusunun qarşısını almaq istəyirdilər. Təsadüfi deyil ki, 1991-ci ilin mart ayının 7-də Azərbaycanın Ali 
Sovetində SSRİ tərəfindən ortaya atılmış yeni bir tədbir –  SSRİ-nin qorunub saxlanması haqqında referendu-
mun keçirilməsi tədbiri  müzakirə olunarkən, o vaxtkı respublika rəhbərliyi nəyin bahasına olursa-olsun, SSRİ-
nin, Moskvanın bu arzusunu yerinə yetirmək istəyirdi.  
Ona görə də deputatların az bir qismi referendumun keçirilməsinin əleyhinə çıxdığı halda, tam əksəriyyəti 
referendumun keçirilməsinin tərəfdarı oldu.  
Mən o vaxtkı hadisələrin canlı şahidiyəm. Güman edirəm, bu salonda oturanlardan da o dövrü xatırlayanlar 
var. Kim referendumun əleyhinə çıxış edirdisə, ona mənfi münasibət göstərilirdi. Mən SSRİ-yə uzun müddət 
xidmət etmiş bir şəxs olaraq, amma eyni zamanda, xalqımın, millətimin müstəqilliyinə çatması üçün yaranmış 
şəraiti dərk edərək, referendumun keçirilməsinin əleyhinə çıxış etdim. İndi bəzi televiziya kadrları onları 
hərdənbir yada salır. Həmin o Ali Sovetin iclas salonunda referendumun keçirilməsinin əleyhinə çıxışım və 
gətirdiyim sübutlar və dəlillər böyük hay-küylə, etirazla qarşılandı. O vaxt bilirdilər ki, mən belə bir çıxış 
148 
 
edəcəyəm. Başqalarının çıxışı onları bəlkə də o qədər narahat etmirdi. Ancaq mənim çıxışım onlarda böyük 
təhlükə yaratmışdı. Ona görə də əvvəldən hazırlanmış bir neçə deputat mənim çıxışımdan sonra dərhal məni 
tənqid etdilər və sübut etməyə çalışdılar ki, SSRİ saxlanmalıdır, biz SSRİ-siz yaşaya bilmərik, müstəqillik bizə 
lazım deyildir. 
Martın 17-də referendum keçirildi və xalqın iradəsinə zidd olaraq, referendum nəticə verdi ki, Azərbaycan 
əhalisi, seçiciləri SSRİ-nin saxlanmasının tərəfdarıdır. Ancaq hadisələr çox sürətlə inkişaf edirdi. Ümumiyyətlə, 
80-ci və 90-cı illərdə dünyada gedən proseslər, Avropada, xüsusən Şərqi Avropa ölkələrində gedən proseslər və 
SSRİ-nin özündə gedən proseslər artıq SSRİ-nin ciddi laxladığını göstərirdi. Artıq onun yaşamaq imkanının 
olmadığını göstərirdi. Təbiidir ki, bu fürsətdən istifadə etmək lazım idi. Ancaq təəssüflər olsun ki, o vaxt 
bəziləri bunu anlamırdılar və yaxud  bunu istəmirdilər. Daha doğru desək, çoxları istəmirdi. Amma xalq isə, 
millət isə bunu istəyirdi.  
Martın 17-dən sonra SSRİ-nin dağılması ilə əlaqədar Moskvada 19 avqust hadisələri baş verdi, SSRİ dağıldı 
və bundan istifadə edən bütün müttəfiq respublikalar öz istiqlaliyyətini bəyan etdi və Azərbaycan da oktyabr 
ayının 18-də müstəqillik haqqında Konstitusiya aktı qəbul etdi. Ancaq təəssüflər olsun ki, Azərbaycanı o vaxt 
idarə edənlər bundan sonra da müstəqilliyə inanmırdılar. Düşünürdülər ki, bəlkə bu, hələ müvəqqəti bir şeydir, 
SSRİ yenə də bərpa olunacaqdır. Ancaq xalq yox. Xalq bunu istəyirdi, buna inanırdı. Amma xalq çox ağır və 
gərgin proseslər içində yaşayırdı. O da Ermənistanın Azərbaycana təcavüzü, Dağlıq Qarabağ probleminin 
meydana çıxması və Azərbaycanın daxilində ictimai-siyasi sabitliyin pozulması, Azərbaycan iqtisadiyyatının 
tənəzzülünün başlanması ilə əlaqədar idi.  
Azərbaycanın istiqlaliyyətini bəyan etməsindən sonra keçən on ili bir neçə mərhələyə bölmək olar. Birinci 
mərhələ oktyabrın 18-dən sonrakı dövr idi. 1992-ci ilin mart ayında Azərbaycanda hakimiyyət dəyişikliyi, 
hakimiyyət böhranı baş verdi. Bu hakimiyyət böhranı bir neçə ay davam etdi.  
Azərbaycanın prezidenti vəzifəsini bir nəfər bir neçə ay icra etdi, ondan sonra digər nəfər. Nəhayət, 1992-ci 
ilin iyununda Azərbaycanda yeni prezident seçildi. Baxın, belə bir ağır vəziyyətdə, Ermənistanla müharibə 
getdiyi bir zamanda Azərbaycanın həyatında hərc-mərclik, xaos, özbaşınalıq hökm sürürdü və bunların da 
hamısının səbəbi hakimiyyətsizlik idi. Çünki istiqlaliyyət elan ediləndən sonra olan hakimiyyət özünü rahat hiss 
edə bilmirdi. Bu da mart ayında dövlət böhranı ilə və o hakimiyyətin səhnədən getməsi ilə qurtardı. Bundan 
sonra bir neçə ay Azərbaycanda çəkişmələr, toqquşmalar elə bir şərait yaratdı ki, Azərbaycanda bir neçə ay yeni 
bir hakimiyyət yaratmaq, yeni bir başçı seçmək imkanı olmadı. Hər biri də özünü müvəqqəti hesab edir, bəziləri 
də belə bəyan edirdilər ki, biz kimik, biz sadəcə, «peşkayıq». Ancaq «peşka» təkcə onlar deyildi, o vaxt orada 
«şah» yox idi, hamısı «peşka» idilər.  
Demək olar ki, bu, on ilin birinci mərhələsidir. Bəlkə də ikinci mərhələsidir – dövlət böhranından sonra 
prezident seçilənə qədər. 1992-ci ilin iyun ayında prezident seçildi, Xalq Cəbhəsi hakimiyyətə gəldi, xalq onlara 
inandı, onlara etimad göstərdi. Ancaq onlar anlamadılar ki, Azərbaycanı bu ağır şəraitdə idarə etməyə qadir 
deyillər. Onlar küçələrdə hay-küy edə bilərdilər, meydanlarda nitqlər söyləyə bilərdilər. Həmin nitqlər də lazım 
idi, digər şeylər də lazım idi. Ancaq dövləti idarə etmək, xalqı birləşdirmək, xalqın hamısını bir yerə yığmaq – 
onlar buna qadir deyildilər. Ona görə onların bir illik hakimiyyət dövrü, demək olar ki, Azərbaycanda sürətlə 
gedən dağıdıcı, pozucu bir prosesə çevrildi. Nəhayət, 1993-cü ildə Azərbaycanda həm iqtisadi, həm siyasi 
böhran, həm də dövlət böhranı baş verdi.  
Azərbaycan böyük təhlükə qarşısında idi. Çünki Azərbaycanın müstəqil yaşamasının əleyhinə olan həm 
daxildəki qüvvələr güclü idi, həm də Azərbaycan kimi böyük coğrafi-strateji  əhəmiyyətə malik olan, böyük 
təbii sərvətlərə malik olan ölkənin tam müstəqil olması başqa ölkələrdə bəzi dairələri qane etmirdi. 
Ermənistanın Azərbaycana etdiyi təcavüz və bunun nəticəsində Azərbaycanın zəifləməsi, məğlubiyyətlərə 
uğraması, ikinci tərəfdən də daxildə hakimiyyət çəkişməsi, hakimiyyət mübarizəsi 1992-ci ilin iyun ayında haki-
miyyətə gəlmiş qüvvələri bir ildən sonra hakimiyyətdən saldı, xalq özü saldı. Bəzən onların bir çoxu müxalifət 
düşərgəsində olaraq, o bir il haqqında hətta dastanlar yazmaq arzusundadırlar. Yazmaq olar, amma əgər bu 
dastanlar həqiqəti əks etdirsə.  
Sadəcə, bir şeyi demək lazımdır. Nə üçün 1992-ci ilin mart ayında dövlət böhranı baş verdi və hakimiyyət 
istefa verməyə məcbur oldu? Xalq ona etimad göstərmədi, ona görə də istefa verməyə məcbur oldu.  
1992-ci ilin iyun ayında xalq digər qüvvələrə etimad göstərdi. Ola bilər, tam yox, ancaq böyük bir hissəsi 
etimad göstərdi. Demək, inandı. Amma 1993-cü ildə məlum hadisələr baş verdiyi zaman xalq həmin 
hakimiyyətin arxasında durmadı, onu dəstəkləmədi. Bir ilin müddətində inamını itirdi, etibarını itirdi və 
Azərbaycan böyük bir fəlakət qarşısında idi. Bu da onilliyin bir mərhələsidir.  
Biz sizinlə 1993-cü ili bir yerdə yaşadıq. Gərək bu, heç vaxt unudulmasın. Gərək heç kəs də bunu unutmasın 
ki, 1993-cü ildə Azərbaycan parçalanmaq, bir ölkə kimi, müstəqil dövlət kimi, məhv olmaq təhlükəsi qarşısında 
idi. Azərbaycanda vətəndaş müharibəsi baş vermişdi. Bundan istifadə edən bəzi qüvvələr, həmin o Xalq 
Cəbhəsinin içərisindən çıxmış qüvvələr Azərbaycanın cənubunda yeni bir «cümhuriyyət» yaratmağa çalışdılar.  
149 
 
Şimalında  yeni hərəkat başladı, separatçılıq meylləri artıq özünü göstərdi. Bir tərəfdən də Ermənistanın 
Azərbaycana qarşı  1988-ci ildən başlanmış təcavüzü, müharibə və Azərbaycanın daxili vəziyyətinin bu qədər 
ağır, bu qədər çətin olmasından idarə oluna bilməməsi. Bundan istifadə edərək, Ermənistan silahlı qüvvələri çox 
hallarda heç bir müqavimətə rast gəlmədən Azərbaycanın torpaqlarını sürətlə işğal etməyə başladılar. 
1993-cü ildə Azərbaycan yanırdı. Ancaq xalq yenə də müdrikliyini göstərdi. Xalq bu böyük sınaqdan çıxdı. 
Azərbaycanı dağıtmaq, məhv etmək istəyən qüvvələrin qarşısı alındı. Azərbaycanda dövlət böhranı aradan 
götürüldü. İctimai-siyasi sabitlik tədricən normallaşmağa başladı. Ancaq yenə də Azərbaycan təhlükələrdən 
xilas ola bilmədi. Ona görə xilas ola bilmədi ki, – bunu mən açıq, qətiyyətlə deyirəm – 1988-ci ildə 
Ermənistanın Azərbaycana təcavüzü başlayandan Azərbaycanda ictimai-siyasi sabitliyin pozulması, Azərbaycan 
iqtidarının o vaxtlarda ölkəni idarə edə bilməməsi  daxildə ayrı-ayrı qüvvələrin hakimiyyət uğrunda mübarizə-
sinin əsasını qoymuşdur.  
Əgər nəzərə alsaq ki, 1990-cı il yanvarın 20-də Azərbaycan xalqına böyük bir zərbə vuruldu, mənsub olduğu 
dövlətin hökuməti tərəfindən ona təcavüz edildi, onda təsəvvür edə bilərsiniz ki, Azərbaycan nə vəziyyətdə idi. 
Azərbaycan alovun içində yanırdı. Ancaq görün, bizim xalqımız – Azərbaycan xalqı, bizim millətimiz nə qədər 
dözümlüdür. Eyni zamanda nə qədər müdrikdir ki, bu dövrlərdə böyük itkilər verərək, böyük qurbanlar verərək, 
şəhidlər verərək, böyük məhrumiyyətlər içərisində yaşayaraq öz vətənini, öz millətini, öz dövlətini qorumaq 
əzmindən çəkinmədi.  
Nəhayət, Azərbaycanın müstəqillik yoluna düşməsi üçün yeni bir addım atıldı. Ancaq bizdə bu hakimiyyət 
hərisliyi, hakimiyyət xəstəliyi, təəssüflər olsun ki, o qədər dərin köklər salmışdı ki, 1993-cü ildə yaranmış 
müəyyən sabitliyi sonradan yenə də pozmaq istədilər.  
1994-cü ilin oktyabr hadisələri... Bir il keçmişdi ki, biz artıq Azərbaycanda vəziyyəti müəyyən qədər 
normallaşdırırdıq. Ancaq yenə də Azərbaycandan əl çəkmirdilər – həm xarici qüvvələr, həm də ki, heç bir şeyə, 
necə deyərlər, qabil olmayan, heç bir qabiliyyəti olmayan, heç bir bacarığı olmayan insanlar. Bu insanlar 
hakimiyyət xəstəliyinə düşərək, 1994-cü ilin oktyabr ayında Azərbaycanda yenidən hakimiyyəti zorla, silah 
gücü ilə devirməyə cəhd göstərdilər.  Çox ağır dövr idi. O dövrü də unutmaq lazım deyildir. O günləri unutmaq 
lazım deyildir. Bəlkə xalqımız o günlər bizim Azərbaycanın rəhbərliyində olanların və şəxsən Azərbaycan 
prezidenti kimi, mənim keçirdiyim ağır dəqiqələri, saniyələri, saatları bilmir və bilə də bilməz.  
Ancaq mən görürdüm, hiss edirdim ki, Azərbaycan yenə də hansı bir fəlakətin qarşısındadır. Çünki silahlı 
dəstələrin əksəriyyəti həmin o oktyabr hadisələrini başlayanlar idilər.  
1994-cü ilin sentyabrında Azərbaycanda terror hadisələrini törədənlər, Azərbaycan prokurorluğunu zəbt 
edənlər, sonra isə Azərbaycanın bir qismində hakimiyyəti ələ keçirənlər artıq elə hesab edirdilər ki, indi 
hakimiyyət daha tamamilə onların əlindədir. Ancaq yenə də xalqın, millətin müdrikliyi bunun qarşısını aldı. 
Xatirinizdədir ki, mənim axşam televiziya ilə müraciətimdən sonra Prezident sarayının qarşısına yüz minlərlə 
insan toplaşdı. Onların hamısı dövlətçiliyi müdafiə etmək üçün toplaşmışdı. Onlar həmin o silahlı qüvvələrin 
qarşısını aldılar. Təbiidir ki, dövlətin prezidenti ilə xalqın birliyi bunun qarşısını aldı. O bizim üçün böyük 
dayaq oldu, böyük inam verdi ki, biz bu ağır vəziyyətdən çıxa bilərik, ölkəmizi qoruya bilərik, ölkəmizi saxlaya 
bilərik. Qoruduq da, saxladıq da, həmin o qüvvələri məğlub etdik də.  
1994-cü ilin oktyabr hadisələri haqqında danışarkən bir faktı qeyd etmək istəyirəm. Dediyim kimi, 1992-ci 
ilin əvvəlində Azərbaycanda hakimiyyət böhranı başlandı. Xalq o vaxtkı hakimiyyətin əleyhinə çıxdı. Hər halda, 
xalqın əksər hissəsi. Bunun nəticəsində o vaxt xalqın içərisində olan Xalq Cəbhəsi 1992-ci ilin iyun ayında 
hakimiyyətə gəldi. Ancaq 1993-cü ildə Azərbaycanda dövlət böhranı başlayan zaman – böyük silahlı dəstələr 
Gəncədən məlum Surət Hüseynovun başçılığı ilə artıq Azərbaycanın rayonlarının çoxunu əllərinə keçirmişdilər, 
özü də çox asanlıqla, müqavimətsiz və Bakıya doğru irəliləyirdilər – Surət Hüseynovun 3-4 nəfər nümayəndəsi 
gəlib hansısa bir rayonda görünən kimi, Xalq Cəbhəsi tərəfindən təyin olunmuş hakimiyyət qorxub qaçırdı. 
Beləliklə, onlar Azərbaycanın böyük bir qismini asanlıqla əllərinə keçirmişdilər. Hətta gəlib burada, Sumqayıtda 
da icra hakimiyyətinin başçısını qovmuşdular və onun yerinə istədikləri adamı qoymuşdular. Təbiidir ki, 
hakimiyyət əgər xalqın inamını itirməmiş olsaydı, xalq bunlara yol verməzdi. Xalq hər bir rayonda, hər bir 
şəhərdə onların qarşısını alardı. Nəhayət, həmin o Surət Hüseynovun qoşunlarının Bakıya girmək təhlükəsi 
zamanı xalq ayağa qalxardı, əvvəlki zamanlar kimi, meydanlara çıxardı, küçələrə çıxardı və dövlətçiliyini, 
dövləti, dövlət başçılarını müdafiə edərdi. 
Amma bu olmadı. Nə üçün? Çünki dövləti idarə etmək üçün gərək dəyərli insanlar olsun. Xalqın inandığı 
insanlar olsun. Xalqın daim etibar etdiyi insanlar olsun. Bu hakimiyyət, təbiidir ki, belə xüsusiyyətlərə malik 
deyildi.  
Ancaq biz hələ də xətalardan xilas olmamışdıq. 1995-ci ilin mart ayında –  bu həmin Surət Hüseynovun 
başladığı hərəkatın davamı idi – bir çox xarici  ölkələrin ayrı-ayrı paytaxtları nümayəndələrinin dəstəyi ilə, 
Azərbaycanda həmin Xalq Cəbhəsi hakimiyyətinin nümayəndələrinin dəstəyi ilə XTPD hakimiyyət uğrunda 
mübarizəyə başladı. Bəli, o vaxt onlar da, demək olar ki, Qazax rayonunu, onun ətrafında olan rayonları əllərinə 
keçirə bilmişdilər. Hesab edirdilər, bəyanatlar verirdilər, hətta bunu başqa ölkələrin televiziyaları da verirdi ki, 
150 
 
artıq real hakimiyyət onlardadır. Ancaq yenə də Azərbaycanın dövlətçiliyi, dövlətin qüdrəti, yenə də xalqın 
Azərbaycan dövlətinə inamı bizi bu böyük xətadan qurtardı.  
Ondan sonrakı hadisələr də məlumdur, bir neçə terrora cəhdlər göstərilmişdi. Prezidentin təyyarəsini raketlə 
vurmaq, yaxud da ki, körpünü partladıb ətrafdakı bütün evləri dağıtmaq, başqa terror hadisələri... Bunların heç 
biri bizi nə qorxutdu, nə çəkindirdi, nə də bizi harasa qaçmağa vadar etdi. Qaçmaq da elə onun təzahürüdür ki, 
bu insan idarə edə bilmir. Bir xırda çətinlik görəndə öz canı haqqında düşünür, milləti haqqında yox, xalqı 
haqqında yox. Ona görə də təsadüfi deyildir ki, Azərbaycanın bir prezidenti Rusiyanın təyyarəsində Moskvaya 
qaçdı, o biri prezidenti dağlarda yerləşən Kələki kəndinə qaçdı. Ancaq öz canlarını qurtarmaq üçün. Amma 
dövlətçilik haqqında düşünən adam – həm adi vətəndaş, həm dövlət işində işləyən, xüsusən dövlətə başçılıq 
edən insanlar heç vaxt öz canı haqqında düşünməməlidir. Öz canı haqqında düşünən və xırda bir çətinlikdə 
ancaq qaçmaqla canını qurtarmaq istəyən insanlar – bunlar heç vaxt xalqın hörmətini, xalqın etimadını qazana 
bilməzlər.  
Azərbaycanda müstəqillik haqqında Konstitusiya aktı qəbul olunandan sonra, 1995-ci ilə qədər ölkə bu 
gərgin proseslərin içərisində, ağır vəziyyətdə yaşayırdı, böyük təhlükə altında yaşayırdı. Bu da, təbiidir ki,  
müstəqil dövlət kimi onun iqtisadiyyatını, elə əvvəlki illərdən də pozulmuş iqtisadiyyatını pozurdu, dağıdırdı. 
Bir çox bədxah adamlar da bu fürsətdən istifadə edib, ancaq öz mənafelərini güdərək, Azərbaycanın böyük 
iqtisadi potensialını dağıdırdı və ölkə gəlib belə bir ağır dövrə düşdü. Ancaq belə bir ağır dövrdə biz 
Azərbaycanın müstəqilliyini elan etdiyi zaman verdiyi bəyanatı əsas götürdük. Çünki bu bəyanat bizim 
ürəyimizdən gələn bəyanat idi. Ona görə də bütün çətinliklər içərisində dövlət quruculuğu prosesini apardıq. 
Azərbaycanda hüquqi, demokratik dövlətin qurulmasına nail olduq.  
1995-ci ildə müstəqil Azərbaycanın ilk milli Konstitusiyası qəbul olundu. Həmin o il Azərbaycanın ilk Milli 
Məclisi seçildi. Baxmayaraq ki, 1995-ci ildə biz hələ ağır iqtisadi vəziyyətdə yaşayırdıq, ictimai-siyasi vəziyyət 
ardıcıl surətdə sabitləşdirildi. Bunların hamısı bizə Azərbaycanın iqtisadiyyatını inkişaf etdirmək, Azərbaycana 
xarici investisiyanın cəlb edilməsini təmin etmək, Azərbaycanın ordusunu yaratmaq, onu möhkəmləndirmək və 
insanların rifah halını yaxşılaşdırmaq üçün imkanlar yaratdı.  
Mən qeyd etdim ki, biz Konstitusiyanı qəbul etdik və bu müddətdə çoxsaylı qanunlar qəbul etdik. Milli 
Məclis 500-dən artıq qanun qəbul edibdir. Hər bir qanunun arxasında Azərbaycanda dövlət quruculuğunu təmin 
etmək, iqtisadi islahatları həyata keçirmək, siyasi islahatları həyata keçirmək, sosial islahatları həyata keçirmək 
məsələləri durur. Azərbaycanı keçmiş sosialist ictimai-siyasi, iqtisadi sistemdən yeni sistemə keçirmək prosesini 
biz bu illərdə apardıq və buna da nail olmuşuq. Məhz bunların nəticəsində indi Azərbaycanda demokratik, 
hüquqi dövlət öz fəaliyyətini uğurla həyata keçirir. Azərbaycan xalqı bunların nəticəsində öz müstəqil ölkəsində 
tam azadlığa çıxıbdır. Azad, sərbəst yaşayır. Demokratiyanın verdiyi bütün imkanlar Azərbaycanın hər bir 
vətəndaşı üçün təmin olunubdur. Söz azadlığı, vicdan azadlığı, fikir azadlığı, fikir müxtəlifliyi – bunların hamısı 
Azərbaycanın bugünkü gerçəkliyidir.  
Beləliklə, 1995-ci ildən, biz bu hadisələrin qarşısını alandan sonra Azərbaycanın iqtisadiyyatının inkişaf 
etməsi üçün artıq müəyyən əsas və imkan yaratdıq. Bu sahədə bizim ən böyük nailiyyətimiz 1994-cü ilin 
sentyabr ayında Azərbaycanın zəngin neft və qaz yataqlarının işlənməsi və xalqın ondan istifadə etməsi, 
iqtisadiyyatın inkişaf etməsi və xalqın rifah halının yaxşılaşdırılması üçün həyata keçirilən tədbirlər olubdur. O 
da Qərbin böyük və müasir texnologiya və texnikaya malik olan neft şirkətləri ilə Azərbaycanın imzaladığı ilk 
müqavilə – «Əsrin müqaviləsi»dir.  
Bəli, 1994-cü ilin sentyabrında bu müqavilə Azərbaycanın düşmənlərinin köksünə bir süngü kimi sancıldı. 
Ona görə buna dözə bilmədilər. Azərbaycanda baş verən və dövlətçiliyin əleyhinə olan hadisələrin bir çoxu 
məhz bundan sonra başladı. Çünki daxildə olan adamlar da və xaricdə olanlar da bilirdilər ki, əgər Azərbaycan 
artıq bu cür addım atıbsa, deməli, Azərbaycan bundan sonra daha da uğurlu addımlar atacaqdır. Azərbaycan 
iqtisadi cəhətdən inkişaf edəcək, Azərbaycan qüdrətlənəcək, Azərbaycan möhkəmlənəcəkdir.  
Ancaq bir bu deyildir. Biz keçmiş SSRİ məkanında, demək olar ki, bütün başqa müttəfiq respublikalarla 
müqayisədə torpaq islahatını ilk həyata keçirən respublikalardan biriyik. O vaxt çoxları şübhə edirdi ki, torpaq 
islahatı keçirsək, hər şey dağılacaqdır. Ancaq ötən illər göstərir ki, biz nə qədər düzgün yoldaydıq, biz nə qədər 
uzaqgörən idik. Çünki bunun nəticələri göz qabağındadır.  
Özəlləşdirmə proqramı, onun hazırlanması və həyata keçirilməsi... Bunu da biz çox ağılla, düşüncə ilə 
apardıq. Başqa ölkələrdə tələm-tələsik, ayrı-ayrı şəxslərin mənafeyinə uyğun olaraq keçirilən özəlləşdirmə 
hallarını öyrəndik, onlardan nəticə çıxardıq. Bunların əsasında özəlləşdirmə proqramı, demək olar ki, bütün 
başqa təcrübələrdən istifadə olunaraq tərtib  edildi, həyata keçirildi. İndi özəlləşdirmə sürətlə irəli gedir və 
Azərbaycanın iqtisadiyyatında çox böyük rol oynayır. 
Dövlət quruculuğu sahəsində, idarəetmədə struktur dəyişiklikləri... Biz bunları bir gündə yox, bir ayda yox, 
bəlkə də bir ildə yox, tədricən həyata keçiririk. Çünki  bunun üçün də həm təcrübə lazımdır, həm də gərək səhv 
buraxılmasın. Biz bunları keçirdikcə Azərbaycanda idarəetmə orqanlarının işi təkmilləşir. Hesab edirəm ki, biz 
bunu başa çatdırandan sonra bu sahədə də ölkəmizin iqtisadiyyatı üçün daha da böyük imkanlar açılacaqdır.  
151 
 
Hüquqi islahatlar keçirdik. Bizim bütün hüquq mühafizə orqanları, məhkəmə orqanlarının hamısı yenidən, 
dünya təcrübəsi əsasında təşkil olundu. Biz bunların da müsbət nəticəsini görürük – birinci növbədə xalq üçün, 
vətəndaşlarımız üçün, eyni zamanda həmin orqanların daha da səmərəli fəaliyyət göstərməsi üçün.  
Səhiyyə sahəsində islahatlar keçirilir. Onlar da öz nəticəsini verir. Beləliklə, artıq 1995-ci ildən başlayaraq 
indiyə qədər ötən 5-6 il ərzində biz çox böyük işlər görmüşük və yaxşı nəticələr əldə etmişik.  
Bunları danışarkən biz heç vaxt unutmamalıyıq ki, Azərbaycan dövlət müstəqilliyini heç də quru yerdə 
almayıbdır. Azərbaycanda müstəqillik arzusu ilə yaşayan xalq öz arzularını əsrlər boyu yerinə yetirə 
bilməyibdir. XX əsr bəşər tarixində böyük dəyişikliklər əsri olmuşdur. O cümlədən Azərbaycan üçün də. X1X 
əsrin sonunda və XX əsrin əvvəllərində Azərbaycanın vətənpərvər, mütəfəkkir insanları ölkəmizdə millətin 
içərisində olan müstəqillik arzularını gücləndirmək üçün milli oyanış, milli özünütanıma, öz millətini 
qiymətləndirmə fikirlərini ardıcıl olaraq oyatmağa başlamışdılar. Bizim böyük şəxsiyyətlərimiz X1X əsrin 
sonunda, XX əsrin əvvəllərində, əgər elə təkcə 1906-cı ildə böyük Cəlil Məmmədquluzadə tərəfindən nəşr olunan 
«Molla Nəsrəddin» jurnalını götürsək, o ağır dövrdə Azərbaycanda milli oyanış, milli dirçəliş, mədəniyyətə, 
dünyəvi həyata nə qədər təsir göstərmişdir, böyük arzu və istəklərin oyanmasının əsasını qoymuşdur.  
Böyük Üzeyir Hacıbəyovun əsrin əvvəlində yazdığı əsərlər dünyaya sübut etmişdir ki, Azərbaycan tarixən 
Şərq adət-ənənələrini, milli dəyərlərini daşıyan bir xalq kimi, eyni zamanda Şərqlə Qərbin qovuşduğu yerdə 
yerləşən bir ölkə kimi, ümumbəşəri dəyərlərin hamısından istifadə etmək arzusundadır və inkişaf yolu ilə, 
tərəqqi yolu ilə getmək arzusundadır.  
Bunların hamısı XX əsrin əvvəllərində Azərbaycanda xalqımızı daha da çox oyatdı, müstəqillik arzularını 
daha da artırdı, gücləndirdi. Təbii ki, o vaxt burada fəaliyyət göstərən müxtəlif siyasi xadimlərin də böyük 
xidməti olmuşdur. Bunlar hamısı bir yerdə bir proses təşkil etmişdir. Çar Rusiyası imperiyası dağılan zaman, o 
inqilabdan sonra, ümumiyyətlə, Birinci dünya müharibəsindən sonra dünyada yaranmış yeni bir şərait 
Azərbaycanın  böyük insanlarını bu fürsətdən istifadə edib Azərbaycanın müstəqilliyi uğrunda mübarizəyə qal-
dırdı. Onlar Şərq aləmində ilk dəfə Azərbaycanda müstəqil Xalq Cümhuriyyəti yaratdılar. Hesab edirəm ki, bu, 
bütün Şərq aləmində ən böyük qiymətə layiq olan tarixi hadisədir. Bunu Azərbaycan xalqı yaratdı, 
Azərbaycanın görkəmli şəxsiyyətləri, insanları yaratdı. Ancaq nə qədər ağır, çətin şəraitdə yaratdılar, onların 
qarşısında nə qədər maneələr var idi. 
Bilirsiniz ki, əvvəlcə Cənubi Qafqaz ölkələri  Zaqafqaziya seymi yaratmaq istəyirdilər. Sonra razılığa gələ 
bilmədilər, Gürcüstan, Azərbaycan, Ermənistan eyni zamanda dövlət müstəqilliyini bəyan etdi. Ancaq 
Azərbaycanda vəziyyət daha gərgin idi. Çünki  Azərbaycan, yəni onun paytaxtı Bakı artıq başqa düşmən 
qüvvələrin əlində idi. Ona görə də ilk  Xalq Cümhuriyyəti bir neçə ay öz ölkəsinin paytaxtına gələ bilmədi. 
Nəhayət, gəldi və ilk gündən böyük fəaliyyətə başladı.  
Xalq Cümhuriyyəti 23 ay yaşadı. Ancaq süqut etdi. Bu da tarixin o vaxtkı tələbləri idi. O vaxt, artıq Rusiya 
imperiyası dağılandan sonra kommunist-bolşevik hakimiyyəti keçmiş imperiyanın ərazilərinin hamısını ələ 
keçirməyə çalışdı. Bunun üçün yenə də Azərbaycan, Bakı  xüsusi yer tuturdu. Təsadüfi deyil ki, Qızıl Ordu 
Cənubi Qafqaza öz yürüşünü Azərbaycandan, Bakıdan başladı.   
Təbiidir ki, belə bir şəraitdə Xalq Cümhuriyyəti artıq yaşaya bilməzdi. Mən bu gün bir də deyirəm, onların 
günahı deyil ki, o, yaşaya bilmədi. Doğrudur, orada  daxili çəkişmələr də var idi, vuruşmalar da var idi. Ancaq 
bunlar da yeni qurulmuş bir hakimiyyət, dövlət üçün təbii qəbul olunmalıdır. Ancaq onların süqutunun əsas 
səbəbi Qızıl Ordunun Azərbaycana gəlib, Cənubi Qafqazı işğal etməsi oldu.  
Biz bu gün Azərbaycanın dövlət müstəqilliyi aktı haqqında danışarkən, mütləq qeyd etməliyik ki, həmin 
müstəqillik aktı Azərbaycanın 1918-ci ildə yaranmış ilk müstəqil Xalq Cümhuriyyətinin bərpasıdır. Bəli, biz 
onların varisiyik. Onların işinin davamçısıyıq – ancaq yeni şəraitdə, yeni bir tarixi zamanda.  
Bu gün biz müstəqilliyimizin onuncu ildönümünü qeyd edərkən böyük iftixar hissi ilə deyə bilərik ki, on illik 
bu  müstəqillik Azərbaycan xalqının müstəqillik arzusu ilə yaşayan vətənpərvər insanlarına, 1918-ci ildə 
Məmmədəmin Rəsulzadə, Əlimərdan bəy Topçubaşov, Fətəli xan Xoyski, Nəsib bəy Yusifbəyli və bir çox 
başqalarının yaratdığı Xalq Cümhuriyyətinə bizim tərəfimizdən, bugünkü nəsillər tərəfindən yüksəlmiş böyük 
bir abidədir. Əgər Xalq Cümhuriyyəti 1920-ci ildə, o vaxtkı tarixi şəraitdə yaşaya bilmədisə, indi Azərbaycan 
müstəqil dövlət olaraq, on il yaşayıb, bundan sonra da yaşayacaq və müstəqillik əbədi olacaq, daimi olacaqdır. 
Azərbaycan dövlət müstəqilliyini əldə edəndə artıq onun böyük sosial-iqtisadi potensialı var idi, intellektual 
potensialı var idi, böyük mədəniyyəti, böyük təhsili var idi. 1920-ci ildən 1922-ci ilə qədər Azərbaycan Sosialist 
Respublikası kimi, müəyyən qədər müstəqil yaşayırdı. Baxmayaraq ki, kommunist, sosialist ideologiyası o 
dövlətin əsasını təşkil edirdi. 1922-ci ildə Azərbaycan SSRİ-yə daxil oldu və SSRİ o vaxt təşkil olundu. Amma 
biz o dövrü də unutmamalıyıq, o insanlara qiymət verməliyik. 
Biz bu yaxınlarda Azərbaycanın dövlət dili haqqında böyük bir qərar qəbul etdik. Azərbaycanda latın 
əlifbasını bərpa etdik. Ancaq unutmamalıyıq ki, ilk dəfə Azərbaycanın çoxəsrlik dövründə və bütün Şərq 
aləmində latın əlifbası 1923-cü ildə qəbul olunmuş qərardan başlayaraq tətbiq edilmişdir. Onları unutmamalıyıq. 
152 
 
Ondan sonra, əlbəttə, dövr Azərbaycan xalqı üçün, bir tərəfdən, çox məşəqqətli olubdur, məhrumiyyətlər 
olubdur, qurbanlar verilibdir, insanlar günahsız repressiyaya uğrayıblar.  
İkinci tərəfdən də, Azərbaycanda xalq inkişaf edibdir, savadsızlıq tamamilə ləğv olunubdur. Ali təhsil 
ocaqları, universitetlər yaranıbdır, elmi müəssisələr yaranıbdır, böyük sənaye potensialı yaranıbdır, böyük  
iqtisadi potensial yaranıbdır. Mədəniyyətimiz çox sürətlə inkişaf edibdir. Ədəbiyyat, incəsənət inkişaf edibdir.  
Biz iki gün bundan öncə Rəşid Behbudovun xatirə gecəsini keçirdik və bir daha gördük ki, o illər bizim 
mədəniyyətimiz nə qədər inkişaf edibdir. Azərbaycan xalqının nə qədər istedadlı xalq olduğunu bütün dünyaya 
nümayiş etdiribdir. Ancaq təəssüf ki, bunlar hamısı bizim müstəqilliyimiz vaxtı olmayıbdır. Biz ümumi bir 
dövlətin, SSRİ-nin, böyük imperiyanın tərkibində olmuşuq. Çox işlər görmüşük, amma çox şeylərdən də 
məhrum olmuşuq. Bunlara baxmayaraq, xalq yaşayıb, nəsillər nəsilləri əvəz edib, Azərbaycanın neft sənayesi və 
bütün başqa sahələr inkişaf edibdir. İndi  bunlar bizim müstəqil dövlətimiz üçün böyük iqtisadi, sosial, elmi 
potensial yaradıbdır. Buna görə biz bu dövrü də layiqincə qiymətləndirməliyik. Tarixdə heç bir səhifə təhrif 
olunmamalıdır. Müsbəti müsbət, mənfini mənfi. Təəssüf olsun ki,  konyukturaya uyan bəzi tarixçilər, yaxud 
yazıçılar, başqaları özlərini göstərmək üçün hər dövrün konyukturası çərçivəsində qeyri-obyektivliyə yol 
verirlər, ədalətsizlik edirlər. Bunlar olmamalıdır.  
Biz keçmişdə olanları bağışlayırıq. Amma indi Azərbaycan, müstəqil dövlət, azad xalq, dünya xalqları 
içərisində öz yerini tutmuş bir xalq artıq buna yol verməməlidir. Bizim tariximiz böyükdür, çoxəsrlidir. Bizim 
minilliklərdən gələn tariximiz var. Biz «Dədə Qorqud» dastanının 1300 illiyini qeyd etdik. Bizdə nə qədər 
böyük iftixar hissi yaratdı. Hansı padşahın, hansı hakimiyyətin dövründə olub – fərqi yoxdur, bu, Azərbaycan 
xalqının mədəniyyətinin, ədəbiyyatının böyük bir abidəsidir. Biz bununla bütün dünyaya sübut etdik ki, bəli, 
Azərbaycan xalqı belə qədim mədəniyyətə malikdir. Amma vaxtilə «Dədə Qorqud»u qadağan etmişdilər. Bu 
ədalətsizlikdir. Amma indi biz keçmiş tariximizdən hansı şeyi qadağan etsək, bu da ədalətsizlik olacaqdır.   
Ona görə, yenə də deyirəm, bizim xalqımızın tarixi həmişə obyektiv, ədalətli əks olunmalıdır.  
Bu on ildə bizim ən böyük nailiyyətlərimizdən biri Azərbaycanın dövlət dilinin, ana dilinin hakim olmasıdır. 
Vaxt var idi, Azərbaycanda Azərbaycan dilində danışanlar az idi. Hələ bəziləri indiyə qədər də öz ana dilini, 
Azərbaycan dilini yaxşı öyrənə bilməyiblər. Nə üçün? Çünki biz SSRİ-nin tərkibində idik. Ümumi bir dil var 
idi, dövlətin dili.  
Yadımdadır, 1978-ci ildə biz Azərbaycanın Konstitusiyasına Azərbaycan dilinin dövlət dili olması haqqında 
maddə daxil edəndə, Moskvadan bizim başımıza nə qədər oyunlar açıldı, nə qədər təzyiqlər göstərildi. Ancaq 
biz bu təzyiqlərə dözdük. Hələ 1978-ci ildə qəbul olunmuş Konstitusiyada, bir çox başqa respublikalardan fərqli 
olaraq, Azərbaycan dili haqqında maddə yazdıq və Azərbaycanın dövlət dilinin Azərbaycan dili olduğunu orada 
göstərdik. Amma bu da bizdə Azərbaycan dilinin hakim olmasını təmin edə bilmədi. Çünki biz böyük bir 
dövlətin içində idik. Bütün işlər o dildə keçirilirdi. 
Amma indi biz Azərbaycan dilini, bizim ana dilimizi, millətimizin dilini hakim dil etmişik və bütün dünyaya 
nümayiş etdiririk ki, dünyada Azərbaycan xalqı var, Azərbaycan milləti var, Azərbaycan mədəniyyəti var və bu 
xalqın doğma ana dili, dövlət dili – Azərbaycan dili vardır.      
Bu on ilin son dövrü, yəni 1995-ci ildən sonra olan dövrü Azərbaycanın bütün sahələrdə inkişaf dövrü 
olmuşdur. Biz bu inkişafı, adətən, rəqəmlərlə ifadə edirik. Əgər 1991-ci ildən indiyə qədərki on ili götürsək, 
1991-ci ildən 1995-ci ilə qədər Azərbaycanın iqtisadiyyatının bütün sahələri tənəzzülə uğramışdı. Həm sənaye 
istehsalı, həm kənd təsərrüfatı istehsalı, həm ümumi daxili məhsul və başqa iqtisadi göstəricilər ildə 20–25 faiz 
aşağıya enirdi. Təbiidir ki, bu da iqtisadiyyatı dağıdırdı. Burada inkişafdan söz gedə bilməzdi. İnsanların 
həyatını çox ağır vəziyyətə qoymuşdu. O vaxt inflyasiya yüksək idi. Təsəvvür etmək olar ki, xalqımız o illər 
necə əzab-əziyyətli dövr yaşadı. Amma yaşadı. Yaşadıq, inanaraq ki, biz bu ağır dövrü keçəcəyik.  
Sonra isə biz ictimai-siyasi həyatda olduğu kimi, iqtisadiyyatda da sabitliyi təmin etdik, yəni tənəzzülün 
qarşısını aldıq və keçirilən müxtəlif islahatlar nəticəsində iqtisadiyyatımızı ardıcıl surətdə inkişaf etdirə bildik. 
İndi biz böyük inkişaf dövrü keçiririk. İqtisadiyyatda əsas göstəricilər makroiqtisadi göstəricilərdir. 1991-ci 
ildən 1995-ci ilə qədər ümumi daxili məhsul 58 faiz, sənaye məhsulu 67 faiz, kənd təsərrüfatı məhsulu 48 faiz 
azalmışdı. Görün nə qədər azalmışdı.  
Amma 1996-ci ildən 2001-ci ilə qədər ümumi daxili məhsul 57 faiz artmışdır. İqtisadiyyatı bilən adamlar 
yəqin  razı olarlar ki, bu çox yüksək göstəricidir. Sənaye məhsulu 20 faiz artmışdır.  Kənd təsərrüfatı məhsulu 
30 faiz artmışdır. Bunlar çox yaxşı göstəricilərdir.  
Əgər 1991–1995-ci illərdə kapital qoyuluşunun həcmi 43 faiz azalmışdırsa, 1996–2001-ci illərdə 4 dəfə 
artmışdır. Əgər 1991–1995-ci illərdə inflyasiyanın səviyyəsi ildə 14–18 dəfə artırdısa, görün bu, insanların 
həyatına nə qədər təsir edirdi. Çünki maaş az idi və əgər onu bir az artırsan da, inflyasiya onu tamamilə heç 
edirdi. Ona görə ki, istehlak mallarının qiyməti düşmək əvəzinə, inflyasiyaya görə artırdı.  
1996–2001-ci illərdə isə, demək olar ki, inflyasiya yoxdur. Ümumən 15 faiz təşkil edir. Bu isə iqtisadi-
maliyyə nöqteyi-nəzərindən tamamilə normal bir haldır. Yəni inflyasiyanın tamamilə olmaması da mümkün 
deyildir. Bütün ölkələrdə inflyasiya var. Amma iş ondadır ki, inflyasiya hansı həcmdədir.  
153 
 
Məsələn, son illəri xatırlayın. Dünyanın bir çox bölgələrində böyük inflyasiya baş verdi. Uzaq Şərqdə, 
Cənubi və Şərqi Asiyada, Rusiyada böyük inflyasiya – defold meydana çıxdı. Bu bir çox ölkələrin 
iqtisadiyyatına mənfi təsir göstərdi və o ölkələrdə inflyasiyanın səviyyəsini artırdı. Amma biz bundan özümüzü 
qoruya bildik.   
Mən bu gün sizə böyük iftixar hissi ilə deyirəm ki, dünyanın bütün müxtəlif bölgələrində baş vermiş güclü 
inflyasiya Azərbaycanın maliyyə-iqtisadi sahəsinə mənfi təsirini göstərə bilmədi. Biz inflyasiyanın qarşısını 
daim alırıq və manatın dəyəri dollara görə daim öz yerindədir.  
İqtisadiyyatın inkişafı üçün əsas amillərdən biri investisiya qoyuluşudur. Əgər iqtisadiyyata ardıcıl surətdə 
investisiya qoyulmasa, olan iqtisadiyyat da ya yerində qalacaqdır, ya da get-gedə azalacaqdır. 1995–2001-ci 
illərdə iqtisadiyyata 34 trilyon manatdan çox, 9 milyard dollara yaxın investisiya yerləşdirilmişdir. Onlardan 25 
trilyon manatı və ya 6 milyard dolları xarici investisiyanın payına düşür. 
Mən dünən Ukraynanın Xarici Işlər naziri ilə söhbət edirdim. Doğrudur, bunu bəlkə burda demək lazım 
deyil. Ancaq o böyüklükdə ölkə cəmi 4 milyard dollar xarici investisiya alıbdır. 
Neft sənayesinə 3,5 milyard dollar investisiya qoyulubdur. Digər sahələr və məqsədlər üçün isə 2,5 milyard 
dollar investisiya istifadə olunubdur. Bizim iqtisadiyyatımızın inkişafını təmin edən bunlardır.  
İqtisadiyyatımızı inkişaf etdirmək üçün hər şeyə sərbəstlik verdik. Xarici ticarəti liberallaşdırdıq, sərbəstlik 
verdik. O vaxt da bunun əleyhinə çıxanlar, bunu təhlükəli hesab edənlər var idi. Ancaq  biz buna inanırdıq. Biz 
bunun nəticəsində indi başqa ölkələrlə ticarətimizi, mal mübadiləsini çox yaxşı  vəziyyətə gətirib çıxarmışıq. 
Biz 120-dən çox ölkə ilə xarici ticarət aparırıq. 1995–2000-ci illərdə xarici ticarət dövriyyəsi 1991–1995-ci 
illərə nisbətən 2,2 dəfə artıbdır. O cümlədən ixrac 2,8 dəfə artıbdır. 1 milyard 700 milyon ABŞ dolları həcmində 
ixrac olubdur. İdxal isə 1,7 dəfə artıbdır. Bu da 1 milyard 200 milyon dollar edir. Bu müsbət dəyişikliyi görürsü-
nüz. İxracın miqdarı artıb, idxalın miqdarı azalıbdır.  
İdxalın strukturunda daxili istehsalın inkişafı nəticəsində ərzaq məhsullarının payı azalır. İnvestisiya 
yönümlü malların, maşın və avadanlığın payı isə artır. Bu da yaxın gələcəkdə iqtisadiyyatın inkişafı üçün real 
baza yaradır.  
Özəlləşdirmə, bütün iqtisadi islahatların, bütün sahələrdə olan islahatların həyata keçirilməsi 
iqtisadiyyatımızda, dediyim kimi, yüksək nəticələrə gətirib çıxarıbdır. İqtisadiyyatda özəl bölmənin, özəl 
sektorun payı ümumi daxili məhsulda indi 70 faizədəkdir. Sənayedə 48 faizdir. Kənd təsərrüfatında 99 faiz, 
ticarətdə 98 faiz, tikintidə 64 faiz, yük daşımalarında 54 faiz, sərnişin daşımalarında 83 faiz, rabitədə 61 faizdir. 
Bu göstəricilər nə deyir? Onu deyir ki, biz düz yoldayıq, özəlləşdirməni aparmışıq. Əgər özəlləşdirməni aparma-
saydıq, torpaq islahatını aparmasaydıq, bu qədər yüksək göstəricilərə nail ola bilməzdik. Torpaq islahatı çox 
böyük nəticələr veribdir. Məsələn, bu il bizdə 2 milyon tondan artıq taxıl istehsal olunubdur. Bu, rekord 
rəqəmdir.  
Mən keçmiş illərdə təsərrüfat işinin bilavasitə iştirakçısı kimi, bu işləri təşkil edən şəxslərdən biri kimi, onu 
deyə bilərəm ki, Azərbaycanda, adətən, 1 milyon 200 min tondan artıq taxıl istehsal olunmamışdır. Bu il isə 2 
milyon ton taxıl istehsal olunubdur. Bu nə deməkdir? Torpaq verilib kəndlilərə, kəndlilər özləri əkirlər, özləri 
biçirlər, özləri becərirlər. Yüksək keyfiyyətli toxum sortlarından istifadə  edirlər. Bunların nəticəsində, demək 
olar ki, Azərbaycan artıq özü-özünü taxılla təmin etmək ərəfəsindədir.  
Kartof istehsalı Azərbaycanda 3,8 dəfə artıbdır. Bu da rekord göstəricidir. Mən bir neçə dəfə bunu demişəm, 
bəlkə kiməsə kartof elə bir əhəmiyyət kəsb etmir, amma bizim ərzaq məhsulları içərisində, hesab edirəm ki, çox 
əhəmiyyətli rol oynayır. Yəqin ki, indi kababdan başqa digər yeməklərin hamısının içərisində kartof olur. 
Amma keçmişdə biz bu məhsulun qıt olmasından nə qədər əziyyət çəkirdik. Çünki özümüz istənilən qədər 
kartof istehsal edə bilmirdik. Bizə bunu Rusiyadan, Ukraynadan göndərirdilər. Onlar da ayrılmış normanı 
göndərmirdilər. Keyfiyyəti də aşağı olurdu. Biz bundan əziyyət çəkirdik. Hətta mən bunu bir dəfə demişəm, 
1991–1992-ci illərdə burada bəzi, necə deyərlər, üzdəniraq biznesmenlər, fırıldaqçılar Azərbaycan neftini aparıb 
Polşada kartofa dəyişdirirdilər. Sonradan məlum oldu ki, o da heç kartof deyilmiş, başda şey imiş. 
Kartof əsasən bizim dağ rayonlarında istehsal olunur. Kartofçuluğun mərkəzi də Gədəbəy rayonudur. Mən o 
illərdə respublikanın başçısı olarkən, çox ciddi tələb edirdim ki, axı Gədəbəydə niyə kartof lazımi qədər istehsal 
olunmur? Min bəhanə gətirirdilər. Amma indi o qədər istehsal edirlər, heç  bilmirlər ki, hara qoysunlar. Mənim 
xatirimdədir, biz az-az hallarda 100 min tondan artıq kartof istehsal edə bilirdik. 2001-ci ildə isə, demək olar ki, 
600 min ton kartof istehsal olunmuşdur. Demək, 1995-ci ilə nisbətən kartof istehsalı 2,2 dəfə artmışdır.  
Tərəvəz... Bu da artmışdır. Bu il 916 min ton tərəvəz istehsal olunmuşdur. Bu, rekord göstəricidir. Bostan 
məhsulları, demək olar ki, 7 dəfə artmışdır. 288 min ton bostan məhsulları istehsal olunmuşdur ki, bu da rekord 
göstəricidir. Meyvə – giləmeyvə 50 faiz artmış, 502 min ton olmuşdur. Ət 40 faiz artmışdır. Süd 30 faiz artmışdır. 
Bizdə mal-qara çoxalıbdır. Mal-qaranı kəndlilərə paylayandan sonra onlar ondan çox səmərəli istifadə edirlər. 
Mal-qara çoxalıb. Indi hər bir vətəndaş özü görür ki, Azərbaycanda ət problemi yoxdur. Bəzən küçələrdə ət 
satırlar. Amma burada oturanların bir çoxunun yəqin xatirindədir ki, hətta 1980-ci illərdə – mən o vaxt burada 
işləyirdim – əti talonla verirdilər. Ayda hər adama bilmirəm 1 kiloqram, yoxsa 2 kiloqram ət verirdilər. Ondan 
154 
 
artıq vermirdilər. Bax, budur kənd təsərrüfatında aparılan islahatların nəticəsi, budur bazar iqtisadiyyatının 
nəticəsi, budur bizim gördüyümüz işlərin nəticəsi. Bütün bunların hamısı təbiidir ki, bir əsas hədəfə – xalqın 
rifahını yaxşılaşdırmağa, sosial problemləri həll etməyə yönəldilibdir.  
Demək olmaz ki, bunun hamısını həll etmişik. Yox. Ancaq 1995–2000-ci ilə qədər Azərbaycanda işləyən 
adamların orta aylıq əmək haqqı 3,5 dəfə artıbdır. Orta aylıq pensiyaların məbləği 4 dəfə artıbdır. Indi bir işçinin orta 
aylıq nominal əmək haqqı 255 min manatdır. Bu da 55 ABŞ dolları təşkil edir.  
Təbiidir, mən hesab etmirəm ki, bunlar bizim xalqımızın, işləyənlərin bütün tələbatlarını təmin edir. Yox. 
Mən özüm bunu gənaətbəxş hesab etmirəm. Ancaq hər şey bir gündə, bir ildə olmur. Amma görün artım nə 
qədərdir – 3,5 dəfə, 4 dəfə. İndi, sağlıq olsun, bundan sonra daha da artıracağıq. Beləliklə, insanların rifahı daha 
da yaxşılaşacaqdır. 2000-ci ildə məcburi köçkünlərin yemək xərci 3 dəfə artmışdır.  
Bir göstərici də var. Buna bəlkə heç kəs fikir vermir. Heç kəsi maraqlandırmır. Amma bu çox mühüm bir 
göstəricidir. Keçmişdə də biz həmişə müqayisə edirdik ki, hansı ölkədə insanların orta ömrü neçə ildir? 
Yaponiyada orta ömür ən yüksəkdir. İkinci bir sosial göstərici də vardır – hər min doğulana görə uşaq ölümü 
neçə faizdir. Yadımdadır, insanların  ömrünün az olmasına görə yox, uşaq ölümünə görə Azərbaycanı tənqid 
edirdilər ki, SSRİ-nin başqa respublikalarının bir çoxundan fərqli olaraq,  hər min doğulana görə uşaq ölümü o 
biri respublikalardan çoxdur. Düzdür, bizdə o vaxt Şirəli Müslümov vardı, 140 il yaşamışdı, Eyvazov vardı, 150 
il yaşamışdı. Bunlar az idi. Amma Azərbaycanda orta ömür SSRİ-nin bəzi respublikalarına nisbətən aşağı idi, 
dünyanın inkişaf etmiş ölkələrindən də aşağı idi. Bunun da səbəbi məlumdur: həm sosial problemlər, həm ərzaq 
problemi və başqa problemlər. İndi mən sizə bunu demək istəyirəm ki, 1995–2000-ci illərdə əhalinin orta ömür 
müddəti 2,5 il artmışdır. Düzdür, qadınların ömrü bir qədər az – 2,2 il artmışdır, kişilərinki isə 2,9 il artmışdır. 
Uşaq ölümünün isə əmsalı 2 dəfəyə yaxın azalmışdır. Bunlar Azərbaycanın iqtisadiyyatında gedən 
dəyişikliklərin son nəticələridir.  
Bunları çox adam unudur. Amma biz – dövləti idarə edən adamlar bunları unutmuruq. Bunların hər birinə 
biz fikir veririk.  
Bütün bunların nəticəsində bizim hər il dövlət büdcəmizin həcmi artır. Məsələn, 1993–1994-cü illərdə 
Azərbaycanın dövlət büdcəsi, demək olar, 277 milyard manat təşkil edirdi. Amma indi, 2001-ci ildə 3,6 trilyon 
manata çatıbdır.   
Gələn ilin büdcə gəliri isə 4,2 trilyon manat nəzərdə tutulmuşdur ki, bu da 900 milyon dollardan çoxdur. 
Görün büdcəmiz nə qədər artıbdır. Büdcə ona görə artıbdır ki, gəlirlərimiz çoxalıbdır. Gəlirlərimiz artıbdır, ona 
görə ki, istehsal çoxalıbdır. Özəlləşmə, xüsusi mülkiyyət, bizim apardığımız bütün başqa-başqa tədbirlər... 
Bizim Vergilər Nazirliyi və Gömrük Komitəsi vergilərin hamısını toplaya bilsəydi, bəlkə gəlirlərimiz bundan da 
artıq ola bilərdi. Arzu edirəm ki, onlar bunu nəzərə alsınlar.  
Bunları deyərək, heç də sizi arxayın salmaq istəmirəm. Heç də  göstərmək istəmirəm ki, biz qarşımızda 
duran vəzifələri yerinə yetirmişik. Ancaq hər şey dinamikada, müqayisədə qiymətləndirilə bilər. Bu on ildə 
bizim keçdiyimiz dövr, mən qeyd etdim: birinci dövr – 1991-ci ildən 1995–1996-cı illərə qədər, ikinci dövr isə 
1996-cı ildən 2001-ci ilə qədər. Görün nə qədər fərq var.  
Mən bir də deyirəm, əgər bütün bu işləri, yəni bazar iqtisadiyyatı, islahatlar, başqa tədbirlər, nizam-intizamın 
möhkəmlənməsi və s. – bunları həyata keçirməsəydik, biz bu nəticələri əldə edə bilməzdik. Bu göstəricilərə görə 
Azərbaycan MDB-yə daxil olan ölkələr, keçmiş Sovetlər İttifaqına mənsub olan respublikalar içərisində ön 
sıralarda gedir.  
Ancaq biz yaxşı dərk edirik ki, Azərbaycanda hələ işsizlik problemini də həll edə bilməmişik. Bu bizi incidir. 
Amma bunu anlamaq da lazımdır. Çünki vaxtilə yaranmış böyük sənaye müəssisələri indi müxtəlif səbəblərdən 
tam gücü ilə işləmir, yaxud heç işləmir. Səbəb də ondan ibarətdir ki, vaxtilə vahid sovet iqtisadiyyatı vardı, hər 
bir müəssisə nə isə istehsal edib başqasına verirdi. Zavod da, müəssisə də, insanlar da işləyirdi. Onun 
məhsulunun nəticəsindən asılı olmayaraq, o öz maaşını da alırdı. Amma indi yox. İndi bazar iqtisadiyyatıdır.  
Vaxtilə bizim yaratdığımız, xüsusən mən işlədiyim dövrdə yaratdığımız böyük zavodlar, böyük fabriklər indi 
15–20 faiz gücü ilə işləyir. Nə üçün onları biz o vaxt işlədə bilirdik, indi yox? Çünki indi, birincisi, istehsal 
olunan məhsul gərək dünya rəqabətinə davam gətirə bilsin, ikincisi, özünə bazar tapa bilsin. İndi təsəvvür edin, 
Azərbaycanda mağazalara baxırsan, dünyanın hər yerindən nə qədər müxtəlif mallar gətirib satırlar. Özü də – 
mən o gün şəhərə çıxmışdım, gəzirdim, mağazalara baxırdım – hansı mağazaya girirsən, elə bil ki, Parisin 
mağazasına girirsən, yaxud Nyu-Yorkun mağazasına girirsən. Hər şey var. Soruşuram, ticarət necə gedir, 
deyirlər ki, yaxşı gedir. Amma nəticə çıxardıram, nə üçün yaxşı gedir, çünki malı xaricdən gətirir. Bunun 
gətirilməsi üçün haqq verir, burada satır, mənfəət götürür, yenə də alıb gətirir. Əgər o, mənfəət götürməsə, ikinci 
dəfə o malı almaz. Amma bu mal satılmasa, yenidən həmin malı alıb gətirə bilməz. Demək, bunun son nəticəsi 
odur ki, Azərbaycanda insanların alıcılıq imkanları xeyli artıbdır. Əgər belə olmasaydı, mağazalarda dünyanın 
müxtəlif ölkələrindən gətirilən bir belə mallar satılmazdı. Onlar muzey düzəltməyiblər ki, gətirib bu malları düz-
sünlər. Onlar ticarət edirlər. Özü də hərəsi bir sahibkardır. Hərəsi özü üçün pul qazanır.  
155 
 
Indi  Bakıya gələnlər çoxdur. Hər dəfə mənə deyirlər ki, Bakıda nə qədər böyük tikintilər gedir. Dövlət heç 
bir şey tikmir. Bunları şəxsi firmalar tikir. Amma gözəl evlər tikirlər. Bunu da mən özüm üçün araşdırıram. Mən 
bilirəm ki, sovet dövründə bir ev tikmək üçün nə qədər vəsait, nə qədər material lazım idi, hansı çətinliklərlə 
sement, daş gətirilirdi, ayrı-ayrı mexanizmlər gətirirdilər və sair. Amma indi firma bunu edir. Nə üçün edir? 
Çünki evi tikir, mənzilləri satır, pul qazanır. Deməli, onun əsas məqsədi bu əməliyyatdan pul qazanmaqdır. 
Amma əgər Azərbaycanda həmin mənzilləri, həmin evləri almaq imkanı olmasaydı, o evi necə tikə bilərdi? 
Firma bir evi tikir, pul qazanır, o birini tikir. Oradan da pul qazanır, digərini tikir. Deməli, görürsünüzmü, nə 
qədər böyük bir proses gedir. Bu proses də təbiidir ki, müsbət prosesdir. Bunların hamısı Azərbaycanda 
yaranmış şəraitin, bazar iqtisadiyyatının, sərbəst iqtisadiyyatın, sahibkarlığın nəticəsidir. Mən bu gün bəyan 
edirəm ki, bunların nəticəsini bilərək biz bundan sonra da bazar iqtisadiyyatına geniş imkanlar verəcəyik. Mən 
bir də deyirəm ki, bütün hüquq-mühafizə orqanları, başqa orqanlar sahibkarların işinə qarışmasınlar. Hərə öz 
işini görsün, vergisini versin. Qalan işlərə qarışmaq lazım deyildir.  
Mən bu gün bu on il və ondan əvvəlki dövr haqqında bir qədər geniş məlumat verərkən, təbiidir, istəyirəm ki, 
xalqımız yaxşını da bilsin, pisi də bilsin. Mən dedim ki, bizim bir çox çətinliklərimiz, problemlərimiz var. 
İşsizlikdir, yoxsulluqdur. Bu proqramlar üzərində biz işləyirik.  
Ən ağır problemimiz Azərbaycanın ərazi bütövlüyünün pozulması və torpaqlarımızın 20 faizinin işğal 
olunması, bir milyona qədər Azərbaycan vətəndaşının qaçqın-köçkün şəraitində yaşamasıdır. Biz 1994-cü ilin 
may ayında müharibəni dayandırdıq. Çox il keçibdir, 7 il keçibdir. Bəziləri düşünə bilər ki, müharibəni niyə 
dayandırdıq? Onda gəlin baxaq, ondan əvvəlki müharibə Azərbaycana nə verdi: qanlar töküldü, şəhidlər verdik, 
daxili-ictimai vəziyyət pozuldu, iqtisadiyyatımız tənəzzülə uğradı, heç bir nəticə də əldə olunmadı. Nə üçün belə 
oldu? Çünki hələ 1988-ci ildə Ermənistanın millətçi dairələri Dağlıq Qarabağda olan, separatçı əhval-ruhiyyə ilə 
yaşayan  bəzi insanları qızışdırıb, bu məsələni ortaya atandan sonra Azərbaycanın o vaxtkı rəhbərləri bunların 
qarşısını ala bilmədi. Təsəvvür edin, dörd il Ermənistan–Azərbaycan münaqişəsi Azərbaycanın da, Ermənistanın 
da SSRİ-nin tərkibində olduğu dövrdə olubdur. Dörd il...  
Böyük bir dövlət, onun tərkibində olan bərabər hüquqa malik 15 respublika idi. Bəs nə üçün bu xalq birləşə 
bilmədi, nə üçün Azərbaycanın rəhbərləri vaxtında, bir dövlətin tərkibində olarkən bunun qarşısını ala bilmədi? 
Nə üçün? Yenə də dediyim sözlərə gəlirəm. Xalq o vaxt ayağa qalxdı. Xalq Azərbaycana qarşı olan ədalətsizliyə 
qarşı etirazlar etdi, meydanlara çıxdı. Ancaq xalqla Azərbaycanı idarə edənlərin arasında birlik olmadı. Bu 
xalqın gücündən istifadə edib o münaqişənin qarşısını almaq əvəzinə, onların bəziləri burada daxili intriqalarla, 
öz şəxsi işləri ilə məşğul idilər. 
Dağlıq Qarabağ, faktiki olaraq, 1989-cu ilin yanvar ayında Azərbaycandan ayrılıb. Xatırlayın, o vaxt SSRİ 
Ali Soveti qərar çıxartdı ki, Dağlıq Qarabağın idarə edilməsi üçün xüsusi idarəetmə komitəsi yaradılsın və bu, 
birbaşa SSRİ hökumətinə tabe olsun. Buna yol vermək olardımı? İndi biz deyirik ki, bəli, Dağlıq Qarabağ 
Azərbaycanın ən qədim torpağıdır. Bu belədir, bizim doğma torpağımızdır, orada bir qisim ermənilər yaşayıb, 
bir qisim azərbaycanlılar yaşayıblar. Heç bir ölkədə əhalinin tərkibi təkcə bir millətdən ibarət deyildir. Ancaq 
buna necə razılıq vermək olardı ki, hələ 1989-cu ildə Dağlıq Qarabağı Azərbaycanın icərisindən çıxarıb 
Moskvaya tabe etsinlər.  
Bununla Dağlıq Qarabağın Azərbaycandan ayrılmasının əsası qoyuldu. Ondan sonra aparılan danışıqlar, 
vuruşlar, nə bilim, sonra müharibə, filan – bunların hamısı nəticə vermədi. Çünki o vaxt fürsət əldən verilmişdi. 
Dağlıq Qarabağın müqəddəratı o vaxt müəyyən qədər həll olunmuşdu.  
Amma bunlara baxmayaraq, biz indi müstəqil dövlət olaraq bu münaqişəni sülh yolu ilə həll etməyə çalışırıq. 
Bilirsiniz ki, Minsk qrupu fəaliyyət göstərir. Onun həmsədrləri Rusiya, Amerika Birləşmiş Ştatları, Fransadır. 
İndi çox danışıqlar gedir, istənilən nəticəni vermir. Təbiidir ki, gərək, birincisi, həm Ermənistan, həm də 
Azərbaycan beynəlxalq hüquq normalarına riayət etsinlər. Ermənistan buna riayət etmir. İkincisi də, yaranmış 
belə şəraitdə müəyyən, bərabər çəkidə kompromislər olmalıdır. Ermənistan bunu da etmir. Ona görə də vəziyyət 
hələ ki, olduğu kimi qalıbdır.    
Ancaq mən ümidvaram və qəti ümidvaram ki, bu danışıqlar, Minsk qrupunun fəaliyyəti nəticəsində biz 
torpaqlarımızın işğaldan azad olunmasına, Azərbaycanın ərazi bütövlüyünün təmin edilməsinə və yerindən-
yurdundan didərgin düşmüş insanların öz torpaqlarına qayıtmasına, onların orada yenidən həyat qurmasına nail 
olacağıq. Biz buna sülh yolu ilə nail olmaq istəyirik. Ona görə də dözümlülük göstəririk. Çox dözümlülük 
göstəririk. Ancaq hamı onu da bilməlidir ki, Azərbaycan heç vaxt öz torpaqlarını kiməsə verə bilməz. Biz 
torpaqlarımızı mütləq azad edəcəyik. Əgər sülh yolu ilə həll edilməsə, bizim bütün imkanlarımız, güclü 
ordumuz vasitəsilə bu məsələni həll edəcəyik. 
İndi Dünya Birliyi çox təhlükəli hadisələrlə rastlaşıbdır. Sentyabrın 11-də Amerika Birləşmiş Ştatlarına qarşı 
edilən terror aktı, demək olar ki, bütün bəşəriyyətə, bütün insanlığa, azadlığa, demokratiyaya qarşı edilən bir 
aktdır. Biz ilk dəqiqədə bəyan etdik ki, bu aktı pisləyirik, terroru pisləyirik və terrorun kökünün kəsilməsi üçün 
bütün tədbirlərin həyata keçirilməsində öz fəaliyyətimizi göstərməyə hazırıq. Amerika Birləşmiş Ştatlarına 
bildirmişik və onlar bilirlər ki, biz bu barədə onlarla birik və bir alyansdayıq. 
156 
 
Bu hadisə, əlbəttə ki, bütün dünyanı çalxalayıbdır. Ancaq belə hadisələr bizim üçün yeni deyildir. Bizim 
ölkəmiz 1988-ci ildən terrora məruz qalmış bir ölkədir. Xalqımız o illərdən terrora məruz qalmışdır. Terror 
əvvəllər ayrı-ayrı insanlara qarşı, sonra bütün xalqa qarşı edilibdir. Çoxsaylı terrorlar haqqında Avropa 
Şurasında bizim nümayəndə heyəti çox geniş məlumat verdi və orada çox böyük təəssürat yaratdı. Ona görə də 
biz terrorun nə qədər təhlükəli olduğunu çoxlarından yaxşı bilirik. Terror gərək yer üzündən götürülsün. Kimə 
qarşı olursa-olsun. Biz terrorun kökünün kəsilməsi üçün öz payımızı verəcəyik. Ancaq eyni zamanda bütün 
Dünya Birliyi də bilməlidir ki, Azərbaycana edilən terrorun da qarşısı alınmalıdır. 
Əziz dostlar, bu günlərdə keçirdiyimiz bayram, hesab edirəm ki, Azərbaycan xalqının həyatında indiyə qədər 
olan ümumxalq, ümummilli bayramların hamısından qiymətli, hamısından yüksək, hamısından əzizdir. Çünki 
biz müstəqilliyimizin 10-cu ildönümünü bayram edirik. Bu bizdə nə qədər böyük iftixar hissi doğurur. Xalqımız 
qürur icərisində yaşayır. 
İnsan cürbəcür şəraitlərdə yaşaya bilər. Amma insan üçün, xalq üçün hər şeydən qiymətli, hər şeydən əziz 
müstəqillikdir, azadlıqdır. Biz çox əsrlər bu azadlığın, bu müstəqilliyin arzusunda olmuşuq. İndi buna nail 
olmuşuq. Ötən on ildə bu müstəqilliyimizi möhkəmləndirmişik, inkişaf etdirmişik, dönməz etmişik və gələcək 
nəsillərə bu müstəqilliyi töhfə edirik və inanıram ki, xalqımız bu müstəqilliyi heç vaxt bir daha əlindən 
verməyəcəkdir.  
Müstəqil Azərbaycan on ildir yaşayır və bundan sonra on illər də yaşayacaq, əbədiyyətə qədər yaşayacaqdır. 
  
157 
 
 
 
 
AZƏRBAYCAN PREZĠDENTĠ HEYDƏR ƏLĠYEV  
ġƏHĠDLƏR XĠYABANINI ZĠYARƏT ETMĠġDĠR 
 
18 oktyabr 2001-ci il 
  
Azərbaycan Respublikasının prezidenti Heydər Əliyev ölkəmizin milli müstəqillik günü  xalqımızın 
müqəddəs and yerini – Şəhidlər xiyabanını ziyarət etmişdir. Respublikamızın rəhbərinin şərəfinə xiyabanda 
fəxri qarovul dəstəsi düzülmüşdü.  
Prezident Heydər Əliyev Şəhidlər xiyabanına toplaşan Azərbaycanın dövlət və hökumət strukturlarının 
rəhbərlərini, xarici ölkələrin Bakıdakı səfirlərini, respublika ictimaiyyətinin nümayəndələrini  səmimiyyətlə 
salamladı. 
Azərbaycan prezidenti Heydər Əliyev fəxri qarovul dəstəsinin önündən keçdi.  
Azərbaycanın azadlığı, suverenliyi və ərazi bütövlüyü uğrunda həlak olmuş mərd mübarizlərin əziz xatirəsinə 
ehtiram əlaməti olaraq,  xiyabanda ucaldılmış “Əbədi məşəl” abidəsi önünə Azərbaycan prezidenti Heydər Əliyevin 
adından əklil qoyuldu.  
Hərbi orkestrin ifasında respublikamızın dövlət himni əzəmətlə səsləndi.  
    * * * 
Xarici ölkələrin səfirləri, beynəlxalq təşkilatların ölkəmizdə fəaliyyət göstərən nümayəndələri  prezident Heydər 
Əliyevə yaxınlaşaraq, Azərbaycanın dövlət müstəqilliyi haqqında Konstitusiya aktının qəbul olunmasının onuncu 
ildönümü münasibətilə dövlətimizin başçısını ürəkdən təbrik etdilər, səmimi diləklərini bildirdilər, ona cansağlığı, uzun 
ömür arzuladılar. 
Respublikamızın rəhbəri onlara dərin minnətdarlığını bildirdi.  
158 
 
 
 
 
AZƏRBAYCANIN  DÖVLƏT MÜSTƏQĠLLĠYĠ HAQQINDA KONSTĠTUSĠYA AKTININ 
QƏBUL OLUNMASININ 10-cu ĠLDÖNÜMÜ MÜNASĠBƏTĠLƏ  AZƏRBAYCAN 
RESPUBLĠKASININ PREZĠDENTĠ  
HEYDƏR ƏLĠYEVĠN ADINDAN TƏġKĠL OLUNMUġ RƏSMĠ QƏBULDA NĠTQ 
 
«Gülüstan» sarayı 
 
18 oktyabr 2001-ci il 
 
Hörmətli xanımlar və cənablar! 
Hörmətli səfirlər!  
Hörmətli qonaqlar! 
Sizi Azərbaycanın dövlət müstəqilliyinin onuncu ildönümü münasibətilə səmimi-qəlbdən təbrik edirəm, 
hər birinizə, hər bir Azərbaycan vətəndaşına cansağlığı, uzun ömür, səadət və bizim hamımızın gələcək işlərində 
uğurlar diləyirəm.  
Hər bir xalq üçün, hər bir millət üçün milli azadlıqdan, müstəqillikdən şirin, əziz nemət yoxdur. XX əsrdə 
dünyanın bir çox xalqları öz azadlığına, müstəqilliyinə nail oldular. Birinci dünya müharibəsi, İkinci dünya 
müharibəsi dünyanın xəritəsini tamamilə dəyişdirdi. Müstəmləkə şəraitində yaşayan onlarca xalq öz 
müstəqilliyini əldə etdi. 
İkinci dünya müharibəsindən sonra Birləşmiş Millətlər Təşkilatı yaranarkən onun 50-dən bir az artıq üzvü 
var idi. İndi isə Birləşmiş Millətlər Təşkilatına üzv olan dövlətlərin sayı 200-ə qədər artıbdır. Görün tarixi 
nöqteyi-nəzərindən kiçik bir zaman içərisində nə qədər xalq, millət öz milli azadlığına nail olub, müstəqil 
dövlətini yaradıb və beynəlxalq təşkilatlarda təmsil olunur, Birləşmiş Millətlər Təşkilatının üzvüdür.  
Biz bəlkə də çoxlarından gec, XX əsrin sonunda öz dövlət müstəqilliyimizi, nəhayət, əldə edə bildik. 
Doğrudur, tarixin səhifələri bütün dünyaya göstərir ki, Azərbaycan xalqı hələ 1918-ci ildə öz müstəqilliyini 
bəyan edərək öz dövlətini qurmuş, müstəqil yaşamağa başlamışdı. Ancaq sonra bu itirildi. 1991-ci ildə Sovetlər 
İttifaqının dağılması ilə əlaqədar olaraq, Sovetlər İttifaqına mənsub olan 15 müttəfiq respublikanın hamısı öz 
dövlət müstəqilliyini bəyan etdi və müstəqil dövlət kimi, Dünya Birliyinə daxil oldu.  
Biz 1991-ci il oktyabrın 18-də ölkəmizin müstəqilliyi haqqında Konstitusiya aktını qəbul etməklə, bütün 
dünyaya bəyan etdik ki, Azərbaycan müstəqil dövlətdir. Biz on ildir ki, müstəqil dövlət kimi yaşayırıq. Bu illər 
ərzində çətin və olduqca şanlı, şərəfli yol keçmişik. Birləşmiş Millətlər Təşkilatının bərabərhüquqlu üzvüyük. 
Dünyanın bütün beynəlxalq təşkilatlarının üzvüyük. Son olaraq, bu ilin əvvəlində dünyanın mötəbər beynəlxalq 
təşkilatlarından birinə – Avropa Şurasına da qəbul olunduq. Biz bunlarla fəxr edirik və xalqımızın fəxr etməyə 
haqqı var. Amma xalqımız üçün bu qürur hissini yaradan, bu iftixar hissini verən odur ki, o, artıq azad yaşayır, 
öz taleyinin sahibidir və Azərbaycan xalqının dünya xalqları içərisində imzası var. Azərbaycan artıq on il 
müstəqil dövlət kimi yaşayaraq imtahanlardan keçibdir.  
Biz bu onilliyi təntənə ilə qeyd edirik. Bir neçə gündür, bəlkə aydır ki, Azərbaycan xalqı şəhərlərdə, 
rayonlarda, qəsəbələrdə, kəndlərdə, müəssisələrdə, universitetlərdə, müxtəlif təşkilatlarda Azərbaycanın dövlət 
müstəqilliyinin onilliyini böyük fərəh hissilə qeyd edir. Beləliklə, bu hər bir Azərbaycan vətəndaşının, bütün 
Azərbaycan xalqının sevincinə çevrilibdir. Bu, təkcə bir adamın, bir ailənin sevinci deyil, bütün Azərbaycan 
xalqının, bütün Azərbaycan vətəndaşlarının sevincidir və ən sevimli bayramıdır.  
Mən tam əminəm ki, biz on il böyük yol keçərək, ağır yol keçərək müstəqilliyimizi qoruyub saxlaya bildiksə, 
onu möhkəmləndirə bildiksə, Azərbaycanda müstəqil, demokratik, hüquqi dövlət yarada bildiksə, bu dövlətin 
bütün təsisatlarını yarada bildiksə, demək, Azərbaycanin gələcəyi üçün çox əsaslı, çox möhkəm bir təməl 
qoymuşuq. Biz öz üzərimizə düşən missiyanın birinci, ən çətin hissəsini yerinə yetirmişik.   
Ancaq hələ xalqımız qarşısında borcumuz da var. Borcumuz odur ki, Azərbaycan müstəqil bir dövlət kimi, 
daha da inkişaf etsin, daha da qüdrətlənsin, Azərbaycanın müstəqilliyi hər bir vətəndaş üçün xoşbəxtlik gətirsin, 
səadət gətirsin. Bizim qarşımızda çox böyük vəzifələr vardır. Ancaq sevindirici hal odur ki, bizim 
vətəndaşlarımızın əksəriyyəti bu vəzifələri dərk edirlər, öz vəzifəsi kimi qəbul edirlər və onları yerinə yetirməyə 
çalışırlar. Biz –  Azərbaycanın dövlət, hakimiyyət orqanları isə özümüzü hər bir vətəndaşdan daha da artıq 
məsuliyyətli hiss edirik. Əmin ola bilərsiniz ki, xalqımızın gələcək səadəti üçün, daim müstəqilliyi üçün, daim 
azadlığı üçün öz üzərimizə düşən  vəzifəni bundan sonra da məsuliyyətlə, şərəflə yerinə yetirəcəyik.  
Bu on illik tarixdə ilk dəfədir ki, bu mərasim münasibətilə belə bir axşam toplantısına yığışmışıq. Keçən illər 
bəzən belə bir arzu, istək meydana çıxırdı, ancaq eyni zamanda bir çox halları görərkən fikirləşirdim ki, hələ 
tezdir. Amma indi biz bu on ili arxada qoymuşuq.  
159 
 
Mən sizi təbrik edərək, eyni zamanda Azərbaycanın ərazi müstəqilliyi, bütövlüyü uğrunda həyatlarını qurban 
vermiş şəhidlərimizi böyük minnətdarlıq hissi ilə xatırlayıram. Mən şəhid ailələrini təbrik edirəm. Bu gün onlar 
da fəxr etməlidirlər ki, övladları, qardaşları, bacıları, ailə başçıları vətən yolunda, millət yolunda, torpaq 
yolunda, Azərbaycanın müstəqilliyi naminə şəhid olublar, əbədiyyətə qovuşublar və onların xatirəsi bizim 
qəlbimizdə daim yaşayacaqdır.  
Mən Azərbaycanın torpaqlarının müdafiəsində qəhrəmanlıq göstərmiş insanların, xəsarət alanların, əlil 
olanların  hamısını ürəkdən təbrik edirəm. Biz çalışırıq ki, onların həyatı normal olsun. Onların aldığı yaralar 
bağlansın. Ancaq hesab edirəm ki, onların aldığı yaralar bizim bütün xalqımızın aldığı yaralardır. Tam 
ümidvaram ki, xalqımızın aldığı yaralar və həmin o vətən yolunda yaralanmış insanların yarası bağlanacaqdır, 
xalqımız bu bəlalardan da qurtaracaqdır.  
Mən ölkəmizin mötəbər insanlarını, elm, mədəniyyət xadimlərini, incəsənət xadimlərini, dövlət işində 
namusla, şərəflə çalışaraq dövlətçiliyimizi möhkəmləndirənləri təbrik edirəm. Mən Azərbaycanın əsgərlərini 
təbrik edirəm, Azərbaycan ordusunu təbrik edirəm. İndi Azərbaycanın torpaqlarının keşiyində, səngərlərdə olan 
övladlarımızı təbrik edirəm. Onların xidmətləri həmişə qiymətləndiriləcəkdir. Əminəm ki, hər bir Azərbaycan 
gənci öz vətəninin keşiyində durmağı özünə böyük şərəf hesab edir. Mən sizin hamınızı təbrik edirəm, 
Azərbaycan xalqını təbrik edirəm. 
Bayramınız mübarək olsun! 
Canınız sağ olsun! 
Gələcək yollarınız işıqlı olsun!  
Sağ olun, sizin sağlığınıza. 
Dünən biz geniş mərasim keçirmişik, xoş sözlər demişik. Mən istəyirəm ki, burada sərbəst şəraitdə insanlar 
bir-biri ilə ünsiyyətdə olsunlar. 
160 
 
 
 
 
HĠNDĠSTANIN XARĠCĠ ĠġLƏR  
NAZĠRĠNĠN MÜAVĠNĠ  
RACĠNDRA MADHUKAR ABHUANKARIN  
BAġÇILIQ ETDĠYĠ NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
18 oktyabr 2001-ci il 
 
H e y d ə r  Ə l i y e v: Azərbaycana xoş gəlmisiniz. Gərək ki, siz Azərbaycanda əvvəllər olmusunuz. 
Ankarada səfir işləyərkən, eyni zamanda Hindistanın Azərbaycanda da səfiri idiniz. Ona görə yəqin ki, bizim 
ölkəmizi tanıyırsınız. Ankarada, Azərbaycanda işlədikdən sonra sizin vəzifəniz böyüyübdür. Sizinlə 
görüşməkdən çox məmnunam.  
R a c i n d r a   M a d h u k a r   A b h u–a n k a r: Zati-aliləri, çox sağ olun. Özümü Azərbaycanda qərib 
hiss etmirəm. Buranı yaxşı tanıdığıma görə ölkəmin prezidenti və Baş naziri məni buraya göndəriblər ki, onların 
ən xoş arzularını, təbriklərini Sizə yetirim və bu on il müddətində liderliyiniz altında respublikada qazanılmış 
uğurlar münasibətilə Sizi təbrik edim.  
On illik müstəqilliyin hər bir ili çox vacibdir, çox önəmlidir və dəyərlidir. Bizim özümüz sizdən bir qədər 
çox müddətdir ki, müstəqilik. Biz bilirik ki, müstəqillik nəyin bahasına başa gəlir. Bunun nəticəsidir ki, 
müstəqilliyə bu qədər önəm verdiyinizə, onu bu qədər yüksək tutduğunuza ğörə bizim prezidentimiz və Baş 
nazirimiz məni bura göndərib ki, Azərbaycan xalqı ilə birlikdə Sizi təbrik edim.  
Mən dünən Respublika sarayında Sizin çıxışınıza qulaq asdım. Sızin çıxışınız, daxildə, eləcə də beynəlxalq 
aləmdə  ölkənin qarşısında olan planlar bizə çox böyük təsir etdi. Siz çıxışınızda çox düzgün göstərdiniz ki, 
fundamentalizm, terrorizm dünyəvi cəmiyyətlərə nə dərəcədə mənfi təsir edir. Elə bilirəm ki, bu problem ilə 
bütün dünya məşğul olmalıdır. Düşünürük ki, bizim ölkələrimiz kimi ölkələr, hansılar ki, uzun müddətdir 
terrorizmlə üzləşirlər, buna qarşı vuruşurlar, nəhayət, bu ölkələrin səsini super dövlətlər də eşidiblər və terro-
rizmlə mübarizəyə qalxırlar.  
Cənab Prezident, xatirinizdədirsə, mən Azərbaycanda səfir vəzifəsində işləyərkən ölkəmizi ziyarət etmək 
barədə Hindistan prezidentinin dəvətini Sizə yetirmişdim. Yaxşı bilirik ki, Siz bizim keçmişdəki liderlərimizlə 
görüşmüsünüz. Mən yenidən həmin dəvəti Sizə yetirirəm və ümid edirik ki, bu il, yaxud da gələn  il Siz 
Hindistanı ziyarət edəcəksiniz.  
Dünən Sizin çıxış etdiyiniz tədbirdə olarkən fikir verdim, Azərbaycanın musiqi alətləri, poeziyası Hindistana 
o qədər yaxındır, bizim o qədər ümumi dəyərlərimiz vardır ki, Siz Hindistana mütləq gəlməlisiniz, bütün bunlar 
nümayiş olunmalıdır. Eyni zamanda biz siyasi əzmimizi də bütün dünyaya göstərməliyik.  
Cənab Prezident, keçmiş günləri xatırlayaraq, Sizə bir daha minnətdarlığımı bildirmək istəyirəm ki, mən 
burada səfir işləyərkən hökumətinizdən və şəxsən Sizdən daim dəstək alırdım. Yaxşı xatirimdədir ki, 
Hindistanın kommersiya məhsullarının Bakıda sərgisi keçirilərkən, Siz şəxsən oraya gəldiniz. Sizin oraya 
gəlişiniz bizim geniş əməkdaşlığımızın potensialını göstərdi. Inanıram ki, ölkələrimizin beynəlxalq aləmdə baş 
verən hadisələrə oxşar baxışları vardır. Biz Birləşmiş Millətlər Təşkilatı çərçivəsində yaxşı əməkdaşlıq edirik. 
Elə bilirəm ki, terrorizmə qarşı mübarizə üzrə beynəlxalq konvensiyanın müddəalarını yerinə yetirmək üçün 
gələcəkdə də birlikdə çalışacağıq.  
Demək istəyirəm ki, sizinlə görüşməkdən çox məmnunam. Siz həmişəki kimi, çox gümrah, çox yaxşı 
görünürsünüz. Dünən etdiyiniz iki saatlıq çıxışı heç mən yaşda olan adamlar da edə bilməzlər.  
Zati-aliləri, hökumətimiz və xalqımız adından ən xoş arzularımı qəbul edin. Xalqınıza davamlı inkişaf arzu 
edirəm. Ümid edirəm ki, əlaqələrimiz daha da sıx olacaqdır.  
H e y d ə r   Ə l i y e v: Sağ olun, təşəkkür edirəm.  
Azərbaycanın dövlət müstəqilliyinin onuncu ildönümü münasibətilə sizin təbriklərinizə görə və ölkənizin 
prezidenti, Baş naziri adından mənə çatdırdığınız təbriklərə görə təşəkkür edirəm.  
Mən də sizin Azərbaycanda səfirlik fəaliyyətinizi məmnuniyyətlə xatırlayıram və hesab edirəm ki, siz burada 
səfir olan zaman Hindistan ilə Azərbaycan arasında əlaqələr xeyli inkişaf etmişdir. Indi sizin xatırlatdığınız o 
sərgi, Hindistan mallarının çox geniş sərgisi də məhz bizim əlaqələrimizin inkişaf etməsinin xüsusi bir 
təzahürüdür.  
Mən anlayıram ki, siz müstəqilliyin əldə edilməsinin və onun daim yaşamasının nə qədər çətin olduğunu 
başqalarına nisbətən yaxşı bilirsiniz. Tarixdə də yazılıb, biz kitablardan oxumuşuq və mən bir çox hadisələrin, 
161 
 
beynəlxalq aləmdə gedən hadisələrin bilavasitə şahidi olmuşam ki, Hindistan öz müstəqilliyini əldə etmək üçün 
nə qədər mübarizə aparıbdır.  
Sizin tarixi şəxsiyyətiniz Qandinin Hindistan xalqının gələcəyi haqqındakı düşüncələri və mübarizəsi artıq 
bütün dünyaya məlumdur. Nəhayət, Cəvahirləl Nehrunun rəhbərliyi altında Hindistan xalqının apardığı çox 
kəskin mübarizə nəticəsində Hindistan öz müstəqilliyini əldə edibdir. Bu o vaxt dünyada böyük bir hadisə 
olmuşdu. Çünki İkinci dünya müharibəsindən sonra müstəmləkə imperiyalarının dağılması və müstəmləkələrin 
azad olması prosesi başlanmışdır. Hindistan dünyanın böyük ölkəsi olduğuna görə, onun apardığı mübarizə 
beynəlxalq aləmdə çox diqqət mərkəzində idi.  
O vaxt sizin ölkəniz, xüsusən sizin lideriniz Cəvahirləl Nehru dünyada çox məşhur oldu. Xatirimdədir, sonra 
onlar bir neçə başqa ölkə liderləri ilə birlikdə heç bir bloklara birləşməyən dövlətlərin böyük birliyini yaratdılar. 
Cəvahirləl Nehru və Hindistan bunun lideri idi. Nehru, Çjou En-Lay, İosif Tito – gərək ki, hərəkatı əsasən bu 
üçü təşkil etmişdi və ona çox ölkələr qoşuldu. Hindistan buna liderlik edirdi. O vaxtdan Hindistan müstəqildir,  
artıq 50 ildən çox keçibdir.  
Bir müstəqil dövlət kimi, siz də gəncsiniz. Çünki sizin xalqın tarixi çox qədimdir. Çox əsrlər müstəmləkə 
şəraitində yaşayan bir ölkə, əsarət altında yaşayan bir xalq müstəqilliyin nə qədər qiymətli olduğunu bu illər 
artıq hiss edibdir və Hindistan dünyada həm böyük dövlət kimi, həm də böyük iqtisadiyyata malik olan bir ölkə 
kimi güclü inkişaf edibdir.  
Mən sizin prezidentin və Baş nazirin dəvətini yenə də çox məmnuniyyətlə qəbul edirəm. Çalışacağam ki, 
bunu tezliklə həyata keçirim, yəni sizin ölkəni ziyarət edim. Ancaq bilirsiniz ki, indi dünya çox qarışıqdır, çox 
proseslər var, çox məsələlər var. Bunlar da belə səfərlərin həyata keçirilməsinə müəyyən qədər maneçilik 
törədir. Amma buna baxmayaraq, biz öz işimizi görməliyik.  
Hindistanı Azərbaycanda çox sevirlər. Siz burada səfir olduğunuz zaman yəqin ki, bunu özünüz müşahidə 
etdiniz. Hindistan müstəqillik əldə etdikdən sonra Cəvahirləl Nehru bir çox ölkələri ziyarət etmişdi və o 
cümlədən Azərbaycana da gəlmişdi. Şəxsən bu mənim xatirimdədir. Hindistan mahnıları ötən əsrin 50-ci, 60-cı 
illərində keçmiş Sovetlər İttifaqında, xüsusən Azərbaycanda çox populyar idi. Azərbaycanda ona görə çox 
populyar idi ki, bizim musiqi ilə sizin musiqi bir-birinə çox yaxındır.  
Əlbəttə, Hindistanı insanların çoxu tanımırdı. Çünki uzaq bir ölkə idi. Amma siz mahnılarınızla və Sovetlər 
İttifaqında ilk dəfə göstərilən «Avara» filminizlə, Rac Kapurla Hindistanı məşhurlaşdırdınız. Siz bunu 
xatırlayırsınız, yoxsa yox, bəlkə onda hələ siz dünyada yox idiniz?  
R a c i n d r a   M a d h u k a r  A b h u a n k a r: Mən artıq o vaxt doğulmuşdum.  
H e y d ə r   Ə l i y e v: Biz bu günlərdə Azərbaycanın böyük müğənnisi Rəşid Behbudovun 85 illik 
yubileyini qeyd edirdik. O vaxtlar Rəşid Behbudovun Rac Kapurla dostluğu var idi. Rac Kapur Azərbaycana 
gəlmişdi, Rəşid Behbudov Hindistana getmişdi. Mənim xatirimdədir ki, o vaxtlar böyük-böyük meydanlarda 
Rəşid Behbudovun mahnıları Hindistanın vətəndaşları tərəfindən, hindistanlılar tərəfindən nə qədər böyük 
rəğbətlə qarşılanırdı.  
İndi siz bunları filmlərdən görürsünüz. Amma mən bunların canlı şahidiyəm. Şəxsən mən sizin ölkəni çox 
sevirəm. 1978-ci ildə sizin ölkədə olmuşam. O vaxtdan çox keçibdir. Amma heç bir şey yadımdan çıxmayıbdır. 
Bütün gördüklərimi indi də xatırlayıram. Çox gözəl xatirələrim var. Racəstana da getdim, orada filin üzərində oturub 
gəzdim.  Bir neçə mərasimdə iştirak etdim. Məşhur Tacmahalı ziyarət etdim. Təbiidir ki, Dehlidə olan böyük 
abidələri məhəbbətlə ziyarət etdim. Ən əsası odur ki, sizin xalqla, liderlərlə görüşlərim oldu. Mən oraya gələndə sizin 
Baş nazir Morarci Desal idi. Onu xatırlayırsınızmı?  
R a c i n d r a  M a d h u k a r  A b h u a n k a r: Xatırlayıram.  
H e y d ə r   Ə l i y e v: O da Azərbaycanda olmuşdu.  
Sizin terror haqqında dediyiniz sözlərlə bizim fikrimiz tamamilə eynidir. Məlumdur ki, Hindistan da həm 
xaricdən, həm daxildən terror hadisələrini çox yaşayıbdır. İndira Qandi və onun oğlu Raciv Qandiyə qarşı edilən 
terror hadisələri bütün dünyanı lərzəyə gətirdi. Həmin hadisə indi təkrar olunur, görürsünüz. Raciv Qandini də 
qətlə yetirən terroristin özü də həlak olmuşdu, necə ki, Nyu-Yorkda böyük terror hadisələrini həyata keçirən 
insanlar özlərini də qətlə yetirmişlər.  
Mənim İndira Qandi və Raciv Qandi ilə də görüşlərim olmuşdu. Bunlar da mənim üçün yaxşı xatirələrdir. O 
vaxt mən Moskvada yaşayırdım, orada işləyirdim. Xatirimdədir, bir dəfə Raciv Qandi Avropadan öz ölkəsinə 
uçurdu. Onun təyyarəsi xarab olmuşdu. O, məcburi olaraq Moskvada  enmişdi. Gecə saat 12 idi.  Mənə xəbər 
verdilər, yəni bizim hökumətə xəbər verdilər. Mən onda Baş nazirin birinci müavini idim. Belə məsləhət oldu ki, 
mən gedim, bu işlərin həll olunmasını təmin edim.  
Onunla bir neçə saat söhbətlər apardıq, sadəcə, təyyarənin təmir olunmasını gözləyirdik. Amma təyyarəni 
təmir etmək mümkün olmadı.  Sovet hökuməti ona yeni təyyarə verdi və mən onu yola saldım. Mən onunla 
bundan əvvəl də Moskvada görüşmüşdüm. Çox yaxşı bir insan idi, həm Hindistanda, həm də dünyada böyük 
hörməti vardı.  Amma onların hamısı terrorun qurbanı oldular. O vaxt bir çox ölkələrdə buna adi bir hadisə kimi 
baxırdılar.  
162 
 
Siz dediniz ki, dünən bizim mərasimdə iştirak etmisiniz. Buna görə sizə təşəkkür edirəm. Mən çıxışımda 
Azərbaycana qarşı edilən terror hadisələri haqqında da ətraflı məlumatlar verdim. Hindistanda edilən terror 
hadisələrinə, Azərbaycana qarşı edilən terror hadisələrinə başqa ölkələr o qədər də fikir vermirdilər. Məhz 
bunun nəticəsidir ki, terror get-gedə genişləndi. Nəhayət, gəlib belə dəhşətli səviyyəyə çatdı ki, sentyabrın 11-də 
Nyu-Yorkda və Vaşinqtonda misli görünməmiş terror hadisələri həyata keçirildi. İndi bütün dünya anlayıbdır ki, 
terror nə qədər təhlükəli bir şeydir. Bu, xalq üçün, millət üçün, bəşəriyyət üçün  faciədir, eyni zamanda bu 
hadisə sizin, bizim kimi ölkələrin də terrora məruz qalmasının nə qədər ağır hadisə olduğunu artıq yada salır. 
Ona görə biz – Hindistan da, Azərbaycan da və başqa ölkələr də terrora qarşı ümumi mübarizə aparmalıyıq. 
Mən dünən bəyan etdim, əvvəl də bəyan etmişdim ki, terrorun kökünün tam kəsilməsi üçün bütün mübarizədə 
fəal iştirak etməyə hazırıq. 
Hesab edirəm ki, sizin bu ziyarətinizin əsas məqsədi ölkələrimiz arasındakı əlaqələri daha da 
genişləndirməkdən ibarətdir. Mən bunu qiymətləndirirəm. Mənə məlumat verilib ki, siz bir neçə danışıq 
aparmısınız. Azərbaycanda bəzi sahələrdə çox uğurlu əməkdaşlıq edə bilərik. Hindistanda isə imkanlar daha da 
çoxdur.  
Mənim xatirimdədir, sizin böyük bir neft şirkəti Azərbaycana gəlmişdi. Burada keçirilən beynəlxalq neft şərgisində 
iştirak edirdi. Indi Azərbaycanda, Xəzər dənizində olan neft ehtiyatlarının işlənilməsində maraqlı olduğunu bildirmişdi. 
Biz o vaxt buna etiraz etmədik. Amma sonra nədənsə, bu məsələ öz inkişafını tapmadı. Təkcə neft sahəsində yox, bir 
çox başqa sahələrdə də biz sizin ölkə ilə əməkdaşlıq etməyə hazırıq. Həm siz, keçmiş səfir, həm də bugünkü səfir 
bilirsiniz ki, burada Hindistan vətəndaşları bir çox sahələrdə bizneslə məşğuldurlar. Biz buna etiraz etmirik. Doğrudur, 
bu, xırda, orta biznesdir. Amma bizim ölkələrimiz arasında böyük layihələr də həyata keçirilə bilər. Ona görə mən hesab 
edirəm ki, sizin bu səfəriniz həm Hindistan üçün, həm də Azərbaycan üçün çox əhəmiyyətlidir. Güman edirəm, bizim 
müvafiq orqanlar, hansılarla ki siz görüşmüsünüz, bu barədə müəyyən praktiki addımlar ata bilərlər. O cümlədən siz də.  
Siz Hindistanın müstəqilliyinin 10 illiyini görməmisiniz. Amma indi gəlib Azərbaycanın müstəqilliyinin 10 
illiyini gördünüz. Görürsünüz, biz  bu on il müddətində nə qədər çətin yol keçmişik. Amma uğurla irəliləmişik. 
İtkilərimiz də çox olubdur. Elə təkcə Ermənistan–Azərbaycan münaqişəsi, Azərbaycanın torpaqlarını 
Ermənistanın işğal etməsi bizim üçün ən böyük yaradır.  
Hindistanın müstəqil dövlət kimi, yaşı bizimkindən xeyli çoxdur. Amma hesab edirəm ki, siz də hələ 
müstəqil dövlət kimi gəncsiniz. Müstəqilliyi daim əldə saxlamaq üçün hələ çox iş görmək lazımdır. Biz bunun 
hələ ilk dövrünü yaşayırıq. Amma siz çox böyük məsafə qət etmisiniz. Arzu edirəm ki, Hindistan da, 
Azərbaycan da daim müstəqil olsunlar.  
Mənim sizin ölkəyə gəlməyə çox böyük həvəsim var. Təkcə ona görə yox ki, gəlib qeyri-adi bir ölkəni 
görüm. Ona görə ki, indi Azərbaycan müstəqil bir dövlət kimi, Hindistan ilə daha da sıx əlaqələr yarada bilsin. 
Həm iqtisadi cəhətdən, həm siyasi cəhətdən, həm də elm, mədəniyyət cəhətdən. 
Ona görə də sizə bir daha bəyan edirəm, xahiş edirəm, mənim səmimi salamlarımı, hörmət və ehtiramımı 
prezidentə və Baş nazirə çatdırasınız. Bildirəsiniz ki, mən çalışacağam, bu dəvəti mütləq yerinə yetirim. Təbiidir 
ki, biz də istərdik, Hindistanın prezidenti, Baş naziri Azərbaycanı ziyarət etsinlər. Xahiş edirəm, mənim bu 
dəvətimi onlara çatdırasınız. Əgər Cəvahirləl Nehru ölkəmiz hələ müstəqil olmayanda Azərbaycana gəlibsə, 
indi, Azərbaycan müstəqil olduğu zaman, heşab edirəm ki, Hindistanın prezidenti və Baş naziri Azərbaycana 
gələ bilərlər. Təşəkkür edirəm.  
R a c i n d r a    M a d h u k a r   A b h u a n k a r: Zati-aliləri, bizim ölkəmiz və xalqımız haqqında 
dediyiniz xoş sözlərə görə çox sağ olun. Əlbəttə, mən Sizin detalları sadalayaraq danışmağınıza və 
xatirələrinizə, yaddaşınıza valeh oluram. İstərdik ki, Sizin bu xatirələrinizi yenidən canlandıraq və Sizi Hin-
distanda görək.  
Mən burada səfirlik müddətimi bitirdikdən sonra həmin o Hindistan şirkəti Mingəçevir elektrik stansiyasında 
böyük bir layihə həyata keçirirdi.  Xatirinizdədirsə, həmin vaxt bizim neft şirkəti «Kür daşı» bloku ilə maraqlanırdı. 
Lakin onlar bu işi başa çatdıra bilmədilər. Onlar son üç ildə Rusiyada – Sibirdə, Saxalində işləyirlər. Eyni zamanda onlar 
İraq ərazisində bir yataq tapıblar. İstərdim ki, onlara bir daha imkan verəsiniz. Onlar ya quruda, ya da dənizdə daha bir 
layihədə özlərini sınasınlar.  
H e y d ə r   Ə l i y e v: Mümkündür.  
R a c i n d r a   M  a d h u k a r  A b h u a n k a r: Çox sağ olun. Əlbəttə, bu işin üstünə möhkəm 
düşəcəyik.  
Sizin Iqtisadi Inkişaf nazirinizlə çox maraqlı, səmərəli görüşümüz oldu. Elə bilirəm ki, bizim əczaçılıq 
sənayesində birgə görəcəyimiz işlər çox ola bilər. Bu elə bir sahədir ki, adi insanlara çox yardım edir.  
H e y d ə r   Ə l i y e v: Bəli, Hindistanın bu barədə çox böyük nailiyyətləri var.  
R a c i n d r a   M  a d h u k a r  A b h u a n k a r: Hər bir ölkədə adi səviyyədə poliotielit, diabet kimi 
xəstəliklərdən əzab çəkən insanlar var. Hindistanın bu sahədə böyük təcrübəsi var. Biz həm həb şəklində  
dərmanlar, həm də vaksinlər istehsalı sahəsində çox irəli getmişik.  
163 
 
Məlum olduğu kimi, Hindistan əhalisinin sayı çox olan ölkədir. Ona görə də bizdə kiçik və orta biznes yaxşı 
inkişaf edibdir. Düşünürəm ki, bu sahənin nümayəndələrinin Azərbaycanda olması kifayət qədər xeyirlidir. 
Çünki burada da insanlar işgüzarlığı, bu sahədə biznes aparmağı öyrənirlər.  
Çox arzusundayıq ki, sizin ölkə ilə müəyyən yollar tapaq və mümkün sahələrdə əməkdaşlığımızı 
genişləndirək. Elə olsun ki, ölkələrimiz bundan xeyir görsün.  
H e y d ə r   Ə l i y e v: Biz də bunu istəyirik.  
R a c i n d r a   M a d h u k a r  A b h u a n k a r: Əlbəttə, istərdik ki, əlaqələrimiz yaxşı səviyyədə inkişaf 
etsin. Amma ən əsası isə ondan ibarətdir ki, mənim burada olmağım ikitərəfli münasibətləri inkişaf etdirməkdən 
ibarət deyil, burada öz ölkəmin nümayəndəsi kimi, müstəqilliyinizin 10 illiyində iştirak edim. Bu mənim üçün 
xüsusilə böyük, əlamətdar hadisədir. Bir daha sağ olun.  
H e y d ə r   Ə l i y e v: Təşəkkür edirəm.   
164 
 
 
 
 
BMT-nin AZƏRBAYCANDAKI REZĠDENT-ƏLAQƏLƏNDĠRĠCĠSĠ  
MARKO BORSOTTĠ ĠLƏ GÖRÜġDƏ SÖHBƏT 
 
Azərbaycan prezidentinin iqamətgahı 
 
20 oktyabr 2001-ci il 
 
H e y d ə r   Ə l i y e v: Biz sizinlə artıq görüşmüşük. Amma indi yəqin ki, mən sizinlə rəsmi görüşürəm.  
M a r k o   B o r s o t t i: Tamamilə doğrudur. 1996-cı ildə mənim üçün böyük şərəf oldu ki, dostum Paolo 
Lembo ilə, məndən əvvəl burada işləyən nümayəndə ilə birlikdə Sizinlə görüşmüşdüm. Həmin vaxt mən regiona 
səfərdə idim və Paolo Lembo bu regionda işləyən digər həmkarlarla birlikdə bizim görüşümüzü təşkil etdi. Mən 
burada rezident-əlaqələndirici kimi fəaliyyət göstərəcəyəm və icazənizlə, bu gün Sizə Birləşmiş Millətlər Təşkilatı 
Baş katibinin məktubunu təqdim etmək istəyirəm. Bu məktubda həm məndən əvvəl burada işləyən rezident-
əlaqələndirici geri çağırılır və həm də mənim burada işləməyim haqqında əmr  təsdiq olunur.  
Mənim üçün böyük şərəfdir ki, buraya təyin olunmuşam. Sizin hökumətə minnətdarlığımı bildirmək 
istəyirəm ki, mənim namizədliyimi  bəyənmişdir. Ümid edirəm, qarşıdakı illərdə – burada işləyəcəyim dövrdə 
həm Sizinlə, həm də hökumətinizlə birlikdə məhsuldar çalışacağıq. Burada işlədiyim müddət ərzində öz 
planlarımız və ideyalarımız vasitəsilə Azərbaycanın inkişafı üçün lazım olan heç nəyi əsirgəməyəcəyik.  
H e y d ə r  Ə l i y e v: Sağ olun, təşəkkür edirəm. Birləşmiş Millətlər Təşkilatının Azərbaycanda 
nümayəndəliyi, bilirsiniz ki, ölkəmiz öz müstəqilliyini əldə edəndən dərhal sonra açılmışdır.  
Ötən illərdə biz daim əməkdaşlıq etmişik. Mən bilirəm ki, sizin burada fəaliyyətiniz çoxtərəfli, çoxşaxəlidir. 
Bunlardan bizim üçün ən əhəmiyyətlisi qaçqınlar, köçkünlər məsələsidir. Birləşmiş Millətlər Təşkilatının 
Qaçqınlar üzrə Ali Komissarlığı tərəfindən göstərilən humanitar yardımlardır. Bir çox başqa məsələlər də, o 
cümlədən Dünya Bankı və Beynəlxalq Valyuta Fondu ilə bizim əlaqələrimizdə də, təbiidir ki, sizin fəaliyyətiniz 
həmişə olur. Güman edirəm ki, bundan sonra bu əməkdaşlığı daha da genişləndirmək, daha da səmərəli etmək 
lazımdır.  
Doğrudur, Birləşmiş Millətlər Təşkilatına bizim müəyyən iradlarımız da var. O da ondan ibarətdir ki, 
Birləşmiş Millətlər Təşkilatı, onun Təhlükəsizlik Şurası Ermənistanın Azərbaycan torpaqlarını işğal etməsi ilə 
əlaqədar 4 qətnamə qəbul edib, Təhlükəsizlik Şurasının sədri bir çox bəyanatlar verib, ancaq Ermənistan tərəfi 
onların heç birinə məhəl qoymayıbdır, onları yerinə yetirməyibdir. Birləşmiş Millətlər Təşkilatı da, onun 
Təhlükəsizlik Şurası da öz qərarlarının yerinə yetirilməsi üçün heç bir fəaliyyət göstərməyibdir. Belə vəziyyət, 
əlbəttə ki, Birləşmiş Millətlər Təşkilatına qarşı narazılıq yaradır. Mən bilirəm, burada sizdən asılı bir şey 
yoxdur. Ancaq daim Birləşmiş Millətlər Təşkilatına, onun bütün bölmələrinə buradakı real vəziyyət haqqında 
ədalətli, düzgün məlumat vermək və hər halda, Birləşmiş Millətlər Təşkilatının əməli fəaliyyət göstərməsi üçün 
səylər göstərmək, mənə belə gəlir ki, sizə mümkün olacaqdır.  
M a r k o  B o r s o t t i: Cənab Prezident, dediklərinizə görə çox sağ olun. Həqiqətən də sizin sonda 
dediyiniz sözlər mənim buradakı işimin üstün istiqamətləri olacaqdır. Mən tam məlumatlıyam ki, Birləşmiş 
Millətlər Təşkilatının dörd qətnaməsi, çoxsaylı bəyanatları hələ ki, həyata keçməyibdir. Bu məsələlər mənim 
səlahiyyətimdə olmasa da, çalışacağam əlimdən gələni edim ki, Sizin dediklərinizi BMT-yə çatdırım və onlar da 
vəziyyətdən tam hali olsunlar. Mən eyni zamanda əlimdən gələni edəcəyəm ki, buradakı vəziyyət açıq-aydın 
görünsün və bu münaqişənin qurbanları, əziyyət çəkmiş insanlar arasında, donor icması arasında tam məlumat 
olsun və onların əziyyəti mümkün qədər azalsın, vəziyyətləri yaxşılaşdırılsın.  
Ona görə də mən planlaşdırıram ki, burada humanitar sahədə çox fəal işləyim. Sonda isə mən ümid edirəm 
ki, Azərbaycan hökuməti ilə birlikdə çalışaraq Azərbaycanın iqtisadi inkişafı üçün işlər görə biləcəyik. Əslində 
mən burada olduğum müddətdə belə bir təşəbbüs irəli sürmüşəm ki, sizin nazirlərlə görüşüm və biz burada 
gələcək planlarımızı müəyyənləşdirək, öncül sahələri ayırd edək və müəyyən edək ki, biz hansı sahələrdə 
yardım göstərək. Əlbəttə ki, bizim burada işlədiyimiz müddətdə Birləşmiş Millətlər Təşkilatı, Dünya Bankı, 
Beynəlxalq Valyuta Fondu ilə birlikdə çalışacağıq.  Əlimizdən gələni edəcəyik ki, Azərbaycanın gələcək 
inkişafı yüksələn xətt üzrə getsin.  
Siz, ölkəsi Birləşmiş Millətlər Təşkilatında təmsil olunmuş bir dövlətin prezidentisiniz. Mən ümid edirəm ki, 
gələcəkdə biz tərəfdaş kimi, birgə işləyəcəyik və əməkdaşlığımız uğurlu olacaqdır.  
165 
 
 
 
 
TÜRKĠYƏNĠN XARĠCĠ ĠġLƏR NAZĠRĠ  
ĠSMAYIL CƏMĠN BAġÇILIQ ETDĠYĠ  
NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
21 oktyabr 2001-ci il 
 
H e y d ə r   Ə l i y e v: Hörmətli cənab nazir! 
Azərbaycana xoş gəlmisiniz. Sizi və sizinlə bərabər Türkiyədən Azərbaycana gəlmiş qonaqların hamısını 
səmimi-qəlbdən salamlayıram və bu görüşdən çox məmnunam. Türkiyə ilə Azərbaycan arasında qardaşlıq 
əlaqələri daim inkişaf edir. Bundan ötrü hər iki tərəfdən çox işlər görülür. Ancaq belə görüşlər, 
məsləhətləşmələr, bəzi məsələlər haqqında mövqelərin müəyyənləşdirilməsi də çox vacibdir. Yəni, bu bizim 
əlaqələrimizin əsas istiqamətlərindən biridir. Ona görə də mən sizin Azərbaycana səfərinizi qiymətləndirirəm. 
Ümidvar olduğumu bildirmək istəyirəm ki, biz sizinlə həm Türkiyə ilə Azərbaycan arasındakı əlaqələr 
haqqında, onların gələcəyi barədə söhbət edərik. Həm də ki, indi dünya çox qarmaqarışıqdır. Dünyada nə var, nə 
yox, nə proseslər gedir, Türkiyə buna necə baxır, Azərbaycan necə baxır, nə edirik, nə etməliyik... Təbiidir ki, 
bunlar barədə də müəyyən qədər fikir bölüşməsi edəcəyik. Mən sizi bir də salamlayıram. 
Ġ s m a y ı l   C ə m: Sayın Cümhur başqanım!  
Öncə sayqılarımızı Sizə bildirmək istəyirəm. Bizə vaxt ayırdığınıza görə çox sağ olun. Həmişəki kimi, iki 
qardaş ölkə arasında çox faydalı görüşlərin gerçəkləşməsinə daha bir imkan yaratdınız. Mən əvvəlcə hörmətli 
prezidentimiz Sezərin dərin hörmət və ehtiramını Sizə çatdırmaq istəyirəm. Hörmətli Baş nazirimizin sayqılarını 
və ehtiramını Sizə yetirirəm.  
Azərbaycanla Türkiyə arasındakı münasibətlər, həqiqətən hər kəsə örnək olacaq səciyyə daşıyır. Bir-birimizi 
həmişə qardaş bilmişik və bir-birimizə arxa olmuşuq. Bunu, əlbəttə ki, daha yüksək səviyyədə davam etdirəcəyik. 
Ölkələrimiz arasında həmişə çox yaxşı ikitərəfli əlaqələr olmuşdur. İkitərəfli əlaqələrimizə son vaxtlar «Şahdəniz» 
layihəsinin daxil edilməsi ilə iqtisadi əməkdaşlığımız daha da inkişaf etməkdədir. Bundan böyük məmnunluq 
duymaqdayıq.  
Buyurduğunuz kimi, dünyada qarışıq bir dövr yaşanmaqdadır. 11 sentyabr hadisələri, bunun ardınca 
Əfqanıstanda, habelə Gürcüstanda hadisələr baş verməkdədir. Mən bunlar haqqında Sizin çox dəyərli 
fikirlərinizin, təcrübənizin, baxışlarınızın Türkiyə nöqteyi-nəzərindən həmişə çox faydalı olduğu 
düşüncəsindəyəm. Bu görüşümüzdə həmin məsələləri Sizin dəyərləndirməyiniz, bu barədə Sizin qənaətiniz 
bizim üçün son dərəcə əhəmiyyətlidir. İcazənizlə, bunlar haqqında Sizin fikirlərinizi bilmək istərdik. 
Dünyada baş vermiş son hadisələr baxımından, adətən, insanları, mədəniyyətləri üz-üzə qoymaq istəyənlərlə 
qarşılaşmaqdayıq. Bunların qarşısını almaq, bunlara mane olmaq, məncə, həm Azərbaycanın, həm  də 
Türkiyənin vəzifəsidir. Bununla bağlı biz Türkiyə olaraq bir təşəbbüs göstərdik. İslam Konfransı Təşkilatı ilə 
Avropa Birliyi arasında mədəniyyətlərin uyarlığına dair böyük bir toplantı keçirilməsini təklif edirik.  
Bu toplantını İstanbulda keçirmək fikrindəyik. Bunu daha öncə İslam Konfransı Təşkilatının bəzi üzvləri ilə, bu 
beynəlxalq təşkilatın Baş katibi ilə görüşümüzdə müzakirə etdik. Onlar mənə çox cəsarət verdilər, məni dəstəklədilər.  
Dünən Avropa Birliyində bu beynəlxalq təşkilatın üzvü olmaq istəyən ölkələrlə həmin təşkilatın üzvləri olan 
ölkələrin təmsilçilərinin birgə toplantısı keçirildi. Biz Türkiyənin bu təklifini orada ətraflı bildirdik. 
Təşəbbüsümüz çox bəyənildi, dəstəkləndi, Avropa Birliyinin üzvü olan ölkələrin toplantıda çıxış edən 
təmsilçilərinin hamısı təklifimizə tərəfdar  oldular. Avropa Birliyinin fəaliyyətdə olan sədri bu məsələni birlikdə 
həyata keçirməyin, gerçəkləşdirməyin zəruriliyini bəyan etdi. Belə bir təşəbbüsün həyata keçirilməsində Azərbaycanın 
iştirak etməsi, öz töhfəsini verməsi bizim üçün son dərəcə önəmlidir. Bu məsələlərdə zati-alinizin iştirakını arzu etmək 
istəyirik.  
Yenə son hadisələrlə bağlı biz Azərbaycanla, Orta Asiyadakı türk cümhuriyyətləri ilə birlikdə qardaş 
Əfqanıstan xalqına bir yardım göndərmək məsələsini Ankarada bu ölkələrin hörmətli səfirləri ilə müzakirə 
etdik. Belə bir təşəbbüsü birlikdə göstərmək fikrindəyik. Bu məsələdə Sizin münasibətinizi bilmək istəyirik. 
Həm ikitərəfli əlaqələrimizlə, həm dünyada baş verən hadisələrlə, həm də qardaş ölkələrimizin birlikdə görə 
biləcəyi işlərlə bağlı Sizin düşüncələrinizi bilmək bizim üçün çox əhəmiyyətlidir. 
Hörmətli Xarici Işlər nazirinizə, azərbaycanlı qardaşlarımıza təşəkkür etmək istəyirəm.  
H e y d ə r  Ə l i y e v: Sizə təşəkkür edirəm. Birincisi, cümhur başqanı hörmətli Əhməd Necdət Sezərdən 
mənə gətirdiyiniz salama görə, Baş nazir hörmətli Bülənd Ecevitdən gətirdiyiniz salama görə təşəkkürümü 
166 
 
bildirirəm. Rica edirəm ki, mənim qardaşlıq salamlarımı, ən xoş arzularımı cümhur başqanına və Baş nazirə 
yetirəsiniz. Bütün Türkiyə xalqına mənim hörmətimi, ehtiramımı, sevgimi, məhəbbətimi bir daha bəyan etmək 
istəyirəm.  
Mən bir də qeyd edirəm ki, Azərbaycan müstəqil bir dövlət kimi  – siz bilirsiniz ki, bu günlərdə biz dövlət 
müstəqilliyimizin əldə olunmasının 10-cu ildönümünü bayram etdik və sizlərdən də çox gözəl təbrik məktubları 
aldıq, həm cümhur başqanından, Baş nazirdən və həm də sizdən, bunlara görə təşəkkür edirəm – Türkiyə ilə ən 
yaxın dostluq, əməkdaşlıq edir. Yəni biz bir yerdəyik, bərabərik və bundan sonra da birlikdə olacağıq. Ona görə 
də biz daim bu əlaqələrimizi bütün sahələrdə – həm iqtisadi, həm siyasi, həm mədəni sahələrdə inkişaf 
etdirməyə çalışırıq və çalışacağıq.  
Son illər bizim iqtisadi əlaqələrimizdə ən önəmli yer tutan Azərbaycanın Xəzər dənizindəki neft-qaz 
yataqlarının dünyanın böyük neft şirkətləri ilə, o cümlədən «Türk petrolları» şirkəti ilə birlikdə işlənilməsi və 
enerji daşıyıcılarının dünya bazarına çıxarılması məsələsidir. Bu məsələ – bilirsiniz ki, biz sizinlə birlikdə 4-5 
ildir çalışırıq – o qədər də asan bir iş olmadı. Çox ağır, çətin və mürəkkəb yol keçdik, artıq bunu keçmişik. 
Bakı–Ceyhanla bağlı bütün sahələrdə sazişləri, anlaşmaları imzaladıq. İndi artıq əməli işə başlanıbdır. ―Şahdə-
niz‖ qaz yatağından qaz ilk növbədə Türkiyəyə, Ərzuruma ixrac olunaraq, ondan sonra da, güman edirəm,  
dünya bazarlarına çıxarılacaqdır. Bu barədə də biz sizinlə çox faydalı əməkdaşlıq etdik. Mart ayında mən sizin 
ölkədə rəsmi səfərdə olduğum zaman biz Türkiyə ilə Azərbaycan arasındakı sazişi, anlaşmanı imzaladıq. Sonra 
Gürcüstanla danışıqlarımız getdi. Bilirsiniz ki, ötən ayın sonunda Gürcüstan prezidenti hörmətli Eduard 
Şevardnadze də Azərbaycana gəldi. Bütün bu danışıqlara son qoyduq, anlaşmaları imzaladıq.  
Beləliklə, gələcəkdə hər iki ölkə üçün bu iki böyük proqramın əsasını qoyduq. İndi onun inşaat işlərinə 
başlayırıq. Güman edirəm ki, müəyyən edilən vaxtda – 2004-cü ildə Bakı–Ceyhan neft boru kəməri işə düşəcək, 
neft Ceyhana, qaz isə Ərzuruma çatdırılacaqdır. Bunlar, hesab edirəm ki, bizim qardaşlıq, dostluq, əməkdaşlıq 
fəaliyyətimizdə əsas nəticələrdən biridir. Çünki bütün əlaqələrin yaranmasında iqtisadi əməkdaşlıq, iqtisadi əsas, 
təbiidir ki, həlledici xarakter daşıyır.  
Başqa sahələrdə də biz sizinlə daim əməkdaşlıqdayıq. İndi dünyada yeni problemlər ortaya çıxıbdır. 
Sentyabrın 11-də Amerika Birləşmiş Ştatlarına qarşı edilən terror çox dəhşətli hadisəsidir. Biz bu terror 
hadisəsini dərhal pislədik və terrorçuların axtarılması, yaxalanması və ümumiyyətlə, beynəlxalq terrora qarşı 
mübarizənin aparılması və bu bəlaya son qoyulması üçün öz imkanlarımızı təqdim etdik. Bu barədə Amerika 
Birləşmiş Ştatları ilə, sizin hamınızla bir alyansdayıq, bu işdə iştirak edirik və bundan sonra da iştirak edəcəyik.  
Türkiyənin terrorla mübarizədə çox böyük təcrübəsi vardır. Amma yaxşı olardı ki, nə terror olaydı, nə də təcrübə 
olaydı. Təəssüflər olsun ki, son illərdə, yəni son 40–50 ili götürsək, terror ayrı-ayrı ölkələrə artıq çox böyük ziyan 
verir və bu ölkələrdə sabitliyi pozur. Ümumiyyətlə,  dövlətçiliyə çox böyük təhlükələr yaradır. Siz neçə il – 10 il, 15 
il terrorla mübarizə apardınız və terrorun qarşısını aldınız. Amma nə qədər şəhidlər verdiniz. Bunları bütün dünya 
bilir. Biz bunu daha da yaxşı bilirik. Çünki orada olan şəhidlər bizim şəhidlərimizdir. Ancaq təəssüflər olsun, bu gün 
demək lazımdır ki, bunu dünyanın çox ölkələrində anlaya bilmirdilər. O cümlədən bizim başımıza gələn işləri. Siz də 
bilirsiniz ki, 1988-ci ildən Ermənistan Azərbaycana qarşı torpaq iddiası ilə çıxış edib, hərbi təcavüz edibdir. Amma 
bu təcavüzün özü də terrordan başlayıbdır.  
Ermənilərin keçmişdə Türkiyənin müxtəlif ölkələrdəki səfirliklərinə etdikləri terrorlar, Türkiyə 
diplomatlarının qətlə yetirilməsi – bunların hamısı bizim hafizəmizdədir. Amma bəziləri bunu unudur. 1918-ci 
ildə Azərbaycanda ilk xalq cümhuriyyəti yaranandan sonra Azərbaycanın liderlərinin bəzilərinə qarşı terror 
edənlər də erməni daşnak qüvvələri idi.  
Məsələn, bizim o illər Baş nazir olan Fətəli xan Xoyskini Tiflisdə öldürmüşdülər. Sonra bizim başqa bir liderimizi 
Orta Asiyada, Buxarada öldürmüşdülər. Yaxud da ki, Berlində Tələt paşanı öldürmüşdülər. Bunların hamısı tarixdən 
bizə məlumdur. Kimin terrorçu olduğu da bizə məlumdur. Ancaq 1988-ci ildən Azərbaycana qarşı, yenə də deyirəm, 
bu torpaq iddiası, bu hərbi təcavüz terrordan başlayıbdır. O vaxtdan indiyə qədər bu terrorla mübarizə aparırıq. Bir 
tərəfdən, onlar bizimlə müharibə edib, bəzi səbəblərdən torpaqlarımızın bir qismi işğal olunubdur. İkinci tərəfdən də, 
Azərbaycanda bir çox terror hadisələri baş veribdir. Azərbaycanda metropoliteni iki dəfə partlatdılar. Sonradan biz 
onu araşdırdıq, bunu edənlər  Ermənistanda hazırlanıb göndərilmiş qüvvələr idi. Burada dəmir yol vaqonlarını 
partlatdılar, insanları qətlə yetirdilər. Avtobusları partlatdılar, başqa bir çox belə şeylər etdilər.  
Avropa Şurasının son toplantısında Azərbaycanın nümayəndə heyəti 32 fakt gətiribdir ki, son zamanlar 
Ermənistan terrorçuları Azərbaycana qarşı nə qədər terror aktları ediblər. Ona görə də biz terrorun nə olduğunu 
bilirik. Digərlərindən daha da yaxşı bilirik. Sizin kimi biz də bilirik. Biz terrordan ən çox zərər çəkmiş 
ölkələrdən biriyik. Amma təəssüf ki, digər ölkələrdə, Avropada terror olmadığına, yaxud az olduğuna görə, 
bunun o qədər də təhlükəli olduğunu anlaya bilmirdilər. İndi Amerika kimi böyük bir dövlətə, ömründə belə 
şeylər görməmiş bir ölkədə,  müharibə görməmiş bir ölkədə, iqtisadi cəhətdən, hərbi cəhətdən böyük potensiala 
malik olan ölkədə belə bir dəhşətli terror hadisəsi meydana çıxdı. Təbiidir ki, bu bizi dəhşətləndirdi. Ancaq bu, 
artıq bütün dünyanı da oyatdı ki, terror adi bir şey deyildir. Siz də, biz də bunun nə qədər təhlükəli olduğunu 
167 
 
bilirik. Ona görə də biz terrorla mübarizəyə qoşulmuşuq və axıra qədər çalışacağıq ki, terror tamamilə aradan 
götürülsün.  
Təbiidir ki, bu barədə biz müəyyən fikir mübadilələri apara bilərik. Amma bununla yanaşı, bizim öz dərdimiz 
var. Öz dərdimiz də odur ki, bizim torpaqlarımız 1989-cu ildən Ermənistanın işğalı altındadır. Hələ Sovetlər 
Birliyinin içərisində Ermənistan və  Azərbaycan bir-birinə qardaş cümhuriyyətlər kimi yaşadığı zaman ermənilər 
Azərbaycana qarşı bu separatçı hərəkətlərini başladılar. Hələ 1989-cu ildə sovet hökumətinin qərarı ilə Dağlıq 
Qarabağı Azərbaycanın tərkibindən çıxardıb birbaşa Moskvaya tabe etdilər. Bununla Dağlıq Qarabağın 
Azərbaycandan ayrılmasının təməlini qoydular, əsasını qoydular. Sonra müharibə başladı. Müharibə zamanı da bir 
tərəfdən, Ermənistana çoxlu yardımlar edildi – bunun səbəbləri məlumdur – ikinci tərəfdən də, Azərbaycanın 
daxilində sabitlik olmadı, hakimiyyət uğrunda mübarizə, çəkişmə getdi. O vaxt  ermənilərin hamısı birləşdi. 
Amma Azərbaycanda parçalanma başladı. Bundan da Ermənistan istifadə etdi. Onlar bizim topraqlarımızı işğal 
ediblər. Bir milyondan artıq bizim soydaşımız çadırlarda yaşayır. 
Bu bizim problemimizdir. İndi dünyada böyük bir problem meydana gələndə bu problem unudula bilər. 
Amma gərək bu da unudulmasın. Bunların hamısı paralel getsin. Bu barədə də biz sizinlə əməkdaşlıq edirik. 
Sizin dəstəyiniz bizim üçün çox əhəmiyyətlidir və bundan sonra da biz sizə arxalanırıq. Minsk qrupu, onun 
həmsədrləri Rusiya, Amerika Birləşmiş Statları, Fransa – Türkiyə də Minsk qrupunun üzvüdür – neçə vaxtdır 
məsələni sülh yolu ilə həll etmək  istəyirlər. Amma hələ ki, həll edilə bilmir. Yeddi ildir biz müharibəni, savaşı 
dayandırmışıq. Atəşkəs var, amma sülh yoxdur. Ona görə də problemlərimiz çoxdur. Bu problemlərin həll olun-
ması üçün bizim tez-tez görüşməyimizə böyük ehtiyac var. Bu baxımdan da sizin Azərbaycana bu səfərinizi 
mən bir daha yüksək qiymətləndirirəm. 
 
168 
 
 
 
 
BEYNƏLXALQ HƏVƏSKAR BOKS ASSOSĠASĠYASININ (AĠBA) PREZĠDENTĠ ƏNVƏR 
ÇOUDRĠNĠN BAġÇILIQ ETDĠYĠ NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
 
Prezident sarayı 
 
22 oktyabr 2001-ci il 
 
H e y d ə r  Ə l i y e v:  Hörmətli prezident Çoudri! 
Hörmətli qonaqlar! 
Mən sizi yeniyetmə boksçuların birinci dünya çempionatının uğurla keçməsi münasibətilə ürəkdən təbrik 
edirəm və sizə, bütün boksçulara bundan sonra da uğurlar arzulayıram. 
 Mən həmişə hesab edirdim və bu gün də bu fikirdəyəm ki, boks idman növlərindən ən çətinidir. Çünki insan 
bir-birini vurur, ancaq eyni zamanda çox vacib bir idman növüdür ki, insanın gücü görsənir. Hörmətli Ənvər 
Çoudri, siz gənc vaxtınızdan boksla məşğul olmusunuz və beynəlxalq aləmdə böyük fəaliyyət göstərmisiniz, 
böyük nailiyyətlər əldə etmisiniz. İndi uzun illərdir ki, dünyada Beynəlxalq Həvəskar Boks Federasiyasına 
başçılıq edirsiniz.  
Biz çox şadıq ki, Azərbaycan idmançıları – boksçuları ilə sizin aranızda, Beynəlxalq Boks Federasiyası 
arasında çox xoş münasibətlər yaranıbdır. Artıq Azərbaycanda bir neçə turnirlər, yarışlar keçirmisiniz. Bunlar 
hamısı Azərbaycanda həm boksun inkişafına kömək edib, həm də gənclərin boksa marağını çox artırıbdır.  Bu bizim 
üçün çox sevindirici haldır. 
Təbiidir ki, bizdə boksçular həmişə olubdur. Azərbaycan Boks Federasiyasının prezidenti, Dövlət Bədən 
Tərbiyəsi və İdman Akademiyasının rektoru Ağacan Əbiyev də uzun illər boksla məşğul olubdur və yaxşı 
nailiyyətlər əldə edibdir. Eyni zamanda da çox gözəl boksçular yetişibdir. Sidneydə Olimpiya oyunlarında bizim 
bir boksçumuz bürünc medal alıdbır. Bu çox böyük hadisədir. Yəni demək istəyirəm ki, boks bizdə həmişə 
olubdur və boksla məşğul olan gənclər həm beynəlxalq aləmdə, həm də keçmiş SSRİ yarışlarında çox nailiyyət-
lər əldə ediblər. Ancaq indi müstəqil Azərbaycanda idmanın inkişafı, görürsünüz ki, çox geniş vüsət alıbdır.  
Biz bu günlər Azərbaycanın dövlət müstəqilliyinin onuncu ildönümünü qeyd etdik. Mən çox sevinirəm ki, 
gənc müstəqil bir dövlət, on il tarixi olan müstəqil dövlət artıq beynəlxalq aləmdə bir çox sahələrdə özünü çox 
gözəl göstərdiyi kimi, idman sahəsində də çox gözəl göstəribdir. Sidneydə əldə etdiyimiz qələbələr bütün 
Azərbaycan xalqının bayramına çevrildi. Qısa bir zamanda Azərbaycanın Milli Olimpiya Komitəsi, Gənclər, 
İdman və Turizm Nazirliyi bu sahədə çox işlər görüblər. Amma bu işləri görmək üçün beynəlxalq təcrübəni əldə 
etmək, beynəlxalq təşkilatlarla əlaqə qurmaq, onların imkanlarından istifadə etmək də təbiidir ki, bizim nailiy-
yətlərimizin bu səviyyəyə çatmasına çox böyük yardım göstəribdir.  
Mən boks sahəsində beynəlxalq əlaqələrimizi və xüsusən, Milli Olimpiya Komitəsi ilə, Gənclər, İdman və 
Turizm Nazirliyi ilə, Azərbaycan boksçuları ilə şəxsən sizin aranızda yaranmış dostluğu və səmərəli 
əməkdaşlığı çox yüksək qiymətləndirirəm. Sizin bu sahədə xidmətləriniz çox böyükdür. Siz bir neçə dəfə 
Azərbaycanda olmusunuz və təbiidir ki, sizin hər gəlişiniz burada bir hadisəyə çevrilibdir. Bizim id-
mançılarımızı və xüsusən, boksçularımızı çox həvəsləndirmisiniz.  
Siz bir neçə beynəlxalq turnirlərin burada keçirilməsi haqqında qərarlar qəbul etmisiniz. Bu, bir tərəfdən, 
Beynəlxalq Həvəskar Boks Federasiyasının, şəxsən sizin Azərbaycana, Azərbaycan idmanına, Azərbaycan 
gənclərinə göstərdiyiniz böyük diqqətin, qayğının təzahürüdür. İkinci tərəfdən də, Azərbaycanda idman 
sahəsində, xüsusən, boks sahəsində böyük potensialın olmasının təzahürüdür.  
Mən televiziya vasitəsilə bu yarışların bəzilərini seyr etdim. Bizim 2500-dən artıq yeri olan salon, demək 
olar ki, ağzına qədər dolu idi. Əksəriyyəti də gənclər idi. Onlar bu yarışları nə qədər maraqla, həvəslə, ruh 
yüksəkliyi ilə izləyirdilər, hər bir qələbəni çox böyük sevinc hissi ilə qarşılayırdılar. 
Təbiidir ki, belə böyük yarışda uğursuzluqlar da olur. Amma hər bir ölkə, hər bir komanda istəyir ki, 
qələbəni hər sahədə əldə etsin. Təbiidir ki, bu, mümkün deyildir. Amma Azərbaycanın yeniyetmə boksçularının 
sizin rəhbərliyiniz altında keçirilən beynəlxalq yarışda bu cür gözəl nəticələr əldə etməsi bizim xalqımız, 
millətimiz üçün böyük bir nailiyyətdir, böyük bir hadisəyə çevrilibdir. İki qızıl medal, dörd gümüş medal, dörd 
bürünc medal, cəmi 10 medal. Mən bunu çox yüksək qiymətləndirirəm.  
Bu beynəlxalq yarışda 21 ölkənin içərisində komanda hesabında Azərbaycan Rusiyadan sonra ikinci 
yerdədir. Vaxtilə biz SSRİ-nin tərkibində olanda da istedadlı idmançılarımız var idi, onlar SSRİ komandasının 
tərkibində müxtəlif turnirlərdə iştirak edirdilər və müəyyən nailiyyətlər qazanırdılar. Amma indi SSRİ 
dağılıbdır. SSRİ-nin ən böyük hissəsini təşkil edən Rusiyadır. Əgər Azərbaycan boksçuları yarışda 21 ölkənin 
169 
 
içərisində təkcə Rusiyadan geri qalıblarsa, bu, böyük sıçrayışdır. Əgər müqayisə etsək ki, Rusiyanın əhalisi 
Azərbaycanın əhalisindən dəfələrlə çoxdur, Rusiyada böyük idman ənənələri var, bunların hamısını nəzərə 
alsaq, onda mən hesab edirəm ki, Azərbaycan boksçuları hamıdan yüksəkdədirlər.  
Güman edirəm, siz məmnun olmalısınız ki, Azərbaycanda yeniyetmələr arasında beynəlxalq boks 
yarışlarının keçirilməsi təkcə Azərbaycan üçün yox, ümumiyyətlə, Beynəlxalq Boks Federasiyası üçün çox 
əlamətdar bir hadisə olubdur. Bu, eyni zamanda sizin qələbənizdir. Mən bizim Azərbaycan idmançılarını, 
boksçularını, yarışda iştirak edən bütün boksçuları ürəkdən təbrik edirəm. Azərbaycanın Milli Olimpiya Komitəsini, 
Azərbaycanın Gənclər, İdman və Turizm Nazirliyini, Azərbaycan Boks Federasiyasını və bütün idmançıları bu 
böyük hadisə münasibətilə təbrik edirəm. Ümidvar olduğumu bildirmək istəyirəm ki, ardıcıl surətdə əldə olunan belə 
qələbələrlə Azərbaycan idmanı bundan sonra daha da yüksələcəkdir.  
Bu yarışın bir xüsusiyyəti odur ki, yeniyetmələr arasında  keçirilmişdir. Siz özünüz məşhur boksçusunuz. Bu 
sahədə on illərlə ölçülən həyat keçmisiniz. Amma bu idman növü ilə yeni məşğul olan  gənclər belə nailiyyətlər 
əldə ediblərsə, bu çox böyük hadisədir. Məni çox sevindirən odur ki, bu hadisə Azərbaycanda bütün 
ictimaiyyətin nəzər-diqqətini cəlb etmişdir. Yarışlar televiziya ilə birbaşa bütün Azərbaycana yayılırdı. Salona 
daxil ola bilməyən insanlar da bunu televiziya vasitəsilə görürdülər. Amma televiziya ilə seyr edərkən məni iki 
məsələ sevindirdi. Birincisi, orada gənclərin vuruşması, ikincisi də, salonda olanların tam əksəriyyətinin gənc 
olması, gənclərin belə fəallığı. Onlar Azərbaycanın gələcəyidir, müstəqil Azərbaycanın gələcəyidir. 
Azərbaycanın prezidenti kimi, bu məni çox sevindirdi.  
Hörmətli cənab Prezident, mən Sizi bütün bunlara görə səmimi-qəlbdən təbrik edirəm. Sizə təşəkkürümü 
bildirirəm. Çox təəssüf edirəm ki, Siz burada bir balaca xəsarət almısınız. Gərək bu olmayaydı. Amma dünyada 
insanın başına hardasa bir iş gəlir. Yəqin Allahın məsləhəti imiş. Güman edirəm, Sizin kimi güclü adam üçün 
bu, kiçik bir şeydir, keçib gedəcəkdir.  
Sizin xidmətlərinizi nəzərə alaraq, Azərbaycana göstərdiyiniz qayğıya, diqqətə görə və Azərbaycan 
idmanının beynəlxalq əlaqələrinin inkişaf etdirilməsində göstərdiyiniz yardıma görə mən sizi Azərbaycanın 
yüksək mükafatı – «Şöhrət» ordeni ilə təltif etmişəm. Bir müstəqil dövlət kimi, Azərbaycanın ən yüksək 
mükafatları onun ordenləridir. «Şöhrət» ordeni də insana şöhrət gətirir. Bu gün bu barədə fərman imzalamışam 
və istəyirəm ki, mənim fərmanımı, ordeni və ordenin vəsiqəsini sizə təqdim edim.  
Sizə cansağlığı arzu edirəm, işinizdə yeni müvəffəqiyyətlər, uğurlar arzulayıram. Azərbaycan artıq sizin 
üçün doğma bir ölkədir. Hesab edirəm, siz bundan sonra da Azərbaycanı unutmayacaqsınız və Azərbaycanda 
boksun inkişaf etməsi üçün bizə bundan sonra da öz yardımlarınızı əsirgəməyəcəksiniz. Sağ olun. 
    * * * 
    Azərbaycan prezidenti Heydər Əliyev «Şöhrət» ordenini cənab Ənvər Çoudrinin yaxasına sancdı. 
 
Ə n v ə r   Ç o u d r i: Çənab Prezident, Sizə təşəkkür etmək üçün söz tapa bilmirəm. Ölkənizin bu yüksək 
mükafatını, bu ordeni mənə təqdim etdiyinizə görə minnətdarlıq üçün söz tapa bilmirəm.  
Mən idman sahəsində fəaliyyət göstərən müxtəlif təşkilatlar tərəfindən ömrüm boyu mükafatlar almışam. 
Hətta YUNESKO-dan da mükafat almışam.  
Cənab Prezident, ürəkdən gələn sözlərimlə Sizə xüsusi minnətdarlığımı bildirirəm ki, bu gün məni ən yüksək 
ordenlə təltif edirsiniz. Bu mənim həyatımda aldığım ən yüksək və ən yaxşı mükafatdır. Məsələ heç mükafatda 
da deyil, xüsusilə Sizin sözləriniz mənə böyük təsir etdi.   
1995-ci ildə Sizinlə ilk dəğə görüşdükdən sonra mən bu ölkəyə bir neçə dəfə gəlmişəm və hər dəfə Sizinlə 
görüşərkən boks sahəsində olan biliyinizə, bu sahəyə olan marağınıza, xüsusilə də idmana göstərdiyiniz 
himayəyə heyran olmuşam.  
Cənab Prezident, Azərbaycan gənc, cəmi on ildir müstəqilliyini yaşayan bir ölkədir. Yalnız boks, idman 
sahəsində deyil, ümumiyyətlə, bütün sahələrdə Sizin ölkənin qazandığı göstəricilər valehedicidir. Sizin dinamik 
işiniz, daimi himayəniz olmasaydı, Azərbaycanın qazandığı bütün bu nailiyyətlər, idman sahəsində qazanılan 
uğurlar baş verə bilməzdi.  
Boks idmanın bir növüdür. Boksun cəmiyyətə göstərdiyi xidmətlər çox genişdir. Məsələn, boksçular siqaret 
çəkmirlər, spirtli içkilər içmirlər, daim idmanla məşğul olaraq bədənlərini möhkəmlədirlər. Ona görə də biz 
boksla, öz idman növümüzlə fəxr edirik. Boks elə bir idman növüdür ki, insanlarda ruh yüksəkliyi yaradır, 
insanlara ruh verir və insanlar silahsız müdafiə olunmağı bacarırlar. Əgər boksçular sabah rinqdə deyil, digər bir 
yerdə təhlükə ilə üzləşsələr, onlar özlərini silahsız müdafiə edə biləcəklər. Çənab Prezident, Sizinlə ilk dəfə 
görüşdükdən sonra Azərbaycanda illik yarışlar keçirilməyə başlandı. Bu yarışlar mənim adımı daşıyan 
yarışlardır. Çox fəxr edirəm ki, Sizin ölkənizdə artıq beş ildir ki, mənim adımla bağlı yarışlar keçirilir və 
həmişə, hər yerdə bunun haqqında böyük qürur hissilə danışıram. Bu elə bir yarışdır ki, yalnız yerli idmançılar, 
Azərbaycan boksçuları üçün imkan yaratmır, eyni zamanda yarışda iştirak etməyə gələn bütün idmançılar üçün 
imkan yaradır. Onlar bu yarış vasitəsilə yüksək səviyyəyə çatır və öz ölkələrində idmanı inkişaf etdirirlər.  
170 
 
Böyük fərəh hissi ilə bildirmək istəyirəm ki, son dövrlər Azərbaycanda boksçuların səviyyəsi nəzərəçarpacaq 
dərəcədə artmış, onlar müxtəlif beynəlxalq yarışlarda yüksək göstəricilər əldə etmişlər. Fikrimcə, indiki uğurun 
əsası yarışın təşkili idi. Yarış elə yüksək səviyyədə təşkil olunmuşdu ki, burada iştirak edən boksçular uğur 
qazanmalı idilər. Bakıda keçirdiyimiz ilk dünya çempionatı iki hadisə ilə yadda qalacaqdır. Birincisi odur ki, bu, 
yeniyetmələr arasında boks üzrə birinci dünya çempionatı idi. İkincisi isə, burada gənc, bacarıqlı uşaqlar 
yarışlarda iştirak etmək təcrübəsi və özlərini göstərmək, öz bacarıqlarını nümayiş etdirmək imkanı qazandılar.  
Cənab Prezident,  əlamətdar hadisələrdən biri də ondan ibarət idi ki, mən burada yalnız boksçuları, yarışda 
iştirak edən idmançıları görmədim, eyni zamanda burada onları daim dəstəkləyən tamaşaçıları da gördüm. Sizin 
dediyiniz kimi, tamaşaçılar  əsas etibarilə gənclərdən ibarət idi. Onlar yalnız öz boksçularını dəstəkləmir, eyni 
zamanda bütün iştirakçılara xoş münasibət bəsləyirdilər.  
Cənab Prezident, icazə verin, Sizi əmin edim, nə qədər ki, sağam, əlimdən gələn hər bir şeyi edəcəyəm. 
Yalnız boks sahəsində deyil, ölkənizdə idmanın bütün sahələrində bacardığım qədər Sizə yardım edəcəyəm. 
Mənə  burada o qədər xoş münasibət, məhəbbət və o qədər böyük hörmət göstərilib ki, başqa cür hərəkət edə 
bilmərəm. Ümid edirəm, Allah mənə uzun illər bəxş edəcəkdir ki, burada Sizinlə birlikdə olum və biz birlikdə 
çalışaq. Sizinlə görüşdüyüm ilk gündən etibarən mənim Sizə münasibətim çox xoş olmuşdur. Sizə böyük 
hörmətim vardır. Mən Sizin pərəstişkarınızam.   
Cənab Prezident, Beynəlxalq Həvəskar Boks Assosiasiyası belə qərara gəlmişdir ki, idmana, gənclərə 
göstərdiyiniz xüsusi xidmətlərə görə Sizi təltif edək. Ümumiyyətlə, mən çox danışanam. Bu, ixtisasımla 
bağlıdır. Mən ixtisasca müəlliməm. Bir qədər əvvəl Azərbaycan Milli Olimpiya Komitəsinə müraciət etmişdim 
ki, məni Sizinlə görüşdürsün və ürəyimdə olan bütün sözləri deyim. Adətən, mən fikrimi ürəkdən gələn sözlərlə 
ifadə edirəm. Yalnız müstəsna hallarda, rəsmi görüşlərdə kağızdan oxuyuram.  
Zati-aliləri cənab Prezident, 1995-ci ildə Azərbaycana ilk dəfə gəlmişdim. Həmin vaxt mənə Azərbaycan 
Dövlət Bədən Tərbiyəsi və İdman Akademiyasının doktor dərəcəsi verilmişdi. Onda Sizinlə ilk dəfə 
görüşmüşdüm və şəxsiyyətinizə çox valeh oldum. Sizin boks sahəsindəki bilikləriniz və bu sahəyə marağınız 
məndə böyük həvəs doğurdu. Həmin vaxt Siz göstəriş verdiniz ki, Azərbaycanda hər il gənclər arasında mənim 
adımı daşıyan turnir keçirilsin. Bu il həmin turnir altıncı dəfə keçiriləcəkdir. Professor Çoudrinin kuboku uğrun-
da yarışlar beş il bundan əvvəl keçirilməyə başlamışdır. Həmin vaxtdan etibarən bu, Beynəlxalq Həvəskar Boks 
Assosiasiyasının gündəliyində olan ən əsas turnirlərdən birinə çevrilmişdir. Hər il dünyanın beş qitəsindən olan 
idmançılar bu yarışda iştirak edirlər və gənc boksçular seçdikləri bu idman növündə gələcəkdə nailiyyət 
qazanmaq üçün təcrübə toplayırlar. Bu turnir eyni zamanda Sizin gənc boksçularınız üçün də çox əhəmiyyətli və 
xeyirlidir. Bu yarışda iştirak edən boksçunuz iki dəfə qələbə qazandıqdan sonra 2000-ci ildə Sidneydə keçirilən 
Olimpiya oyunlarında bürünc medal qazanmışdır. Bundan əlavə, Sidney olimpiya oyunları zamanı sizin daha iki 
idmançınız iki qızıl medal qazanmışlar ki, bu da ölkədəki idmanın yüksək səviyyəsinin göstəricisidir.  
Cənab Prezident, mən uzun müddətdir, az qala yarım əsr olar ki, idman sahəsində çalışıram və bu sahədə 
yüksək səviyyəli adamlarla tanışam. Tam əminliklə demək istəyirəm ki, əgər Sizin etdiyiniz kimi, yüksək 
hökumət səviyyəsində idmana himayə davam edərsə, 2004-cü ildə Afinada keçiriləcək Olimpiya oyunlarında 
çoxlu medal qazanacaqsınız.  
Cənab Prezident, Azərbaycana ilk gəlişimdən etibarən həmişə cəmiyyətinizdə gedən müsbət dəyişiklikləri 
görürəm. Bu dəyişikliklər həyatın bütün sahələrini – idmanı, mədəniyyəti, iqtisadiyyatı və eləcə də paytaxtınızın 
simasını əhatə edir. Bu Sizin  əzminizi göstərir və Siz bu gənc dövləti dünyanın aparıcı ölkələrinin səviyyəsinə 
gətirib çıxarmısınız. Tam əminəm ki, əgər idmana şəxsi himayəniz davam edərsə, gənclər öz bacarıqlarını 
gələcəkdə daha yüksək səviyyədə göstərə biləcəklər. İdmanın, gənc idmançıların inkişaf etməsində Sizin 
göstərdiyiniz xidmətləri əsas götürərək, Beynəlxalq Həvəskar Boks Assosiasiyası qərara gəlmişdir ki, Sizi 
yüksək mükafatla, fəxri adla təltif etsin. Siz Azərbaycan prezidenti olaraq, gənc müstəqil ölkənizin qazandığı 
nailiyyətlərin təşəbbüskarı olmusunuz və eyni zamanda ölkəni çətin dövrdən çıxararaq, onu işıqlı, ümidverici, 
inkişaf etməkdə olan gələcəyə doğru aparan şəxs olmusunuz. Mənim üçün böyük fəxr olardı ki, bu ordeni 
şəxsən özüm təqdim edəydim. Lakin təəssüf ki, hazırda fiziki vəziyyətim buna imkan vermir. Ümid edirəm ki, 
Siz məni bağışlayarsınız. Mən Assosiasiyamızın vitse-prezidenti cənab Emil Jeçevdən xahiş edirəm ki, həmin 
mükafatı Sizə təqdim etsin. 
          
    * * * 
Beynəlxalq Həvəskar Boks Assosiasiyasının vitse-prezidenti Emil Jeçev AİBA-nın mükafatını prezident 
Heydər Əliyevə təqdim etdi.  
Dövlətimizin başçısı Heydər Əliyev cənab Ənvər Çoudriyə təşəkkürünü bildirdi və onunla xatirə şəkli 
çəkdirdi. 
 
Ə n v ə r   Ç o u d r i: Cənab Prezident, bildiyiniz kimi, mən həm də professoram, dərs demişəm. Ona görə 
də Sizinlə bir qədər də söhbət etmək istəyiəm.  
171 
 
Cənab Prezident, biz cox uğurla keçmiş ilk dünya çempionatını Bakıda başa vurduq. Çox şadam ki, Siz də bu 
yarışları televiziya vasitəsilə izləmisiniz. Boksa olan sevginizə, marağınıza görə mən Sizə bir mükafat da təqdim 
etmək istəyirəm. Ümid edirəm ki, Bakıda bu cür yarışlar gələcəkdə də keçiriləcək və mən də iştirak edəcəyəm, 
Sizinlə yenidən görüşəcəyəm. İndi isə cənab Jeçev xatirə medalını yarışın bütün iştirakçıları adından Sizə 
təqdim etsin. 
 
* * * 
Cənab Emil Jeçev AİBA-nın xatirə medalını Azərbaycan prezidenti Heydər Əliyevə təqdim etdi.  
                                
Ə n v ə r   Ç o u d r i: Cənab Prezident, mənim üçün böyük şərəfdir və çox şadam ki, bu gün birlikdə olduq. 
Boksçulara olan bu məhəbbətinizə görə minnətdaram.  
H e y d ə r  Ə l i y e v:  Təşəkkür edirəm. Sizə bütün işlərinizdə uğurlar arzulayıram. Azərbaycan boksunun 
gələcək inkişafını da böyük ümidlərlə gözləyirəm. Sağ olun.     
                              
172 
 
 
 
 
RUSĠYANIN DAXĠLĠ ĠġLƏR NAZĠRĠ  
BORĠS QRIZLOVUN BAġÇILIQ ETDĠYĠ NÜMAYƏNDƏ HEYƏTĠ ĠLƏ  
GÖRÜġDƏ SÖHBƏT 
  
Prezident sarayı 
 
23 oktyabr 2001-ci il 
 
H e y d ə r   Ə l i y e v: Boris Vyaçeslavoviç, sizi və bütün nümayəndə heyətinizi Azərbaycanda 
salamlayıram. Şadam ki, Rusiyanın və Azərbaycanın daxili işlər orqanları arasında əlaqələr son vaxtlar xüsusilə 
fəallaşmışdır. Bir çox məsələlərdə, ilk növbədə, terrorizmlə və digər xüsusi təhlükəli cinayətlərlə mübarizə 
məsələlərində birgə əməkdaşlığımız Azərbaycan üçün də, Rusiya üçün də, şübhəsiz, faydalıdır.  
Deyə bilərəm ki, son vaxtlar, bir ildən artıqdır Rusiyanın və Azərbaycanın müxtəlif orqanları, idarələri 
arasında əməkdaşlıq, qarşılıqlı fəaliyyət güclənmişdir. Biz belə əməkdaşlığı həmişə istəmişik və istəyirik, amma 
bəzən adekvat cavab almırdıq. Vladimir Vladimiroviç Putin prezident seçildikdən və xüsusən bu ilin əvvəlində 
onun Azərbaycana rəsmi səfərindən sonra bütün xətlər üzrə əlaqələrimiz çox fəallaşmışdır. Demək istəyirəm ki, 
Rusiyanın və Azərbaycanın Daxili Işlər nazirlikləri arasında əməkdaşlıq xüsusilə səmərəlidir. Biz çox razıyıq ki, 
siz – mən Rusiyanın daxili işlər orqanlarını nəzərdə tuturam – Azərbaycanda cinayət törədərək Rusiyada gizlə-
nən bəzi cinayətkarların Rusiya ərazisində axtarışı və yaxalanması ilə fəal məşğul olursunuz. Eyni işi burada, 
Azərbaycanda bizim Daxili İşlər Nazirliyimiz də görür. 
Rusiya böyük ölkədir. Əlbəttə, orada cinayətkarların gizlənə biləcəyi yerlər var. Azərbaycan kiçik ölkədir, 
buna baxmayaraq, cinayətkarlar, xüsusən Şimali Qafqazda terror aktları törədənlər burada da gizlənirlər. Burada 
onlar özlərinə sığınacaq tapmağa çalışırlar, lakin hüquq-mühafizə orqanlarımız rusiyalı həmkarları ilə qarşılıqlı 
əlaqə şəraitində çox fəal işləyirlər. 
Zənnimcə, sizin səfəriniz və sizinlə Azərbaycanın Daxili Işlər naziri Ramil Usubov – o sizinlə bundan əvvəl 
də görüşmüşdür – arasında olmuş danışıqlar və söhbətlər xüsusi təhlükəli cinayətlərlə, yəni terrorizmlə, narkotik 
maddələrin qanunsuz yayılması ilə birgə mübarizədə, xüsusən Şimali Qafqazda və ümumən Qağqazda  daha 
sabit vəziyyətin təmin edilməsi üçün göstərdiyimiz səylərin güclənməsinə kömək edəcəkdir. Mən buna şadam 
və vaxt tapıb Azərbaycana gəlməyinizi qiymətləndirirəm. Bilirəm ki, işləriniz çoxdur, məsələləriniz çoxdur, axı 
ölkəniz çox böyükdür. Buna baxmayaraq, nazirimizin dəvətini qəbul etməyinizi və buraya gəlməyə imkan 
tapmağınızı Rusiya tərəfindən, xüsusən Daxili İşlər Nazirliyi tərəfindən Rusiya ilə Azərbaycan arasında fəal 
əməkdaşlığı həqiqətən inkişaf etdirmək istəyi kimi qiymətləndirirəm.  
Son vaxtlar başqa xətlər üzrə münasibətlərimiz də yaxşı inkişaf edir. Biz bu münasibətlərin daha da inkişaf 
etməsini istəyirik və bu, təbii istəkdir. Hüquq-mühafizə orqanlarının xətti ilə əməkdaşlıq isə xüsusi əhəmiyyətə 
malikdir. Xüsusən də beynəlxalq terrorizm, narkotik maddələr alveri kimi cinayətlər və digər təhlükəli 
cinayətlər geniş yayıldıqda birgə fəaliyyətin və sıx əməkdaşlığın müstəsna əhəmiyyəti var. Ümidvaram ki, bu 
gün həmin məsələləri müzakirə etdiniz. Yəqin ki, təkcə onları yox, başqa məsələləri də. Lakin mən yalnız 
bunlara toxunuram, cünki onlar bizi xüsusilə narahat edir. Mən sizi bir daha salamlayıram. 
B o r i s   Q r ı z l o v: Hörmətli Heydər Əliyeviç, Sizinlə görüşmək imkanı yaratdiğınıza görə  təşəkkürümü 
bildirmək istəyirəm. Bu bizim üçün çox mühüm görüşdür. Fürsətdən istifadə edib, Azərbaycanın dövlət 
müstəqilliyinin oktyabrın 18-də qeyd olunmuş 10 illiyi münasibətilə Sizi və dövlətinizi bir daha təbrik etmək 
istərdim.  
Bu gün biz cinayətkarlıqla mübarizə sahəsində qarşılıqlı fəaliyyətin gücləndirilməsi məsələlərini Daxili Işlər 
naziri Ramil İdrisoviçlə müzakirə etdik. Hesab edirəm ki, bu məsələləri çox konstruktiv müzakirə etdik və 
nəticədə 2002-ci ilin işləri haqqında protokol imzaladıq. Hazırda bizim iki təməl sənədimiz var. Bunlar 
idarələrarası qarşılıqlı fəaliyyət haqqında 1996-cı il tarixli saziş və sərhəd rayonlarında qarşılıqlı fəaliyyət 
haqqında 2000-ci il tarixli sənəddir. Biz 2001-ci ildə ilk dəfə illik protokol imzalamışdıq və indi 2002-ci ildə 
qarşılıqlı fəaliyyətimızin gücləndirilməsi məsələlərini həmin formatda müzakirə etmişik. Bugünkü 
müzakirələrdən belə nəticəyə gəldik ki, bir sıra məsələləri gələn ilə qədər təxirə salmaq olmaz və odur ki, biz 
artıq indi, cari il çərçivəsində bəzi məsələlər barədə razılığa gəlmişik. Məsələn, bir aydan sonra MDB ölkələri 
Daxili Işlər nazirləri şurasının iclasını keçirmək nəzərdə tutulur. Düşünürəm ki, birgə təşəbbüsümüz sayəsində 
beynəlxalq terrorizmlə mübarizənin gücləndirilməsinə dair bir sıra əlavə məsələləri də müzakirə edəcəyik. Bunu 
hazırkı şərait tələb edir. 
Biz sərhədboyu rayonlarda qarşılıqlı fəaliyyətin gücləndirilməsi məsələlərini müzakirə etdik. Həm 
beynəlxalq terrorizmlə mübarizə, həm də narkotiklərin qeyri-qanuni dövriyyəsi ilə əlaqədar şərait qarşılıqlı 
173 
 
fəaliyyətin məhz sərhədboyu rayonlarda gücləndirilməsini tələb edir. Narkotiklərlə mübarizəyə gəldikdə isə, 
narkotiklərin yayılmasının qarşısının alınması  bu gün dövlətlərimiz üçün ən mühüm məsələdir. Vəziyyət, 
doğrudan da, çox ağırdır və biz Əfqanıstandan və İrandan narkotiklərin daşındığı bir məkandayıq. Bu sahədə sıx 
əməkdaşlığımızı daha da möhkəmləndirmək lazımdır. Biz narkotiklərin tapılması üçün Rusiyada yeni cihazların 
və avadanlığın işlənib hazırlanması barədə danışdıq. Ramil Usubov Azərbaycan DİN-in nümayəndə heyətinin 
noyabr ayında Moskvada keçiriləcək yeni polis avadanlığı və polis texnikası növləri sərgisində iştirak etməsi 
barədə dəvətimizi qəbul etdi. Biz orada birğə işləyib hazırladığımız cihazların və avadanlığın qarşılıqlı fəaliyyəti 
və istifadə olunması imkanlarını müzakirə etməliyik.  
Bu da mühüm istiqamətdir və zənnimcə,  onu qarşılıqlı fəaliyyət şəraitində inkişaf etdirmək lazımdır. 
Biz Xəzər dənizində vəziyyətlə, xüsusən biosferin qorunub saxlanması ilə bağlı məsələ qaldırdıq. 
Brakonyerlərin vəhşicəsinə məhv etdikləri nərə balığı ilə əlaqədar vəziyyət sizin dövləti də, bizi də narahat edir. 
Biz qanunsuz surətdə əldə olunan məhsulun – həm balığın, həm də kürünün – Rusiyadan Azərbaycana və 
Azərbaycandan Rusiyaya ötürülməsi imkanının qarşısını almaq üçün, cinayətkar aləmin kanallarını kəsmək 
üçün gələn ildən Rusiyadakı texnikadan istifadə etməklə, sizdəki informasiyadan istifadə etməklə birgə keşik 
çəkilməsinin mümkünlüyü barədə məsələləri müzakirə etdik. 
Biz informasiya mübadiləsinə dair məsələləri müzakirə etdik, bunlar da çox vacib məsələlərdir. Bizim 
nümayəndə heyətinə kriminal milis xidmətinin nümayəndəsi, bu xidmətin rəhbərinin müavini də daxildir. 
Ekspertlərin bilavasitə qarşılıqlı əlaqə şəraitində müzakirə edə biləcəkləri  məsələlər də çox mühümdür. 
Biz Daxili Işlər nazirlikləri nümayəndələrinin mübadiləsi məsələsini də müzakirə etdik. Azərbaycan DİN-in 
nümayəndəsi artıq Rusiyada işləyir, gələn ildən isə biz Rusiya DİN-in nümayəndəsini buraya işləməyə 
göndərəcəyik. Biz bu məsələni Rusiya Federasiyasının Azərbaycandakı səfiri Nikolay Timofeyeviçlə müzakirə 
etdik. Bizə elə gəlir ki, o, səfirliyin ərazisində yer ayıracaqdır. Azərbaycanın daxili işlər orqanları ilə bizim 
nümayəndəmiz arasında qarşılıqlı fəaliyyətin gücləndirilməsi daha operativ məlumat mübadiləsi aparmağa 
imkan yaradacaqdır.  Bir sözlə, zənnimcə, nəzərdə tutduğumuz bu cür tədbirlər cinayətkarlıqla mübarizə 
məsələlərinin həllinə əlavə təkan verəcəkdir.  
Biz Azərbaycan ərazisində rusiyalı qaçqınlar olmasına  aid məsələlərə də toxunduq. Onlar əsasən Çeçenistan 
Respublikasının sakinləridir.  
Biz güman edirik ki, onların arasında nanəcib vətəndaşlar da ola bilər. Ona görə də məhz məlumat mübadiləsi 
məsələləri – kriminal milis xidmətlərinin həll etdikləri məsələlər burada ön sıraya çıxır. Biz bu qaçqınların bizdə, 
Rusiyada qəbulu məsələlərini həll etməliyik. Bu proses terrorçularla bağlı ünsürlərin aşkara çıxarılması ilə 
yanaşı getməlidir. Bu məsələ də müzakirə olundu və biz başa düşürük ki, o çox ciddi məsələdir və onu yaxın 
vaxtlarda həll etmək lazımdır. Bizim bugünkü işgüzar görüşümüz hər iki tərəfə çoxlu fayda verdi. Biz nazirlər 
səviyyəsində artıq necənci dəfədir ki, görüşürük. Sonuncu görüş Moskvada olmuşdur. Onda Ramil Usubov 
Rusiya DİN İdarəetmə Akademiyası kursantlarının andiçmə mərasimində – onların arasında Azərbaycandan 15 
kursant vardı, onlar da and içirdilər – iştirak edirdi. Biz kadr hazırlığı məsələlərini də müzakirə etdik. İndi 
Rusiya DİN-in sistemindəki ali məktəblərdə Azərbaycandan cəmi 50 kursant oxuyur. Biz hər il qəbulu 20 nəfərə 
çatdırmağa hazırıq. Beləliklə, Rusiya ərazisində ali məktəblərimizdən birində eyni vaxtda təhsil alan adamların 
sayı ildə 80 nəfəri kecəçəkdir. Düşünürəm ki, bu da faydalıdır. Ona görə faydalıdır ki, Rusiyada təhsil səviyyəsi, 
həqiqətən, yüksəkdir. Təhsilin səviyyəsi DİN sistemindəki ali məktəblərdə çox yüksəkdir, odur ki, Rusiyada 
təhsil verməklə əlaqələrimizi, münasibətlərimizi, sadəcə olaraq, möhkəmləndirəcəyik, bizdə işlənib hazırlanan 
metodikaları vahid şəklə salacağıq və onları başlıca işimizdə – cinayətkarların yaxalanmasında və cinayətkarlığın 
artmasının qarşısına sədd çəkilməsində tətbiq edəcəyik.  
Ona görə də  mənə elə gəlir ki, görüş kifayət qədər konstruktiv oldu və biz görüşün nəticələrinə dair protokol 
imzaladıq. Mətbuat bizi  yordu, jurnalistlər çoxlu sual verdi, biz onları cavablandırdıq.  
H e y d ə r   Ə l i y e v: Sağ olun. Bəli, siz qısa müddətdə həqiqətən, çoxlu məsələ müzakirə etmisiniz. Bu 
çox yaxşıdır.  
Lakin ən başlıcası budur ki, qarşılıqlı razılıq var, əməkdaşlıq və qarşılıqlı fəaliyyət niyyəti var. Mən bunların 
hamısını bəyənirəm və bəyan edirəm ki, Azərbaycanın Daxili İşlər Nazirliyi ümumi mənafelərimiz naminə 
sizinlə, Rusiyanın Daxili İşlər Nazirliyi ilə bundan sonra da fəal əməkdaşlıq edəcəkdir.  
Siz bir məsələyə toxundunuz. Çox məsələyə toxundunuz, amma bir məsələnin, həqiqətən, olduqca böyük 
əhəmiyyəti var. Onların hamısı əhəmiyyətlidir. Ancaq mən, sadəcə olaraq, diqqəti buna cəlb etmək istəyirəm. 
Bu, Xəzərin bioloji ehtiyatları məsələsidir.  
Bilirsiniz ki, Xəzərin bioloji ehtiyatları amansızcasına talan edilir. Özü də bütün Xəzəryanı ölkələr tərəfindən 
talan olunur – həm Azərbaycan, həm İran, həm Türkmənistan, həm Qazaxıstan, həm də Rusiya tərəfindən. Heç 
bir ölkə deyə bilməz ki, onun ərazisi çərçivəsində Xəzər dənizində hər şey öz  qaydasındadır. Ümumiyyətlə, bu 
çox mürəkkəb və çətin problemdir. Sovet İttifaqı illərində mən burada, sonra da Moskvada işləyərkən, vahid bir 
dövlət və Xəzərin balıq ehtiyatlarının mühafizəsi sahəsində çox ciddi qayda-qanun olduğu vaxtlarda da 
brakonyerlik  vardı və brakonyerliklə mübarizə hüquq-mühafizə orqanlarımızın fəaliyyətində mühüm istiqa-
174 
 
mətlərdən biri idi. İndi isə Xəzərin sahilində bir deyil, beş dövlət var. Ona görə də bizim timsalımızda deyə 
bilərəm və hesab edirəm ki, digər Xəzəryanı dövlətlərdə də vəziyyət eynilə bu cürdür – lazımi nəzarət yoxdur. 
Brakonyerliklə mübarizəyə cavabdeh olan şəxslərin özləri bəzən brakonyerliklə məşğul olur, bundan 
faydalanırlar. Açığını deyəcəyəm, əgər bir neçə il də belə davam etsə, Xəzərdə vəziyyət çox çətin olacaqdır. 
Mən keçmiş təcrübəmdən bilirəm ki, brakonyerləri tutmaq çox çətindir, çünki onlar dənizə kiçik katerlə çıxır 
və sanki heç nə etmirlər, əslində isə, balıq ovlayırlar. Açığını deyəcəyəm, məsələn, Azərbaycanda bazarlarda 
heç vaxt kürü olmurdu. Bazarlarda heç vaxt indiki qədər qiymətli balıq növləri olmayıbdır. Bir vaxtlar kürü çox 
nadir məhsul idi, onu əldə etmək mümkün deyildi. Xatirimdədir, 50-ci illərdə burada balaca bir kürü bankası 
tapmaq problem idi. Çünki hər şey bir mərkəzdə cəmləşdirilmişdi, ümumiyyətlə, Azərbaycanda çoxları kürünün 
nə olduğunu bilmirdi.  
Xüsusilə, nərə, uzunburun balıq, ağ balıq və s. nə olduğunu bilmirdilər. Yadımdadır, bir vaxtlar Xəzərdə 
çoxlu siyənək balığı vardı. Bu balıq o qədər ucuz idi ki, onu mağazalarda almırdılar. Əvvəla, Azərbaycanda onu 
çox da yemirdilər, çünki o, araq üçün yaxşı qəlyanaltıdır. Bizdə araq az içildiyindən, siyənək balığı az yeyilirdi. 
İndi isə siyənək balığını tapa bilməzsən. Bax, əgər Usubova desəm ki, sabah mənə bir neçə siyənək balığı tap, 
mən siyənək balığı yemək istəyirəm, o tapmayacaqdır. Eləcə də, bir çox digər növ balıqlar. Halbuki, Xəzərdə 
qiymətli balıqlar olduqca çoxdur. Əlbəttə ki, ən qiymətliləri uzunburun balıq, nərə balığı və ağ balıqdır. Bunlar 
dünyada da ən qiymətli balıqlardır. Belə çıxır ki, biz bütün bu işi başlı-başına buraxmışıq. Bir vaxtlar hər 
respublikanın nə qədər balıq ovlaması üçün kvota vardı, İran üçün məhdudiyyətlər çox böyük idi. Çünki bizim 
dənizdə sərhədimiz vardı, onlar bu sərhədi keçə bilməzdilər. İndi isə bunların hamısı pozulmuşdur. Ona görə də 
siz – mən Xəzəryanı ölkələrin daxili işlər orqanlarını nəzərdə tuturam –  vaxt tapıb bu məsələni ayrıca müzakirə 
etməli, hər bir respublikada vəziyyəti öyrənməlisiniz. Əlbəttə, hərə sübuta yetirməyə çalışacaq ki, məndə 
vəziyyət belə deyildir. Hesab edirəm ki, vəziyyət hər yerdə eyni cürdür. Azərbaycanda da, Türkmənistanda da, 
Qazaxıstanda da, başqa ölkələrdə də belədir. Əgər siz bu istiqamətdə bir şey edə bilsəniz, böyük iş görmüş 
olarsınız. Bu hansısa cinayətkarların yaxalanmasından da artıq işdir. Təkrar edirəm, Xəzər dünyada nadir 
dənizdir, onun bioloji ehtiyatları da nadirdir və bu ehtiyatlar talan edilir. Təəssüf ki, bu məsələni MDB-də heç 
kim bir dəfə də olsun qaldırmayıbdır, indi siz onu qaldırdınız və mən bu məsələni xatırladım. Hesab edirəm ki, 
biz təkcə Daxili Işlər nazirlikləri çərçivəsində deyil, bəlkə də MDB-nin Xəzəryanı dövlətləri başçıları 
çərçivəsində – burada isə dörd dövlət var – vahid qayda-qanun, nəzarət yaratmalı və bunu İrana da təklif 
etməliyik. Bu çox mühüm məsələdir. 
Sizin müzakirə etdiyiniz bütün digər məsələlər də çox vacibdir. Mən bunların hamısını alqışlayır və bir daha 
bildirirəm ki, bizim tərəfimizdən əməkdaşlıq gücləndiriləcək və davam etdiriləcəkdir. Artıq əməli nəticələr var. 
Mən çox minnətdaram ki, müxtəlif vaxtlarda və son vaxtlar Rusiya ərazisində gizlənmiş bir çox təhlükəli 
cinayətkarlar tutulmuş və bizə təhvil verilmişdir. Bu yaxınlarda, bir neçə gün əvvəl...  
R a m i l   U s u b o v (Azərbaycanın Daxili Işlər naziri): Xüsusi təyinatlı polis dəstəsinin keçmiş üzvü 
Moskvada yaxalanmış, Zaqatalada cinayətlər törətmiş üç cinayətkar da Dağıstanda tutulmuşdur.  
H e y d ə r   Ə l i y e v: Mən buna görə minnətdaram və ümidvaram ki, gələcəkdə də belə olacaqdır. 
Xahiş edirəm, mənim salamımı və ən xoş arzularımı prezident Vladimir Vladimiroviç Putinə yetirəsiniz. 
Onun bu ilin əvvəlində Azərbaycana rəsmi səfəri əməkdaşlığımız və qarşılıqlı fəaliyyətimiz üçün olduqca 
əlverişli şərait yaratmışdır. Bundan sonra bir çox istiqamətlərdə əməkdaşlığımız güclənmişdir və hesab edirəm 
ki, belə oxşar yanaşma, yəni  həm bu, həm də digər tərəfdən  eyni cür yanaşma olduqda,  əməkdaşlığımızı 
inkişaf etdirmək üçün böyük ehtiyatlarımız, böyük imkanlarımız var.  
B o r i s  Q r ı z l o v: Heydər Əliyeviç, çox sağ olun. Mən öz tərəfimdən diqqətinizi ona cəlb etmək istərdim 
ki, Buynakska basqında təqsirli bilinən cinayətkarlar bu il birgə səylərimiz nəticəsində yaxalanaraq Rusiyaya 
ekstradisiya edilmişlər. Daxili Işlər nazirləri şurasının bu il keçirilmiş iclasında biz bu əməliyyatı xatırladıq. 
Doğrudan da, biz sıx qarşılıqlı fəaliyyət göstəririk və bir-birimizin qarşısında qoyduğumuz məsələlərin həll 
edilməsinə heç bir maneçilik yoxdur. Biz çoxlu tapşırıqlar veririk,  alırıq və bütün məsələlər bu tapşırıqlar 
çərçivəsində həll olunur. Cinayətkarlıqla mübarizə sahəsinə, Azərbaycan Daxili İşlər Nazirliyinə xeyli vaxt 
ayırdığınıza görə Sizə şəxsən təşəkkürümü bildirmək istəyirəm. Bu çox xoşdur. Prezident Vladimir 
Vladimiroviç Putinin də bayram münasibəti ilə təbrikini və ən xoş arzularını bir daha Sizə çatdırmaq istəyirəm. 
İlk dəfə gəldiyim bu gözəl şəhəriniz barədə öz fikrimi söyləmək istərdim. Çox gözəl, cazibədar, başlıcası  isə 
qaynar şəhərdir. Küçələrdə qələbəlikdir, insanların üzü gülür, xoşdur ki, şəhər tikilir, inkişaf edir. Bu, doğrudan 
da, nikbin hisslər oyadır. Bir sözlə, təəssüratlarımız çox xoşdur. Bizi qəbul edib dinlədiyiniz üçün bir daha sağ 
olun.  
H e y d ə r   Ə l i y e v: Sağ olun. 
175 
 
 
 
 
ƏLCƏZAĠR XALQ DEMOKRATĠK RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ƏBDÜLƏZĠZ BUTEFLĠKAYA 
 
Hörmətli cənab Prezident! 
Əlcəzair Xalq Demokratik Respublikasının milli bayramı – Əlcəzair İnqilab günü münasibətilə Sizi və 
dost Əlcəzair xalqını ürəkdən təbrik edirəm. 
Əminəm ki, Azərbaycan Respublikası ilə Əlcəzair Xalq Demokratik Respublikası arasındakı dostluq və 
əməkdaşlıq münasibətləri bundan sonra da xalqlarımızın mənafeyi naminə inkişaf edəcək və dərinləşəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 23 oktyabr 2001-ci il
176 
 
 
 
 
ATƏT-in PARLAMENT ASSAMBLEYASININ  
SƏDRI ADRIAN SEVERĠNĠN  
BAġÇILIQ ETDIYI NÜMAYƏNDƏ HEYƏTI ĠLƏ  
GÖRÜġDƏ SÖHBƏT 
 
Prezident sarayı 
 
23 oktyabr 2001-ci il  
 
H e y d ə r Ə l i y e v: Hörmətli sədr! 
Hörmətli qonaqlar!  
Azərbaycana xoş gəlmisiniz. ATƏT bu təşkilata daxil olan bütün ölkələr üçün, o cümlədən bizim üçün 
çox vacib və əhəmiyyətli bir təşkilatdır. Ona görə də sizin Azərbaycana ziyarətiniz və ölkəmizlə şəxsən tanış 
olmağınız bizim üçün çox əhəmiyyətlidir. Siz artıq Bakıda, Azərbaycanda bir çox görüşlər keçirmisiniz. Bizim 
parlamentin sədrinin müavini mənə bu barədə məlumat verdi. Düşünürəm ki, müəyyən təəssüratlar əldə 
etmisiniz.  
Azərbaycan ATƏT-lə bütün sahələrdə çox sıx əməkdaşlıq edir. Təbiidir ki, ATƏT-in əsas prinsipləri olan 
demokratiya, insan hüquqları – bunlar bizim əməkdaşlığımızın bir hissəsidir. Amma bizim üçün ATƏT-lə 
əməkdaşlıq daha çox Ermənistan–Azərbaycan münaqişəsinin həll olunması ilə əlaqədardır. Güman edirəm, bu 
münaqişənin tarixi haqqında sizdə məlumatlar var. Təəssüf ki, uzun sürən bu münaqişə indiyə qədər həll 
olunmayıbdır.  
Bilirsiniz ki, 1993-cü ildə ATƏT Ermənistan–Azərbaycan münaqişəsini sülh yolu ilə həll etmək üçün Minsk 
qrupunu yaradıbdır. On iki dövlət bu Minsk qrupunun tərkibindədir. 1997-ci ildən Minsk qrupuna üç böyük ölkə 
– Rusiya, Amerika Birləşmiş Ştatları və Fransa həmsədrlik edir. 1996-cı ilin dekabrında ATƏT-in Lissabon 
zirvə görüşündə mühüm sənəd qəbul olunduqdan, 1997-ci ilin əvvəlində ATƏT-in Minsk qrupu həmsədrliyi üç 
böyük dövlətə  – Rusiya, Amerika Birləşmiş Ştatları, Fransa kimi böyük dövlətlərə həvalə edildikdən sonra 
bizdə çox ümidlər yarandı ki, bu üç böyük dövlət ATƏT-in mandatından istifadə edərək məsələnin sülh yolu ilə 
həll edilməsinə nail olacaqlar. Təəssüf ki, ötən illərdə bu məsələ həll olunmayıbdır. Çox görüşlər keçirilibdir, 
ancaq Ermənistanın qeyri-konstruktiv mövqeyinə görə bu məsələ indiyə qədər həll olunmur.  
ATƏT-in ən əsas prinsipi hər bir ölkənin ərazi bütövlüyü və sərhədlərinin toxunulmazlığıdır. Biz istəyirik ki, 
Ermənistan–Azərbaycan münaqişəsi bu prinsiplər əsasında həll olunsun. Ancaq Ermənistan isə bu prinsiplərə 
məhəl qoymur. ATƏT də, onun Minsk qrupu da, xüsusən həmsədrlər də, deyə bilərəm ki, bu barədə prinsipial 
mövqe tutmurlar. Amma Azərbaycanın torpaqlarının 20 faizi Ermənistan silahlı qüvvələrinin işğalı altındadır, 
bir milyon azərbaycanlı yerindən-yurdundan zorla çıxarılıb, onların əksəriyyəti çadırlarda yaşayır. Azərbaycanın 
işğal olunmuş ərazilərində hər bir şey dağılıb viran olubdur. ATƏT də buna göz yumur.  
İndi son vaxtlar Ermənistan və Azərbaycan prezidentlərinin bilavasitə birbaşa görüşləri həyata keçirilir. 
Minsk qrupunun həmsədrləri bizə deyirlər ki, siz hansı razılığa gəlsəniz, biz onu qəbul edəcəyik. Ermənistan isə 
Azərbaycanın ərazisi olan Dağlıq Qarabağa ya müstəqillik tələb edir, yaxud da ki, onu Ermənistana birləşdirmək 
istəyir. Biz bununla razı ola bilmərik. Gərək buna ATƏT də razı olmasın, Minsk qrupu da razı olmasın.  
Çünki bu, beynəlxalq hüquq normalarına, ATƏT-in prinsiplərinə zidd olan bir şeydir. Təəssüf ki, ATƏT 
burada özü qəbul etdiyi prinsipləri pozur. Bizə təklif edir ki, siz danışın, görək hansı razılığa gələcəksiniz. Hansı 
razılığa gələ bilərik. Əgər Ermənistan bizim torpağımızı işğal edib oradan çıxmaq istəmirsə, hansı razılığa 
gələcəyik. Ya gərək ATƏT-in Minsk qrupu burada prinsipial bir mövqe tutsun, ya da gərək müharibə aparıb 
torpaqlarımızı işğaldan azad edək. Müharibənin yenidən başlamasını ATƏT qətiyyən istəmir. Biz də hesab 
edirik ki, məsələ sülh yolu ilə həll olunmalıdır. Amma məsələ həll olunmur.  
Yenə də deyirəm, biz ATƏT-lə uzun illərdir əməkdaşlıq edirik. ATƏT-in üzvü olan bir ölkə ildə bu təşkilata 
sədrlik edir. İndi sədrlik Rumıniyanındır və bu ölkənin Xarici Işlər naziri sədrlik vəzifəsini icra edir. O,  
Azərbaycanda da, Ermənistanda da olmuşdu. Onunla geniş danışıqlar aparmışıq. Ancaq təəssüflər olsun ki, 
bunlar nəticə vermir. Hesab edirəm ki, bizim əməkdaşlığımızda – həm ATƏT üçün, həm də Azərbaycan üçün –
bu məsələ əsas yer tutur. Digər məsələlərdə elə bir problem yoxdur. Siz gəlib burada Azərbaycanla tanış olur-
sunuz, bizim vəziyyətimizi görürsünüz. Güman edirəm, qaçqınların vəziyyətini gördünüz. İndi bu məsələnin 
həllinə müəyyən bir təsir etməlisiniz.  
A d r i a n    S e v e r i n: Cənab Prezident, bu gün bizə görüş üçün imkan yaratdığınıza və söylədiyiniz xoş 
sözlərə görə Sizə minnətdarlığımı bildirirəm.  
177 
 
İcazə verin, Azərbaycanın dövlət müstəqilliyinin onilliyi münasibətilə Sizi təbrik edim. Bu müstəqilliyin bu 
günə qədər qorunub saxlanılmasında biz – ATƏT təşkilatı Sizin rolunuzu yüksək qiymətləndiririk və ölkədə 
möhkəm siyasi sabitliyə nail olmağınızı dəyərləndiririk.  
Məlum olduğu kimi, ATƏT-in əsas məqsədlərindən biri demokratik cəmiyyətlər yaratmaqdır. Biz bu sahədə 
Sizinlə müəyyən vaxtdır əməkdaşlıq edirik. Azərbaycan bizimlə əməkdaşlıq edən ən məhsuldar ölkələrdən biri 
hesab olunur.  Dünən və bu gün bizim günümüz çox məhsuldar oldu. Proqramımız çox sıx idi. Bu günlər 
ərzində biz müxtəlif təsisatların, dövlət müəssisələrinin nümayəndələri, siyasi partiyaların təmsilçiləri ilə, qeyri-
dövlət təşkilatlarının və Azərbaycandakı müxtəlif konfessiyaların nümayəndələri ilə görüşlər keçirdik.  
Doğrudur, bəzən müşahidə etmək olar ki, daxili siyasət məsələsində hökumətlə müxalifət arasında fikir 
ayrılığı mövcuddur. Lakin təhlükəsizlik məsələlərinə gəldikdə, bu haqda və xüsusilə də Dağlıq Qarabağ böhranı 
haqqında söhbət etdikdə biz görürük ki, hökumətlə  müxalifət partiyalarının bu barədə mövqeyi eynidir. Xüsusi 
vurğulamaq istəyirəm ki, Azərbaycanın, ümumiyyətlə, Cənubi Qafqazın təhlükəsizliyi və sabitliyi ATƏT üçün 
olduqca vacibdir.  
Dağıdıcı qlobal terrorizmə qarşı birgə mübarizəmizdə Azərbaycanın rolunu xüsusi olaraq vurğulamaq 
istəyirəm. Demək istəyirəm ki, doğrudur, hazırda bütün qüvvələr, səylər qlobal terrorizmə qarşı yönəlmişdir. 
Lakin bu heç də o demək deyil ki, biz bu müddət ərzində Azərbaycanı diqqətsiz qoyuruq, Azərbaycana fikir 
vermirik. Qlobal terrorizmlə mübarizə aparan zaman buradakı problemlərə göz yummaq, elə bilirəm ki, səhv 
addım olardı.  
Cənab Prezident, mən Sizinlə tam razıyam ki, biz burada mövcud olan problemlərin həlli ilə kifayət qədər 
uğurla məşğul olmamışıq. 
Azərbaycan ATƏT-in fəaliyyətində iştirak edən üzv dövlətdir. Elə bilirəm, hər iki tərəfin borcudur ki, 
Azərbaycan burada fəal işləsin və təşkilatımızın kamilliyinə öz töhfəsini versin. ATƏT-in daha effektli işləməsi 
üçün Sizin lazımi və vaxtında edilən tənqidinizi töhfə kimi qəbul edirik.  
Cənab Prezident, ATƏT-in təcrübəsində siyasi həll üçün kifayət qədər sənədlər yığılmışdır. 1996-cı ildə 
Lissabon sammitində qəbul olunmuş qərarları, sənədləri xatirinizə salmaq istəyirəm. Həmin sammit zamanı 
praktiki olaraq bütün dövlətlər tərəfindən prinsipial sənədlər qəbul olunmuşdu. Yalnız onların həyata keçirilməsi 
məsələsi qalırdı. Sizinlə razıyam, biz bu qərarların həyata keçirilməsi üçün kifayət qədər iş görməmişik.  
Cənab Prezident, biz bu gün Qarabağ qaçqınlarının yaşadığı yerlərə getdik. Orada onların yaşadığı şəraiti öz 
gözümüzlə gördük. Düşünürəm ki, bu, yalnız siyasi, yaxud coğrafi-siyası problem deyil, bu, eyni zamanda 
humanitar problemdir. Sizin hökumətin çox əzmlə işləməsindən,  göstərdiyi səylərdən, yardım etmək 
cəhdlərindən asılı olmayaraq, istənilən halda, bütün bu cəhdlər qaçqınlara öz vətənlərinin əvəzini verə bilməz və 
Siz onlara kifayət qədər yardım edə bilməzsiniz. Onların əzabları, çəkdikləri əziyyət buna canlı şahiddir. Ona 
görə də çalışacağam ki, siyasətçilərlə söhbət edim, onları buraya dəvət edim. Onlar gəlib bu vəziyyəti öz gözləri 
ilə görsünlər və ondan sonra daha fəal işləsinlər.  Dağlıq Qarabağ problemini həll etmək, işlərimizə yenidən 
başlamaq üçün bu, başlanğıc nöqtələrindən biri ola bilər.  
Əgər qaçqınlar burada yaşamağa davam edərlərsə, bu daha uzun müddət çəkərsə, təbiidir ki, onlarda olan 
psixoloji qorxu hissi qalacaqdır. Çox qorxulu vəziyyət alına bilər, bu qorxu hissi qaçqınlarda dağıdıcı xarakter 
formalaşdıra bilər. Bu problemin həllinə çalışmaq qlobal terrorizmə qarşı vuruşmağın bir hissəsidir.  
Təbiidir ki, üzümüzə gələn günlərdə mən regionun digər ölkələrinə də səfər edəcəyəm və bu problemi orada 
qaldıracağam. Əlbəttə, mən o prinsiplə də razıyam ki, təcavüz olan yerdə təcavüzkar da var, qurban da var. Bu gün 
bizim gördüyümüz adamlar təbiidir ki, qurbanlardır. Bilirəm ki, onlar təkcə burada yox, respublikanın digər 
yerlərində də yaşayırlar.  
Mən bu prinsiplə də razıyam ki, təcavüzkar, qurban olan yerdə heç kim ona laqeyd qala bilməz. Ona görə də 
hesab edirəm ki, belə olan halda beynəlxalq ictimaiyyət məsuliyyəti üzərinə daha çox götürməlidir. Əlbəttə, 
siyasətdə yalnız arzu yox, nəticə vacib olur. Gördüyünüz kimi, hələ bizim nəticəmiz yoxdur. Parlament 
Assambleyası olaraq biz istərdik ki, bu prosesə yeni bir təkan verək. ATƏT-in tələblərindən ən başlıcası ondan 
ibarətdir ki, ATƏT-in prinsipləri bütün üzv ölkələrdə qəbul olunmalıdır. Biz buna əsaslanaraq  istərdik ki, bu 
işdə də öz töhfəmizi verək. Əlbəttə, bunu təşkilatımızın çərçivəsində, görüşlərdə müzakirə edəcəyik. 
Təşkilatımızın ayrı-ayrı üzvlərinə belə bir səlahiyyət, cavabdehlik verməyi də planlaşdırırıq ki, onlar 
Ermənistan–Azərbaycan, Dağlıq Qarabağ problemi üzərində işləsinlər.  
Cənab Prezident, bundan əlavə, nəzərinizə çatdırmaq istəyirəm ki, ATƏT artıq bu ölkədə demokratiya və 
demokratik prosesləri sürətləndirmək sahəsində kifayət qədər iş görmüşdür. Bizim təşkilatda, xüsusilə də 
ATƏT-in Parlament Assambleyasında özümüzü müəllim, hakim, yaxud da müfəttiş kimi görmürük. Biz sizi 
öyrətməyə gəlməmişik, buradakı vəziyyət haqqında mühakimə yürütmək fikrində deyilik. İstəyirik ki, burada 
rəqabət apara biləcək cəmiyyət qurulsun.  
Doğrudur, biz Dağlıq Qarabağ məsələsində kifayət qədər uğurlu işləməsək də, digər sahələrdə çox uğurlu 
işləmişik. Azərbaycanda birgə işlədiyimiz və qurduğumuz plüralist, demokratik və müasir cəmiyyət də Dağlıq 
Qarabağ probleminin həllində fəal rol oynayacaqdır.  
178 
 
Cənab Prezident, elə bilirəm ki, biz bu əsaslarda əməkdaşlığımızı davam etdirə bilərik. Yəqin Siz mənimlə 
razılaşarsınız ki, ATƏT-in Bakıdakı ofisi yaxşı işləyir və onlar işlərini uğurla davam etdirə bilərlər.  
Cənab Prezident, üzr istəyirəm ki, bu qədər çox danışdım. Amma istəyirdim ki, Sizə səfərimiz, burada 
gördüyümüz işlər haqqında geniş məlumat verim. Biz parlamentinizlə çox uğurlu əməkdaşlıq edirik. Digər 
təşkilatlarla işimizi daim davam etdiririk. Məqsədimiz ondan ibarətdir ki, bu ölkədə xoş arzuları reallığa 
çevirək.  
H e y d ə r   Ə l i y e v: Təşəkkür edirəm. Birincisi, sizin Ermənistan–Azərbaycan münaqişəsinin həll 
olunması ilə əlaqədar fikirlərinizi mən müsbət qiymətləndirirəm. Amma arzu edərdim ki, bu fikirlər – bu işi 
düzgün anlamaq, qəbul etmək– reallığa çevrilsin.  
Sizin burada bəyan etdiyiniz fikirlər və mövqeyiniz bizi tamamilə təmin edir. Amma bunları həyata keçirmək 
lazımdır. Siz bəyan etdiniz ki, bu barədə çalışacaqsınız. Mən də ümid edirəm ki, siz çalışacaqsınız və 
çalışmalısınız. Çünki ATƏT gərək öz missiyasını yerinə yetirsin.  
Sizin təşkilatın digər istiqaməti burada, yəni hər bir ölkədə demokratiyanın inkişaf etdirilməsi və insanların 
sərbəstliyinin, vətəndaş cəmiyyətinin yaranmasıdır. Bu barədə də bəyan etdiniz ki, çox işlər görülübdür, biz 
müsbət əməkdaşlıq edirik. Mən sizə bildirmək istəyirəm ki, biz bu əməkdaşlığı qiymətləndiririk və bunu inkişaf 
etdirəcəyik. Azərbaycan müstəqil bir dövlət kimi, tutduğu yoldan heç vaxt dönməyəcəkdir. Bizim yolumuz 
Azərbaycanda demokratik, hüquqi, dünyəvi dövlətin bundan sonra daha da inkişaf etməsidir. Biz ötən on ildə bu 
barədə çox iş görmüşük.  
Doğrudur, bu on ilin birinci mərhələsində bizim çox ağır problemlərimiz olubdur. Ancaq biz bu problemlərin 
də öhdəsindən gələ bilmişik. Biz bundan sonra bu istiqamətdə öz səylərimizi qoyacağıq. Bu təkcə sizin üçün 
yox, ATƏT üçün yox, birinci növbədə, Azərbaycan xalqı, Azərbaycan dövləti üçündür. ATƏT isə sadəcə buna 
yardım edir. Biz bu yardımdan məmnunuq. Ancaq əgər Ermənistan–Azərbaycan münaqişəsinin 13 il ərzində 
həll olunmamasını nəzərə alsaq, onda hesab edin ki, biz Azərbaycanda vətəndaş cəmiyyətini,  hüquqi, 
demokratik, dünyəvi dövlət qurmaq işini nə qədər sürətlə aparmışıq və bu nailiyyətləri əldə etmişik.  
Indi təsəvvür edin, əgər bu münaqişə olmasaydı, bizim bölgəmizdə sülh olsaydı, onda bu sahədə, yəni 
demokratik cəmiyyətin inkişaf etdirilməsi sahəsində bundan da çox nailiyyətlər əldə etmək olardı. Azərbaycan 
bir neçə il Ermənistanla müharibə aparıbdır. Mənə belə gəlir ki, müharibə gedən yerdə demokratiyadan 
danışmaq, hər halda, həqiqətə o qədər uyğun olmaz. Biz sadəcə, Azərbaycanda Ermənistan ilə atəşin dayan-
dırılmasını əldə edəndən, Azərbaycanın daxilində ictimai-siyasi vəziyyəti sabitləşdirdikdən, Azərbaycan iqtisa-
diyyatında inkişaf dövrünün başlanmasından sonra demokratik təsisatların yaradılmasına və inkişaf 
etdirilməsinə başlamışıq. Bu yol ilə gedirik və bundan sonra sizinlə çox sıx əməkdaşlıq edəcəyik.  
A d r i a n   S e v e r i n:  Cənab Prezident, Sizdən ayrılmazdan əvvəl istərdim bir sual verim. Məlumdur ki, 
bu ilin əvvəlində bizdə və bizim təşkilatda böyük ümidlər vardı. Siz Amerika Birləşmiş Ştatlarında 
Ermənistanın prezidenti ilə görüşdünüz. Biz o zaman bu münaqişənin həllinə böyük ümidlər bəsləyirdik. Bəs 
necə oldu ki, bu məsələ davamını tapmadı və Siz bu görüşləri necə qiymətləndirirsiniz? 
H e y d ə r   Ə l i y e v:  Hesab edirəm ki, görüşlər lazım idi. Ancaq mən artıq sizə dedim, Ermənistanın qeyri-
konstruktiv mövqeyinə görə bu öz nəticəsini vermədi. Biz bu münaqişənin həll olunmasında çox maraqlıyıq, 
Ermənistandan da çox maraqlıyıq. Ermənistanın torpağı işğal olunmayıb, Ermənistanın bir milyon qaçqını yoxdur, 
Ermənistanda insanlar çadırlarda yaşamır, Ermənistanın ərazi bütövlüyü pozulmayıbdır. Amma bunların hamısı 
Azərbaycanda var. Ermənistan bundan istifadə edərək, Azərbaycandan çox güzəştlər tələb edirsə – mən sizə dedim, 
Dağlıq Qarabağa müstəqillik tələb edirsə – demək, Azərbaycanın ərazi bütövlüyünün pozulmasını qanuni hesab 
edirsə, biz bununla razı ola bilmərik.  
179 
 
 
 
 
ÇEXĠYA RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB VATSLAV HAVELƏ 
 
Hörmətli cənab Prezident! 
Çexiya Respublikasının milli bayram günü münasibətilə Sizi və dost çex xalqını ürəkdən təbrik edirəm. 
Əminəm ki, Azərbaycan Respublikası ilə Çexiya Respublikası arasındakı dostluq və əməkdaşlıq 
münasibətləri daim genişlənib inkişaf edərək xalqlarımızın rifahına yeni-yeni töhfələr verəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 23 oktyabr 2001-ci il 
180 
 
 
 
 
TÜRKĠYƏ RESPUBLĠKASININ PREZĠDENTĠ  
ZATĠ-ALĠLƏRĠ  
CƏNAB ƏHMƏD NECDƏT SEZƏRƏ 
 
Hörmətli cənab Prezident! 
Əziz dostum, qardaşım! 
Qardaş Türkiyə Respublikasının milli bayramı – Respublika elan edilməsi günü münasibətilə Sizi və dost 
Türkiyə xalqını ürəkdən təbrik edirəm. 
Biz tarixi-milli kökləri eyni olan, zəngin mənəvi dəyərlərə malik xalqlarımızın dostluğunu, əməkdaşlığını hər 
şeydən uca tuturuq. Bir millətin iki dövləti olaraq ölkələrimizin daim bir-birinə göstərdiyi qarşılıqlı dəstəyi, 
inam və etimadi yüksək qiymətləndiririk. 
Böyük Atatürkün yolu ilə irəliləyən Türkiyə Cümhuriyyətinin uğurları bizi həmişə sevindirir. Bu gün qardaş 
Türkiyənin Dünya Birliyində layiqli yer tutması, beynəlxalq aləmdə qazandığı nüfuz və hörmət qəlbimizi iftixar 
hissi ilə bürüyür. 
Dövlətçiliyin inkişafı və möhkəmləndirilməsi, demokratiyanın bərqərar olunması sahəsində ölkənizin son 
dövrlərdə qazandığı nailiyyətlərdə Sizin rolunuz böyükdür. 
Əziz qardaşım! 
Sizə möhkəm cansağlığı, xoşbəxtlik, işlərinizdə uğurlar, qardaş Türkiyəyə əmin-amanlıq və firavanlıq 
arzulayıram. 
 
Dərin hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 23 oktyabr 2001-ci il 
181 
 
 
 
 
TÜRKĠYƏ BÖYÜK MĠLLƏT MƏCLĠSĠNĠN  
SƏDRĠ ZATĠ-ALĠLƏRĠ  
ÖMƏR ĠZGĠYƏ 
 
Hörmətli cənab sədr! 
Türkiyə Respublikasının milli bayramı – Respublika elan edilməsi günü münasibətilə Sizi və Türkiyə 
Böyük Millət Məclisinin bütün üzvlərini ürəkdən təbrik edirəm. 
Qardaş Türkiyənin dövlətçiliyin möhkəmləndirilməsi, demokratik, dünyəvi, hüquqi cəmiyyət quruculuğu 
sahəsindəki uğurları, beynəlxalq aləmdə layiqli yer tutması bizi qəlbən sevindirir. 
Əminəm ki, bir-biri  ilə qırılmaz tellərlə bağlı olan Türkiyə ilə Azərbaycan arasındakı möhkəm dostluq, 
qarşılıqlı anlaşma və inam daim möhkəmlənəcək və xalqlarımızın rifahına xidmət edəcəkdir. 
Sizə möhkəm cansağlığı, xoşbəxtlik, işlərinizdə uğurlar arzulayıram. 
 
Hörmətlə, 
   HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 24 oktyabr 2001-ci il 
 
182 
 
 
 
 
TÜRKĠYƏ RESPUBLĠKASININ BAġ NAZĠRĠ  
ZATĠ-ALĠLƏRĠ  
CƏNAB BÜLƏND ECEVĠTƏ 
 
Hörmətli cənab Baş nazir! 
Türkiyə Respublikasının milli bayramı – Respublika elan edilməsi günü münasibətilə Sizi və qardaş 
Türkiyə xalqını səmimi-qəlbdən təbrik edirəm. 
Atatürk ideallarına sadiq qalan Türkiyə Cümhuriyyətinin XX əsrdə böyük inkişaf yolu keçərək demokratik, 
hüquqi, dünyəvi dövlət quruculuğu yolunda qazandığı uğurlardan, ölkənizin regionun güclü dövlətlərindən 
birinə çevrilməsindən, gündən-günə artan beynəlxalq nüfuzundan fərəh hissi duyuruq. 
Əminəm ki, tarixi, mənəvi kökləri eyni olan, bir-birinə dərin inam və etibar hissi ilə yanaşan xalqlarımız 
arasındakı dostluq və əməkdaşlıq daim möhkəmlənəcək və inkişaf edəcəkdir. 
Sizə möhkəm cansağlığı, xoşbəxtlik, işlərinizdə uğurlar, qardaş Türkiyəyə sülh va tərəqqi arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 24 oktyabr 2001-ci il 
183 
 
 
 
 
AMERĠKA BĠRLƏġMĠġ ġTATLARININ  
ATƏT-in MĠNSK QRUPUNDAKI HƏMSƏDRĠ  
RUDOLF PERĠNA ĠLƏ  
GÖRÜġDƏ SÖHBƏT  
 
Prezident sarayı 
 
25 oktyabr 2001-ci il 
 
H e y d ə r  Ə l i y e v: Hörmətli cənab Perina!  
Hörmətli səfir!  
Siz, Minsk qrupunun Amerika Birləşmiş Ştatları tərəfindən yeni nümayəndəsi kimi, Azərbaycana xoş 
gəlmisiniz. Mən məmnunam ki,  Azərbaycana gəlmisiniz. Bilirəm ki, siz Ermənistanda da olmusunuz. Çünki işə 
başlamazdan əvvəl vəziyyətlə yerində tanış olmaq çox yaxşı haldır.  
Ermənistan–Azərbaycan münaqişəsinin sülh yolu ilə həll olunması məsələsinin artıq böyük tarixi var. Bu 
tarix ərzində həmsədrlərin nümayəndələri bir neçə dəfə dəyişilibdir. Dəyişilməyən təkcə Azərbaycanda olan 
adamdır. O da mənəm. Ona görə mən indi bilmirəm, bu sahədə Amerika Birləşmiş Ştatlarının neçənci 
nümayəndəsi ilə görüşürəm. Hər bir yeni nümayəndə təyin olunan zaman məndə ümidlər yaranır ki, yeni təyinat 
bizim bu işimizi daha da irəliyə aparacaqdır. Doğrudur, bu ümidlər uzun müddətdir yaranıb, amma hələ ki, 
məndə itməyibdir. Ümidvar olduğumu bildirmək istəyirəm ki, Amerika Birləşmiş Ştatlarının Minsk qrupunun 
həmsədri kimi, siz bu məsələ ilə daha da ciddi məşğul olacaqsınız.  
Mən bilirəm ki, bu təkcə sizdən asılı deyildir. Ümumiyyətlə, dövlətin bu məsələyə olan münasibətindən 
asılıdır. Mən Amerika Birləşmiş Ştatlarının Ermənistan–Azərbaycan münaqişəsinin sülh yolu ilə həll olunması 
sahəsində apardığı siyasətə və verdiyi vədlərə inanıram. Amma onların reallaşdırılması hələ ki, mümkün 
olmayıbdır. Arzu edərdim ki, sizin bu məsələ ilə məşğul olduğunuz zamanda biz onu tamamilə həll edə bilək. 
Çünki axır zamanlarda müəyyən tərəqqi əldə etmişik. O da bir qədər sabit deyil, bəzən artır, bəzən də aşağıya 
düşür. Amma mən istərdim ki, aşağı düşməsin, bundan sonra artan istiqamətdə getsin. Ona görə mən sizinlə 
səmimi əməkdaşlıq etməyə hazıram. Arzu edirəm ki, siz bu məsələləri həm özünüz daha da dərindən biləsiniz, 
həm də öz hökumətinizə çatdırasınız. Amma ən əsas məsələ ondan ibarətdir ki, biz son nəticəyə çataq. Bir daha 
xoş gəlmisiniz.  
R u d o l f   P e r i n a: Cənab Prezident, çox sağ olun. Bu gün Sizinlə görüşmək imkanı yaratdığınıza görə 
minnətdaram.  
Cənab Prezident, mən bu görüşə heç bir yeni təkliflə gəlməmişəm. Eyni zamanda, heç bir danışıqlar aparmaq 
və detalları müzakirə etmək fikrində də deyiləm. Sizin özünüzün də doğru qeyd etdiyiniz kimi, bu mənim 
regiona tanışlıq səfərimdir. Bununla belə, bu həftənin sonunda üç həmsədr Lissabonda görüşəcəyik. Biz orada 
müzakirələr apardıqdan sonra, gözlənildiyinə görə, noyabrın əvvəlində buraya, eləcə də regionun münaqişəyə 
qatılmış digər yerlərinə gələcəyik. Lissabondakı məsləhətləşmələrdən əvvəl  və buradakı görüşümüzdə istərdim 
ki, Sizinlə söhbət edim və danışıqlar prosesi haqqında fikrinizi öyrənim. Sizin gələcəyə baxışınız haqqında mə-
lumatlanım, eyni zamanda, yaranmış vəziyyətə verdiyiniz qiymətlə tanış olum.  
Məlum səbəblərə görə Sizin fikriniz bizim üçün olduqca vacibdir və Minsk qrupunun gələcəkdə işini necə 
qurması bundan çox asılı ola bilər. Lakin müzakirələri bununla bitirmək istəməzdim. İstərdim ki, müzakirələr 
zamanı biz sentyabrın 11-dəki faciəli hadisələrdən sonra dünyada yaranmış vəziyyəti də müzakirə edək. Bu 
faciəli hadisələr baş verdikdən sonra mən Vaşinqtondan bu regiona gəlmiş ilk nümayəndəyəm. Sizə bildirmək 
istəyirəm ki, bu hadisələrin Birləşmiş Ştatlarda böyük təsiri olmuşdur. Eləcə də bu hadisələr bütün dünyaya 
böyük təsir etmişdir və dünya bir qədər dəyişmişdir.  
Mən həm də inanıram ki, həmin hadisələrdən sonra yaranmış yeni dövr bu regionda da öz təsirini 
göstərmişdir. İstərdim ki, həmin hadisələrin Dağlıq Qarabağ hadisələrinə necə təsir göstərəcəyini müzakirə 
edək.  
Amerika Birləşmiş Ştatlarında biz bu son on ili «soyuq müharibə»dən sonrakı dövr adlandırırıq. Biz bu 
müddəti yaşaya-yaşaya, eyni zamanda gələcəkdə nəyin baş verəcəyini bir növ gözləmirdik. Sentyabrın 11-də 
baş vermiş hadisələr dünyadakı vəziyyəti tez, ani və faciəli şəkildə dəyişdi.  Hələ ki, bizə həmin hadisələrin təsir 
qüvvəsinin necə olması bir o qədər də məlum deyildir. Lakin bir şey məlumdur ki, o hadisədən sonra hazırkı 
dünyada vacib bir dövr gələcəkdir. Bu da terrorizmə qarşı müharibənin hökmranlığı dövrü olacaqdır. Elə bilirəm 
ki, bu dövr soyuq müharibə dövrü qədər, bəlkə ondan da gərgin olacaqdır.   
184 
 
Yaranmış yeni dövrdə yeni maraqlar, yeni prioritetlər meydana gələcəkdir və ölkələr arasında artıq yeni 
münasibətlər qurulmağa başlayacaqdır. Bu hadisələrin dünyadakı hadisələrə, maraqlara, münasibətlərə həm 
müsbət, həm də mənfi təsiri olacaqdır. Mən bir qədər sonra bunu ətraflı izah edəcəyəm.  
Düşünürəm ki, yeni prioritetlər yaranan zaman münaqişələrin həll olunması vacib prioritet olacaq, ön plana 
keçəcəkdir.  Xüsusilə də regionda qeyri-sabitlik yaradan və bizi əsas problemlərdən uzaqlaşdıran Dağlıq 
Qarabağ münaqişəsi kimi bir problemin həllinə ehtiyac hiss olunacaqdır. Birləşmiş Ştatlar dünyanın bu 
hissəsinə daim böyük maraq göstərmiş və Dağlıq Qarabağ münaqişəsinin həll olunmasına daim can atmışdır. 
Lakin sentyabrın 11-də baş vermiş hadisələrdən sonra Birləşmiş Ştatların bu əzmi, bu istəyi daha da artacaqdır. 
Bundan sonra bizim daha sıx əməkdaşlığımıza ehtiyac duyulacaqdır. Çünki biz istəyirik ki, bu regionu sabit və 
bizimlə sıx əməkdaşlıq edən görək.  
Deyə bilərəm ki, həmin hadisələrin davamı kimi, bir sıra hadisələr baş verəcəkdir. Biz onlardan birini bu 
günlərdə müşahidə etməkdəyik. «Azadlığa dəstək aktı»na 907-ci düzəliş hazırda Amerika Birləşmiş Ştatlarının 
Konqresində müzakirə olunur. Gözlədiyimizə görə, bu qanun layihəsi keçəcək və  prezidentə imkan veriləcəkdir 
ki, ölkələrimiz arasında maneə olan həmin düzəliş aradan götürülsün. Elə bilirəm ki, haqqında danışdığım bütün 
bu dəyişikliklər – mən bir qədər sonra bunlar haqqında daha geniş danışacağam – bizim üçün imkan açır ki, 
münaqişələrin, xüsusilə də Dağlıq Qarabağ münaqişəsinin həllini tapmış olaq.  
Cənab Prezident, doğrusu, əgər biz bu problemi həll etməsək, bu, başladığımız yeni dövrdə köhnə dövrdən 
qalmış bir problem olaraq qalacaqdır və biz onu həll etməməklə bu regionda yaşayan bütün tərəflərə zərbə 
vurmuş olacağıq. Bütün bu dediklərimi tamamlayaraq bildirmək istəyirəm ki, hazırda problemin həll olunması 
üçün bizə geniş imkan açılıbdır. Bu problemin aradan qaldırılmasında Azərbaycanın rolu və şübhəsiz ki, Sizin 
şəxsi rolunuz həddindən çox şeyi həll edə bilər. 
Siz sözünüzün əvvəlində dediniz ki, bu məsələ ilə əlaqədar son dövrdə müəyyən qədər tərəqqi əldə 
olunmuşdur. Siz bunu çox düzgün qeyd etdiniz. Hazırda bizim əsas məqsədimiz ondan ibarətdir ki, tərəqqini 
həllə çevirək. Gəlişimin əsas məqsədi də ondan ibarətdir ki, etdiyimiz tərəqqi ilə bağlı Sizin fikirlərinizi eşidək 
və bu tərəqqini necə sürətləndirə biləcəyimiz barədə bizə söz deyəsiniz. Çox sağ olun.  
H e y d ə r    Ə  l i y e v: Təşəkkür edirəm. Siz dediniz ki, bu məsələlər barəsində sonra söhbət edəcəyik. 
Mən də bu fikirlə razıyam. Siz çox geniş danışdınız ki, sentyabrın 11-dəki hadisələr, yəni Amerika Birləşmiş 
Ştatlarına qarşı edilən çox dəhşətli terror dünyada, demək olar ki, vəziyyəti tamamilə dəyişdiribdir. Mən bu 
fikirlə razıyam. O fikirlə də razıyam ki, «soyuq müharibə» qurtarandan sonra bütün dövlətlər, xalqlar hesab 
edirdilər ki, artıq ona tamamilə son qoyulubdur. Ancaq indi biz görürük ki, belə olmadı. Biz də istəyirdik ki, 
«soyuq müharibə» qurtarandan sonra dünyanın hər yerində sabitlik olsun, sülh olsun və «soyuq müharibə»nin 
bitməsi təkcə Şərqlə Qərbin bir-birinə qarşı durmasının aradan götürülməsindən ibarət olmasın.  
İndi biz o qədər iddia edə bilmərik ki, hər şeyi qabaqcadan görə bilərdik. Təbiidir ki, bunu dünyanın aparıcı 
dövlətləri, beynəlxalq təşkilatları daha da doğru-düzgün müəyyən etməli idilər. Ancaq  təəssüflər olsun ki, 
dünyada hamıda belə bir fikir yarandı ki, artıq «soyuq müharibə»yə son qoyulubdur, Qərblə Şərq arasında, yəni 
NATO ilə Varşava Paktı arasındakı ziddiyətlər götürülübdür, Varşava Paktı dağılıbdır, beləliklə də «soyuq 
müharibə»yə son qoyulubdur.  Həqiqətən, bu, İkinci dünya müharibəsindən sonra ən böyük tarixi bir hadisə idi.  
Amma indi dünyada proseslərin müxtəlif istiqamətdə inkişaf etməsi və çox təhlükəli halların meydana 
çıxması göstərir ki, gərək təkcə onunla qane olunmayaydı. Mən bununla onu demək istəyirəm ki, böyük «soyuq 
müharibə»ni sona çatdırandan sonra, dünyanın aparıcı dövlətləri gərək ayrı-ayrı bölgələrdə olan münaqişələrə, 
lokal münaqişələrə də diqqət yetirəydi, onların aradan götürülməsini təmin edəydi. Bunlardan biri də 
Ermənistan–Azərbaycan, Dağlıq Qarabağ münaqişəsidir. Əgər biz  dünyanın ayrı-ayrı bölgələrində olan mü-
naqişələrin başlanğıc vaxtına nəzər salsaq, deyə bilərəm ki, Yaxın Şərqdə olan Fələstin–İsrail münaqişəsindən 
sonra ən uzun çəkən münaqişə Ermənistan–Azərbaycan, Dağlıq Qarabağ münaqişəsidir. 
Keçmiş Sovetlər İttifaqının məkanını götürsək, bu hələ Sovetlər İttifaqının mövcud olduğu vaxtdan, 1988-ci 
ildən başlanmış münaqişədir. Dörd il bu münaqişə Azərbaycan da, Ermənistan da Sovetlər İttifaqının tərkibində 
olduğu zaman gedibdir. Amma sovet hökumətinin rəhbərliyi buna lazımi qiymət verə bilməyibdir və bu münaqişə 
müharibəyə çevrilibdir.  
Sovetlər İttifaqı dağılandan, biz müstəqillik əldə edəndən sonra Ermənistan–Azərbaycan münaqişəsi ilə 
Birləşmiş Millətlər Təşkilatı məşğul olmuş, ATƏT məşğul olmuş, ATƏT-in yaratdığı Minsk qrupu məşğul 
olmuşdur. 1997-ci ildən Minsk qrupunun başında üç böyük dövlət – Rusiya, Amerika Birləşmiş Ştatları və 
Fransa durur. Vaxtilə Ermənistan–Azərbaycan, Dağlıq Qarabağ münaqişəsinin qarşısının alınmaması gürcü–
abxaz münaqişəsini meydana çıxardı. Dnestryanı münaqişəni – siz orada olmusunuz – meydana çıxardı. Çeçe-
nistan münaqişəsini meydana çıxardı. Gürcüstanın hələ Cənubi Osetiya ilə də münaqişəsi var. Görürsünüz, nə 
qədər münaqişələr meydana çıxıbdır. İndi də Mərkəzi Asiyada vəziyyət çox gərginləşibdir.  
Mən bununla onu demək istəyirəm ki, dünyada tam rahatlıq əldə olunmamışdı və heç kəs də hesab 
etməməliydi ki, artıq əmin-amanlıq yaranıbdır. Lokal münaqişələrin həll olunmasına böyük dövlətlər, Birləşmiş 
Millətlər Təşkilatı, ATƏT lazımi qədər diqqət yetirməyibdir.  
185 
 
Bir də qeyd edirəm, mən sizinlə razıyam, 11 sentyabr hadisələri,  ümumiyyətlə, dünyada vəziyyəti kəskin 
surətdə dəyişdirir. Çünki bu hadisələrin kökü terrorizmdir və geniş yayılmış beynəlxalq terrorizmdir. 
Terrorizmin meydana gəlməsinin səbəbi təcavüzkar separatizmdir. Təcavüzkar separatizm, demək olar ki, 
terrorizmin anasıdır. Ancaq təəssüf ki, vaxtilə bu köklərə lazımi qədər qiymət verilməyibdir. İndi bəziləri yenə 
də beynəlxalq terrorizmlə təcavüzkar separatizmi bir-birindən ayırmaq istəyirlər. Amma bunlar bir-biri ilə bağlı 
şeylərdir. Ona görə də indiki zamanda qüvvələr daha da cəmləşməlidir. Beynəlxalq terrorizmə qarşı ümumi 
mübarizə aparılmalıdır.  
Amerika Birləşmiş Ştatlarına qarşı edilən terrorizm təbiidir ki, bütün bəşəriyyətə, yəni bütün millətlərə, azad 
cəmiyyətlərə edilən terrorizmdir. Burada qüvvələr birləşməlidir. Biz, Azərbaycan dövləti ilk gündən bu barədə 
öz mövqeyimizi açıq-aydın bildirmişik və mübarizəyə qoşulmuşuq. Bu mübarizədə Amerika Birləşmiş Ştatları 
ilə, onun müttəfiqləri ilə bir alyansda olduğumuzu bəyan etmişik. Bilirsiniz ki, biz bu barədə öz fəaliyyətimizi 
göstəririk.  
Mən yenə də sizinlə razıyam ki, beynəlxalq terrorizm dünyada vəziyyəti gərginləşdirəcəkdir, vaxtilə «soyuq 
müharibə» bitəndən sonra müəyyən birliyə gəlmək istəyən ölkələri yenə də bir-birindən uzaqlaşdıracaqdır, 
maraqlar toqquşacaqdır. Ona görə bu sahədə çox iş görmək lazımdır.  
Ancaq məni ən çox məmnun edən sizin fikirlərinizdir ki, məhz indi Ermənistan–Azərbaycan, Dağlıq 
Qarabağ münaqişəsinin həllini ikinci plana keçirmək olmaz, əksinə, bununla daha da ciddi məşğul olmaq 
lazımdır. Bunu həll etmək, bölgədə sabitlik yaratmaq lazımdır. Bu isə beynəlxalq terrorizmə qarşı,  həmin o 
dairələrdə olan beynəlxalq terrorizmin əsas mərkəzinə qarşı aparılacaq işlər üçün çox əhəmiyyətlidir. Mən sizə 
açıq deyim, belə düşünürdülər ki, indi dünyada belə dəhşətli terror hadisəsi baş verdiyinə görə və bununla çox 
genişmiqyaslı mübarizə aparıldığı bir zaman dünyanın böyük dövlətləri, o cümlədən ATƏT-in Minsk qrupunun 
həmsədrləri Ermənistan–Azərbaycan, Dağlıq Qarabağ münaqişəsinin həll olunmasında müəyyən qədər 
zəifləyəcəklər. Mən, təbiidir, belə düşünmürəm və belə də düşünməmişəm. İndiki söhbətdən aydın olur ki, biz 
eyni fikirdəyik.  
Mən dedim ki, son illər bu sahədə müəyyən tərəqqi əldə olunmuşdu. Ancaq biz onları nəinki irəliyə apara 
bilmədik, bəzi hallarda onlar geri getdi. Güman edirəm ki, indi hamımız bir cəbhədə olduğumuza görə, gərək bu 
məsələnin həll olunması üçün həmsədrlər tərəfindən daha da lazımı tədbirlər görülsün. Münaqişədə olan hər iki 
tərəf də gərək anlasınlar ki, burada bir tərəfin o biri tərəfə diqtəsi qəbul oluna bilməz. Bu məsələnin həll 
olunmasının kökündə, təbiidir ki, beynəlxalq hüquq normaları durmalıdır. Güman edirəm, indi sizinlə bu barədə 
danışığımızı davam etdirərik və daha da geniş fikir mübadiləsi apararıq.  
186 
 
 
 
 
TÜRKMƏNĠSTAN PREZĠDENTĠ  
ZATĠ-ALĠLƏRĠ  
CƏNAB SAPARMURAD NĠYAZOVA 
 
Hörmətli Saparmurad Atayeviç! 
Milli bayramınız – Türkmənistanın müstəqilliyinin elan olunmasının 10 illiyi münasibətilə Sizi və dost 
Türkmənistan xalqını ürəkdən təbrik edirəm. 
Suveren, müstəqil dövlət quruculuğunda və onun möhkəmləndirilməsində, Dünya Birliyinə ardıcıl 
inteqrasiyada Türkmənistanın qazandığı uğurlara şadam. 
Əminəm ki, xalqlarımız arasındakı ənənəvi dostluq və əməkdaşlıq münasibətləri regionda sülh və sabitlik 
naminə, ölkələrimizin, dövlətlərimizin rifahı naminə bundan sonra da inkişaf edəcək və dərinləşəcəkdir. 
Sizə möhkəm cansağlığı, səadət, dövlət fəaliyyətinizdə uğurlar, Türkmənistan xalqına isə sülh və firavanlıq 
arzulayıram. 
 
Hörmətlə, 
HEYDƏR ƏLĠYEV 
Azərbaycan Respublikasının Prezidenti 
 
Bakı şəhəri, 25 oktyabr 2001-ci il 
187 
 
 
 
 
ĠRAN ĠSLAM RESPUBLĠKASININ ÖLKƏMĠZDƏKĠ SƏFĠRĠ ƏHƏD QƏZAĠ ĠLƏ  
GÖRÜġDƏ SÖHBƏT 
 
Prezident sarayı 
 
27 oktyabr 2001-ci il 
 
H e y d ə r   Ə l i y e v: Sizi salamlayıram. Mənim səfərimi də təxirə saldınız… 
Ə h ə d  Q ə z a i: İnşallah, əncam çəkərik.  
H e y d ə r   Ə l i y e v: Neçə dəfədir təxirə düşüb, bu dəfə də artıq getməyə hazırlaşmışdım, ayın 17-də 
səhər mən çıxırdım, ayın 16-da, sən bilirsən, səbəblərini sənə dedim.  
Ə h ə d  Q ə z a i: Bəli, İranda da hazırlıq vardı. Siz buyurduğunuz sənədlər kifayət qədər hazır olmadı. 
Amma onu da hazırlamağa yollar var idi. Ancaq nə isə mən özüm də mütəəssir oldum. İranda Sizi qarşılamağa 
getmişdim. Sizin nümayəndə heyəti, Xarici İşlər Nazirliyinin idarə rəisi də gəlmişdi. Amma nazir gəlsəydi, o 
səviyyədə elə orada söhbəti qurtarardılar, hər şey də hazırlanardı. Vaxt bir az imkan vermədi.  
H e y d ə r  Ə l i y e v:  Xarici İşlər Nazirliyinin idarə rəisi oraya gəldi, 6 iqtisadi sənəd hazırlandı. Onların 
hamısı paraflandı. Ancaq ondan qabaq mən neçə dəfə dedim ki, bizim əsas siyasi sənədlərimizi hazırlayacaq.  
Birincisi, bilirsiniz, mən təklif etmişdim ki, İran–Azərbaycan münasibətləri ilə əlaqədar dostluq və 
əməkdaşlıq haqqında müqavilə imzalansın. Çünki biz 1994-cü ildə belə bir müqavilə imzalamışıq, indi zaman 
keçib, çox dəyişikliklər var və belə bir müqavilənin imzalanmasına ehtiyac var. Bir də, siyasi bəyanat da lazım 
olan bir şey idi. Bunun da layihəsini bizim tərəf hazırlamışdı. Amma sizin tərəf bunu ləngitdi və ayın 16-da 
mənə gətirib verirlər ki, bilirsiniz, birinci, müqavilə hazır deyil, filandır... Bəyanat da başqa bir məzmunda... 
Təbiidir ki, hər tərəf öz təklifini, öz layihəsini verə bilər. Heç bir tərəf o biri tərəfə diqtə edə bilməz, hökm edə 
bilməz ki, bu olmalıdır. Amma dövlətlərarası münasibətlərdə də prinsip var. O prinsip də ondan ibarətdir ki, hər 
tərəf öz fikrini deyir, oturub məsləhətləşirlər, razılaşırlar, bundan sonra bir nəticəyə gəlirlər və sənəd 
imzalayırlar. Amma sizin tərəf buna yol vermədi. Ona görə də mən gördüm ki, sənədlər yoxdur, mən oraya iki 
günlüyə gəlirəm. İki gün ərzində bizim proqramımız var, görüşlərimiz, danışıqlarımız var. Amma sənədlər 
yoxdur. Gərək orada iki gün sənədlərin razılaşdırılması ilə məşğul olaq, sonra başqa işlərə başlayaq. Təbiidir ki, 
bu da mümkün deyildir. Bunlar da həmişə dövlət başçılarının səviyyəsində olmur ki... Nazirlər  səviyyəsində, 
nazir müavinləri səviyyəsində olur. Yəni vaxtında bu işlərə sizin tərəf, nədənsə, lazımi münasibət göstərmədi. 
Ona görə də hörmətli cənab prezident Xatəmi bu barədə mənə telefon edəndə, bunun hamısını izah etdim, çox 
ətraflı izah etdim. O da dedi ki, indi də hər şey qurtarmayıbdır, görüşərik. Mən də hesab edirəm ki, görüşərik. 
Ona görə də mən əvvəlki fikrimdən geri çəkilmirəm.  
Mənim İrana səfər etmək planım yerində qalır. Ancaq bir halda ki, belə bir vəziyyət yarandı, bu da sizin 
tərəfin səbəbindən yarandı, indi gəlin danışaq. Sənədlər razılaşdırılsın, bizim adamlar oraya getsin, sizin 
adamlar buraya gəlsin. Müəyyənləşdirək ki, biz hansı sənədləri qəbul edəcəyik. Hər iki tərəfin razılığı olsun. 
Bunlar hazır olandan sonra oraya gedə bilərik. Mən gəlib orada sənədin üzərində işləməyəcəyəm, amma cənab 
Xatəmi də sənədin üzərində işləməyəcək. Elədirmi? Ona görə də mənim fikrim belədir. 
Ə h ə d  Q ə z a i: Çox sağ olun. Mən Sizin buyurduğunuz söhbətin içərisində idim. Mən də İrana getdim. 
Biz də çox can atdıq, amma vaxt az oldu. Təyin olunan vaxtda çatdıra bilmədik. Ərz etdiyim kimi, vaxt imkan 
vermədi. Düzdür, Azərbaycandan da İrana nümayəndə heyəti gəldi. Amma ərz etdim, idarə rəisi səviyyəsində 
olduğuna görə, onların özləri bilavasitə bu məsələni həll edə bilmədilər. Nümayəndə heyəti o səviyyədə gələndə 
İran da məsələnin müzakirəsi üçün idarə rəisini təyin edir.  
H e y d ə r   Ə l i y e v: Yox. Sən dedin ki, gələnlər iqtisadi məsələlərlə bağlı sənədləri hazırlamışdılar. 
Onlarda problem yox idi, sənədlər hazırlanmışdı. Amma siyasi məsələləri...  
Ə h ə d   Q ə z a i: Düz deyirsiniz, onlarda problem yox idi. Mənim təklifim budur ki, bu müşkülə əlac edək. 
Yenə də Siz indi İrana nazir səviyyəsində bir nümayəndə heyəti göndərəsiniz ki, bu məsələni müzakirə edə 
bilsinlər. Siz dediyiniz kimi, hər şey əvvəlcədən hazırlanar, hər iki tərəf bunu qəbul edər. Cənab Xatəmi də 
Sizinlə söhbətində dedi ki, sənədlər nə vaxt hazır olsa, Sizin yolunuzu gözləyir. Biz də can atırdıq ki, bu səfər 
baş tutsun, iki ölkə arasında həll olunmalı məsələlər barədə prezidentlər səviyyəsində fikir mübadiləsi aparılsın 
və yekunlaşdırılsın, sənədlər imzalansın. Sizin səfəriniz də, xüsusilə bizim münasibətlərimizdə yeni səhifələr 
açardı.   
Hazırkı zaman və şərait, baş verən hadisələr – bunlar gözlənilməz  idi. Bunlarla əlaqədar mən cənab Vilayət 
Quliyev ilə də telefon əlaqəsi saxlamışdım. Hər halda, ikitərəfli razılıq əldə edilməyən  sənəd bu səfərin geri 
düşməsinə səbəb oldu.  
188 
 
Biz yenə də, Siz dediyiniz kimi, o səviyyədə indidən işə başlasaq, İran və Azərbaycan – iki qardaş və qonşu 
ölkə arasında qarşıya çıxan məsələləri həll edərik. İldə bir dəfə yox, dəfələrlə görüşməliyik ki, bütün məsələlər 
həll olunsun. 
Ağayi Ruhani buraya gəldi, biz isə gözləyirik ki, cənab Ramiz Mehdiyev də İrana gəlsin. Sizin Təhlükəsizlik 
naziriniz İrana gəldi. Daxili  İşlər nazirimiz də buraya gəlməyə hazırdır. İnşallah, biz Sizin İrana səfərinizi də 
gözləyirik. Siz necə planlaşdırsanız, biz də səfir kimi, öz vəzifəmizi yerinə yetirəcəyik. 
H e y d ə r   Ə l i y e v: Mən etiraz etmirəm. Yəni mən əvvəlki fikrimdə qalıram. Birincisi, prezident ağayi 
Xatəminin dəvəti ilə mənim İrana səfərim yerində qalır. İkincisi, siz o vaxt dediniz, mən Milli Təhlükəsizlik 
nazirini İrana göndərdim. Sizinki buraya gəlməyibdir. 
Ə h ə d   Q ə z a i: Gələcəkdir. 
H e y d ə r   Ə l i y e v: Ağayi Ruhani Azərbaycana gəldi, bizim də Mehdiyev getməlidir, danışarıq getsin. 
Lazım olsa,  Xarici İşlər naziri İrana gedə bilər. Ancaq sənədləri nə Xarici İşlər naziri, nə başqa nazir, nə o biri 
hazırlayır. Ona görə də, mən yenə də deyirəm, iqtisadi sənədlər hazırdır.Birincisi, bizim və sizin tərəf gərək 
otursunlar, İran ilə Azərbaycan arasında dostluq, əməkdaşlıq – onu necə adlandırsaq da, məzmunu bundan 
ibarətdir – haqqında bir müqavilə hazırlansın ki, biz belə bir müqaviləni imzalayaq. İkincisi, siyasi bəyanat… 
Bunlar əgər sizin və bizim tərəfimizdən hazırlanıb razılığa gəlinərsə, mən səfər etməyə hazıram. Amma gəlin 
müəyyən edək, nə qədər vaxt lazımdır ki, bunlar hazır olsun… Hazır olandan sonra isə qalanları çətin deyildir. 
Bir-iki gün o tərəfə, yaxud beş gün bu tərəfə… Vaxt tapıb gəlmək olar. Mənim fikrim belədir. İndi deyirsiniz ki, 
siz İrana gedirsiniz. Xahiş edirəm, mənim bu fikirlərimi hörmətli ağayi Xatəmiyə, öz nazirliyinizə çatdırasınız. 
Gəlin işimizi davam etdirək. 
Ə h ə d   Q ə z a i:  Siz buyurdunuz, elə indi də nümayəndə heyəti, hansı naziri göndərməyi Siz təklif 
versəniz, qərar qəbul etsəniz, İrana gəlsələr işə başlaya bilərlər. O sənədləri işləyə və hazırlaya bilərlər. 
H e y d ə r   Ə l i y e v: Siz gedin, mənim bu sözlərimi çatdırın. Əgər sizin tərəf hazırdırsa və səlahiyyətli 
adamlar, bu işlə məşğul olan adamlar  ayırarsınızsa, mən də bu işlə məşul ola bilən səlahiyyətli adamları 
ayıraram. Gəlsinlər, orada bir az işləsinlər, bir az da gəlib burada işləsinlər. Yəni məsələni həm o tərəf bilsin, 
həm də bu tərəf. Ondan sonra, hər şey hazır olan kimi, mən İrana səfər edim.  
Ə h ə d   Q ə z a i: Mən Sizin bu söhbətinizi şəxsən cənab prezidentə çatdıracağam və gəlib hüzurunuzda 
xəbər verəcəyəm. Biz də çalışırıq, istəyirik ki, səfərlər başlansın. Bu səfərlər nəticəsində ölkələrimiz  öz 
münasibətlərini istədikləri kimi quracaqdır. Əlbəttə, münasibətlərimiz vardır. Ancaq biz istəyirik ki, bundan da 
yaxşı olsun, iki ölkəyə layiq münasibətlər yaradılsın. Mən bunu gedib ölkəmdə müvafiq yerlərə çatdıracağam.  
 
 
 
189 
 
 
 
 
RUSĠYA FEDERASĠYASI FEDERAL 
MƏCLĠSĠNĠN FEDERASĠYA ġURASININ SƏDRĠ, 
ORYOL VĠLAYƏTĠNĠN QUBERNATORU 
CƏNAB YEQOR STROYEVƏ 
 
Hörmətli Yeqor Semyonoviç! 
Oryol vilayətinin qubernatoru vəzifəsinə yenidən seçilməyiniz münasibətilə Sizi ürəkdən təbrik edirəm. 
Seçkilərdə inamlı qələbəniz Sizə böyük hörmət və etimad bəsləndiyinə, diyarın tərəqqisinə yönəldilmiş 
xəttinizin dəstəkləndiyinə sübutdur. 
Xalqlarımız arasında dostluğun və hərtərəfli əməkdaşlığın möhkəmlənməsi üçün göstərdiyiniz səyləri yüksək 
qiymətləndirirəm. 
Sizə möhkəm cansağlığı, səadət və dövlət fəaliyyətinizdə uğurlar arzulayıram. 
 
Hörmətlə,  
         HEYDƏR ƏLĠYEV  
                                  Azərbaycan Respublikasının Prezidenti  
 
Bakı şəhəri, 2 noyabr 2001-ci il 
 
 
 
 
 
 
 
 
190 
 
 
 
 
KAMBOCANIN  KRALI  ƏLAHƏZRƏT  
NORODOM  SĠANUKA  
 
Əlahəzrət! 
Kamboca Krallığının milli bayramı – Müstəqillik günü münasibətilə Sizi və dost Kamboca xalqını 
ürəkdən təbrik edirəm. 
Ümidvaram ki, ölkələrimiz arasındakı əlaqələrin inkişafı daim xalqlarımızın rifahının yüksəlməsinə xidmət 
edəcəkdir.  
Sizə möhkəm cansağlığı, uğurlar, ölkənizə sülh və firavanlıq arzulayıram.  
 
Hörmətlə,  
                                                              HEYDƏR ƏLĠYEV  
                                 Azərbaycan Respublikasının Prezidenti 
 
Bakı şəhəri, 5 noyabr 2001-ci il  
 
 
 
 
191 
 
 
 
 
LATVĠYA RESPUBLĠKASININ PREZĠDENTĠ  
ZATĠ-ALĠLƏRĠ  
XANIM VAYRA VĠKE-FREYBERQAYA 
 
Hörmətli xanım Prezident! 
Ölkənizin milli bayramı – Latviya Respublikasının elan edilməsi günü münasibətilə Sizi və dost Latviya 
xalqını ürəkdən təbrik edirəm.  
Əminəm ki, Azərbaycan Respublikası ilə Latviya Respublikası arasında uzun illərdən bəri təşəkkül tapmış 
möhkəm dostluq və sıx əməkdaşlıq münasibətləri daim inkişaf edəcək və xalqlarımızın rifahına yeni-yeni 
töhfələr verəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə, 
                                                          HEYDƏR ƏLĠYEV 
                                  Azərbaycan Respublikasının Prezidenti  
 
Bakı şəhəri, 5 noyabr 2001-ci il 
 
 
 
 
 
 
 
 
 
 
192 
 
 
 
 
OMAN  SULTANI  ƏLAHƏZRƏT  
QABUS BĠN SƏĠDƏ  
 
Əlahəzrət! 
Oman Sultanlığının milli bayramı münasibətilə Sizi və dost Oman xalqını ürəkdən təbrik edirəm. 
Ümidvaram ki, Azərbaycan ilə Oman arasında dostluq və əməkdaşlıq münasibətləri xalqlarımızın iradəsinə 
uyğun olaraq bütün sahələrdə inkişaf edəcək və möhkəmlənəcəkdir. 
Sizə möhkəm cansağlığı, işlərinizdə uğurlar, ölkənizə əmin-amanlıq və firavanlıq arzulayıram. 
 
Hörmətlə,   
HEYDƏR ƏLĠYEV 
                                 Azərbaycan Respublikasının Prezidenti 
 
Bakı şəhəri, 5 noyabr 2001-ci il 
 
 
 
 
 
 
 
 
 
 
 
 
 
193 
 
 
 
 
ABġ DÖVLƏT DEPARTAMENTĠNĠN ORTA ASĠYA, CƏNUBĠ QAFQAZ, TÜRKĠYƏ VƏ 
YUNANISTAN  
ÜZRƏ NÜMAYƏNDƏSĠ LĠN PASKO ĠLƏ  
GÖRÜġDƏ SÖHBƏT 
 
Prezident sarayı 
 
8 noyabr 2001-ci il 
 
H e y d ə r  Ə l i y e v:  Cənab Lin Pasko! 
Cənab səfir! 
Azərbaycana xoş gəlmisiniz. Bir neçə il bundan öncə biz sizinlə əməkdaşlıq etmişik. Siz o vaxt həmsədr 
kimi, Minsk qrupunda Amerika Birləşmiş Ştatlarını təmsil edirdiniz. Ondan sonra başqa yerə getdiniz. İndi 
yenidən bizim bölgə ilə bağlısınız. Mən sizi yeni vəzifənizlə əlaqədar təbrik edirəm, Azərbaycana gəlişinizdən 
və sizinlə görüşümdən çox məmnun olduğumu bildirmək istəyirəm. 
Biz Amerika Birləşmiş Ştatları ilə Azərbaycanın əlaqələrinə daim çox böyük əhəmiyyət veririk. Mən 
məmnuniyyətlə deyə bilərəm ki, bizim əlaqələrimiz inkişaf edir. Bir neçə sahədə yaxşı nailiyyətlərimiz var. 
Xüsusən iqtisadi sahədə, Azərbaycanın neft və qaz ehtiyatlarının istifadə olunması sahəsində. Amma indi sizin 
kimi, bizim də hamımızı narahat edən 11 sentyabr hadisələridir, Amerika Birləşmiş Ştatlarında – Nyu-Yorkda, 
Vaşinqtonda baş vermiş dəhşətli terror hadisələridir. Biz dərhal sizinlə –  Amerika Birləşmiş Ştatları ilə bərabər, 
bir yerdə olduğumuzu bildirdik. Bir alyansda, bir koalisiyada beynəlxalq terrorizmlə mübarizə aparmaqda öz 
imkanlarımızı təqdim etdik. 
Biz bu gün də bu mövqeyimizdəyik. Çünki beynəlxalq terrorizm artıq çox böyük təhlükələr törədir. 
Bunun da ən böyük göstəricisi odur ki, beynəlxalq terrorizm Amerika kimi böyük və qüdrətli bir dövlətin ən 
iri şəhərlərində terror aktları həyata keçirə bilmişdir. 
Sizinlə bir neçə il bundan öncə məşğul olduğumuz Ermənistan–Azərbaycan, Dağlıq Qarabağ münaqişəsi də 
hələ ki, həll olunmamış qalır. Ona görə də bu bizim üçün çox böyük əhəmiyyət kəsb edən bir məsələdir. Bu 
barədə də biz sizin ölkənizlə əvvəllər olduğu kimi, əməkdaşlığımızı davam etdiririk və buna da çox ümidlər 
bəsləyirik. Mən sizi dinləməyə hazıram. 
L i n  P a s k o:  Cənab Prezident, icazə verin, Sizə bir daha minnətdarlığımı bildirim. Bu gün Sizinlə 
görüşmək mənim üçün çox xoşdur.  
Sizə məlum olduğu kimi, mən Bakıda dəfələrlə olmuşam. Hər dəfə burada olarkən biz Sizinlə regiona və 
ölkəyə aid çox vacib məsələləri müzakirə etmişik. Sizin doğru qeyd etdiyiniz kimi, mən bir ara görünmürdüm, 
Malayziyada çalışırdım. Çox şadam ki, yenidən bu regionla və əlaqələrimizlə bağlı işlə məşğul olacağam. 
Hər şeydən əvvəl, icazə verin öz prezidentimin və dövlət katibinin salamlarını Sizə yetirim. Terrorizmə qarşı 
apardığınız mübarizə ilə əlaqədar olaraq, icazə verin, bütün Amerika xalqının rəğbətini Sizə yetirim. Hazırda 
Azərbaycanın adı ABŞ-da, onun Konqresində daim çox dəbdəbə ilə çəkilir. Azərbaycanın adı ölkəmizə yaxşı 
məlumdur. 
Biz sizinlə əməkdaşlığı hər sahədə genişləndirmək əzmindəyik. Deməyə ehtiyac yoxdur ki, ölkəmizdə baş 
vermiş dəhşətli hadisələrdən sonra bizim qarşımızda duran ən əsas məsələ terrorizmlə mübarizə aparmaqdır. 
Lakin eyni zamanda Qafqaz regionunda, bu ölkədə olan vəziyyəti də biz izləyirik. Bu ölkədə inkişafa nail olmaq 
üçün əlimizdən gələni daim edirik. 
İcazə versəydiniz, bir qədər sonra Sizinlə region haqqında daha geniş müzakirələr aparardıq. Çünki mən bir 
qədər bundan əvvəl regionun digər ölkələrində, Mərkəzi Asiyada olmuşam. Sizə xüsusi minnətdarlığımı 
bildirmək istəyirəm ki, məni qəbul edirsiniz. Mən Bakıda çox qısa müddətdə qalacağam və bu müddətdə imkan 
tapıb məni qəbul etdiyinizə görə Sizə minnətdaram. 
H e y d ə r  Ə l i y e v:  Cənab prezident Corc Buşun və dövlət katibi Kolin Pauellin mənə çatdırdığınız 
salamlarına görə təşəkkür edirəm. Onların hər ikisi yaxın vaxtlarda mənə telefon etmişdi və bizim çox 
məzmunlu və səmərəli telefon danışığımız oldu. Mən onlara bəyan etdim, bu gün bir də deyirəm ki, biz Amerika 
Birləşmiş Ştatları ilə geniş əməkdaşlıq etməyə hazırıq. Bu məsələlər bizim həmin telefon danışıqlarımızda geniş 
müzakirə olunmuşdur. İndi sizin bu səfəriniz də, təbiidir ki, elə bu məsələlərlə əlaqədardır. Eyni zamanda 
bölgədə olan başqa məsələləri də müzakirə edə bilərik. Ona görə hesab edirəm, vaxt itirmək lazım deyildir. 
L i n  P a s k o:  Mətbuat nümayəndələrinin burada olmasından istifadə edərək demək istəyirəm ki, son 
zamanlar iki ölkənin liderləri arasında telefon əlaqələrinin intensivləşməsi bizim ölkənin rəhbərliyinin Sizin 
məsləhətlərinizə nə dərəcədə böyük əhəmiyyət verdiyinə dəlalət edir. 
194 
 
 
 
 
DÜNYA AZƏRBAYCANLILARININ  
BĠRĠNCĠ QURULTAYINDA NĠTQ 
 
Respublika sarayı 
 
9 noyabr 2001-ci il 
 
Əziz həmvətənlər! 
Hörmətli nümayəndələr, qonaqlar! 
Hörmətli xanımlar və cənablar! 
Sizi dünya azərbaycanlılarının I qurultayının açılışı münasibətilə səmimi-qəlbdən təbrik edirəm, 
qurultayın işinə uğurlar diləyirəm. 
Dünya azərbaycanlılarının I qurultayı müstəqil Azərbaycanın həyatında, bütün düyna azərbaycanlılarının 
həyatında tarixi hadisədir. Bütün dünyada yaşayan azərbaycanlıların, Azərbaycan icmalarının nümayəndələri ilk dəfə 
olaraq Azərbaycana, onun paytaxtı Bakı şəhərinə toplaşmışlar və özlərinin I qurultayını keçirirlər. Dünya 
azərbaycanlılarının I qurultayının keçirilməsi haqqında qəbul etdiyimiz qərara səs verdiklərinə görə və bu qurultayda 
iştirak etmək üçün Azərbaycana, Bakıya gəldiklərinə görə bütün nümayəndələrə, qonaqlara, onların təmsil etdikləri 
müxtəlif ölkələrdə olan Azərbaycan icmalarına təşəkkür edirəm.  
Biz, Azərbaycanda yaşayan azərbaycanlılar öz həmvətənlərimiz haqqında daim düşünmüşük. Uzun illər 
Sovetlər İttifaqı kimi böyük bir super dövlətin tərkibində ikən xaricdəki soydaşlarımızla, həmvətənlərimizlə 
əlaqə saxlamaq mümkün olmadığı halda, biz daim düşünmüşük ki, müxtəlif ölkələrdə azərbaycanlılar necə 
yaşayırlar, nə edirlər və məhdud imkanlardan istifadə edərək onlarla əlaqələr qurmağa çalışmışıq. 
1991-ci ildə Sovetlər İttifaqının dağılması və Sovetlər İttifaqının tərkibində olan 15 müttəfiq respublikanın 
öz müstəqilliyini əldə etməsi, Azərbaycan xalqının milli azadlıq arzularının yerinə yetməsi, Azərbaycanın öz 
istiqlaliyyətini bəyan etməsi və 1920-ci ildə itirilmiş müstəqilliyi bərpa etməsi bizə imkan verdi ki, müxtəlif 
ölkələrdə yaşayan azərbaycanlılarla öz əlaqələrimizi genişləndirək, onlarla həmrəyliyimizi bildirək və düyna 
azərbaycanlılarının daha da hərməy olması üçün öz xidmətlərimizi göstərək. Biz hələ müstəqilliyimizin ilk 
aylarında, 1991-ci il dekabr ayının 31-də Dünya azərbaycanlılarının həmrəylik günü haqqında qərar qəbul etdik. 
Biz  bu günü böyük bayram kimi qeyd edirik və o vaxtdan da dünyada yaşayan azərbaycanlılarla əlaqələrimiz 
tədricən inkişaf etməyə başladı. Bunlar hamısı Azərbaycanın müstəqilliyinin və Azərbaycan xalqının milli 
azadlığının nəticəsidir. 
Azərbaycan xalqı böyük, qədim tarixə malikdir. Çoxəsrlik tariximizdə xalqımız bir çox sınaqlardan çıxmış, 
yaşamış, öz mənliyini itirməmiş, öz milliliyini itirməmiş, dünya sivilizasiyasına dəyərli töhfələr vermiş, düyna 
sivilizasiyasını zənginləşdirmişdir. Ancaq tarixin müxtəlif mərhələlərində azərbaycanlılar bəzi məhrumiyyətlərə 
düçar olmuşlar. Ona görə də bütün dünyaya səpələnmiş azərbaycanlıların birliyi, həmrəyliyi indi həm bizim 
üçün, müstəqil Azərbaycan dövləti üçün, həm də dünyanın müxtəlif ölkələrində yaşayan azərbaycanlılar üçün 
xüsusi əhəmiyyət kəsb edir. 
Azərbaycan öz dövlət müstəqilliyini elan edəndən sonra çox böyük, şanlı-şöhrətli, eyni zamanda məşəqqətli 
yol keçmişdir. Biz bu günlər Azərbaycanın dövlət müstəqilliyinin elan olunmasının 10-cu ildönümünü böyük 
təntənə ilə bayram etdik. Biz on il ərzində keçdiymiz yolu bir də təhlil etdik, əldə etdiyimiz nailiyyətləri bəyan 
etdik, eyni zamanda qarşımızda duran vəzifələri müəyyən etdik. Hələ həll olunmamış bir çox problemləri təhlil 
edib, onların həll olunması üçün lazımi tədbirlər görməyə başladıq.  
Azərbaycanın müstəqilliyi və on il müstəqil dövlət kimi yaşaması bizim çoxəsrlik tariximizdə ən 
əhəmiyyətli, ən vacib, ən dəyərli bir hadisədir. Bizim üçün, müstəqil Azərbaycan üçün bu 10 il asan yol 
olmayıbdır. Biz Azərbaycanda yeni həyat qurmağa başlamışıq. Azərbaycanın demokratiya yolu ilə getməsini 
bəyan etmişik. Azərbaycanda hüquqi, demokratik, dünyəvi dövlət qurulması işinə başlamışıq. Azərbaycanın 
iqtisadiyyatını düyna iqtisadiyyatı, inkişaf etmiş ölkələrin iqtisadiyyatı ilə inteqrasiya etmək, bazar iqtisadiyyatı 
sisteminə keçmək prosesinə başlamışıq. Bunlar hamısı Azərbaycanın ağır və çətin bir şəraitdə yaşadığı zaman 
baş vermişdir. 
Məlumdur ki, Azərbaycan öz dövlət müstəqilliyini əldə edərkən, yəni bəyan edərkən Ermənistan tərəfindən 
hərbi təcavüzə məruz qalmışdı və dörd il idi ki, Ermənistan–Azərbaycan, Dağlıq Qarabağ münaqişəsi davam 
edirdi. Azərbaycanın ayrılmaz hissəsi olan Dağlıq Qarabağ bu illərdə, demək olar ki, Azərbaycanın nəzarətindən 
çıxmış, Ermənistan silahlı qüvvələri tərəfindən işğal olunmuş və onun ətrafında olan yaşayış məntəqələrinə də 
təcavüzlər başlanmışdı. Məhz belə bir tarixi şəraitdə Azərbaycan öz dövlət müstəqilliyini elan etmişdir. Təbiidir 
ki, belə bir şəraitdə müstəqil dövlət qurmaq çox ağır və çətin bir iş idi. Eyni zamanda Azərbaycanın həm 
195 
 
müstəqilliyi elan etməsi ərəfəsində, həm də özünü müstəqil dövlət elan etdikdən sonrakı həyatında çox 
mürəkkəb proseslər baş vermişdir. Ermənistan silahlı qüvvələri torpaq iddiası ilə çıxış edərək, Azərbaycanın 
Dağlıq Qarabağ vilayətini əlinə keçirmək məqsədi ilə hərbi əməliyyatlara başladığı və ermənilərin hamısı bu 
amal ətrafında bir yumruq kimi birləşdiyi bir halda, təəssüf ki, bu, Azərbaycanda olmamışdır. 
Çünki o illər Azərbaycanda bütün xalqı birləşdirib, səfərbər edib torpaqlarımızı qorumaq və Ermənistan silahlı 
qüvvələrinə lazımi cavab vermək əvəzinə, hakimiyyət mübarizəsi getmiş, daxili çəkişmələr mövcud olmuş, ayrı-ayrı 
siyasi qüvvələrə məxsus silahlı dəstələr meydan sulamışlar. Bu da, təbii ki, Azərbaycanın, xalqın birliyini zəiflətmiş 
və nəhayət, 1993-cü ildə Azərbaycan vətəndaş müharibəsi ilə üzləşmiş, Azərbaycanın varlığı təhlükə altına düşmüş 
və ölkəmizin parçalanması artıq başlanmışdı. Buna görə də müstəqillik elan olunandan sonra Azərbaycanda dövlət 
quruculuğu işi çox zəif getmişdir. 
Bunlar hamısı Azərbaycanda ictimai-siyasi sabitliyi pozmuş, xalqın rifah halını ağırlaşdırmışdır. Bizim üçün 
bunların ən zərərli nəticəsi o idi ki, bu fürsətdən istifadə edən Ermənistan silahlı qüvvələri Azərbaycanın Dağlıq 
Qarabağ ətrafında olan inzibati rayonlarının bir neçəsini işğal etmiş, o torpaqlarda yaşayan azərbaycanlıları 
zorla öz yerindən-yurdundan çıxarmışdır. Beləliklə, Azərbaycan torpaqlarının 20 faizi Ermənistan silahlı 
qüvvələrinin işğalı altına düşmüş, həm Ermənistan ərazisindən çıxarılmış, həm də işğal olunmuş torpaqlardan 
çıxarılmış bir milyondan artıq azərbaycanlı indiyədək ağır vəziyyətdə, çadırlarda yaşayır. Azərbaycan belə bir 
şəraitdə müstəqil dövlət kimi, ilk illərini yaşamışdır. Ona görə də bizim qarşımızda duran vəzifə ondan ibarət idi 
ki, mənfi proseslərin qarşısı alınsın, Azərbaycanın torpaqlarının müdafiə olunması üçün bütün güclər, səylər 
səfərbər olunsun və Azərbaycan müstəqil dövlət kimi yaşasın, inkişaf etsin. 
Azərbaycanda ondan sonrakı dövr ictimai-siyasi sabitliyin yaranması dövrü olubdur. Biz ondan sonra da – 1994-
cü ilin oktyabrında, 1995-ci ilin martında hakimiyyəti silahla devirmək cəhdləri ilə rastlaşdıq. Bunların qarşısı alındı, 
ancaq bunlar da Azərbaycana zərbələr vurdu. 
Biz Ermənistan–Azərbaycan, Dağlıq Qarabağ münaqişəsinin həll edilməsi ilə ciddi məşğul olaraq, 1994-cü 
ilin mayında atəşkəs haqqında razılığa gəldik. İndi 7 ildən artıqdır ki, müharibə getmir, qan tökülmür. Ancaq 
eyni zamanda, Azərbaycanın torpaqlarının bir qismi Ermənistan silahlı qüvvələrinin işğalı altındadır və o 
torpaqlardan çıxarılmış qaçqınlar, köçkünlər ağır vəziyyətdə yaşayırlar. 
Azərbaycanın müstəqilliyinin on ilinin sonrakı mərhələsi ölkəmizin daxilində ictimai-siyasi vəziyyəti 
sabitləşdirməkdən, Azərbaycanın dünyada mövqelərini möhkəmləndirməkdən, Azərbaycanı bir müstəqil dövlət kimi 
yaşatmaq və inkişaf etdirməkdən ibarət olubdur. Biz çox çətin, ağır yollardan keçərək ötən on il müddətində buna 
nail olmuşuq. İndi dünyada on yaşı olan müstəqil Azərbaycan dövləti var. Onun milli dövlət bayrağı var, milli himni 
var, milli gerbi var. Azərbaycan Dünya Birliyində özünə layiq yer tutubdur. Azərbaycanın dövlət bayrağı bütün 
beynəlxalq təşkilatların iqamətgahları qarşısında dalğalanır, müstəqil Azərbaycanın başı üstündə dalğalanır və daim 
dalğalanacaqdır, bu yüksəkliklərə qalxmış bayraq bundan sonra heç vaxt enməyəcəkdir. 
Güman edirəm ki, bizim qonaqlarımız, xarici ölkələrdə yaşayan azərbaycanlılar Azərbaycanın həyatı ilə 
maraqlanırlar, Azərbaycanda gedən prosesləri izləyirlər və bizim əldə etdiyimiz nailiyyətlərdən xəbərdardırlar. Ancaq 
eyni zamanda, bu gün birinci qurultayda mən bir daha demək istəyirəm ki, Azərbaycan müstəqil dövlət kimi, özünün 
dövlət quruculuğu prosesini həyata keçirir. 
Azərbaycanda demokratik, hüquqi, dünyəvi dövlət qurulubdur. Azərbaycan tarixdə ilk dəfə özünün milli 
Konstitusiyasını qəbul edibdir, azad seçkilər vasitəsilə Milli Məclisini – parlamentini seçibdir, ölkənin prezidentini 
seçibdir. Azərbaycanda bütün sahələrdə islahatlar həyata keçirilir. 
Məlumdur ki, Azərbaycan 70 il SSRİ kimi böyük dövlətin tərkibində olmuş və başqa ölkələrdəkindən 
tamamilə fərqli olan siyasi-iqtisadi sistem şəraitində yaşamışdır. Bu gün qeyd etmək lazımdır ki, o illər biz 
müstəqilliyimizdən məhrum olsaq da, Azərbaycan xalqımızın, millətimizin daxili potensialını hərəkətə gətirərək 
inkişaf etmiş, böyük nailiyyətlər əldə etmiş və müstəqilliyini elan edərkən böyük iqtisadi və intellektual 
potensiala malik olmuşdur. Azərbaycanın müstəqil dövləti onun böyük iqtisadi və intellektual potensialı 
üzərində qurulubdur. Ancaq indi biz tamamilə başqa iqtisadi-siyasi sistem yolu ilə gedirik. Keçmişdəkiləri 
dəyişdirmək, onlardan imtina etmək, yeni sistemdə iş qurmaq, onu həyata keçirmək – bu, ağır, çətin bir prosesdir. 
Bu bizim keçid dövrümüzdür və keçid dövrümüzün böyük problemləri var. 
Birincisi, insanların şüurunda çox böyük dəyişikliklər baş verməlidir. İkincisi, yeni iqtisadi siyasət uğurla 
getməlidir. Bunun üçün isə gərək, keçmiş iqtisadi şəraitdən yeni iqtisadi şəraitə keçid uğurlu olsun. Biz bütün 
bunlar üçün islahatlar həyata keçiririk. Siyasi, iqtisadi, sosial, humanitar sahələrdə bir çox islahatlar həyata 
keçirmişik və onların müsbət nəticələrini əldə etmişik. Bütün çətinliklərə baxmayaraq, biz yeni iqtisadi siyasətin 
həyata keçirilməsində uğurlar qazanmışıq. Özəlləşdirmə proqramını həyata keçirmişik və keçiririk. Azərbaycan 
üçün çox böyük əhəmiyyət kəsb edən torpaq islahatı aparmışıq. 
Məlumdur ki, Azərbaycan əhalisinin təxminən yarısı kənd yerində yaşayır və kənd təsərrüfatı ilə məşğuldur. 
70 il hökm sürən kolxoz-sovxoz sistemini dağıtmaq, torpağı sahibinə – kəndlilərə vermək, onlar üçün torpaqdan 
səmərəli istifadə etmək şəraiti yaratmaq – bunlar hamısı çox ağır və çətin proseslərdir. Ancaq biz buna nail 
olmuşuq. Azərbaycanda bazar iqtisadiyyatı inkişaf edir. Beləliklə, Azərbaycan 1990-cı ildən başlamış iqtisadi 
196 
 
tənəzzülün qarşısını 1995–1996-cı illərdə ala bilmiş, ondan sonrakı dövr isə Azərbaycanın həyatında inkişaf 
dövrü olmuşdur. 
Biz inkişaf edirik. Azərbaycanda iqtisadiyyatın bütün sahələri uğurla inkişaf edir. Bu təkcə bizim fikrimiz deyil, 
beynəlxalq iqtisadi-maliyyə mərkəzlərinin, yəni bu işlərə nəzarət edən mərkəzlərin də fikridir. Ancaq hələ bizim 
qarşımızda çox böyük problemlər və böyük çətinliklər var. Hələ ki, biz Azərbaycanda əhalinin rifah halını istənilən 
səviyyəyə  qaldıra bilməmişik. 
Sovetlər İttifaqı vaxtı Azərbaycanda yaradılmış böyük sənaye müəssisələrinin bir qismi indi işləmir, bir qismi isə 
çox az gücü ilə işləyir. Bu, böyük işsizlər dəstəsi yaradıbdır. Bu da Azərbaycanın əsas problemlərindən biridir. Qeyd 
etdiyim kimi, bir milyondan artıq qaçqının, köçkünün bir tərəfdən, yaşamaq üçün lazımi şəraiti yoxdur, ikinci tərəf-
dən, onlar işlə təmin olunmayıblar və dövlətin yardımı, humanitar təşkilatların yardımı ilə yaşayırlar. Bu da bizim 
üçün böyük bir problemdir. Ancaq biz bu problemləri ardıcıl surətdə həll edirik. Biz əldə etdiyimiz nailiyyətlər 
haqqında danışarkən, eyni zamanda, heç də həyatımızda olan çətinlikləri, problemləri, çatışmazlıqları, nöqsanları giz-
lətmək məqsədi daşımırıq. Biz onları Azərbaycanın vətəndaşlarına da, bütün dünyaya da açıq-aydın etiraf edirik. 
Məhz bu yol ilə biz Azərbaycanın qarşısında duran problemləri həll edə və ölkənin inkişafını daim təmin edə 
biləcəyik.  
Bu sahədə görülən işlər sırasında Azərbaycanın dövlət neft strategiyasının xüsusi əhəmiyyəti var. Biz bu 
strategiyanı 1993–1994-cü illərdə hazırlayıb həyata keçirməyə başlamışıq, Azərbaycanın zəngin sərvətləri olan neft 
və qaz yataqlarının dünyanın böyük, müasir texnikaya, texnologiyaya malik olan neft şirkətləri ilə müştərək 
işlənilməsini təmin etmişik. İndi bu işlər gedir. Azərbaycanın Xəzər dənizindəki yataqların, ümumiyyətlə, 
Azərbaycan ərazisində olan neft-qaz yataqlarının müştərək işlənilməsi üçün 21 müqavilə imzalanıbdır, xarici 
ölkələrdən 32 böyük neft şirkəti bu müqavilələrin iştirakçısıdır. Artıq biz gördüyümüz işlərin, neft strategiyasının real 
nəticələrini əldə etmişik. Artıq biz nefti yeni yerlərdən hasil edirik, xarici şirkətlərlə bərabər dünya bazarlarına 
çıxarırıq. Bunun üçün çox əhəmiyyətli olan neft və qaz kəmərləri yaradırıq. İki neft kəməri – biri şimal istiqa-
mətində Bakı–Novorossiysk, biri də qərb istiqamətində Bakı–Supsa – yaranıbdır və Azərbaycan neftini ixrac edir. 
Son illər çox böyük layihə üzərində işləmişik və Azərbaycanın gələcəkdə hasil olunacaq böyük həcmli 
neftinin dünya bazarlarına ixracı üçün Bakı–Tbilisi–Ceyhan neft kəmərinin inşasına artıq başlamışıq. Azər-
baycanın zəngin «Şahdəniz» yatağından hasil olacaq qazın da Türkiyəyə ixracı üçün lazımi müqavilələr 
imzalamışıq və qaz kəmərinin inşasına başlayırıq. Bizim neft strategiyamız təkcə bilavasitə neft hasilatı ilə 
məşğul olan şirkətlərin yox, eyni zamanda bir çox başqa şirkətlərin Azərbaycanda çalışması üçün və beləliklə, 
ölkəyə külli miqdarda xarici investisiyanın daxil olması üçün şərait yaradıbdır. Bu, Azərbaycanın yeni 
mənzərəsidir. Bu ancaq və ancaq Azərbaycanın müstəqilliyi şəraitində ola bilərdi. 
Bilirsiniz ki, Azərbaycan nefti dünyada məşhurdur. Hələ 150 il bundan öncə dünyada ilk dəfə Azərbaycanda 
sənaye üsulu ilə neft hasil olubdur. Sonrakı illərdə neft hasilatı artıb, ancaq bu, Azərbaycan xalqına məxsus 
olmayıbdır. Bizim hasil etdiyimiz zəngin neft və qaz 70 il Sovetlər İttifaqının ümumi iqtisadiyyatına qatılıbdır. 
Biz bundan lazım olan bəhrələri götürə bilməmişik. Məhz dövlət müstəqilliyi, milli azadlığımız, taleyimizi 
özümüzün həll etmək imkanları bizə bu şəraiti yaradıbdır və biz də bu şəraitdən səmərəli istifadə edirik.  
Azərbaycan çox mühüm bir coğrafi-strateji mövqeyə malikdir. Bunun həm iqtisadi əhəmiyyəti var, həm də 
siyasi əhəmiyyəti var. Bu baxımdan, biz Avropa Birliyi ilə, başqa beynəlxalq təşkilatlarla müştərək işlər 
görürük. Bu sırada Avropa Birliyinin TRASEKA proqramının həyata keçirilməsi, tarixi Böyük İpək Yolunun 
bərpa olunması sahəsində Azərbaycan çox işlər görmüşdür və biz bunun müsbət nəticələrini əldə edirik. Ancaq 
gələcəkdə bu proqram çox böyük müsbət nəticələr verəcəkdir.  
Böyük İpək Yolunun bərpası, TRASEKA proqramının həyata keçirilməsi ilə əlaqədar 1998-ci ildə 
Azərbaycanda Avropa Birliyi ilə ilk beynəlxalq konfrans keçirildi. Şərqdə Yaponiyadan Qərbdə İspaniyaya 
qədər olan 32 dövlətin, 14 beynəlxalq təşkilatın nümayəndələri bu konfransda iştirak etdilər və biz İpək 
Yolunun bərpası, TRASEKA proqramının həyata keçirilməsi üçün ilk sazişin imzalanmasının şahidi olduq. Bu 
sahədə görülən işlər, yenə deyirəm, gələcəkdə böyük nəticəsini verəcəkdir. 
Bunlar Azərbaycanın həyata keçirdiyi qlobal layihələrdir. Ancaq Azərbaycanın gündəlik həyatında çoxsaylı 
işlər görülür və güman edirəm ki, siz burada olduğunuz zaman təqdim edilən materiallardan və başqa vasitələrlə 
bunları özünüz görəcəksiniz və bunlarla tanış olacaqsınız. 
Dünya azərbaycanlılarının I qurultayının keçirilməsi həm Azərbaycan üçün, həm də bütün dünya 
azərbaycanlıları üçün çox böyük əhəmiyyət kəsb edir. Azərbaycanlılar dünyada gedən miqrasiya prosesi 
nəticəsində bir çox ölkələrə səpələnmişlər. Bu, təbii bir prosesdir, onun qarşısını almaq olmaz, almaq da lazım 
deyil və ümumən müsbət xarakter daşıyır. Doğrudur, indi müstəqil dövlət olandan sonra bəzi müxalifət dairələri 
bizi tənqid edirlər ki, Azərbaycan əhalisinin xeylisi – biri deyir 1 milyon, biri deyir 2 milyon – kənarda yaşayır. 
Ancaq mən bunu heç də mənfi bir hadisə kimi qəbul edə bilmərəm. Çünki hər bir millət, hər bir xalq yalnız öz 
doğma torpağı çərçivəsində, milli məhdudiyyət şəraitində yaşaya bilməz. Bir də qeyd edirəm, dünyada miq-
rasiya prosesi bütün ölkələrə, xalqlara aiddir. Əgər azərbaycanlılar bu proses nəticəsində dünyanın bir çox 
197 
 
ölkələrində məskunlaşıblarsa, orada özləri üçün həyat qurublarsa, özlərinin həyat şəraitini təmin ediblərsə – 
bunlar hamısı dünyada azarbaycanlıların nə qədər geniş şəkildə yayıldığını göstərir.  
Biz hesab edirik ki, müxtəlif ölkələrdə yaşayan azərbaycanlıların hər biri yaşadığı ölkədə həyatını özü 
istədiyi kimi qurub yaşayır. Yaşadığı ölkənin vətəndaşıdır, onun qanun-qaydaları ilə yaşamalıdır və istədiyi yol 
ilə getməlidir.  
Ancaq eyni zamanda, indi azərbaycanlıların bir müstəqil dövləti mövcud olduğu halda, dünyanın müxtəlif 
ölkələrində yaşayan azərbaycanlıların bir-biri ilə daha da sıx əlaqə qurması, öz həmrəyliklərini bəyan etməsi və 
müstəqil Azərbaycan dövləti ilə əlaqələr yaratması tarixin bu mərhələsində çox əhəmiyyətli bir vəzifə kimi 
meydana çıxır. Bizim vəzifəmiz, Azərbaycan dövlətinin vəzifəsi ondan ibarətdir ki, bütün ölkələrdə yaşayan 
azərbaycanlılara mümkün olan qayğını, diqqəti göstərsin, onların həyatı ilə maraqlansın və dövlətimizlə ayrı-
ayrı ölkələrdə olan Azərbaycan icması arasında əlaqələri daha da inkişaf etdirsin. Azərbaycanın xaricində 
yaşayan azərbaycanlılar isə gərək indi müstəqil Azərbaycan ilə daha da sıx əlaqələr qursunlar. Bunlar hamısı 
dünyada olan bütün azərbaycanlıların birliyinin, həmrəyliyinin təmin olunması üçün əsas şərtlərdir. 
Biz indi böyük məmnuniyyətlə qeyd edə bilərik ki, dünyanın bir çox ölkələrində – Avropada, Şimali Amerikada 
artıq böyük Azərbaycan icmaları yaranıbdır. Son illər bu icmalar get-gedə təşkilatlanır, genişlənir və 
azərbaycanlıların yaşadıqları ölkələrdə onların birliyini, həmrəyliyini təmin edir. Son illər bu proses sürətlə gedir. 
Güman edirəm ki, məhz müstəqil Azərbaycanın varlığı bu həmrəyliyin inkişafının əsasını təşkil edir. 
Biz istəyirik ki, müxtəlif ölkələrdə yaşayan azərbaycanlılar həmin ölkələrin vətəndaşı kimi, istədikləri kimi 
yaşasınlar. Ancaq heç vaxt öz milli köklərini, milli mənsubiyyətlərini itirməsinlər. Bizim hamımızı, azərbaycanlıları 
birləşdirən milli mənsubiyyətimizdir, tarixi köklərimizdir, milli-mənəvi dəyərlərimizdir, milli mədəniyyətimizdir – 
ədəbiyyatımız, incəsənətimiz, musiqimiz, şeirlərimiz, mahnılarımızdır, xalqımıza mənsub olan adət-ənənələrdir. 
İnsan hansı ölkədə yaşamasından asılı olmayaraq, gərək öz milliliyini qoruyub saxlasın. Dünyada eyni 
zamanda assimilyasiya prosesi də var. İnsanlar – mən azərbaycanlılar haqqında danışıram – gərək yaşadıqları 
ölkədə, yenə deyirəm, o şəraiti mənimsəyərək, orada özləri üçün yaxşı mövqelər tutsunlar. Ancaq daim öz milli-
mənəvi dəyərlərinə, milli köklərinə sadiq olsunlar. Bizim hamımızı birləşdirən məhz bu amillərdir. Bizim 
hamımızı birləşdirən, həmrəy edən azərbaycançılıq ideyasıdır, azərbaycançılıqdır. 
Azərbaycan dövlət müstəqilliyini əldə edəndən sonra azərbaycançılıq aparıcı ideya kimi, həm Azərbaycanda, 
həm də bütün dünyada yaşayan azərbaycanlılar üçün əsas ideya olubdur. Biz həmişə bu ideya ətrafında 
birləşməliyik. Azərbaycançılıq öz milli mənsubiyyətini qoruyub saxlamaq, milli-mənəvi dəyərlərini qoruyub 
saxlamaq, eyni zamanda onların ümumbəşəri dəyərlərlə sintezindən, inteqrasiyasından bəhrələnərək  hər bir 
insanın inkişafının təmin olunması deməkdir. 
Bizim bu qurultayı keçirməkdə məqsədimiz məhz bundan ibarət olmuşdur. Güman edirəm ki, qurultay 
nümayəndələri, dünyanın bir çox uzaq ölkələrindən Azərbaycana, doğma vətənə gəlmiş soydaşlarımız burada, 
qurultay günlərində bir-biri ilə daha da sıx ünsiyyətdə olacaqlar, bir-birini anlamağa çalışacaqlar, müxtəlif 
ölkələrdə olan icmaların bir diaspor kimi formalaşmasında daha fəal iştirak edəcəklər və Azərbaycan ilə 
dünyada, digər ölkələrdə olan azərbaycanlıların əlaqələrini möhkəmləndirəcəklər. Hesab edirəm ki, qurultay bu 
sahədə azərbaycançılıq ideyalarının həyata keçirilməsi üçün, dünya azərbaycanlılarının həmrəyliyinin 
genişləndirilməsi və inkişaf etdirilməsi üçün çox mühüm tarixi bir mərhələdir.  
Ümid edirəm ki, bu qurultay bizim qarşımızda duran vəzifələrin yerinə yetirilməsində çox böyük rol 
oynayacaqdır, öz xidmətlərini göstərəcəkdir.  
Müstəqil dövlət kimi, Azərbaycan öz milli mənafelərinə uyğun olan müstəqil xarici siyasət aparır. Müstəqil 
xarici siyasət aparmaq müstəqilliyi daha da möhkəmləndirmək deməkdir. Biz həm xarici əlaqələrdə, həm də 
Azərbaycanın daxilində bir çox çətinliklərlə rastlaşmağımıza baxmayaraq, öz müstəqilliyimizi qoruyaraq 
dünyada müstəqil siyasət aparırıq. 
Azərbaycan sülhsevər dövlətdir. Biz dünyanın bütün ölkələri ilə lazım olan səviyyədə iqtisadi, siyasi, ictimai, 
elmi, humanitar əlaqələr yaratmışıq, yaradırıq və bu əlaqələri inkişaf etdiririk və etdirəcəyik. Ancaq Azərbaycan 
heç vaxt öz müstəqil siyasətindən geri çəkilməyəcəkdir. Onun müstəqil xarici siyasəti Azərbaycanın müstəqil-
liyinin əsas rəmzidir, əsas göstəricisidir. 
Azərbaycan dünyanın bütün beynəlxalq təşkilatlarının üzvüdür. Bilirsiniz ki, bu ilin əvvəlində Azərbaycan 
mötəbər Avropa Şurasının da həqiqi üzvü seçilibdir. Bunlar Azərbaycanın xarici siyasətinin, eyni zamanda 
Azərbaycanın həyatında aparılan demokratik dəyişikliklərin, bütün sahələrdə tətbiq olunan islahatların məntiqi 
nəticəsidir. 
Azərbaycan dünyəvi dövlətdir və dünyəvi dövlət kimi, dünyada öz yerini tutubdur. Bu bizim strateji yolumuzdur. 
Hüquqi, demokratik və dünyəvi dövlət – bizim dövlət quruculuğunda əsas prinsipimiz budur. Həyatımızda əsas 
prinsiplər budur. Biz bu yol ilə gedirik və bundan sonra da gedəcəyik. 
Sizə deyə bilərəm ki, biz bir çox ağır və çətin məsələləri həll etdik və qarşıda duran üfüqləri də çox yaxşı görürük. 
Azərbaycanın böyük təbii sərvətləri, əlverişli coğrafi-strateji mövqeyi, güclü iqtisadi, intellektual potensialı və 
azərbaycanlıların yüksək mədəni səviyyəsi müstəqil ölkəmizin gələcəyinin çox xoşbəxt və firavan olmasını təmin 
198 
 
edəcəkdir. Əmin ola bilərsiniz ki, bu yol, qarşıda duran üfüqlər, perspektiv tam realdır. Apardığı iqtisadi siyasət 
sayəsində bir neçə ildən sonra Azərbaycan zəngin ölkələrdən biri olacaqdır. Azərbaycan xalqının rifah halı çox 
yaxşılaşacaqdır. Azərbaycanda hər kəs sərbəst, azad yaşayacaqdır. Azərbaycanda demokratik quruculuq işləri, söz 
azadlığı, insan azadlığı, vicdan azadlığı, mətbuat azadlığı – bütün azadlıqlar təmin olunub və bundan sonra da təmin 
olunacaqdır. Yəni siyasi dünyagörüşündən asılı olmayaraq, hər bir Azərbaycan vətəndaşı burada, doğma vətənində 
rahat, özü istədiyi kimi yaşayacaqdır. 
Ancaq bizim üçün ən çətin problem, bizi ən çox narahat edən Ermənistan–Azərbaycan, Dağlıq Qarabağ 
münaqişəsidir. İşğal edilmiş torpaqlarımızın azad olunması, Azərbaycanın ərazi bütövlüyünün bərpa edilməsidir. Biz 
bu sahədə çox işlər görmüşük. Bütün beynəlxalq təşkilatlarda bu məsələləri qaldırmışıq və lazımi qərarlar qəbul olun-
ubdur. 1993-cü ildə Birləşmiş Millətlər Təşkilatı Təhlükəsizlik Şurası Ermənistan silahlı qüvvələrinin işğal etdiyi 
torpaqlardan qeyd-şərtsiz çıxması barədə dörd qətnamə qəbul etmişdir. Təhlükəsizlik Şurası sədrinin altı bəyanatı var. 
Ancaq Ermənistan bunlara məhəl qoymur. 
1996-cı ilin dekabr ayında ATƏT-in Lissabon zirvə görüşündə Azərbaycanın ərazi bütövlüyünün təmin 
olunması və Ermənistan–Azərbaycan münaqişəsinin sülh yolu ilə həlli haqqında çox əhəmiyyətli bir sənəd 
qəbul edilmişdir. 
ATƏT-in tərkibində olan 54 dövlətdən 53-ü buna səs vermiş, təkcə Ermənistan etiraz etmişdi. Ancaq 
təəssüflər olsun ki, bu mötəbər təşkilatın, ATƏT-in zirvə görüşünün irəli sürdüyü qərar yenə də Ermənistan 
tərəfindən qəbul olunmur. 
Biz məsələni sülh yolu ilə həll etmək üçün daim çalışırıq. Bilirsiniz ki, hələ 1993-cü ildə Ermənistan–
Azərbaycan münaqişəsini həll etmək üçün ATƏT-in Minsk qrupu yaranıbdır. Minsk qrupuna 1997-ci ilin əv-
vəlindən üç böyük dövlət – Rusiya, Amerika Birləşmiş Ştatları və Fransa rəhbərlik edir.  
Biz ötən illər bu təşkilatla, Minsk qrupu ilə, onun həmsədrləri ilə çox işlər görmüşük. Üç-dörd gün bundan öncə 
həmsədrlər – Rusiyanın, Amerika Birləşmiş Ştatlarının və Fransanın təmsilçiləri yenə də bölgəmizdə olmuş, 
bizimlə görüşüb danışıqlar aparmış, Ermənistanda olmuşlar. Biz bir daha bəyan etmişik ki, məsələnin sülh yolu ilə 
həll olunmasının tərəfdarıyıq və bunu hər iki tərəfdən müəyyən kompromislər nəticəsində həll etmək olar. Ancaq 
bu, beynəlxalq hüquq normaları əsasında, dünyada hamı tərəfindən tanınmış prinsiplər – ölkələrin ərazi bütövlüyü, 
suverenliyi və sərhədlərinin toxunulmazlığı prinsipləri əsasında həll olunmalıdır. Biz bu işi davam etdirəcəyik. 
Əmin olduğumu bildirmək istəyirəm ki, biz bu münaqişənin də ləğv olunmasına, aradan götürülməsinə nail 
olacağıq, Azərbaycanın ərazi bütövlüyü bərpa olunacaqdır, işğal olunmuş torpaqlar azad ediləcək, yerindən-yur-
dundan didərgin düşmüş qaçqınlar öz doğma torpaqlarına qayıdacaqlar. 
Təbiidir ki, bu sahədə beynəlxalq təşkilatlarla yanaşı, Azərbaycan diasporuna da böyük ehtiyacımız var. 
Məmnuniyyətlə qeyd edirəm ki, Azərbaycan diasporu son illər təşkilatlanır və Azərbaycan icmaları, diasporu 
yaşadıqları ölkədə, ümumiyyətlə, beynəlxaq aləmdə artıq özlərini göstərirlər. Amma bu bizim diasporun 
formalaşmasının ilkin mərhələsidir. Hamımız – siz də, biz də çox iş görməliyik ki, Azərbaycanın güclü diasporu 
yaransın. Müxtəlif ölkələrdə yaşayan azərbaycanlılar daha da güclənsinlər. İqtisadi cəhətdən daha da möhkəm-
lənsinlər, yaşadıqları ölkələrin ictimai-siyasi həyatında fəal iştirak edə bilsinlər. O ölkələrin həyatına öz təsir-
lərini göstərə bilsinlər. Beləliklə də, müxtəlif ölkələrdə Azərbaycanın müstəqilliyini, onun xarici siyasətini 
təbliğ etməklə yanaşı, Azərbaycanın problemlərinin həll olunmasına yardım etsinlər. Hesab edirəm ki, dünya 
azərbaycanlıları bu yol ilə getməlidir və bu yolda hələ istifadə olunmamış böyük imkanlar vardır. Bu gün işinə 
başlayan qurultay da məhz bu məqsədi daşıyır. 
Bir də qeyd edirəm, biz dünyanın müxtəlif ölkələrində yaşayan azərbaycanlıların hər birinin öz ölkəsində yaxşı 
yaşamasını, öz mövqeyini möhkəmləndirməsini, öz rifah halını yaxşılaşdırmasını arzulayırıq. Arzulayırıq ki, hər bir 
azərbaycanlı yaşadığı ölkənin ictimai-siyasi həyatında fəal iştirak etsin, özünə görkəmli bir yer tutsun, müəyyən təsir 
imkanına malik olsun. Biz bunları arzu edirik. 
Bu barədə müəyyən xidmətlər göstərmək üçün biz dövlətimizin tərkibində Azərbaycan diasporu ilə iş üçün 
xüsusi bir orqanın yaradılması haqqında da qərar qəbul edəcəyik. Güman edirəm ki, belə mərkəzləşmiş bir 
orqan, yəni Azərbaycan icmaları ilə daim əlaqə saxlayan orqan həm icmaların və ümumiyyətlə, Azərbaycan 
diasporunun formalaşmasına, həm də bizim əlaqələrimizin daha da inkişafına xidmət edəcəkdir. 
Əziz həmvətənlər! 
Öz ürəyimdən gələn fikirləri bir daha bildirmək istəyirəm ki, hər bir insan üçün milli mənsubiyyəti onun qürur 
mənbəyidir. Həmişə fəxr etmişəm, bu gün də fəxr edirəm ki, mən azərbaycanlıyam. 
Müstəqil Azərbaycan dövlətinin əsas ideyası azərbaycançılıqdır. Hər bir azərbaycanlı öz milli 
mənsubiyyətinə görə qürur hissi keçirməlidir və biz azərbaycançılığı – Azərbaycanın dilini, mədəniyyətini, mil-
li-mənəvi dəyərlərini, adət-ənənələrini yaşatmalıdır. Azərbaycan dilinin inkişafı haqqında bizim qəbul etdiyimiz 
geniş qərar məhz bu məqsədi daşıyır. Biz Azərbaycanın latın əlifbasına keçməsi haqqında qərar qəbul etdik. İndi 
Azərbaycanda hamı, bütün dövlət orqanları yalnız latın əlifbasından istifadə edir. Bu da bizim milliliyimizi, 
azərbaycançılığımızı göstərən çox mühüm bir amildir. Biz bundan sonra da Azərbaycan dilinin inkişaf 
etdirilməsi üçün səylərimizi davam etdirəcəyik.  
199 
 
Bilirsiniz, hər bir millətin dili onun üçün çox əzizdir. Bizim üçün Azərbaycan dili, ana dilimiz həddindən artıq 
əzizdir. Çünki çox illər ana dilimiz, Azərbaycan dili həyatımızda geniş yer ala bilməmişdir. Amma buna 
baxmayaraq, hər bir azərbaycanlı dilin qorunub saxlanılmasında az da olsa, çox da olsa, öz xidmətini göstərmişdir. 
Xüsusən, bizim yazıçılarımız, ədəbiyyatçılarımız, şairlərimiz o ağır dövrdə Azərbaycan dilinin yaşamasında böyük 
xidmətlər göstərmişlər. Mən bu gün böyük iftixar hissi ilə deyə bilərəm ki, Azərbaycan dili XX əsrdə böyük 
inkişaf yolu keçmişdir. İndi baxın, bizim dilimiz nə qədər zəngindir, nə qədər məlahətlidir, nə qədər şirindir və 
bütün fikirləri ifadə etməsi üçün nə qədər böyük söz ehtiyatına malikdir. 
Biz Azərbaycanda Azərbaycan dilinin hakim olmasını, Azərbaycan dilinin getdikcə inkişaf etməsini təmin 
edəcəyik. Ancaq eyni zamanda arzu edirik ki, hansı qitədə, hansı ölkədə yaşamasından asılı olmayaraq, hər bir 
azərbaycanlı o ölkənin dilini də mənimsəsin, o ölkənin adət-ənənələrindən də istifadə etsin, o ölkənin şəraitinə 
uyğunlaşsın. Amma Azərbaycan dilini yaşatsın və inkişaf etdirsin. 
Xalqları dil qədər, milli-mənəvi ənənələr qədər, dəyərlər qədər birləşdirən başqa bir vasitə yoxdur. Biz bu 
vasitədən daim istifadə etməliyik. Xüsusən, başqa ölkələrdə yaşayan azərbaycanlılar. Ona görə də mən arzu 
edərdim ki, hər bir ölkədə Azərbaycan icmasında azərbaycanlılar həmrəy olsunlar, bir-birinə dayaq olsunlar, bir-
birinə yardım etsinlər, bir-birinin dərdinə yansınlar və bizim milli adət-ənənələrimizi, milli dəyərlərimizi 
birlikdə gözləsinlər, milli bayramlarımızı qeyd etsinlər. Təkcə müstəqillik bayramını, Novruz bayramını deyil, 
bütün başqa bayramları da qeyd etsinlər. Azərbaycan dilini yeni nəslə, uşaqlara çatdırmaq üçün müəyyən tədris 
imkanları yaratsınlar. Biz bu barədə kömək edəcəyik ki, bizdən sonra gələn nəsillər, sizin övladlarınız, bizim 
övladlarımız azərbaycançılığı daha da yüksəklərə qaldırsınlar, Azərbaycan dilini, milli-mənəvi dəyərlərimizi  
daim yaşatsınlar. 
Əziz dostlar! 
Əmin ola bilərsiniz ki, müstəqil bir dövlət kimi, Azərbaycan on ildir ayaq üstə möhkəm durubdur. Ötən 
dövrdə biz Azərbaycanın müstəqilliyini inkişaf etdirmişik və bu gün bəyan edirəm ki, Azərbaycanın müstəqilliyi 
əbədidir, dönməzdir və daimidir. 
Əziz dostlar, müstəqil Azərbaycan həmişə sizin dayaq yeriniz olacaq, pənah gətirdiyiniz yer olacaqdır və 
təbiidir ki, Azərbaycanda biz də sizi özümüzün elçiləri hesab edirik, sizə çox ümidlər bəsləyirik, sizə ar-
xalanırıq, sizi özümüzə dayaq hesab edirik. 
Müstəqil Azərbaycan dövləti gənc olduğu kimi, Azərbaycanın həmrəyliyi də, dünya azərbaycanlılarının birliyi də, 
müxtəlif ölkələrdəki Azərbaycan icmaları da gəncdirlər. Ancaq indi biz yeni bir mərhələyə keçmişik. Biz 
formalaşırıq, müstəqilliyimiz möhkəmlənir, xarici ölkələrdə yaşayan azərbaycanlılar daha sürətlə təşkilatlanır və biz-
im hamımız birlikdə azərbaycançılığı yaşadacağıq, daimi edəcəyik, əbədi edəcəyik.  
Əziz dostlar! 
Mən sizin hamınıza cansağlığı və səadət arzulayıram. Xarici ölkələrdən gəlmiş nümayəndələrdən və 
qonaqlardan xahiş edirəm ki, Azərbaycan xalqının, onun dövlətinin, prezidentinin salamlarını, sevgisini, məhəb-
bətini bütün Azərbaycan icmalarına, hər bir azərbaycanlıya çatdırasınız. 
Sizin hər birinizə işlədiyiniz sahədə, gördüyünüz işdə, yaşadığınız yerlərdə uğurlar arzulayıram. Harada 
yaşamasından asılı olmayaraq, hər bir ailəyə, hər bir azərbaycanlıya xoşbəxt həyat və xoşbəxt gələcək arzu-
layıram. Qoy, çaylarımız qurumasın! Qoy, ağaclarımız kəsilməsin! Qoy, çırağımız sönməsin! 
Azərbaycan xalqına eşq olsun! 
Yaşasın müstəqil Azərbaycan, Azərbaycan, Azərbaycan!        
 
                               *  *  *       
 
Qurultaydan sonra səhnə arxasına gələrək, Azərbaycan incəsənət ustaları ilə görüşdü: 
H e y d ə r   Ə l i y e v: Bu iki gün Azərbaycanın həyatında tarixi günlərdir. İlk dəfədir ki, dünya azərbay-
canlılarının nümayəndələri Azərbaycana, Bakıya toplaşıblar. Biz çox səmərəli işləmişik. Siz də bizim işimizin 
sonunda çox gözəl konsert verdiniz. Mən təşəkkür edirəm.   
Siz gördünüz ki, qonaqlarımız bizim Azərbaycan musiqisini, mahnısını, Azərbaycan incəsənətini, Azərbaycanın 
mədəniyyətini nə qədər yüksək qiymətləndirirlər. Çünki onların da qəlbi anadan olandan böyüyənə qədər, dünyanın 
hansı ölkəsində olursa-olsunlar, bu gün də Azərbaycanla vurur və Azərbaycan mahnısı, Azərbaycan müsiqisi, Azər-
baycan mədəniyyəti onlar üçün doğmadır. Bəlkə də biz buna adət etmişik. Çünki biz öz ölkəmizdə yaşayırıq və bu 
cür konsertlərdə çox oluruq. Allaha şükür olsun ki, indi televiziya da bu barədə çox verilişlər verir. Ancaq onlar üçün 
bu, həddindən artıq gözəl bir nemətdir. Sizə təşəkkür edirəm. Siz də bütün dünya azərbaycanlılarının  həmrəyliyinin, 
birliyinin təmin olunmasına  öz xidmətinizi göstərmisiniz. Çox sağ olun.  
   
     
 
 
200 
 
 
 
 
DÜNYA AZƏRBAYCANLILARININ  
BĠRĠNCĠ QURULTAYININ ĠġTĠRAKÇILARI  
ġƏRƏFĠNƏ AZƏRBAYCAN RESPUBLĠKASININ PREZĠDENTĠ HEYDƏR ƏLĠYEVĠN  
ADINDAN TƏġKĠL EDĠLMĠġ RƏSMĠ  
QƏBULDA NĠTQ  
  
«Gülüstan»  sarayı  
   
  10 noyabr 2001-ci il            
 
Əziz həmvətənlər! 
Hörmətli nümayəndələr, qonaqlar! 
Hörmətli xanımlar və cənablar! 
Dünya azərbaycanlılarının I qurultayı öz işini bitirdi. Biz tam qətiyyətlə deyə bilərik ki, qurultay qarşısına 
qoyulmuş vəzifələri uğurla yerinə yetirdi. Qurultay dünya azərbaycanlılarının həmrəyliyini və birliyini daha da 
inkişaf etdirmək üçün çox əhəmiyyətli sənədlər qəbul etdi. Qurultayın ab-havası, nümayəndələrin əhval-
ruhiyyəsi, onların qurultaydakı çıxışları, ayrı-ayrı komissiyalarda aparılan çox gərgin iş qurultayın uğurla başa 
çatmasına şərait yaratdı. 
Mən dünya azərbaycanlılarının I qurultayının uğurla başa çatması münasibətilə sizi təbrik edirəm, qurultayın 
işində iştirak etdiyinizə və onun sənədlərinin uğurla qəbul olunmasına görə hər birinizə təşəkkürlərimi 
bildirirəm. 
Dünya azərbaycanlılarının həmrəyliyinin, birliyinin yaranması və inkişaf etməsi sahəsində I qurultay mühüm 
əhəmiyyətə malikdir və demək olar ki, dünya azərbaycanlılarının həyatında, müstəqil Azərbaycanın həyatında 
tarixi bir hadisə olmuşdur və dünya azərbaycanlılarının bundan sonra daha da həmrəy olması, daha da 
təşkilatlanması üçün yeni bir mərhələnin başlanğıcıdır.  
Siz razı olarsınız ki, bu qurultay bizim hamımıza – həm müstəqil Azərbaycan dövlətinə, həm Azərbaycanda 
yaşayan azərbaycanlılara, bütün Azərbaycan vətəndaşlarına, həm də qurultaya gəlmiş nümayəndələrə, böyük 
nümayəndə heyətlərinə çox faydalı oldu. Biz bir-birimizlə bilavasitə yaxından görüşdük. Dünyanın müxtəlif 
ölkələrində məskunlaşmış və yaşayan azərbaycanlılar, qurultayda deyildiyi kimi, təşkilatlanırlar, icmalar formalaşır 
və artıq çox ölkələrdə mütəşəkkil Azərbaycan icmaları yaranıbdır. Bu icmalar bəzi yerlərdə bir neçə təşkilatdan 
ibarətdir, amma hamısı Azərbaycanın, azərbaycanlıların icmalarıdır. Bu iş Azərbaycan dövlət müstəqilliyini əldə 
edəndən sonra tədricən irəliyə gedib, inkişaf edib və bunun da nəticəsində, indiyə qədər görülən işlərin nəticəsində, 
Azərbaycan dövləti ilə, müstəqil Azərbaycan ilə dünyada yaşayan azərbaycanlıların, bizim həmyerlilərimizin  əlaqə-
lərinin inkişaf etməsi nəticəsində I qurultayın çağırılması mümkün oldu. Demək, biz birinci mərhələni yaşadıq. Bu 
birinci mərhələ, demək olar ki, təşəbbüslər nəticəsində meydana çıxmışdır. Ayrı-ayrı ölkələrdə azərbaycanlılar bir 
çox ildir təşkilatlanıbdır, həmrəy olmağa çalışıblar və həmrəy oldular və Azərbaycan ilə əlaqələr qurublar. 
Azərbaycan dövləti isə müstəqil dövləti kimi,  ayaq üstündə möhkəm duraraq, dünyanın müxtəlif ölkələrində yaşayan 
həmyerlilərimizi daha da təşkilatlanmağa çağırıb, müəyyən yardımlar edibdir. Bu məsələni, bu işi daha da yüksək 
səviyyəyə qaldırmaq üçün biz I qurultayın çağırılmasını lazımlı hesab etdik.  
Mən çox məmnunam ki, dünyanın bir çox ölkəsindən bizim həmyerlilərimiz, azərbaycanlılar doğma torpağa 
gəldilər, Azərbaycana gəldilər, Azərbaycanın bugünkü həyatı ilə tanış oldular, Azərbaycanda çox adamlar ilə 
təmaslar qurdular və eyni zamanda ayrı-ayrı ölkələrdə olan azərbaycanlılar, Azərbaycan icmaları, hesab edirəm ki, 
qurultay zamanı bir-biri ilə daha da yaxın əlaqələr qurdular. Bu da çox vacibdir. Çünki hər ölkədə olan bizim 
həmyerlilərimiz öz icmalarını bu, ya digər şəkildə təşkil ediblər. Amma onların bir-biri ilə, yəni digər ölkələrdə 
yaşayan həmyerlilərimizlə əlaqələr qurması və bu əlaqələrin nəticəsində dünya azərbaycanlılarının həmrəyliyini, 
birliyini təmin etməsi çox əhəmiyyətlidir. Bu, təkcə bizdən asılı deyil, bu sizdən də asılıdır. Ancaq eyni zamanda, 
bax, siz də, biz də bu vəzifəni yerinə yetirmək üçün bu qurultayda bütün ölkələrdə olan azərbaycanlıların bir-birinə 
yaxınlaşmasına, icmaların bir-biri ilə əlaqə qurmasına şərait yaratdıq. Güman edirəm ki, siz bu şəraitdən səmərəli 
istifadə etdiniz. İndi artıq bundan sonra qurultayın qəbul etdiyi sənədlər əsasında və xüsusən burada, qurultay zamanı 
keçirdiyiniz  günlər nəticəsində siz, əziz həmvətənlər, həmrəyliyinizi daha da artıracaqsınız. 
Qurultayda dediyimiz kimi, biz işimizi bundan sonra daha da gücləndirəcəyik. Azərbaycan diasporunun müxtəlif 
ölkələrdə təşkil olunması üçün və qurultayda sizin irəliyə sürdüyünüz arzuların, istəklərin yerinə yetirilməsi üçün 
lazımi tədbirlər görəcəyik. Mən qurultayın sonunda belə bir nəticəyə gəldim ki, həqiqətən Azərbaycanda Azərbaycan 
diasporu ilə iş üçün xüsusi bir dövlət orqanı yaranmalıdır. Güman edirəm ki, biz bu günlərdə belə bir orqanı 
yaradacağıq və əlaqələr daha da genişlənəcək, daha da inkişaf edəcək, daha da irəliyə gedəcəkdir. 
201 
 
Hər bir xalq, hər bir millət, hər bir ölkənin vətəndaşı çalışmalıdır ki, öz doğma torpağına xidmət etsin. Biz burada 
öz  xidmətlərimizi göstəririk. Sizdən isə çox şey tələb olunmur. Sadəcə, siz unutmamalısınız ki, dünyada müstəqil 
Azərbaycan dövləti var. Unutmamalısınız  ki, bu torpaq bütün azərbaycanlıların doğma torpağıdır. Unutmamalısınız 
ki, Azərbaycan dövləti mümkün olan çərçivədə hər birinizin hüquqlarınızın qorunması üçün lazımi işlər görəcəkdir 
və bilməlisiniz ki, biz dünyanın müxtəlif ölkəsində yaşayan azərbaycanlılar haqqında daim düşünürük, maraqlanırıq, 
hər bir həmvətənimizin yaxşı, firavan yaşamasını istəyirik, yaşadığı ölkədə özünə layiq yer tutmasını istəyirik. Azər-
baycanlı, bizim həmvətənimiz, həmyerlimiz gərək yaşadığı hər yerdə digər xalqlara, millətlərə, yaşadıqları ölkənin 
vətəndaşlarına daim çatdırsın ki, bu gün Azərbaycan nədir, Azərbaycanın keçmişi nə olubdur, Azərbaycanın bugünü 
nədir, Azərbaycanın gələcəyi nədir. 
Azərbaycan dövlət müstəqilliyini əldə etməmişdən bir çox ölkələrdə, xüsusən bizdən uzaq ölkələrdə belə bir 
diyarın olmasını çoxları bilmirdi. Ancaq biz müstəqilliyimizi elan etdik. Ondan sonra isə öz xarici siyasətimizi ardıcıl 
surətdə həyata keçirməyə başladıq. Azərbaycan beynəlxalq təşkilatların tərkibinə daxil oldu və beləliklə, Azərbaycanı 
indi dünyanın hər yerində tanıyırlar. Biri az, digəri çox. Ancaq əsas nəticə bundan ibarətdir ki, Azərbaycanı tanıyırlar. 
Bizim iqtisadi siyasətimiz, Azərbaycana dünyanın bir çox şirkətlərinin dəvət olunması, investisiyaların cəlb edilməsi, 
burada apardığımız müştərək işlər Azərbaycanda xarici ölkə vətəndaşlarının sayını xeyli artırmışdır. Onlar bizim 
vətəndaşlarımızla birgə işləyirlər və onlar da Azərbaycanı artıq dünyaya tanıdırlar. Ancaq hələ bunlar bizim işimizin 
başlanğıcıdır.  
Gərək biz hamımız birlikdə çalışaq ki, müstəqil Azərbaycan dövləti, onun daxili siyasəti, Azərbaycanda 
gedən demokratik proseslər, Azərbaycanda gedən iqtisadi islahatlar, Azərbaycanda həyata keçirilən hüquq 
islahatları, insan hüquqlarının təmin olunması, Azərbaycanda hüquqi, demokratik, dünyəvi dövlətin yaranması 
və inkişaf etməsi bütün dünyaya çatsın və tanınsın. 
Təbiidir ki, siz burada bugünkü Azərbaycanı öz gözlərinizlə gördünüz. Mən dünən də dedim, bizim 
problemlərimiz çoxdur. Ancaq eyni zamanda xalqımız indi rahat yaşayır, xalqımız azaddır, müstəqildir, öz 
taleyinin sahibidir. Siz bunları gördünüz. Hesab edirəm ki, bunlar hamısı bizim hər bir həmyerlimizin, 
həmvətənimizin ürəyində böyük qürur hissi doğurur.  
Biz arzu edirik ki, siz hamınız, hərəniz öz yerinizdə yaxşı yaşayasınız. Biz arzu edirik ki, yaşadığınız 
ölkələrdə olan icmalarda bir-birinizlə mehriban olasınız, dost olasınız, bir-birinizə yardım edəsiniz. Bir-birinizə 
paxıllıq etməməlisiniz. Çünki onsuz da bizə paxıllıq edənlərin sayı çoxdur. Bir-birinizə mehriban olmalısınız. 
Mən Azərbaycanda xalqımızı buna dəvət edirəm ki, xalq daha da yekdil olmalıdır, daha da həmrəy olmalıdır, 
daha da bir olmalıdır. 
Təbiidir ki, demokratik ölkədə ayrı-ayrı adamların müxtəlif siyasi dünyagörüşləri, dünyabaxışları var. Bu 
təbiidir və buna heç kəsin etirazı ola bilməz. Ancaq ümumilli məsələlərin həllində, Azərbaycanın milli 
mənafelərinin qorunmasında Azərbaycanın bütün vətəndaşları həmrəy olmalıdır, bir olmalıdır, bir-biri ilə 
toqquşmamalıdır. Mən bunu eyni zamanda sizə arzu edirəm. Hər bir Azərbaycan icmasında mehriban əhval-
ruhiyyə olsun. 
Bilirsiniz, nə olur-olsun, siz qürbətdə yaşayırsınız. İnsan öz doğma torpağında yaşayanda, nə qədər çətin olsa 
da, yenə də torpaq ona güc verir, necə deyərlər, torpaq ona iradə verir. Amma siz qürbətdə yaşayırsınız. Mən bunu 
o mənada demirəm ki, qürbətdə yaşamaq pis şeydir. Yox. Ancaq bu anlayış  bütün dünyada da var, bizdə də var. 
Ona görə də qürbətdə yaşayan insanlar gərək bir-birinə daha da çox dayaq olsunlar, bir-birinə daha da çox əl 
tutsunlar. Mən güman edirəm ki, bizim sizinlə bir yerdə keçirdiyimiz birinci qurultay məhz bu vəzifələri yerinə 
yetirmək üçün olubdur və qurultay bu vəzifələrin yerinə yetirilməsində bizim hamımıza – sizə də, bizə də yardım 
edəcəkdir.  
Mən Azərbaycana gəlmiş nümayəndələrə, qonaqlara Azərbaycanı ziyarət etdiyinizə görə sizə bir daha təşəkkür 
edirəm. Qurultayın işində fəal iştirak etdiyinizə görə bir daha təşəkkür edirəm. Qurultayın uğurla sona çatmasında hər 
birinizin xidmətini qiymətləndirirəm və təşəkkür edirəm. Dünyanın hansı qitəsində, hansı ölkəsində olmasından asılı 
olmayaraq, hər bir həmyerlimizə, həmvətənimizə xoşbəxtlik arzu edirəm, cansağlığı, səadət arzu edirəm, işlərində 
uğurlar arzulayıram. 
Siz qurultaydan sonra yaşadığınız ölkələrə gedəcəksiniz. Xahiş edirəm, bizim salamımızı, hörmət-
ehtiramımızı və məhəbbətimizi bütün həmyerlilərimizə çatdırasınız. Onlara çatdırasınız ki, Azərbaycan bütün 
imkanlardan istifadə edib həmyerliləri həqqında, həmvətənləri haqqında daim düşünür və bundan sonra da 
düşünəcəkdir.  
Təklif edirəm, qədəhlərimizi müstəqil Azərbaycanın şərəfinə, dünyada yaşayan hər bir azərbaycanlının 
şərəfinə, bizim doğma həmyerlilərimizin şərəfinə, Azərbaycan xalqının şərəfinə, hər bir azərbaycanlının, hər bir 
həmyerlimizin sağlığı şərəfinə qaldıraq! 
 
202 
 
 
 
QEYDLƏR 
 
 
1.  Sovetlər  Ġttifaqı,    S o v e t    S o s i a l i s t   R e s p u b l i k a l a r ı  İ t t i f a q ı (SSRİ) – 1922–1991-ci 
illərdə keçmiş Rusiya imperiyasının böyük hissəsində mövcud olmuş dövlət. SSRİ-nin yaradılmasına dair Müqaviləyə 
(dek.1922) əsasən onun tərkibinə Belorusiya (BSSR), Rusiya (RSFSR), Cənubi Qafqaz respublikaları (ZSFSR; 1936-cı 
ildən müttəfiq respublikalar – Azərbaycan SSR, Ermənistan SSR, Gürcüstan SSR) və Ukrayna SSR, 1925-ci ildə – 
Özbəkistan SSR, Türkmənistan SSR, 1929-cu ildə Tacikistan SSR, 1936-cı ildə Qazaxıstan SSR, Qırğızıstan SSR, 1940-cı 
ildə Moldaviya SSR, Latviya SSR, Litva SSR, Estoniya SSR daxil olmuşdular. 
1991-ci ilin dekabrında Belorusiya, Rusiya və Ukrayna SSRİ-nin mövcudluğunun dayandırıldığını elan edərək 
Müstəqil Dövlətlər Birliyinin (MDB) yaradılması haqqında Saziş imzaladılar (8 dekabr, Minsk). 1991-ci il dekabrın 
21-də Latviya, Litva və Estoniya istisna olmaqla, keçmiş SSRİ-nin digər müttəfiq respublikalarının başçıları 
Alma-Atada Bəyannamə imzalayaraq MDB-nin yaradılması haqqında məqsəd və prinsiplərə qoşulduqlarını 
bəyan etdilər. – 6,12,36,37,38,40,44,77,81,90,118,132,157, 
177,189,201,247,252,263,271,283,301,304,339,347,353,354,367,384,406, 423,428,429. 
 
2. 1993-cü il iyun hadisələri – Azərbaycanı vətəndaş müharibəsi həddinə gətirmiş Gəncə hadisələri, Bakıda 
Ali Sovetin binası qarşısında keçirilən çoxsaylı mitinqlə, xalqın tələbilə Heydər Əliyevin Naxçıvandan Bakıya 
gəlməsi, Ali Sovetin sədri seçilməsi, o zamankı respublika prezidenti Ə.Əliyevin (Elçibəyin) Kələki kəndinə 
getməsi, Ali Sovetin sədri Heydər Əliyevin respublika prezidentinin vəzifəsini icra etməyə başlaması nəzərdə 
tutulur. –  6,73,270,321,324,425. 
 
3. AtəĢkəs rejimi – 1994-cü il mayın 12-də Ermənistan–Azərbaycan arasında atəşin müvəqqəti dayan-
dırılması (atəşkəs) haqqında müqavilə imzalandı. Müqaviləyə görə, müharibə aparan tərəflər sülh müqaviləsi 
bağlanana qədər atəşin dayandırılması haqqında razılığa gəldilər. – 7, 305,368. 
 
 
 
4. Ġlham Əliyev, İ l h a m   H e y d ə r   o ğ l u (d.1961) – görkəmli ictimai-siyasi və dövlət xadimi, diplomat, siyasi 
elmlər doktoru, professor. 2003-cü ildən Azərbaycan Respublikasının Prezidenti. Xalqımızın Ümummilli lideri 
Heydər Əliyevin oğlu. 1994-cü ildən Azərbaycan Respublikası Dövlət Neft Şirkətinin vitse-prezidenti, 1997-ci ildən 
birinci vitse-prezidenti. Azərbaycan Respublikasının neft strategiyasının həyata keçirilməsində mühüm xidmətləri 
vardır. 
2003-cü ildə Azərbaycan Respublikasının Baş naziri olmuşdur. Siyasi və dövlət xadimi kimi, İlham Əliyev 
beynəlxalq aləmdə böyük hörmət və nüfuz qazanmış, bir neçə ölkənin yüksək mükafatlarına layiq görülmüşdür.  
Azərbaycan idmançılarının beynəlxalq yarışlarda uğurlar əldə etməsində də AMOK-un prezidenti kimi, 
İlham Əliyevin böyük xidmətləri var. Onun  şəxsi təşəbbüsü ilə Bakıda, Naxçıvanda, Gəncədə, Şəkidə və 
respublikanın digər rayonlarında dünya standartlarına cavab verən böyük olimpiya kompleksləri tikilib istifadəyə 
verilmiş, güclü maddi-texniki baza yaradılmışdır. 
İlham Əliyevin doğma Azərbaycanımızın inkişafında müstəsna xidmətləri var. Onun dövründə  ölkə iqtisadiyyatı, 
qeyri neft sektoru sürətlə inkişaf etmiş, eyni zamanda  ölkəyə qoyulan xarici investisiyalar xeyli artmışdır. 
İlham Əliyev tərəfindən irəli sürülmüş «Regionların sosial-iqtisadi inkişafı haqqında dövlət proqramı»na əsasən 
respublikanın şəhər və rayonlarında onlarla sənaye müəssisəsi açılmış, yüz minlərlə iş yerləri yaradılmış və böyük 
abadlıq işləri görülür.     
Ölkədə demokratik islahatlar aparılmasında, hüquqi dövlət quruculuğunda, Azərbaycan Respublikasının dövlət 
müstəqilliyinin möhkəmlənməsində  uğurlu xidmətlər göstərən İlham Əliyev Yeni Azərbaycan Partiyasının I 
qurultayında partiya sədrinin müavini, II qurultayında sədrin birinci müavini seçilmişdir. 2005-ci ilin martından isə 
Yeni Azərbaycan Partiyasının sədridir. 1995-ci ildən Azərbaycan Respublikası Milli Məclisinin (1–2-ci çağırış) 
deputatı, Avropa Şurası Parlament Assambleyasında Azərbaycan Parlamenti daimi nümayəndə heyətinin başçısı 
olmuşdur. Azərbaycan haqqında, xüsusilə Ermənistanın ölkəmizə hərbi təcavüzü və onun nəticələri, erməni 
terrorizmi haqqında həqiqətlərin ən mötəbər beynəlxalq təşkilatlar vasitəsilə dünya ictimaiyyətinə çatdırılmasın-
da müstəsna xidmətləri var. «Heydər Əliyev» və Fransanın «Fəxri legionun böyük xaç komandoru» ordenləri ilə 
təltif olunmuş, bir çox ölkənin və beynəlxalq təşkilatların fəxri ad və mükafatlarına layiq görülmüşdür. Bir neçə 
xarici akademiyaların və universitetlərin fəxri üzvüdür. – 11,81. 
 
203 
 
5. Sevil Əliyeva, S e v i l   H e y d ə r   q ı z ı (d.1955) – şərqşünas, ictimai xadim, tarix elmləri namizədi. 
Xalqımızın ümummilli lideri Heydər Əliyevin qızı. Bəstəkarlıq fəaliyyəti göstərir, bir sıra musiqi əsərlərinin 
müəllifidir. Sevil Əliyeva 1990-cı illərin birinci yarısından fəal ictimaiyyətçi, müstəqil Azərbaycanda qadın 
hərəkatının təşkilatçılarından biri kimi fəaliyyət göstərir. «Sevil» Azərbaycan Qadınlar Məclisinin sədri, «SOS 
uşaq kəndləri – Azərbaycan assosiasiyası»nın prezidentidir. 
Sevil Əliyevanın İngiltərə–Azərbaycan ictimai-mədəni əlaqələrinin genişləndirilməsində də xidmətləri var. – 
11. 
 
6. Zərifə xanım,  Ə l i y e v a  Z ə r i f ə   Ə z i z  q ı z ı (1923–1985) – görkəmli Azərbaycan oftalmoloqu. 
Tibb elmləri doktoru, professor, Azərbaycan Milli EA-nın akademiki, Rusiya Tibb EA-nın akademiki, 
Azərbaycan Respublikasının əməkdar elm xadimi. Görkəmli siyasi və dövlət xadimi Əziz Əliyevin qızı, ulu 
öndər Heydər Əliyevin həyat yoldaşı, prezident İlham Əliyevin anasıdır. Zərifə xanımın Azərbaycanda 
oftalmologiya elminin inkişafında müstəsna xidmətləri var. O, vaxtilə Azərbaycanda geniş yayılmış 
traxomanın, dünya təcrübəsində birincilər sırasında peşə, xüsusilə kimya və elektron sənayelərində peşə 
fəaliyyəti ilə bağlı göz xəstəliklərinin öyrənilməsi, profilaktikası və müalicəsinə, habelə oftalmologiyanın 
müasir problemlərinə dair bir çox sanballı tədqiqatların müəllifidir. Həmçinin yüksək ixtisaslı səhiyyə 
kadrları hazırlanmasına böyük əmək sərf etmişdir. O, Ümumittifaq Oftalmoloqlar Cəmiyyəti Rəyasət Heyə-
tinin, Sovet Sülhü Müdafiə Komitəsinin, Azərbaycan Oftalmologiya Cəmiyyəti İdarə Heyətinin, «Vestnik 
oftalmologii» (Moskva) jurnalı redaksiya heyətinin üzvü olmuşdur. Yüksək elmi nailiyyətlərinə görə SSRİ 
Tibb EA-nın M.İ.Averbax adına mükafatına layiq görülmüşdür. – 11,160,288. 
 
7. Bakı Dövlət Universiteti (BDU) – Azərbaycanda elmi-pedaqoji kadrlar hazırlayan ən böyük ali təhsil ocağı, 
elmi-tədqiqat müəssisəsi. 1919-cu ildə yaradılmışdır. İlk vaxtlar tibb və tarix-filologiya fakültələri fəaliyyət 
göstərmişdir. Hazırda BDU-nun 17 fakültəsi, onlarla kafedrası, elmi-tədqiqat laboratoriyası və s. var. Universitetdə 
43 ixtisas üzrə 13 minə yaxın tələbə təhsil alır. – 12,45. 
 
 
8. Moskva  – Rusiya  Federasiyasının paytaxtı. Ölkənin siyasi, inzibati və mədəni mərkəzi, mühüm nəqliyyat 
qovşağıdır. Əsası 1147-ci ildə Suzdal knyazı Yuri Dolqoruki tərəfindən qoyulmuşdur. – 12,14,30,83, 
106,107,158,160,161,164,242–275,291,325,332,383,386. 
 
9. Moskva Beynəlxalq  Əlaqələr  Ġnstitutu  (Universitet) – Rusiya Federasiyası Xarici İşlər Nazirliyinin ali 
təhsil müəssisəsi. Əsası 1944-cü ildə qoyulmuşdur. Yüksək səviyyəli peşəkar diplomatlar, tədqiqatçılar, 
jurnalistlər, siyasi və ictimai xadimlər hazırlayır. – 12. 
 
10. Rusiya, R u s i y a   F e d e r a s i y a s ı – Avropanın şərqində, Asiyanın şimalında dövlət. Ərazisi 17075,4 
min km
2
, əhalisi 146,3 milyon nəfərdir. Rusiya Federasiyasına 21 respublika, 6 diyar, 49 vilayət, federal əhəmiyyətli 
Moskva və Sankt-Peterburq şəhərləri, 10 muxtar vilayət və mahal daxildir. 
Dövlət başçısı prezident, qanunverici orqanı ikipalatalı Dövlət Duması və Federasiya Şurasıdır. Paytaxtı 
Moskva şəhəridir. – 13,36,54,77, 78,95,106,125,126,132,156–166,182,183,186,190,203,212,229–231,242–
275,299,334,336,342,357,368,371,379–387,390,406,415,435. 
 
11. Nizami Gəncəvi,   İ l y a s  Y u s i f  o ğ l u (1141–1209) – dahi Azərbaycan şairi və mütəfəkkiri. Dünya 
ədəbiyyatı tarixinə məsnəvi formasında yazdığı beş epik poemadan ibarət «Xəmsə» müəllifi kimi daxil 
olmuşdur. Nizami Gəncəvinin ilkin Şərq Renessansının zirvəsi olan yaradıcılığında dövrünün ən humanist, 
ümumbəşəri ictimai-siyasi, sosial və mənəvi-əxlaqi idealları parlaq bədii əksini tapmışdır. Nizami Gəncəvi 
Yaxın Şərq ədəbiyyatında mənzum roman janrının əsasını qoymuş, yeni ədəbi məktəb yaratmışdır. Nizami 
Gəncəvi həm də dövrünün görkəmli mütəfəkkiri olmuşdur. Onun bütün əsərlərində şəxsiyyət azadlığı, insanın 
mənəvi azadlığı tərənnüm olunur. – 14. 
 
12. Füzuli, M ə h ə m m ə d  S ü l e y m a n  o ğ l u  (1494–1556) – Azərbaycanın dahi şairi və mütəfəkkiri. 
Azərbaycan, fars və ərəb dillərində  qəzəl, poema, qəsidə, müsəddəs, rübai, qitə və s.  yazmışdır. Aşiqanə 
qəzəlləri ilə lirik şair kimi şöhrətlənmişdir. Yaradıcılığının zirvəsi olan «Leyli və Məcnun» poeması Azərbay-
can, eləcə də Şərq və dünya poeziyasının nadir incilərindəndir. Kərbəlada dəfn edilmişdir. – 14. 
 
13. Nəsimi, əsl adı S e y i d Ə l i (1369–1417) – Azərbaycan şairi və  mütəfəkkiri. İmadəddin Nəsimi adı ilə 
də məşhurdur. Əsərlərini Azərbaycan, ərəb, fars dillərində yazmışdır. Hürufiliyi yaydığı üçün Hələbdə həbs 
olunmuş, «kafir», «dinsiz» elan edilərək ruhanilərin fitvası ilə öldürülmüşdür. – 14. 
204 
 
 
14. V a q i f, M o l l a   P ə n a h    V a q i f (1717–1797) –görkəmli Azərbaycan şairi, dövlət xadimi. Vaqif 
qəzəl, müxəmməs, müstəzad və s. formalarda şeirlər yazmışdır. Gözəllərin vəsfi Vaqif lirikasının əsas qayəsidir. 
Vaqif şeirindəki realizmə meyl Azərbaycan poeziyasının inkişafına güclü təsir göstərmişdir. Qarabağ hakimi 
İbrahim xanın (1769-cu il) baş vəziri olmuşdur. –  14. 
 
15. Azərbaycan Milli Dram Teatrı – Azərbaycanın ən qədim dram teatrı. Tarixi 1873-cü ildə Bakıda 
səhnəyə qoyulmuş M.F.Axundovun «Lənkəran xanının vəziri» və «Hacı Qara» komediyalarının tamaşası ilə 
başlanır. Bu teatr 1880–90-cı illərdə C.Zeynalovun ev tamaşaları, N.Mahmudbəyovun və H.B.Zərdabinin teatr 
truppaları əsasında yaradılmışdır. 
Azərbaycan SSR XKS-nin 1920-ci il 1 iyul tarixli qərarı ilə Birləşmiş Dövlət Teatrı yaradıldı və buraya 
bütün teatr truppaları daxil oldu. 1922-ci ildə dram truppası Birləşmiş Dövlət Teatrından ayrılaraq müstəqil 
fəaliyyət göstərməyə başladı. – 14. 
 
16. Səməd  Vurğun,  S ə m ə d   Y u s i f   o ğ l u  V ə k i l o v (1906–1956) – böyük Azərbaycan şairi, 
ictimai xadim. Azərbaycanın xalq şairi. S.Vurğunun yaradıcılığı XX əsr Azərbaycan şeirinin inkişafında mühüm 
rol oynamışdır. S.Vurğun Azərbaycan Yazıçılar İttifaqının məsul katibi, sədri, Azərbaycanın Xarici Ölkələrlə 
Mədəni Əlaqələr Cəmiyyətinin sədri, Azərbaycan MEA-nın vitse prezidenti olmuşdur, iki dəfə SSRİ Dövlət 
mükafatı laureatı adına layiq görülmüşdür. – 15. 
 
17. Məleykə Abbaszadə, M ə l e y k ə   M e h d i   q ı z ı (d.1953) – riyaziyyatçı, texniki elmlər üzrə fəlsəfə 
doktoru. 2000-ci ildən Tələbə Qəbulu üzrə Dövlət Komissiyasının  sədridir. – 26,143. 
 
18. Türkiyə Cümhuriyyəti – Qərbi Asiyada və Avropanın cənub–şərq kənarında  dövlət. Sahəsi 780,6 
min km
2
, əhalisi 78 mln. nəfərdir. İnzibati cəhətdən 67 ilə (vilayətə) bölünür. Paytaxtı Ankara şəhəridir. Döv-
lət başçısı prezident, Ali qanunvericilik orqanı Türkiyə Böyük Millət Məclisidir. – 34–45,57,72–
85,137,174,175,179,185,186,187,205,212,284, 362–368,398,399,400. 
 
19. Mustafa Kamal Atatürk, Q a z i  M u s t a f a   K a m a l (1881–1938) –Türkiyənin dövlət, siyasi və 
hərbi xadimi, Türkiyə Respublikasının banisi və ilk prezidenti (1923–1938). Birinci dünya müharibəsi zamanı 
Dardanel boğazının müdafiəsində (1915) şücaət göstərmişdir.  
Atatürk 1919-cu ildə «Kamalçılar hərəkatı»na – milli azadlıq hərəkatına başçılıq etmişdir. 1920-ci ildə Atatürk 
Ankarada yeni parlament – Türkiyə Böyük Millət Məclisini (TBMM) yaratdı, məclisin və təşkil edilən 
hökumətin sədri seçildi. Sakarya çayı yaxınlığında qələbəyə görə TBMM Atatürkə marşal rütbəsi və «Qazi» 
fəxri adını vermişdir. 1922-ci ildə Atatürkün komandanlığı ilə türk ordusu Türkiyəni xarici müdaxiləçilərdən 
tamamilə azad etdi. 
Atatürk soyadı ona 1934-cü ildə TBMM tərəfindən verilmişdir. – 36. 
 
20. Osmanlı  imperiyası,   O s m a n l ı   i m p e r a t o r l u ğ u  – Sultan Türkiyəsinin rəsmi adı 
(Osmanlılar sülaləsinin əsasını qoymuş I Osmanın adındandır). XV əsrin 2-ci yarısından Osmanlı dövləti 
imperiyaya çevrilməyə başlamış, XV–XVI əsrlərdə Asiya, Avropa və Afrikada türk işğalları nəticəsində 
dünyanın ən böyük dövlətlərindən biri olmuşdur. 1918-ci ildə Birinci dünya müharibəsindəki məğlubiyyətdən 
sonra tamamilə dağıldı, 1922-ci ildə Türkiyə sultanlığına da son qoyuldu. – 36. 
 
21. Dağlıq Qarabağ Muxtar Vilayəti – Azərbaycan Respublikası ərazisində muxtar vilayət. 1923-cü il iyulun 
7-də təşkil edilmişdir. Dağlıq Qarabağda 1988-ci ilə qədər 170 min əhali yaşayırdı. Ərazisi 4 min  km
2
-dir. Mərkəzi 
Xankəndidir.  
1988-ci ildə Qarabağ separatçıları və millətçiləri Ermənistan silahlı qüvvələri ilə birlikdə bu ərazidə yaşayan 
azərbaycanlıları doğma torpaqlarından çıxararaq Dağlıq Qarabağı işğal etdilər. BMT-nin 822,853,874, 884 saylı 
qətnamələrinə görə, erməni işğalçıları Azərbaycan torpaqlarını qeydi-şərtsiz tərk etməlidirlər. Ancaq 
Azərbaycan torpaqları hələ də erməni tapdağı altındadır. – 37,80,109,139,161,164,172,193,217,307,308, 
342,368,390,392,396,403,404,405,406,407,420,423,425,434. 
 
22. Xalq Cəbhəsi, A z ə r b a y c a n   X a l q   C ə b h ə s i  (AXC) – ictimai-siyasi təşkilat. 1989-cu ildə 
təsis konfransı keçirilmiş, Proqram və Nizamnaməsi qəbul olunmuşdur. 1999-cu il iyulun 25-də keçirilmiş 
qurultayının qərarı ilə Azərbaycan Xalq Cəbhəsi Partiyası adlandırılmışdır. – 38,83,321,324. 
 
205 
 
23. Gürcüstan,  G ü r c ü s t a n  R e s p u b l i k a s ı –  Cənubi Qafqazın mərkəzi və qərb hissəsində dövlət. 
Sahəsi 69,7 min km
2
, əhalisi 5493 min nəfərdir. Dövlətin başçısı prezident, qanunverici orqanı parlamentdir. 
Paytaxtı Tbilisi şəhəridir. – 39,80,85,100–122,137,168–213,329, 363,3650406. 
 
24. Bakı–Tbilisi–Ceyhan – 1998-ci il oktyabrın 29-da Azərbaycan, Türkiyə, Gürcüstan, Qazaxıstan, 
Özbəkistan prezidentləri və ABŞ-ın Energetika naziri Bakı–Tbilisi–Ceyhan marşrutunu müdafiə edən «Ankara 
bəyannaməsini» imzalamışlar. Uzunluğu 1695 km olan Bakı–Tbilisi–Ceyhan neft kəməri 2006-cı ildə istifadəyə 
verilmişdir. – 39,75,78,79,80,110,137, 172,174,179,186,187,188,189,191,192,195,365,429. 
 
25. «Əsrin müqaviləsi» – 1994-cü ilin sentyabrın 20-də Bakıda «Xəzər dənizinin Azərbaycan sektorunda 
«Azəri», «Çıraq» yataqlarının dərinlikdə yerləşən hissəsinin birgə işlənilməsi və  hasil olunan neftin pay şək-
lində bölüşdürülməsi» haqqında dünyanın 11 ən iri neft şirkəti ilə bağlanmış müqavilə. – 
40,75,110,130,136,186,195,202. 
 
26. Qazaxıstan,  Q a z a x ı s t a n    R e s p u b l i k a s ı – Avroasiyanın mərkəzi hissəsində dövlət. Sahəsi 
2724,9 min km
2
, əhalisi 16 679 min nəfərdir. Paytaxtı Astana şəhəridir.  Dövlət başçısı – prezident, qanunverici 
orqanı birpalatalı Ali Sovetdir. – 41,77,79,179,203,289, 314,384,386. 
 
27.  Özbəkistan,  Ö z b ə k i s t a n   R e s p u b l i k a s ı – Orta Asiyanın mərkəzində dövlət. Sahəsi 447,4 min 
km
2
, əhalisi 23 206 min nəfərdir. Özbəkistanın tərkibinə Qarakalpak Muxtar Respublikası və 12 vilayət daxildir. 
Dövlətin başçısı – prezident, qanunverici orqanı – Məclisdir. Paytaxtı Daşkənd səhəridir. – 
41,98,100,102,111,112. 
 
28. Türkmənistan,   T ü r k m ə n i s t a n   R e s p u b l i k a s ı – Orta Asiyanın cənub-qərbində dövlət. 
Sahəsi 488,1 min km
2
, əhalisi 4574 min nəfərdir. İnzibati ərazisi 5 vilayətə bölünür. Dövlət başçısı prezident, 
qanunverici orqanı Məclisdir. Paytaxtı Aşqabaddır. – 41,77,78, 384,386,409. 
 
29. Mirzə Fətəli Axundov (1812–1878) – böyük Azərbaycan yazıçısı, dramaturq, materialist – filosof. 
Axundov Azərbaycan ədəbiyyatı tarixində pyesləri və fəlsəfi əsərləri ilə şöhrət qazanmışdır. 1850–55-ci illərdə 
yazdığı altı komediya ilə Azərbaycan və bütün Şərq ədəbiyyatında realist dramaturgiyanın əsasını qoymuşdur. 
Axundovun fəaliyyətində yeni əlifba uğrunda mübarizə mühüm yer tutur. – 43,257,260,261. 
 
30. Fuad Köprülüzadə, K ö p r ü l ü   M e h m e t   F u- a d (1890–1966) – türk filoloqu, publisist və tarixçi. 
Türkiyə Demokrat Partiyasının yaradıcılarından biri (1946). Türkiyənin Xarici İşlər naziri (1950–57) olmuşdur. 
Avropada türk ədəbiyyatşünaslığı məktəbinin yaranması Köprülünün adı ilə bağlıdır. İslam ensiklopediyasının 
nəşrində fəal iştirak etmiş, türk tarixi, ədəbiyyatı və mədəniyyətinə dair məqalələrin müəllifidir. Azərbaycan 
ədəbiyyatına, xüsusilə Füzuli yaradıcılığına həsr olunmuş əsərlər yazmışdır. –  43. 
 
31. Ġkinci dünya müharibəsi (1939–45) – Almaniya, İtaliya və Yaponiya tərəfindən başlanmış böyük 
müharibə. İkinci dünya müharibəsi 1939-cu il sentyabrın 1-də Almaniyanın Polşaya girməsi ilə başlandı. 
Sentyabrın 3-də Böyük Britaniya və Fransa Almaniyaya müharibə elan etdi. 1940-cı ilin ortalarından alman 
qoşunları Danimarka, Norveç, Belçika, Niderland, Lüksemburq, sonra isə Fransanı işğal etdi.  
1941-ci il iyunun 22-də Almaniya SSRİ-yə qarşı müharibə elan etdi. 1942–43-cü illərdə sovet ordusunun 
Stalinqrad və Kursk vuruşmalarında qələbəsi Almaniyanı qəti surətdə sarsıtdı.  
1945-ci il mayın 2-də sovet ordusu  Berlini  aldı. Mayın 8-də Karlsxorstda (Berlin yaxınlığında) Almaniyanın 
danışıqsız təslim olması haqqında akt imzalandı. 
Yaponiyanın təslim olması haqqında sənəd isə sentyabrın 2-də imzalandı. Bununla İkinci dünya müha-
ribəsi qurtardı. İkinci dünya müharibəsində 72 ölkə iştirak etmişdir. Müharibədə iştirak edən ölkələrin 
silahlı qüvvələrinə 110 milyon adam çağırılmışdı. Müharibədə 62 milyon adam həlak olmuş, minlərlə 
şəhər, qəsəbə və kənd dağılmışdı. – 43,92,127,214,222,235,263,280,352,405. 
 
32. Müstəqil Dövlətlər Birliyi (MDB) – 1991-ci il dekabrın 8-də Belorusiya, Rusiya və Ukrayna dövlət 
başçılarının imzaladıqları saziş əsasında SSRİ dağıldıqdan sonra yeni dövlətlərarası birlik kimi yaradılmışdır. 
Azərbaycan 1993-cü ilin sentyabrında MDB-yə daxil olmuşdur. Tərkibinə keçmiş SSRİ-nin 12 müttəfiq 
respublikası – Azərbaycan, Belarus, Ermənistan, Gürcüstan, Qazaxıstan, Qırğızıstan, Moldova, Özbəkistan, 
Rusiya, Tacikistan, Türkmənistan, Ukrayna daxildir. MDB-nin 1993-cü ildə qəbul edilmiş nizamnaməsində 
aşağıdakı birgə fəaliyyət sahələri nəzərdə tutulur: insan hüquq və azadlıqlarının təmin edilməsi; xarici siyasi 
fəaliyyətin əlaqələndirilməsi; ümumi iqtisadi məkanın formalaşdırılmasında, nəqliyyat sisteminin və rabitənin 
206 
 
inkişafında əməkdaşlıq; əhalinin sağlamlığının və ətraf mühitin mühafizəsi; sosial və mühacirət məsələləri, 
mütəşəkkil cinayətkarlıqla mübarizə; müdafiə siyasətində və  sərhədlərin qorunmasında əməkdaşlıq. 
MDB-nin orqanları aşağıdakılardır: Dövlət başçıları Şurası; Hökumət başçıları Şurası; Xarici İşlər 
nazirləri Şurası; Dövlətlərarası iqtisadi Şura; Mərkəzi Sankt–Peterburq şəhərində olan Parlamentlərarası As-
sambleya və s. MDB-nin daimi fəaliyyət göstərən orqanı Minsk şəhərində yerləşən Əlaqələndirmə Məsləhət 
Komitəsidir. – 46–47,164,194,245,248, 295,339,381. 
 
33. Baltikyanı ölkələr – bura Latviya, Litva və Estoniya aiddir.  
 
34.  Braziliya,  B r a z i l i y a    F e d e r a t i v   R e s p u b l i k a s ı – Cənubi Amerikada dövlət. Sahəsi 
8512 min km
2
, əhalisi 169,5 milyon nəfərdir. Braziliya federasiyası 26 ştata və federativ (paytaxta) mahala 
bölünür. Dövlətin və hökumətin başçısı prezident, qanunverici orqanı ikipalatalı Milli Konqresdir. Paytaxtı 
Braziliyadır. –  48,169. 
 
35. Fernandu Kordozu (d.1931) – sosiologiya elmləri doktoru. Braziliya Respublikasının 34-cü 
prezidenti (1995–2003). Braziliya Sosial-Demokrat partiyasının yaradıcılarından biri. 2001-ci ildən bu 
partiyanın fəxri sədridir. – 48,169. 
 
36. Tacikistan, T a c i k i s t a n   R e s p u b l i k a s ı – Orta Asiyanın cənub–şərqində dövlət. Sahəsi 143,1 
min km
2
, əhalisi 5705 min nəfərdir. İnzibati ərazisi Bədaxşən Muxtar Vilayətinə, 2 vilayətə və 45 rayona 
bölünür. Dövlət başçısı prezident, qanunverici orqanı Məclisdir. Paytaxtı Düşənbə. – 49. 
 
37. Ġmaməli Rəhmonov, İ m a m ə l i   Ş ə r i f   o ğ l u  (d.1952) – Tacikistanın siyasi və dövlət xadimi. 1992-
ci ildə Tacikistan Ali Sovetinin sədri olmuşdur. 1992-ci ilin noyabrından Tacikistan Respublikasının prezidentidir. – 
49. 
 
38. Koreya Xalq Demokratik Respublikası – Şərqi Asiyada, Koreya yarımadasında dövlət. 1948-ci ildə 
yaradılmışdır. Sahəsi 121,2 min km
2
, əhalisi 23,9 milyon nəfərdir. İnzibati ərazisi 9 əyalətə bölünür. Dövlət 
başçısı prezident, ali qanunverici orqanı Ali Xalq Məclisidir. Paytaxtı Pxenyandır. – 50.                                                                                                                                                                                                                 
 
39. Kim Çen Ġr (d.1941 və ya 1942) – Koreya Xalq Demokratik Respublikasının başçısı, Koreya Əmək 
Partiyasının Baş katibi, Koreya Xalq Ordusunun Baş komandanı, KXDR-in Dövlət Müdafiə Komitəsinin 
sədri, «dahi rəhbər» Kim İr Senin oğlu. – 50. 
 
40. Fransa, F r a n s a   R e s p u b l i k a s ı – Qərbi Avropada dövlət. Sahəsi 551 min km
2
, əhalisi 58,4 
milyon nəfərdir. İnzibati cəhətdən 95 departamentə bölünür. Qanunverici hakimiyyəti iki palatadan (Milli Məc-
lis və Senat) ibarət parlament həyata keçirir. İcra hakimiyyəti prezident və Nazirlər Şurasına məxsusdur. 
Paytaxtı Paris şəhəridir. – 51-55, 95,123,186,300,342,368,390,406,435. 
 
41. Senat – ABŞ-da (Konqresin) yuxarı palata nəzərdə tutulur.  
 
42. Düpon Ambruaz (d.1937) – Fransa siyasi xadimi və senatın üzvü. –51,52. 
 
43.  «Total» – məşhur fransız neft şirkəti. 1954-cü ildə təşkil olunmuşdur. Bir çox ölkələrdə neftin kəşfiyyatı, 
emalı və satışı ilə məşğul olur. – 53. 
 
44. «Elf Agiten» – Fransada ən böyük neft korporasiyası. 80 ölkədə fəaliyyət göstərən 833 şirkətdən 
ibarətdir. Karbohidrogenlərin kəşfiyyatı, hasilatı və satışı, kimya və neft-kimya sənayesi, farmokologiya və kos-
metologiya sahələri şirkətin əsas fəaliyyət istiqamətləridir. Elmi-tədqiqat fəaliyyətində 8 min elmi işçi çalışır. –  
53. 
 
45. Jak ġirak (d.1932) – Fransanın görkəmli siyasi və dövlət xadimi. 1974–76 və 1986–88-ci illərdə 
Fransanın Baş naziri, 1977–95-ci illərdə Paris şəhərinin meri,  1995–2007-ci illərdə Fransa Respublikasının 
prezidenti. «Heydər Əliyev» ordeni ilə təltif olunmuşdur. –  54,123. 
 
46. Amerika BirləĢmiĢ ġtatları (ABŞ) – Şimali Amerikada dövlət. Şimaldan Kanada, cənubdan Meksika, 
şərqdən Atlantik okeanı və qərbdən Sakit okeanla əhatə olunur. Ərazisi 9,14 milyon km
2
, əhalisi 280 milyon 
nəfərə yaxındır. İnzibati cəhətdən 50 ştata  bölünür. Ali qanunvericilik orqanı ikipalatalı (Nümayəndələr palatası 
207 
 
və Senat) ABŞ konqresidir. Dövlət başçısı prezidentdir. Paytaxtı Vaşinqton şəhəridir. – 54,58, 59–60,61–
64,80,82,88,90,91,92,95,125,151,152,153,157,170,171,172,179, 
186,190,194,195,238,271,273,307,342,343,366,367,368,390,401–408,419–421,435. 
 
47. ATƏT-in Minsk qrupu – 1992-ci il martın 24-də yaradılmışdır. 1997-ci ildə Minsk qrupunun tərkibinə 
aşağıdakı dövlətlər daxil olmuşdur: Azərbaycan, Ermənistan, Belarus, Almaniya, İtaliya, Rusiya, ABŞ, Fransa, 
Türkiyə, Danimarka və İsveç. 1994-cü ilin dekabrından Minsk qrupuna iki sədr – Rusiya və İtaliya rəhbərlik edirdi. 
1996-cı ilin dekabrından onun üç – Rusiya, ABŞ və Fransa həmsədrləri var. Qrupun əsas vəzifəsi Ermənistan–Azər-
baycan münaqişəsinin sülh yolu ilə aradan qaldırılmasına və Dağlıq Qarabağ probleminin dinc vasitələrlə həll 
edilməsinə bilavasitə kömək etməkdir. –  54,95,96,237,342,368,389,390,391,401,402,434,435. 
 
48. Belarus, B e l a r u s   R e s p u b l i k a s ı – Avropada dövlət. Sahəsi 207,6 min km
2
, əhalisi 10442 min 
nəfərdir. İnzibati ərazisi 6 vilayətə, 117 rayona bölünür. Dövlət başçısı prezident, qanunverici orqanı parla-
mentdir. Paytaxtı Minskdir. – 56. 
 
49. LukaĢenko Aleksandr Qriqoryeviç (d.1954) – Belarus dövlət xadimi. 1994-cü ildən Belarus Respublikasının 
prezidentidir. –  56. 
 
50. Əhməd Necdət Sezər (d.1941) – 2000–2007-ci illərdə Türkiyə Respublikasının prezidenti. 1962–83-
cü illərdə bir sıra məsul vəzifələrdə çalışmışdır. 1993-cü ildə Türkiyə Kassasiya Məhkəməsinin, 1988-ci ildə 
isə Türkiyə Konstitusiya Məhkəməsinin üzvü seçilib. 1998–2000-ci illərdə Türkiyə Konstitusiya Məhkəməsinin sədri 
olmuşdur. – 57,363,364,398. 
 
51. Corc BuĢ (d.1946)  – ABŞ-ın 43-cü prezidenti (2000–2008-ci illər). ABŞ-ın 41-ci prezidenti Corc Herbert 
Buşun oğludur. 1968-ci ildə Yel universitetini (incəsənət, tarix bakalavrı), 1975-ci ildə isə Harvard universitetini 
(incəsənət magistri) bitirmişdir. «Speaktrum–7 Enerci Korporeyşn» firmasının yaradıcısıdır. 1995–2000-ci illərdə  
Texas ştatının qubernatoru olmuşdur. – 58,59–60,61,62,63,91,92,154,307,421. 
 
52. Nyu-York – ABŞ-ın ən mühüm iqtisadi, maliyyə, siyasi və mədəni mərkəzlərindən biri. Əsası 1626-cı ildə 
Yeni Amsterdam adı ilə hollandiyalılar tərəfindən qoyulmuşdur. 5 inzibati rayona bölünür. Sahəsi 816 km
2
 (o 
cümlədən quru hissəsi 768 km
2
), əhalisi 7 milyon (ətrafı ilə birgə 16 milyondan) nəfərdən çoxdur. –  58,59–60,61–
64,153,164,170,171,194,238,340, 355,419. 
 
53. VaĢinqton – Amerika Birləşmiş Ştatlarının paytaxtı. Ölkənin siyasi, elm və mədəniyyət mərkəzi. Şəhər 
1791-ci ildə salınmış və ABŞ-ın ilk prezidenti C.Vaşinqtonun şərəfinə adlandırılmışdır. – 58,59–60,61–
64,153,164,170,171,194,238,355,419. 
 
54. Ross Uilson (d.1955) – 2000–2003-cü illərdə Azərbaycanda  Amerika Birləşmiş Ştatlarının Fövqəladə və 
Səlahiyyətli səfiri olmuşdur. Hazırda Ross Uilson Türkiyədə ABŞ-ın səfiri vəzifəsində çalışır. – 61–64. 
 
55. Meksika, M e k s i k a   B i r l ə ş m i ş   Ş t a t l a r ı – Şimali Amerikanın  cənubunda dövlət. Sahəsi 1958 
min km
2
, əhalisi 91,1 milyon nəfərdir. Meksika federasiyadır, inzibati ərazisi 31 ştata və federal mərkəzi əyalətə 
bölünür. Dövlət və hökumət başçısı prezident, qanunverici orqanı ikipalatalı Milli Konqresdir. (Deputatlar 
palatası və  Senat). Paytaxtı Mexikodur. – 67. 
 
56. Visente Foks Kesada (d.1942) – Meksikada olmuş prezidentlərin ən məşhuru. Müxalifət 
partiyalarından seçilən ilk prezident (2000–2006). – 67. 
 
57. Çili, Ç i l i   R e s p u b l i k a s ı – Cənubi Amerikanın cənub–qərbində dövlət. Sahəsi 756,9 min km
2
, 
əhalisi 14,4 milyon  nəfərdir. İnzibati ərazisi 13 vilayətə bölünür. Dövlət başçısı prezident, ali qanunverici 
orqanı ikipalatalı parlament (Senat və Deputatlar Palatası). Paytaxtı Santyaqodur. – 68. 
 
58. Eskobar Rikardo (d.1938) – Çilinin 33-cü prezidenti (2000–2006). 1990-cı illərdən bir sıra nazirliklərdə 
yüksək vəzifələrdə çalışmış, Təhsil naziri, İctimai İşlər naziri olmuşdur. – 68. 
 
59. Mali, M a l i   R e s p u b l i k a s ı – Qərbi Afrikada dövlət. Sahəsi 1240 min km
2
, əhalisi 9,2 milyon 
nəfərdir. İnzibati ərazisi 8 vilayətə və Bamako rayonuna bölünür. Dövlət və hökumət başçısı prezident, qa-
nunverici orqanı birpalatalı Milli Məclis. Paytaxtı Bamakodur. – 69. 
208 
 
 
60. Alfa Umar Konarey (d.1946) – 1992–2002-ci illərdə Mali prezidenti. Konarey 2003–2008-ci illərdə 
Afrika İttifaqı Komissiyasının sədri olmuşdur. – 69. 
 
61.  Səudiyyə  Ərəbistanı,  S ə u d i y y ə   Ə r ə b i s t a n ı  K r a l l ı ğ ı –  Cənub–Qərbi Asiyada dövlət. 
Sahəsi 2,15 milyon km
2
, əhalisi 18,4 milyon nəfərdir. Paytaxtı ər-Piyaddır. İnzibati cəhətdən 4 əyalətə bölünür. 
Səudiyyə Ərəbistanı mütləq teokratik monarxiyadır. Dövlət başçısı kraldır. Ölkədə  bütün hakimiyyət krala 
məxsusdur. İcra orqanı Nazirlər Şurasıdır, Şuranı kral təyin edir və ona başçılıq edir. Hökumətin nəzdində 
Məşvərət Şurası var. Müsəlmanların iki müqəddəs şəhəri Məkkə və Mədinə Səudiyyə Ərəbistanındadır. – 70,71. 
 
62. Fəhd Bin Əbdüləziz,  A l  S ə u d (1922–2005) – 1982–2005-ci illərdə iki müqəddəs ocağın xidmətçisi və 
Səudiyyə Ərəbistanının kralı. Azərbaycan Respublikasının «İstiqlal» ordeni ilə təltif olunmuşdur. – 70. 
 
63. Abdullah Bin Əbdüləziz, Al Səud (d.1924) – 2005-ci ildən Səudiyyə Ərəbistanı əmiri. 1962-ci ildən 
Səudiyyə Ərəbistanı Milli Qvardiyasının komandiri olan birinci əmir. Abdul ibn Səudun oğludur. 1982-ci ildən 
Baş nazirin müavini, 1996-cı ildən 2005-ci ilə qədər Baş nazir olmuşdur. – 71. 
 
64. 1994-cü il oktyabr hadisələri –oktyabrın 3-də Gəncə və Qazaxda, həmçinin Bakıda Azərbaycanın 
dövlətçiliyinə, müstəqilliyinə düşmən olan qüvvələr tərəfindən dövlət çevrilişi cəhdi nəzərdə tutulur. Həmin gün 
Bakıda fövqəladə vəziyyət elan edilmiş və Azərbaycan prezidenti Heydər Əliyev televiziya və radio ilə xalqa 
müraciət etmişdi. Gecə olmasına baxmayaraq Bakı və ona yaxın yerlərdən yüz minlərlə insan Prezident Sarayı 
qarşısına toplaşaraq milli və vətəndaşlıq həmrəyliyi nümayiş etdirərək  Heydər Əliyevin siyasətini  dəstəklə-
mişlər. – 73,323,425. 
 
65. 1995-ci il mart hadisələri – martın 12–13-də Qazax və Agstafa, martın 16–17-də isə Bakının 8-ci 
kilometr qəsəbəsində Xüsusi Təyinatlı Polis Dəstəsinin bir qrup üzvünün silahlı çıxışı nəzərdə tutulur. Respubli-
ka rəhbərliyinin qəti tədbirləri nəticəsində çevriliş cəhdinin qarşısı alındı və silahlı dəstə tərk-silah olundu. – 
73,324,425. 
 
66. Ġran, İ r a n   İ s l a m   R e s p u b l i k a s ı – Cənub–Qərbi Asiyada dövlət. Sahəsi 1,65 milyon km
2
, 
əhalisi 62,2 milyon nəfərdir. Paytaxtı Tehran şəhəridir. İnzibati cəhətdən 24 ostana bölünür.  Ali qanunverici 
hakimiyyət orqanı 4 il müddətinə seçilən Xalq Şurası Məclisidir. Hökuməti Baş nazir təşkil, prezident isə təsdiq 
edir. – 75,76,77,78, 82,212,384,410–414. 
 
67. Xatəmi, S e y i d   M ə h ə m m ə d   X a t ə m i (d.1943) – İranın siyasi, ictimai və dövlət xadimi. 
1989–92-ci illərdə İranın Mədəniyyət və İslam Oriyentasiyası naziri, 1997–2005-ci illərdə İran İslam 
Respublikasının prezidenti olmuşdur. –  76,411,412,413. 
 
68.  bp,  «B r i t i ş   P e t r o l e u m»,  – dünyanın ən iri neft şirkətlərindən biri. 1909-cu ildən bir çox 
ölkələrdə neftin kəşfiyyatı, çıxarılması, emalı və satışı ilə məşğuldur. bp 1994-cü ildən Azərbaycanda fəaliyyət 
göstərir. Hazırda ABƏŞ-in əsas operatorudur. – 77,273. 
 
69. Hüseyn Kıvrıqoğlu (d.1934) – Türkiyə hərbi xadimi, ordu generalı. Türkiyə Silahlı Qüvvələrinin Baş 
qərargah rəisi olmuşdur. – 78. 
 
70. Nursultan  Nazarbayev,  N u r s u l t a n   A b i ş   o ğ l u (d.1940) – Qazaxıstanın dövlət və siyasi xadimi. 
1979-cu ildə Qazaxıstan MK-nın katibi, 1984-cü ildə Qazaxıstan Ali Sovetinin sədri, Nazirlər Sovetinin sədri, 1989–91-
cı illərdə Qazaxıstan KP MK-nın Birinci katibi. 1990-cı ildə həm də Ali Sovetin sədri, 1991-cı ildə Qazaxıstan SSR-in 
prezidenti və 1991-ci ilin dekabrından Qazaxıstan Respublikasının prezidentidir.  – 79. 
 
71. ATƏT-in Ġstanbul Zirvə görüĢü – 1999-cu il noyabrın 18–20-də Türkiyənin İstanbul şəhərində ATƏT-
in üzvü olan ölkələrin dövlət və hökumət başçılarının iştirakı ilə keçirildi. Bu, ATƏT-in son toplantısı idi. 
İstanbul sammitində 3 sənəd qəbul olundu. Birincisi – İstanbul xartiyası – dünyada sülhün və təhlükəsizliyin 
təmin olunması, ölkələrin ərazi bütövlüyünün qorunması, baş vermiş münaqişələrin sülh yolu ilə həll olunması 
və s. İkinci sənəd Avropada adi silahlar haqqında idi. Üçüncü sənəd isə siyasi bəyannamə idi. – 79. 
 
72. Ceyhan – Aralıq dənizi sahilində liman.  1998-ci il oktyabrın 29-da Azərbaycan, Türkiyə, Gürcüstan, 
Qazaxıstan, Özbəkistan prezidentləri və ABŞ-ın Energetika naziri Bakı–Tbilisi–Ceyhan marşrutunu müdafiə edən 
209 
 
«Ankara bəyannaməsi»ni imzalamışlar. Uzunluğu 1695 km olan Bakı–Tbilisi–Ceyhan neft kəməri 2006-cı ildə 
istifadəyə verilmişdir. – 79,137,365. 
 
73. Konqres,  A m e r i k a   B i r l ə ş m i ş  Ş t a t l a r ı K o n q r e s i – ali qanunverici hakimiyyət orqanı. İki 
palatadan – Senatdan və Nümayəndələr palatasından ibarətdir. 
Senatın 100 nəfər üzvü var. Ölkənin hər ştatından Senata iki senator seçilir. Nümayəndələr palatasının 435 
üzvü var. Bu palatanın üzvləri hər seçki dairəsində yaşayan əhalinin sayına görə seçilir. Qanun layihələri hər iki 
palatada müzakirə olunur. Konqres tərəfindən qəbul olunan qanunları ABŞ prezidenti təsdiq edir. –  80,404,420. 
 
74. Naxçıvan – Azərbaycan Respublikasında şəhər. Naxçıvan Muxtar Respublikasının paytaxtı. Ərazisi  
0,013 min  km
2
, əhalisi 67 min nəfərdən çoxdur. Naxçıvan Azərbaycanın ən qədim şəhərlərindəndir. Müasir Nax-
çıvan qədim, antik və orta əsr şəhər yerinin xarabalıqları üzərində yerləşmişdir. 
Naxçıvan  e.ə. IX–VI əsrlərdə qədim Manna və Midiyanın, eramızın əvvəllərində Albaniyanın, IV əsrdən isə  
Sasanilərin tərkibində olmuşdur. 654-cü ildə Naxçıvanı ərəblər işğal edirlər. Naxçıvan Azərbaycan Atabəylər 
dövlətinin (1136–1225) paytaxtı olmuşdur. 1828-ci il Türkmənçay müqaviləsinə qədər Naxçıvan müxtəlif 
dövlətlərin nüfuz dairəsində olub. Məhz bu ildən Naxçıvan Rusiya imperiyasına birləşdirildi və qəza mərkəzinə 
çevrildi. Naxçıvan şəhəri 1924-cü il fevralın 9-da Naxçıvan MSSR təşkil ediləndən respublikanın paytaxtı oldu. 
– 83,84,258. 
 
75.  Elçibəy, Ə l i y e v  Ə b ü l f ə z   Q ə d i r q u l u    o ğ l u (1938–2000) – 1989-cu ildə yaradılan AXC-nin, 
sonralar AXCP-nin sədri. 1992-ci ilin iyunundan 93-cü ilin iyununa qədər Azərbaycan Respublikasının prezidenti 
olmuşdur. –  83,84. 
76. Ġsa Qəmbər, İ s a Y u n i s   o ğ l u (d.1957) –1990–95-ci illərdə Milli Məclisin deputatı, 1992–93-cü 
illərdə parlamentin sədri olmuşdur. 1992-ci ildən Müsavat Partiyasının başqanıdır. – 83. 
 
77. Pənah Hüseynov,  P ə n a h  Ç o d a r   o ğ l u (d.1957) – Azərbaycan Respublikası Milli Məclisinin 
(2005–2010) üzvü. Milli Məclisin Təhlükəsizlik və Müdafiə məsələləri komitəsinin üzvüdür. 1993-cü ildə 
Azərbaycan Respublikasının Baş naziri vəzifəsində çalışmışdır. – 83. 
 
78. Abxaziya – Gürcüstan Respublikasının tərkibində Muxtar Respublika. 1921-ci ildə təşkil olunmuşdur. 
Sahəsi 8,6 min km
2
, əhalisi 501 min nəfərdir. Paytaxtı Suxumi şəhəridir. – 85,108,109. 
 
79. Avropa ġurası (AŞ) – Avropada hökumətlərarası təşkilat. 1949-cu ildə yaradılmışdır. Qərargahı Fransa-
nın Strasburq şəhərində yerləşir. AŞ-nın əsas məqsədi Avropada sülhü və təhlükəsizliyi qorumaq, seçki siste-
mində çoxpartiyalılığa riayət etmək, demokratiyanı və insan hüquqlarını müdafiə etmək, möhkəmləndirmək, 
Avropa ölkələrinin mədəniyyətlərinin yaxınlaşmasına çalışmaq və s. ibarətdir. AŞ-nın ali orqanları Nazirlər 
Komitəsi, Məsləhət Assambleyası, Sahə Nazirliklərinin Müşavirəsi və Katiblikdir. Azərbaycan 2001-ci ildən 
Avropa Şurasının üzvüdür. – 86–97,303,433. 
 
80.  Avropa ġurasının Parlament Assambleyası (AŞPA) – 2004-cü ildə təşkil olunmuşdur. AŞ PA-da 25 
Avropa ölkəsinin 732 deputatı fəaliyyət göstərir. –  86–97,304. 
 
81. Rassel Conston (1932–2008) – İngilis siyasətçisi. Liberal–demokrat politoloqu. 1999–2008-ci illərdə 
AŞPA-nın sədri olmuşdur. – 86–97. 
 
82. Murtuz Ələsgərov, M u r t u z   N ə c ə f  o ğ l u (d.1928) – Azərbaycanın dövlət və ictimai-siyasi 
xadimi, hüquq elmləri doktoru, professor. Respublikanın əməkdar hüquqşünası. Yeni Azərbaycan Partiyasının 
sədr müavini və Siyasi Şurasının üzvüdür. 1993–1995-ci illərdə Bakı Dövlət Universitetinin rektoru olub. 1995-
ci ildə Azərbaycan Respublikası Milli Məclisinin deputatı seçilib. 1996–2005-ci illərdə Azərbaycan Respublika-
sı Milli Məclisinin sədri olmuşdur. Azərbaycan Respublikasının «İstiqlal» ordeni ilə təltif edilmişdir. –  
86,93,94. 
 
83. ġevardnadze  E d u a r d  A m v r o s i y e v i ç (d.1928) – Gürcüstanın və SSRİ-nin siyasi və dövlət 
xadimi. 1972–85-ci illərdə Gürcüstan KP MK-nın Birinci katibi, 1985–90-cı illərdə SSRİ Xarici İşlər naziri, 
1994–2003-cü illərdə Gürcüstanın prezidenti olmuşdur. Azərbaycan Respublikasının «İstiqlal» ordeni ilə 
təltif olunmuşdur. – 88,109,110, 168–213,365. 
 
210 
 
84. Xocalı soyqırımı  – 1992-ci il fevralın 25-dən 26-na keçən gecə erməni silahlı qüvvələri və 
Xankəndində yerləşən Rusiyanın 366-cı alayının əsgər və zabitləri Xocalıya hər tərəfdən hücum etmiş, şəhəri 
tamamilə yandırmışlar; 1000 nəfərdən artıq azərbaycanlı  öldürülmüş, yüzlərlə şəhər sakini yaralanmış, itkin 
düşmüşdür. – 89. 
 
85. Kennedi Con Fidcerald (1917–1963) – ABŞ-ın 35-ci prezidenti (1961–63). Prezident olduğu zaman bir 
sıra sosial-iqtisadi reformalar irəli sürmüş. Hərbi blokların və ABŞ hərbi qüvvələrinin möhkəmlənməsinə 
çalışırdı. Dallasda öldürülmüşdür. – 89. 
 
86. Robert Kennedi (1925–1968)— Amerika siyasi və dövlət xadimi, ABŞ-ın 35-ci prezidenti Con 
Kennedinin qardaşı. 1961–64-cü illərdə Ədliyyə naziri olmuşdur. 1968-ci ildə prezidentliyə namizəd irəli sürül-
müşdür. Seçkiqabağı kompaniyada qətlə yetirilmişdir. – 89. 
 
87. Ronald Reyqan Uilson (1911–2004) –  ABŞ-ın 40-cı prezidenti (1981–89). 1937-ci ildən Hollivud 
kinoaktyoru. 1942–45-ci illərdə ABŞ-ın HHQ informasiya orqanında işləmiş, 1967–75-ci illərdə Kaliforniya 
ştatının qubernatoru olmuşdur. – 89. 
 
88. 1990-cı ilin 20 yanvarı – 1990-cı ilin  yanvarında Azərbaycanda faciə baş verdi. Yanvarın 19-dan 20-
nə keçən gecə fövqəladə vəziyyət elan edilmədən sovet ordusunun xüsusi təyinatlı cəza dəstələri, dəniz 
donanmasının və daxili qoşunların bölmələri Bakı şəhərinə yeridildi. Sovet ordusunun bu kütləvi zorakılıq 
aktı nəticəsində 131 nəfər öldürülmüş, 744 nəfər yaralanmış, yüzlərlə adam qanunsuz həbs edilmiş və itkin 
düşmüş, dövlət əmlakına, ictimai və şəxsi əmlaka, şəhər təsərrüfatına və vətəndaşlara böyük maddi ziyan dəy-
mişdi. 1990-cı ilin qanlı yanvarı Azərbaycanın ərazi bütövlüyü uğrunda aparılan mübarizə tariximizdə Vətə-
nin şəhid övladlarının qanı ilə yazılmış şərəfli səhifə oldu. – 90,161,223,224,322. 
 
89. ġəhidlər xiyabanı. Azərbaycanın azadlığı, müstəqilliyi, ərazi bütövlüyü uğrunda şəhid olmuş mərd oğul 
və qızların uyuduğu müqəddəs ziyarətgah. 1990-cı il yanvarın 20-də sovet ordusunun hücumu zamanı həlak 
olmuş onlarla adam «Dağüstü park»ın qərb hissəsində dəfn edilmişdir. Bura o vaxtdan «Şəhidlər xiyabanı» 
adlanır. Xiyabanda eyni zamanda Ermənistan işğalçılarına qarşı Azərbaycan torpaqlarının müdafiəsi uğrunda 
qəhrəmancasına həlak olanlar da dəfn edilmişdir. 1998-ci ildə burada hündürlüyü 22 metr olan əbədi məşəl – 
abidə qoyulmuşdur. – 90,169,345. 
 
90. NATO (Şimali Atlantika Müqaviləsi Təşkilatı) – hərbi-siyasi ittifaq. 1949-cu il aprelin 4-də Vaşinqtonda 
ABŞ, Böyük Britaniya, Fransa, Belçika, Niderland, Lüksemburq, Kanada, İtaliya, Portuqaliya, Norveç, 
Danimarka, İslandiyanın imzaladıqları Şimali Atlantika müqaviləsi əsasında yaradılmışdır. 1952-ci ildə 
Yunanıstan və Türkiyə, 1955-ci ildə Almaniya Federativ Respublikası, 1982-ci ildə İspaniya NATO-ya qoşulmuş-
lar. Varşava Müqaviləsi Təşkilatı dağıldıqdan (1990) sonra əvvəllər sosialist ölkələri düşərgəsinə daxil olmuş 
ölkələrin bir qismi NATO-ya üzvlüyə qəbul edilmiş, digər qismi isə ilkin mərhələ kimi, NATO-nun «Sülh naminə 
tərəfdaşlıq» proqramına qoşulmuşlar. Ali orqanı NATO Şurasının sessiyasıdır. Mənzil-qərargahı Brüsseldədir. –  
91,238,304,405. 
 
91. Ġtaliya, İ t a l i y a   R e s p u b l i k a s ı – Avropanın cənubunda dövlət. Ərazisinə Alp dağlarının qərb 
yamacları, Radan düzənliyi, Apennin yarımadası, Siciliya və Sardiniya adaları daxildir. Sahəsi 301 min km
2
, 
əhalisi 57,5 milyon nəfərdir. İnzibati cəhətdən 20 vilayətə bölünür. Paytaxtı Roma şəhəridir. –  92,157,240,241. 
 
92.  Lenin, V l a d i m i r   İ l i ç (Ulyanov) (1870–1924) – SSRİ-nin siyasi və dövlət xadimi. Hələ tələbəlik 
illərindən inqilabi hərəkata qoşulmuşdur. Lenin 1895-ci ildə  Peterburq «Fəhlə sinfinin azadlığı uğrunda mübarizə 
ittifaqı»nın yaradılmasında iştirak etmişdir. 1900-cu ildə  Plexanovla birlikdə «İskra» qəzetini nəşr edir. 1903-cü 
ildən RSDFP-nin 2-ci qurultayında bolşevik fraksiyasına başçılıq edir. 1907-ci ildən xaricə emiqrasiya edilir. 
1917-ci ildə Petroqrada qayıdıb silahlı üsyana başçılıq edir. Lenin  başda olmaqla 2-ci Ümumrusiya Sovetlər 
qurultayında  hökumət – XKS yarandı. Vətəndaş müharibəsi dövründə «hərbi kommunizm» siyasətinin 
yaradıcılarından olmuşdur. Bunun nəticəsində ölkə birpartiyalı sistemə keçmiş, ölkədə geniş surətdə repressiya  
başlanmış, müxalifət qüvvələri və orqanları ləğv edilmiş, görkəmli adamlar və ziyalılar ölkəni kütləvi surətdə tərk 
etmişlər. 1922-ci ildə xəstələnmiş və ölkənin siyasi  həyatından uzaqlaşdırılmışdır. – 92. 
 
93. ATƏT – Avropada Təhlükəsizlik və Əməkdaşlıq Təşkilatı. Əsası 1975-ci il iyulun 3–9-da Helsinkidə 
qoyulmuşdur. Burada Avropanın 33 dövlətinin, ABŞ və Kanadanın dövlət və hökumət rəhbərləri iştirak edirdi. 
ATƏT «soyuq müharibə»nin qurtarmasından sonra ümumavropa təhlükəsizlik sistemini formalaşdıran, yeni 
211 
 
Avropanın siyasi və iqtisadi həyatının sivil birgəyaşayış qaydalarını müəyyən edən, dövlətlərarası münasibətləri 
rəqiblik və münaqişə yolundan əməkdaşlıq və qarşılıqlı mənafe istiqamətlərinə yönəldən bir təşkilat funksiyasını 
icra edir. 
Azərbaycan 1992-ci ildən ATƏT-in üzvüdür və 1993-cü ilin ikinci yarısından ATƏT-in zirvə görüşlərində  
Azərbaycan nümayəndə heyəti fəal iştirak edir. – 95,389–396,434. 
 
94. Pekin – Çinin paytaxtı (1949-cu ildən). Ölkənin siyasi, iqtisadi, elmi və mədəniyyət mərkəzi. Əhalisinin 
sayına görə ölkənin ikinci (Şanxaydan sonra) şəhəri, Böyük Çin düzənliyində, Yundinxe çayı hövzəsindədir. 
Sahəsi 17,8 min km
2
, əhalisi 7,2 milyon nəfərdir. 
Pekin haqqında ilk məlumat e.ə.ikinci minilliyə aid edilir. Pekin Çinin ən iri sənaye mərkəzlərindəndir. – 
98,216. 
 
95. GUÖAM – Avropada adi silahların azaldılması haqqında müqavilənin cinah sənədi müzakirə olunduqdan sonra 
həmin sənədi bəyənən ölkələrdən – Gürcüstan, Ukrayna, Azərbaycan və Moldovadan ibarət qeyri-rəsmi «dördlər 
qrupu» yaradıldı. Sonralar bu quruma Özbəkistan da qatıldı (10 oktyabr 1997). 2005-ci ildə isə Özbəkistan bu qurumu 
tərk etdi. – 98–99,100-122,295,304,305,310,311. 
 
96. Ukrayna, U k r a y n a  R e s p u b l i k a s ı – Cənub–Şərqi Avropada dövlət. Ərazisi 603,7 min km
2
, 
əhalisi 51,3 milyon nəfərdir. Ukraynanın tərkibinə 24 vilayət və Krım Respublikası daxildir. Dövlət başçısı 
prezident, qanunverici orqanı – Ali RADA-dır. Paytaxtı Kiyev şəhəridir. – 98,100-122,190,247,295–311,336. 
 
97. Moldova, M o l d o v a   R e s p u b l i k a s ı – Cənub–Şərqi Avropada dövlət. Sahəsi 33,7 min km
2
, 
əhalisi 4,36 milyon nəfərdir. İnzibati ərazisi 40 rayona bölünür. Dövlət başçısı prezident, qanunverici orqanı 
birpalatalı parlamentdir. Paytaxtı Kişinyov şəhəridir. – 98,102,112. 
 
98. Leonid Daniloviç Kuçma (d.1938) – Ukraynanın siyasi və dövlət xadimi. 1994–2005-ci illərdə Ukrayna 
Respublikasının prezidenti olmuşdur. Azərbaycan Respublikasının «İstiqlal» ordeni ilə təltif olunmuşdur.  – 
100,105,121,295,296,297,299,301,304,309. 
 
99. Neft DaĢları – Abşeron yarımadasından 42 km cənub–şərqdə, açıq dənizdə polad dirəklər üzərində 
salınmış «neft» şəhəri. Bu ərazi oradakı daşların (təqribən 20 ədəd) bəzilərində neft-qaz nişanələrinin olması 
ilə əlaqədar Neft Daşları adlandırılmışdır. Neft Daşları rayonunda geoloji kəşfiyyat işlərinə 1946-cı ildən 
başlanmışdır. Çıxarılan neft həm tankerlər, həm də boru kəmərləri vasitəsilə sahilə nəql edilir. –  103,128, 
129,130,134. 
 
100. Rotaru Sofiya (d.1947) – Rusiya və moldovan estrada müğənnisi. SSRİ xalq artisti. Rus, moldovan və 
Ukrayna bəstəkarlarının mahnı ifaçısı. – 105. 
 
101. Anatoli  Solovyanenko,  A n a t o l i  V a s i l y e v i ç (1932–1999) – Ukrayna müğənnisi, SSRİ xalq 
artisti. 1965-ci ildən Ukrayna Opera və Balet Teatrının solisti.  Lenin mükafatı laureatı. – 105,106. 
102.  Müslüm  Maqomayev, M ü s l ü m  M ə h ə m m ə d   o ğ l u (1942–2008) – görkəmli Azərbaycan 
müğənnisi. Azərbaycan Respublikası və SSRİ xalq artisti. Bəstəkar Müslüm Maqomayevin nəvəsi. Keçmiş SSRİ 
məkanında və bir çox xarici ölkələrdə müvəffəqiyyətlə çıxış etmişdir. Azərbaycan Respublikasının «Şöhrət» 
ordeni ilə təltif edilmişdir. – 105, 288,289,292. 
 
103. Çeçenistan (Ġçkeriya) – Rusiya Federasiyasında respublika. Paytaxtı Qroznı şəhəridir. 
Orta əsrlərin əvvəllərində Çeçenistanın xeyli hissəsi Alan dövlətinin tərkibində idi. XIX əsrdə Rusiya Şimali 
Qafqazı işğal etməyə başladı. Çeçenlər öz torpaqlarından çıxarılır, onların yerinə burada kazaklar yerləşdirilirdi. Bu 
da Çeçenistanda milli-azadlıq hərəkatının başlanmasına səbəb oldu. Dağlıların bu hərəkatı (1817–1864) 1859-cu 
ildə Şeyx Şamil təslim olduqdan sonra yatırıldı və Çeçenistan tamamilə Rusiyaya birləşdirildi. 1991–92-ci 
illərdə Rusiya Federasiyası tərkibində müstəqil Çeçenistan Respublikası yaradıldı. – 108,383. 
 
104. Cənubi Osetiya – Gürcüstan Respublikasının tərkibində Cənubi Osetiya Muxtar Vilayəti. 1922-ci ildə 
yaradılmışdır. Sahəsi 3,9 min km
2
, əhalisi 99 min nəfərdir. Mərkəzi Sxinvali şəhəri. – 108,406. 
 
105. Zəhra Quliyeva, Z ə h r a  T a h i r  q ı z ı (1923–2005) – oftalmoloq, tibb elmləri doktoru, professor. 
Tədqiqatı əsasən, traxoma, gözün refraksiyası, rəng duyğusu və ona müxtəlif amillərin təsirinə həsr olunmuşdur. 
212 
 
Z.Quliyeva 1972–1983-cü illərdə Azərbaycan Dövlət Tibb Universitetinin rektoru olmuşdur. Əməkdar elm 
xadimi adına layiq görülmüşdür. 1998-ci ildən  Qadın Problemləri üzrə Dövlət Komitəsinin sədri vəzifəsində 
çalışmışdır. «Şöhrət» ordeni ilə təltif olunmuşdur. – 100–122. 
 
106. Bakı–Supsa neft kəməri – 1994-cü ilin sentyabrında Azərbaycan hökumətinin xarici neft şirkətləri ilə 
imzaladığı «Əsrin müqaviləsi»nin həyata keçirilməsinin mühüm bir vəsiləsi Bakı–Supsa neft kəməridir. 
Kəmərin uzunluğu 830 km, gündəlik maksimum ötürmə gücü 115 min barreldir. Supsada hər birinin tutumu 250 
min barrel olan dörd terminal tikilmişdir. 
  1999-cu il aprelin 17-də Supsada ilkin Xəzər neftinin qərb istiqamətində nəqli üçün Bakı–Supsa ixrac boru 
kəmərinin və Supsa yerüstü terminalının təntənəli rəsmi açılış mərasimi olmuşdur. – 110,137,174,180, 
186,189,190,195,429. 
 
107. BirləĢmiĢ  Millətlər  TəĢkilatı (BMT) – müasir dünyanın ən nüfuzlu beynəlxalq təşkilatı. Qərargahı 
Nyu-York şəhərindədir. Əsas vəzifəsi beynəlxalq sülhü və təhlükəsizliyi qorumaq və möhkəmlətmək, dövlətlər 
arasında əməkdaşlığı inkişaf etdirməkdir. BMT-nin Nizamnaməsi 1945-ci il iyulun 26-da San-Fransisko 
konfransında 50 dövlətin nümayəndəsi tərəfindən imzalandı və 1945-ci il oktyabrın 24-də qüvvəyə mindi. Ha-
zırda BMT-yə 198 dövlət daxildir. 
 BMT-nin əsas orqanları Baş Məclis, Təhlükəsizlik Şurası, İqtisadi və İctimai Şura, Qəyyumluq Şurası, 
Beynəlxalq Məhkəmə və Katiblikdir. – 112,156,217,219,238,278,246,359–361,351,406. 
 
108. Sabirabad – Azərbaycan Respublikasında inzibati rayon. 1930-cu ildə təşkil olunmuşdur. Sahəsi 1598 
km
2
, əhalisi 140,6 min nəfərdir. – 114,115,117. 
 
109. Biləsuvar – Azərbaycan Respublikasında inzibati rayon. 1930-cu ildə təşkil edilmişdir. 1938-ci ilədək 
Billəsuvar rayonu, 1938-ci ildən Puşkin rayonu adlanmışdır. 1963-cü ildə ləğv edilərək ərazisi Cəlilabad rayonu 
ilə birləşdirilmiş, 1964-cü ildə yenidən müstəqil rayon olmuşdur. SSRİ-nin süqutundan sonra – 1991-ci ildə 
rayona öz tarixi adı qaytarılmışdır. Sahəsi 1393 km
2
, əhalisi 78,0 min nəfərdir.  – 115. 
 
110. Azərbaycan Dövlət Neft Akademiyası – 1920-ci ildə yaradılmışdır. Azərbaycan Dövlət Neft 
Akademiyası neft-qaz və kimya texnologiyası sahəsində yüksək ixtisaslı mütəxəssislərin hazırlanmasında qa-
baqcıl yer tutur. Azərbaycan Dövlət Neft Akademiyasının 8 fakültəsində 7000, o cümlədən, xaricdən gələn 
tələbələr təhsil alır. Akademiyada doktorantura və aspirantura, 2 elmi-tədqiqat institutu fəaliyyət göstərir. 
Azərbaycan Dövlət Neft Akademiyası ABŞ, Fransa, İtaliya, Almaniya institutları ilə əməkdaşlıq edir. – 
133,263,273. 
 
111. «ġahdəniz» – Azərbaycanın Xəzər dənizi sektorunda ən böyük və ən zəngin qaz yataqlarından biri. – 
137,174,175,185,187,191,195,202, 211,212,363,365. 
 
112.  Bakı–Novorossiysk neft kəməri – 1994-cü ilin sentyabrında Azərbaycan Respublikası hökumətinin 
xarici neft şirkətləri ilə imzaladığı «Əsrin müqaviləsi»nin həyata keçirilməsinin mühüm bir hissəsi Bakı–Novo-
rossiysk neft kəməridir. Bu kəmər 1997-ci ilin noyabrında istifadəyə verilmişdir. – 137,186,195,429. 
 
113. Polad  Bülbüloğlu  (d.1945)  –  bəstəkar,  müğənni,  dövlət xadimi. Azərbaycan Respublikasının Xalq 
artisti. 1988–2005-ci illər Azərbaycan Respublikasının Mədəniyyət naziri olmuşdur. Hazırda Azərbaycan Res-
publikasının Rusiya Federasiyasında Fövqəladə və Səlahiyyətli səfiridir. I çağırış Azərbaycan Respublikasının 
Milli Məclisinin deputatı olmuşdur. –  141,142,143,247. 
 
114. Bülbül,  M u r t u z a  M ə ş ə d i   R z a  o ğ l u   M ə m m ə d o v (1897–1961) – Azərbaycan klassik 
vokal məktəbinin banisi, musiqi folkloru tədqiqatçısı. Bülbülün yaradıcılığı müasir Azərbaycan musiqili 
teatrı tarixində mühüm bir mərhələ təşkil edir. Bülbül Azərbaycan xalq mahnılarını, təsnifləri böyük sənət-
karlıqla ifa etmişdir. SSRİ xalq artisti və SSRİ Dövlət mükafatı laureatıdir. – 141,142,286,288. 
 
115. Neftçi Qurban, bax: Abbasov Qurban. 
 
116. Qurban Abbasov,  Q u r b a n   A b b a s q u l u   o ğ l u (1926–1994) – neftçi mühəndis. Sosialist 
Əməyi Qəhrəmanı, Azərbaycan Respublikasının əməkdar mühəndisi, SSRİ-nin fəxri neftçisi, SSRİ və 
Azərbaycan Respublikası Dövlət mükafatları laureatı. Abbasov Qurban açıq dənizdə neft və qaz çıxarılmasının 
ilk təşkilatçılarındandır. SSRİ Ali Sovetinin və Azərbaycan SSR Ali Sovetinin deputatı olmuşdur. – 141,142. 
213 
 
 
117.  Xuraman Qasımova,  X u r a m a n  Ə k r ə m  q ı z ı (d.1951) – Azərbaycanın xalq artisti. 
Azərbaycan Dövlət mükafatı laureatı. 1976–2006-cı illərdə Azərbaycan Dövlət Opera və Balet Teatrının solisti 
olmuşdur. Kinofilmlərə də çəkilmişdir. Azərbaycan Respublikasının «Şöhrət» ordeni ilə təltif olunmuşdur. –  
142. 
 
118. Tofiq Quliyev, T o f i q   Ə l ə k b ə r   o ğ l u (1917–2000) – görkəmli Azərbaycan bəstəkarı. 
Azərbaycan Respublikasının xalq artisti. Tofiq Quliyev Azərbaycan estrada musiqisinin yaradıcılarındandır. 
Onun lirik mahnıları sadə, aydın və milli koloritlidir. 1973-cü ildən ömrünün axırınadək Azərbaycan Bəstəkarlar 
İttifaqı İdarə Heyətinin sədri olmuşdur. Azərbaycan Respublikasının «İstiqlal» ordeni ilə təltif olunmuşdur. – 
142,280. 
 
119. Rauf  Hacıyev,  R a u f   S o l t a n  o ğ l u (1922- 1995) – Azərbaycan bəstəkarı, SSRİ xalq artisti. 
1964–65-ci illərdə Azərbaycan Dövlət Filarmoniyasının diretkoru  1965–71-ci illərdə Azərbaycan SSR 
Mədəniyyət naziri, 1979–85-ci illərdə Azərbaycan Bəstəkarlar İttifaqının katibi olmuşdur. Rauf Hacıyevin 
Azərbaycan operettasının inkişafında mühüm xidməti var. Rauf Hacıyevin operettaları SSRİ-nin, eləcə də xarici 
ölkələrin bir sıra teatrlarında tamaşaya qoyulmuşdur. – 143,288. 
 
120. Artur Rasizadə, A r t u r   T a h i r   o ğ l u (d.1935) – Azərbaycanın dövlət xadimi. SSRİ Dövlət 
mükafatı laureatı. 1986–92-ci illərdə Azərbaycan Respublikası Baş nazirinin birinci müavini vəzifəsində işləyib. 
1996-cı ildən Azərbaycan Respublikasının Baş naziridir. Azərbaycan Respublikasının «İstiqlal» ordeni ilə təltif 
olunmuşdur. –  143. 
 
121. Botsvana, B o t s v a n a   R e s p u b l i k a s ı – Afrikanın cənubunda dövlət. Sahəsi 600,4 min km
2
, 
əhalisi 1,6 milyon nəfərdir. İnzibati ərazisi 10 əyalətə bölünür. Dövlət başçısı prezidentdir. Paytaxtı 
Qaboronedir. – 144. 
 
122. Lesoto, L e s o t o   K r a l l ı ğ ı – Cənubi Afrikada dövlət. Sahəsi 30,4 min km
2
, əhalisi 1,9 milyon 
nəfərdir. Millətlər Birliyinə daxildir. İnzibati ərazisi 10 mahala bölünür. Lesoto konstitusiyalı monarxiyadır. 
Dövlət başçısı kral, qanunverici orqanı ikipalatalı parlament (Milli Məclis və Senat). Paytaxtı Maserudur. –  
145. 
 
123. Letsiye III (d.1963) – 1997-ci ildən Lesoto kralı. Kral təntənəli mərasimlərdə iştirak edir, boş 
vaxtlarında isə kənd təsərrüfatı ilə məşğul olur. – 145. 
 
124. Çin Xalq Respublikası (ÇXR) – Mərkəzi və Şərqi Asiyada dövlət. Sahəsi 9,6 milyon km
2
, əhalisi 
1219 milyon nəfərdir. İnzibati cəhətdən 22 əyalətə (Tayvansiz), 5 muxtar rayona və mərkəz tabeliyində olan 3 
şəhərə (Pekin, Şanxay, Tyantszın) bölünür. Ali dövlət hakimiyyəti orqanı Ümumçin Xalq Nümayəndələri 
Məclisidir. Dövlət başçısı – Çin Xalq Respublikasının sədridir. Paytaxtı Pekindir. – 146, 214–217. 
 
125. Tszyan Tszemin (d.1926) – Çinin partiya və dövlət xadimi. 1989-cu ildən Çin KP MK-nın Baş 
katibi, 1993–2005-ci illər Çin Xalq Respublikasının sədri olmuşdur. – 146. 
 
126.  Nigeriya, N i g e r i y a  F e d e r a t i v  R e s p u b l i k a s ı – Qərbi Afrikada dövlət. Sahəsi 924 min 
km
2
, əhalisi 103,9 milyon nəfərdir. Millətlər Birliyinə daxildir. İnzibati ərazisi 30 ştata və bir mahala bölünür. 
Dövlət və hökumət başçısı prezidentdir. Paytaxtı Abusadır. – 147. 
 
 
 
127. Almaniya,   A l m a n i y a   F e d e r a t i v   R e s p u b l i k a s ı – Mərkəzi Avropada dövlət. Sahəsi 
357 min km
2
, əhalisi 81,9 milyon nəfərdir. AFR tərkibində 16 ərazisi olan federasiyadır. Dövlət başçısı pre-
zident, hökumət başçısı isə federal kanslerdir. Ali qanunverici hakimiyyət orqanı – parlamentdən – bundestaq və 
bundersatdan ibarətdir. Paytaxtı Berlin şəhəridir.  – 148,149,235–239. 
 
128. ġröder Ç e r h a r d (d.1944) – Almaniyanın ictimai və siyasi xadimi. 1980-cı ildən Almaniya 
Bundestaqının üzvü, 1990–98-ci illərdə Aşağı Saksoniya vilayətinin nazir-prezidenti, 2000–06-cı illərdə Alma-
niyanın federal kansleri olmuşdur. – 148. 
 
214 
 
     129. Rau Yohannes (1931–2006) – Almaniya dövlət xadimi. 1999–2004-cü illərdə Almaniyanın federal pre-
zidenti olmuşdur. Almaniya Sosial Demokrat Partiyasının liderlərindən biri. – 149. 
 
130. Küveyt, K ü v e y t   d ö v l ə t i – Qərbi Asiyada dövlət. Sahəsi 1708 km
2
, əhalisi 2 milyondan çoxdur. Küveyt 
konstitusiyalı monarxiyadır. Dövlət başçısı əmirdir. Qanunverici orqan və hökumət əmirə və birpalatalı Milli Məclisə 
tabedir. Paytaxtı əl-Küveytdir.  – 150–155. 
 
131. Cabir əl-Əhməd əs-Sabah – 2006-cı ildən Küveyt əmiri. Hakimiyyətə gəldikdən sonra ölkədə bir sıra 
demokratik islahatlar keçirmiş, qadınlara dövlət orqanlarında işləməyə icazə verilmiş, onlar seçib-seçilmək 
hüququ əldə etmişlər. – 151. 
 
132. Rusiya Ġctimai Televiziyası (ORT) – Rusiya İctimai Televiziyası. MDB ölkələrinin 98 faizdən çox 
əhalisi üçün verilişlər aparır. Müxbir məntəqələri Rusiyada, MDB-də və dünyanın bir çox  ölkələrində  fəaliyyət 
göstərir. – 156–166. 
 
133. ĠTAR - TASS – Rusiya İnformasiya Teleqraf Agentliyi. 1992-ci ildə SİTA-nın bazası əsasında yaradılmış-
dır. – 156–166. 
 
134. Qusman Mixail Solomonoviç (d.1950) – jurnalist. İTAR-TASS informasiya agentliyi Baş 
direktorunun müavini. Rusiya Federasiyası Dövlət mükafatı laureatı. – 156–166. 
 
 
135. Andropov Yuri  Vladimiroviç (1914–1984) – SSRİ-nin partiya və dövlət xadimi. 1967-ci ildən SSRİ 
Dövlət Təhlükəsizliyi Komitəsinin sədri, 1982–1984-cü illərdə Sov.İKP MK-nın Baş katibi olmuşdur. – 158. 
 
136. Brejnev Leonid Ġliç (1906–1982) – SSRİ-nin partiya və dövlət xadimi. 1964–1982-ci illərdə Sov.İKP 
MK-nın Baş katibi, 1977-ci ildən, həmçinin SSRİ Ali Soveti Rəyasət Heyətinin sədri olmuşdur. – 159,265. 
 
137. Naxçıvan Muxtar Respublikası (1920–23-cü illərdə Naxçıvan Sovet Sosialist Respublikası, 1923–24-
cü illərdə Naxçıvan Muxtar Diyarı, 1924–90-cı illərdə Naxçıvan  Muxtar Sovet Sosialist Respublikası, 1990-cı ildən 
Naxçıvan Muxtar Respublikası) – Azərbaycan Respublikasının tərkibində muxtar dövlət. 
Muxtar respublika ərazisinin sahəsi 5,5 min km
2
, əhalisi 372,9 min nəfərdir. Hazırda 7 inzibati rayona 
(Babək, Culfa, Ordubad, Sədərək, Şahbuz, Şərur, Kəngərli) bölünmüşdür; 4 şəhəri (Naxçıvan, Ordubad, 
Culfa, Şərur), 9 qəsəbəsi, 160 kənd inzibati ərazi dairəsi var. – 161. 
 
138. Putin,  V l a d i m i r  V l a d i m i r o v i ç (d.1952) – Rusiyanın görkəmli siyasi və dövlət xadimi. 2000–08-
ci illərdə Rusiya Federasiyasının prezidenti. 1975–97-ci illərdə bir sıra məsul vəzifələrdə çalışmışdır.  1998-ci ildə 
Rusiya Federasiyası prezidenti administrasiyasının rəhbəri, 1998–99-cu illərdə MTİ-in direktoru, 1999-cu ilin 
avqustundan Rusiya hökumətinin başçısı, 2008-ci ilin mayında Rusiya Federasiyasının Baş naziri təyin edilmişdir. 
– 163,253,260,274,379,386,387. 
 
139. Sankt-Peterburq – Əsası 1703-cü ildə I Pyotr tərəfindən qoyulmuşdur. 1918-ci ilə kimi Rusiyanın 
paytaxtı idi. Rusiya Federasiyasının ən böyük sənaye, mədəniyyət və elm mərkəzidir. – 163. 
 
140. Vatslav Havel (d.1936) – Çexiyanın görkəmli siyasi və dövlət xadimi, dramaturq. Kommunist rejimi 
zamanı ölkədə hüquq müdafiəçilərinin liderlərindən biri olmuşdur. Dəfələrlə həbs edilmişdir. 1989-cu ildən  
«Vətəndaş forumu» hərəkatının başçısı idi. 1989–92-ci illərdə Çexoslovakiyanın, 1993-cü ildən 2003-cü ilə 
qədər  Çexiyanın prezidenti olmuşdur. – 163,397. 
 
141. Məkkə – Səudiyyə Ərəbistanının qərbində şəhər. Salınma tarixi məlum deyildir. İslamın banisi həzrəti 
Məhəmməd peyğəmbər Məkkədə doğulmuşdur. VII əsrdən müsəlmanların müqəddəs şəhəri və ziyarətgahıdır. – 
165. 
 
142. Mədinə – Səudiyyə Ərəbistanının şimal–qərbində şəhər. Qədim zamanlarda adi Yəsrib, erkən orta 
əsrlərdən Mədinədir. 622-ci ildə İslamın banisi Məhəmməd əleyhissəlam Məkkədən Mədinəyə hicrət etmiş və 
burada müsəlman icmasını yaratmışdı. Məhəmməd əleyhissəlamın qəbri Mədinədədir. VII əsrdən 
müsəlmanların iki müqəddəs şəhərlərindən biridir. – 166. 
 
215 
 
143. Ġsveçrə, İ s v e ç r ə   K o n f e d e r a s i y a s ı – Mərkəzi Avropada dövlət. Sahəsi 41,3 min km
2
,  
əhalisi 7,1 milyon nəfərdir. İsveçrə federativ, 23 kantona bölünmüş respublikadır. Dövlət başçısı prezidentdir, 
prezidenti parlament Federal Şura üzvlərindən 1 il müddətinə seçir, yenidən seçilmək hüququ yoxdur. Prezident 
həmçinin hökumət başçısıdır. Qanunverici hakimiyyət iki palatadan ibarət  Federal Məclisə məxsusdur. Paytaxtı 
Bern şəhəridir. – 167. 
 
144. Morits Loyenberqer (d.1946) – İsveçrə dövlət və siyasi xadimi. 2001–2006-cı illərdə İsveçrə 
prezidenti olmuşdur. – 167. 
 
145. TRASEKA,  T r a n s x ə z ə r   n ə q l i y y a t  d ə h l i z i – Avropanı Asiya ilə birləşdirən yol. Bu 
nəqliyyat dəhlizini Şərqlə Qərbi birləşdirən orta materik xətti də adlandırmaq olar. Transxəzər nəqliyyat dəhlizi 
Azərbaycanı, bütünlükdə Qafqazı Avropa ilə birləşdirir. – 172,176,180,181,430. 
 
146. Bakı– Tbilisi – Ərzurum  – Cənubi Qafqaz qaz kəməri. Rəsmən 2007-ci ildə açılmışdır. Kəmərin 
diametri 42, uzunluğu 970 km-dir (442 km Azərbaycandan, 248 km Gürcüstandan, 280 km isə Gürcüstan–
Türkiyə sərhədindən Ərzuruma qədərdir). Kəmərə qaz «Şahdəniz»dən ötürülür. – 
172,174,175,185,188,205,210,211,213. 
 
147. Ġpək Yolu, B ö y ü k   İ p ə k   Y o l u – beynəlxalq tarixi tranzit-ticarət yolu; eramızdan əvvəl II əsrin 
sonlarından eramızın XVI əsrinədək fəaliyyət göstərmiş, Çindən Şimali Afrika və İspaniyaya qədər uzanaraq, 
ayrı-ayrı qolları ilə o zaman dünyanın məlum olan, demək olar ki, bütün ölkələrini birləşdirmişdir. 
Əlverişli coğrafi mövqedə yerləşməsi və zəngin maddi sərvətlərə malik olması sayəsində Azərbaycan qədim 
zamanlardan dünya ölkələri arasında iqtisadi və mədəni əlaqələrdə mühüm yer tutmuşdur. 
XX əsrin sonunda Azərbaycan Respublikasının prezidenti Heydər Əliyevin Böyük İpək Yolunun yenidən 
dirçəldilməsi ideyasını irəli sürməsi bütün dünyada, xüsusilə də Böyük İpək Yolu üstündə yerləşən ölkələrdə 
ciddi maraqla qarşılandı. Bu məqsədlə 1998-ci ilin sentyabrında Bakıda 33 dövlətin və Avropa Birliyinin iştirakı 
ilə beynəlxalq konfrans keçirildi; TRASEKA proqramı çərçivəsində nəzərdə tutulan Asiya–Qafqaz–Avropa 
ticarət dəhlizinin – Böyük İpək Yolunun bərpasının və onun imkanlarından hamılıqla bəhrələnməyin vacibliyi 
qeyd olundu. – 172,176,180,430. 
 
148. Dünya Bankı – BMT-nin hökumətlərarası ixtisaslaşdırılmış idarəsi. 1945-ci ildə ABŞ-da Bretton–Vuds 
çərçivəsi sistemində yaradılmışdır. İdarə heyəti Vaşinqtondadır. Məqsədi inkişaf etməkdə olan ölkələrin iqtisadi 
və sosial dirçəlişinə kömək etməkdir. Səhmdar cəmiyyəti formasındadır və iştirakçıları yalnız Beynəlxalq 
Valyuta Fondunun üzvləridir. Banka 130-dan artıq dövlət daxildir. 1992-ci ildən Azərbaycan Respublikası 
Dünya Bankının üzvüdür. – 180,298,360,361. 
 
149. Beynəlxalq Valyuta Fondu – BMT-nin hökumətlərarası ixtisaslaşdırılmış idarəsi, beynəlxalq valyuta 
təşkilatı. 1945-ci ildə yaradılmış, 1947-ci ildən fəaliyyətə başlamışdır. İdarə heyəti Vaşinqtondadır. Dünyanın 130-a 
yaxın ölkəsi fondun üzvüdür. Nizamnaməsinə görə, məqsədi beynəlxalq valyuta əməkdaşlığına yardım etmək, 
ölkələr arasında valyuta-hesablaşma münasibətlərini nizama salmaq, fonda daxil olan ölkələrin ödəmə 
balanslarını tarazlaşdırmaq və valyuta məzənnəsini tənzimləməkdən ibarətdir. 1992-ci ildə Azərbaycan Respub-
likası Beynəlxalq Valyuta Fonduna qəbul olunmuşdur. – 180,298,360,361. 
 
150. Supsa – Qara dəniz sahilində liman. 1996-cı il martın 8-də Bakıdan Supsa limanına neft kəmərinin 
çəkilməsinə dair beynəlxalq saziş imzalanmışdır. 1999-cu il aprelin 17-də Bakı–Supsa ixrac boru kəməri, Supsa 
yerüstü terminalı istifadəyə verilmişdir. Açılışda Azərbaycan prezidenti Heydər Əliyev başda olmaqla Azərbay-
can nümayəndə heyəti iştirak etmişdi. – 181.  
 
 
 
151. Azərbaycan Beynəlxalq Əməliyyat  ġirkəti (ABƏġ) – 1994-cü ilin axırlarında yaradılmışdır. «Xəzərin 
Azərbaycan sektorunda neft yataqlarının müştərək işlədilməsi və istifadəyə verilməsi» haqqında Azərbaycan Res-
publikası Dövlət Neft Şirkətinin və dünyanın bir neçə böyük neft şirkətləri ilə imzalanmış müqavilənin payçıları 
adından onun şərtlərini həyata keçirmək məqsədilə yaradılmış əməliyyat şirkətidir. Buraya 7 ölkəni (B.Britaniya, 
Yaponiya, Norveç, Rusiya, Türkiyə və Səudiyyə Ərəbistanı) təmsil edən 11 iri neft şirkəti daxildir. –  186,204. 
 
152. Azərbaycan Respublikası Dövlət Neft ġirkəti (ARDNġ) – respublikada neft və qazın kəşfiyyatına, çıxa-
rılmasına və emal edilməsinə rəhbərlik edən qurum. 1991-ci ildə təşkil edilmişdir. Şirkət neft və qaz quyuları-
216 
 
nın qazılması və istifadəyə verilməsi, nəql edilməsi və s. məqsədilə dünyanın bir sıra ölkələrinin iri neft 
şirkətləri ilə sazişlər, müqavilələr bağlamışdır. – 186,211,212,270. 
 
153. BirləĢmiĢ Millətlər TəĢkilatının Təhlükəsizlik ġurası (BMTTŞ) – BMT-nin daimi fəaliyyət göstərən 
mühüm orqanı. BMT-nin Nizamnaməsinə görə, beynəlxalq sülhün və təhlükəsizliyin qorunmasında əsas məsu-
liyyət daşıyır. 15 üzvü var: 5 daimi (Çin, Fransa, Rusiya, Böyük Britaniya, ABŞ), 10 üzvü isə 2 il müddətinə 
seçilir. Şuranın hər bir üzvü bir səsə malikdir. Prosedura məsələlərinə dair qərarlar Şuranın 9 üzvü səs verdikdə 
qəbul olunmuş sayılır. – 215,360,434. 
 
154. Lüdvid Nobel (1831–1888) – isveçli ixtiraçı Emmanuel Nobelin oğlu; sahibkar, dəzgah konstruktoru. 
Atasının Peterburqda açdığı müəssisələri iri maşınqayırma zavoduna – «Lüdvid Nobel» (indiki Russki dizel) 
çevirmişdi. 1879-cu ildən qardaşı Robertlə birlikdə Bakıda «Nobel qardaşları» şirkətinin rəhbəri olmuşdur. 
Onun sifarişi ilə İsveçdə tikilən və Xəzərə gətirilən «Zoroastr» gəmisi dünyada ilk neftdaşıyan tanker idi. – 190. 
 
155. ġanxay – Çində şəhər – liman. Çinin ən iri sənaye, nəqliyyat və ticarət mərkəzi. Sahəsi 6,2 min km
2
, 
əhalisi 13,4 milyon nəfərdir. Şəhər tarixi  memarlıq abidələri ilə zəngindir. – 216. 
 
156. Dünya Ticarət TəĢkilatı – 1947-ci ildə qəbul edilmiş müqavilə 23 ölkənin beynəlxalq ticarətdə gömrük 
rüsumlarının aşağı salınmasına və başqa çətinliklərin aradan götürülməsində hökumətlərarası qəbul etdiyi 
çoxtərəfli müqavilədir. Bu müqavilə 1995-ci ildə beynəlxalq ticarətdə rüsumlar haqqında qəbul edilmiş 
müqavilənin hüquqi varisidir.  
Təşkilatın əsas prinsipi bütün iştirakçılar üçün münasib mühit yaratmaqdır. Təşkilata 130 ölkə daxildir. – 
216. 
 
157. Böyük Çin Səddi – Şimali Çində qala divarı, Qədim Çinin nəhəng memarlıq abidəsi. İlk hissələri e.ə. 4,3-
cü əsrlərdə tikilməyə başlanmışdır. E.ə. 221-ci ildə vahid Çin dövləti yarandıqdan sonra, dövlətin şimal–qərb 
sərhədlərini köçəri xalqların hücumlarından qorumaq və karvan yollarının təhlükəsizliyini təmin etmək üçün 
imperator Sin Şu-xuandi sərhəd boyunca başdan-başa sədd çəkilməsini əmr etmişdi. Bəzi məlumata görə, səddin 
uzunluğu 4 min kilometrə qədər, digər məlumata görə 5 min kilometrdən çoxdur; hündürlüyü 6,6 metrdir. – 
216. 
 
158. Azərbaycan Xalq Cümhuriyyəti – Müsəlman Şərqində ilk dəfə dünyəvi, demokratik respublikanın 
əsasını qoymuş müstəqil Azərbaycan dövləti. Cəmi 23 ay (1918-ci il mayın 28-də yaradılmış, 1920-ci il apre-
lin 28-də bolşeviklərin və daşnakların səyi ilə devrilmişdir) yaşamışdır. Paytaxtı əvvəlcə Gəncə (1918, 16 
iyun – 17 sentyabr), sonra Bakı şəhəri (1918, 17 sentyabr – 1920, 28 aprel) idi. Azərbaycan hökuməti yeni 
suveren milli dövlətin müxtəlif problemlərinin həlli yollarında böyük əzmlə çalışırdı. Nazirlər Şurasının 27 
iyun 1918-ci il tarixli fərmanı ilə respublikada dövlət dili türk (Azərbaycan) dili elan edildi. Azərbaycan 
Respublikasının parlamenti 1919-cu il avqustun 11-də Azərbaycan vətəndaşlığı haqqında qanun qəbul etdi. 
Xalq maarifi sahəsində qısa müddətdə böyük tədbirlər həyata keçirildi. Qori müəllimlər seminariyasının 
Azərbaycan şöbəsi Qazaxa köçürüldü, Bakı Dövlət Universiteti təsis edildi, xarici ölkələrdə kadr hazırlığı 
məqsədi ilə 1919–20-ci tədris ilində 100 nəfər gənc Avropanın müxtəlif təhsil müəssisələrinə göndərildi. 
Məktəblərin xeyli hissəsi milliləşdirildi, kitabxanalar açıldı, savadsızlığın ləğvi üçün kəndlərdə kurslar 
yaradıldı. Azərbaycan Xalq Cümhuriyyətinin dövlət rəmzləri (üçrəngli bayraq, gerb, himn) milli Azərbaycan 
rəmzləri kimi tanındı. Azərbaycan dövlət bankı yaradıldı, 1918-ci ilin martında dağıdılmış neft sənayesi və 
Bakı–Batum neft kəməri bərpa edildi. – 220,221,222,329,330,366. 
 
159. Ramiz Mehdiyev,   R a m i z    Ə n v ə r   o ğ l u (d.1938) – Azərbaycanın görkəmli siyasi və dövlət xadimi, 
fəlsəfə elmləri doktoru, professor. Azərbaycan Milli Elmlər Akademiyasının həqiqi üzvü. 1978–80-ci illərdə İndiki 
Səbail Rayon Partiya Komitəsinin birinci katibi, 1980–81-ci illərdə Azərbaycan KP MK-da elm və təhsil şöbəsinin 
müdiri, 1981–83-cü illərdə təşkilat-partiya işi şöbəsinin  müdiri, 1983–88-ci illərdə Azərbaycan KP MK-da katib, 1988–
94-cü illərdə Azərbaycan  EA-nın  İctimai-Siyasi Tədqiqatlar və İnformasiya İnstitutunda şöbə müdiri, 1994-cü ildə 
Azərbaycan Respublikası Prezidentinin İcra Aparatının şöbə müdiri, 1995-ci ildən Azərbaycan Respublikası Prezi-
dentinin Administrasiyasının  rəhbəridir. 1995–2000-ci illərdə Azərbaycan Respublikası Milli Məclisinin deputatı 
olmuşdur. Müasir siyasi problemlərə, dövlət quruculuğuna aid bir çox kitab və monoqrafiyaların müəllifidir. Azər-
baycan Respublikasının «İstiqlal», Rusiya Federasiyasının «Dostluq»  ordenləri ilə təltif edilmişdir. Beynəlxalq Nyu-
York Akademiyasının və Türk Dünyası Araşdırmalar Uluslararası Elmlər Akademiyasının  üzvüdür.  – 220,226,412. 
 
217 
 
160. Birinci dünya müharibəsi (1914–18) – iki koalisiya dövlətləri arasında müharibə, Mərkəzi dövlətlər 
(Almaniya, Avstriya–Macarıstan, Türkiyə, Bolqarıstan) və Antanta (Rusiya, Fransa, Böyük Britaniya, Serbiya, 
Yaponiya, Rumıniya, İtaliya və ABŞ). Müharibənin başlanmasına səbəb Avstriya–Macarıstan şahzadəsi Frans 
Ferdinandın öldürülməsi oldu. 1918-ci ilə qədər hər iki tərəf bir-birinə ağır zərbələr vuraraq zəiflədi. 1918-ci 
ildə Sovet Rusiyası Almaniya ilə separat  Brest sülh müqaviləsi imzaladı və müharibədən çıxdı. Antanta 
qoşunları 1918-ci ilin sentyabrında Bolqarıstanı, oktyabrında Türkiyəni, noyabrda Avstriya–Macarıstanı və 
nəhayət, Almaniyanı tam məğlub etdilər. Paris sülh konfransında bir neçə müqavilə imzalandı. Almaniya və 
onun müttəfiqləri xeyli ərazi itirdilər, böyük ödənc verməyə və öz silahlı qüvvələrini kəskin şəkildə azaltmağa 
məcbur oldular. – 221. 
 
161. Uqanda, U q a n d a   R e s p u b l i k a s ı – Şərqi Afrikada dövlət, sahəsi 236 min km
2
, əhalisi 22,2 
milyon nəfərdir. İnzibati cəhətdən 4 vilayətə bölünür. Millətlər Birliyinə daxildir. Dövlət başçısı prezidentdir. 
Paytaxtı Kampaladır. – 232. 
 
162.  Ġspaniya  – Cənub–Qərbi Avropada dövlət. Sahəsi 504,8 min km
2
, əhalisi 39,3 milyon nəfərdir. İnzibati 
ərazisi 17 muxtar vilayətə daxil olan 50 əyalətə bölünür. İspaniya konstitusiyalı monarxiyadır. Dövlət başçısı kral, 
qanunverici orqanı korteslərdir (ikipalatalı parlament). Afrikanın şimal sahilindəki Seuta və Melilya şəhər 
rayonları da İspaniyanın mülküdür. Paytaxtı Madriddir. – 233,234,430. 
 
163. Xuan Karlos I (d.1938) – İspaniya kralı.  1975-ci ildə diktator Frankonun ölümündən sonra kral elan 
edilmişdir. – 233.  
 
164. Xose Maria Asnar (d.1935) – 1996–2004-cü illərdə İspaniyanın Baş naziri olmuşdur. – 234. 
 
165. «Soyuq müharibə» – keçmiş SSRİ və müttəfiqləri, digər tərəfdən isə ABŞ və onun müttəfiqləri 
arasında olan hərbi-siyasi konfrantasiya. «Soyuq müharibə» İkinci dünya müharibəsindən sonra yaranmış və 
ona 90-cı illərin əvvəlinə qədər SSRİ-də və digər sosialist ölkələrində siyasi və sosial dəyişikliklər nəticəsində 
son qoyulmuşdur. – 235. 
 
166. «Siemens» – alman şirkəti. 1847-ci ildə yaradılmışdır. Bakıda numayəndəliyi 1998-ci ildə açılıb. Şirkət 
elektrik məhsulları və elektroavadanlıqların hazırlanması və tətbiqi sahəsində dünya liderlərindən biridir. İllik 
dövriyyəsi – 118 milyard dollardır. Bütün dünyada işçilərinin sayı 140 min nəfərdir. – 236. 
 
167. Karlo Adzelyo Çampi (d.1920) – İtaliya siyasi xadimi. 1999–2006-cı illərdə İtaliya Respublikasının 
prezidenti olmuşdur. – 240. 
 
168. Silvio Berluskoni (d.1936) – 1994–95, 2001–2006-cı illər və hal-hazırda İtaliya Respublikasının Baş 
naziri. – 241. 
  
169. Lujkov Yuri Mixayloviç (d.1936) – Rusiyanın ictimai və dövlət xadimi. 1992–2010-cu illərdə Moskva 
şəhərinin meri olmuşdur. – 242, 243,246,249,254. 
 
170. Bakı Slavyan Universiteti – 2000-ci ildə prezident Heydər Əliyevin fərmanı ilə M.F.Axundov adına Azərbay-
can Rus dili və Ədəbiyyatı İnstitutunun bazası əsasında yaradılmışdır. İnstitutun beş fakültəsi var. Burada rus, bolqar, 
polyak, çex, yunan, ukrayna dilləri, roman–alman filologiyası öyrənilir. Universitetdə  40-dan çox  elmlər doktoru, 200-
ə yaxın elmlər namizədi fəaliyyət göstərir, üç min tələbə isə təhsil alır.  –  244,253. 
 
171. Abbas Abbasov,  A b b a s   A y d ı n   o ğ l u  (d.1949) – 1992–2006-cı illərdə Azərbaycan Respublikası 
Baş nazirinin birinci müavini olmuşdur. Azərbaycan Respublikasının «İstiqlal» ordeni ilə təltif olunmuşdur.  – 
245,248,250. 
 
172.  Ramiz Rizayev, R a m i z   H ə s ə n q u l u   o ğ l u (d.1939) –  kimyaçı, kimya elmləri doktoru, professor. 
AMEA-nın müxbir üzvü. 1993–2007-ci illərdə  Azərbaycan Respublikasının  Rusiya Federasiyasında fövqəladə və 
səlahiyyətli səfiri olmuşdur. – 247. 
 
173. PuĢkin, A l e k s a n d r   S e r g e y e v i ç (1799–1837) – dahi rus şairi, yeni rus ədəbiyyatının banisi. 
Puşkin rus ədəbi dilini yeni yüksək zirvəyə qaldırmışdır. Rus poeziyasının «atası olan» (N.Q.Çernışevski) Puş-
kin novator şair kimi yeni tipli realist şeirin, mənzum romanın, tarixi povestin, mənzum hekayə, nağıl və dramın 
218 
 
gözəl nümunələrini yaratmışdır. Qafqaz həyatı onun yaradıcılığına müstəsna təsir göstərmiş, şairin bu mövzuda 
yazdığı əsərlər («Qafqaz əsiri», «Quldur qardaşlar», «Baxçasaray fontanı», «Qaraçılar», «Ərzuruma səyahət») 
rus ədəbiyyatında yeni səhifə açmışdır. Bakıda Puşkinə abidə qoyulmuşdur. – 257–261. 
 
174. Mirzə Kazım bəy, M i r z ə   M ə h ə m m ə d  Ə l i   H a c ı   Q a s ı m   o ğ l u (1802–1870) – 
Azərbaycan şərqşünası, maarifçi, rus şərqşünaslıq elminin banilərindən biri. 1821-ci ildə Həştərxana sürgün 
olunmuş atasının yanına getmişdir. Burada Şotlandiya missionerlərindən ingilis dilini öyrənmiş, onların təsiri ilə 
xristianlığı və Aleksandr adını qəbul etmişdir. 1826-cı ildən Kazan universitetində mühazirə oxumuş, rus–tatar 
dilləri kafedrasının müdiri, ordinar professor kimi fəaliyyət göstərmişdir. 1849-cu ildə Peterburq universitetində 
fars dili kafedrasının müdiri, ordinar professor vəzifələrində işləmişdir. Kazım bəy müsəlman hüququnun 
Rusiyada ilk tədqiqatçısı, Azərbaycan dilinin ilk elmi qrammatikasının yaradıcısıdır. Qərbi Avropa ölkələrinin 
bir çox akademiyalarının və elmi cəmiyyətlərinin fəxri üzvü seçilmişdir. Bir sıra elmi əsərləri xarici dillərə 
tərcümə olunub, Avropa və Asiya ölkələrində nəşr edilmişdir. – 258. 
 
175.  Firudin bəy Köçərli, F i r u d i n   b ə y   Ə h m ə d   b ə y   o ğ l u  (1863–1920) – Azərbaycan 
ədəbiyyatşünası, pedaqoq və publisist. Qori seminariyasını bitirmiş, sonra isə orada dərs demiş, ədəbi fəaliyyətə də 
həmin vaxtdan əbədi-tənqidi və publisistik məqalələrlə başlamışdır. Firudin bəy Köçərlinin «Azərbaycan 
ədəbiyyat tarixi materialları» əsəri Azərbaycan əbəbiyyatı tarixinin inkişafını izləmək, ədəbi proses və tarixi 
ictimai həyatı qarşılıqlı əlaqədə təhlil etmək və fakt zənginliyi baxımından qiymətli mənbədir. F.Köçərli 
Azərbaycan ədəbi dilinin saflığı uğrunda fəal mübarizə aparmışdır. – 258. 
 
176. Abbasqulu Ağa Bakıxanov, ədəbi təxəllüsü Qüdsi (1794–1847) – Azərbaycan alimi, şair, 
maarifpərvər. Bakı xanı II Mirzə Məhəmmədin (1784–91) oğlu. 1828-ci ildə Türkməncayda Rusiya–İran 
danışıqlarında iştirak etmişdi. Bakıxanovun «Gülüstani-İrəm» (1841) əsəri Azərbaycan tarixşünaslığının 
inkişafında çox böyük rol oynamışdır. – 258. 
 
177. «LUKoyl» – neft şirkəti. 1993-cü ildə Rusiya Federasiyası hökumətinin qərarı ilə yaradılmışdır. 
Nəhəng sənaye-maliyyə kompleksinə malik olan «LUKoyl» şirkəti Rusiya, MDB və dünyanın bir çox ölkə-
lərində neft məhsullarının kəşfiyyatı, hasilatı, emalı və satışı ilə məşğul olur. Şirkət 1993-cü ildən Azərbaycanda 
fəaliyyət göstərir. – 262–275, 299. 
 
178. Vahid Ələkbərov, V a h i d   Y u s i f   o ğ l u  (d.1950) – 1993-cü ildən Rusiyanın ən böyük neft 
şirkətlərindən olan «LUKoyl»un prezidentidir. Azərbaycan Respublikasının «Şöhrət» ordeni ilə təltif edilmişdir. 
– 262–275. 
 
179. Sibir –  Rusiya Federasiyasının Asiyadakı ərazisinin çox hissəsi. Sahəsi təqribən 10 milyon km
2
,  
əhalisi 23,8 milyon nəfərdir. Sibir Qərbi Sibir və  Şərqi Sibir hissələrinə bölünür. 
Ərazisinin çox hissəsində iqlim sərt, kəskin kontinentaldır. Orta temperatur yanvarda Qərbi Sibir 
düzənliyinin cənubunda – 16-dan 20 C-yə, Yakutiyada – 40-dan 48 C-yə (bəzən 71 C-dək) enir. – 263,265, 
273,357. 
 
180. Nikolay Konstantinoviç Baybakov (1911–2008) – Rusiya Federasiyasının dövlət xadimi. Bakı 
şəhərinin Sabunçu qəsəbəsində doğulmuşdur. Lenin mükafatı laureatı. 1965–90-cı illərdə SSRİ Nazirlər Soveti 
sədrinin müavini və SSRİ Dövlət Plan Komitəsinin sədri olmuşdur. Azərbaycan Respublikasının «Şöhrət» 
ordeni ilə təltif edilmişdir. – 264. 
 
 
 
 
181. Sabit Orucov, S a b i t   A t a b a b a   o ğ l u  (1912–1981) – dövlət xadimi, neft və qaz sənayesi 
sahəsində alim. Texnika elmləri doktoru, professor. AMEA-nın müxbir üzvü. Sosialist Əməyi Qəhrəmanı. O, 
SSRİ Neft Sənayesi nazirinin müavini (1947–1953; 1955–1957), SSRİ Kimya, Neft və Yanacaq Sənayesi 
Dövlət Komitəsinin sədr müavini (1962–1965), SSRİ Qaz Sənayesi (1972–1981) naziri olmuşdur. SSRİ-də qaz  
sənayesinin yeni texnika ilə təchiz olunmasında, qaz hasilatının sürətlə artmasında Sabit Oruçovun böyük 
xidməti olmuşdur. Sabit Orucov SSRİ Dövlət mükafatı (1950,1951) və Lenin mükafatı (1970) laureatıdır. – 264.  
 
219 
 
182. Tümen vilayəti – Rusiyanın mərkəzində, Qərbi Sibir düzənliyində inzibati ərazi. Bura Xantı-Mansi və 
Yamal-Nen muxtar mahalları da daxildir. Sahəsi 1435,2 min km
2
, əhalisi 3226 min nəfərdir. İnzibati mərkəzi 
Tümendir. – 264,273. 
 
183. Kofi Annan (d.1938) – 1997–2006-cı illərdə Birləşmiş Millətlər Təşkilatının Baş katibi olmuşdur. 
Nobel mükafatı laureatı. – 278. 
 
184. RəĢid Behbudov, R ə ş i d   M ə c i d   o ğ l u (1915–1989) – böyük  Azərbaycan müğənnisi. Azərbay-
can və SSRİ Xalq artisti. Müstəsna gözəl səsə malik olan Rəşid Behbudov Azərbaycan vokal məktəbinin 
görkəmli nümayəndələrindəndir. Dünyanın bir çox ölkələrində uğurla keçən qostrol səfərlərində olmuşdur. 
SSRİ Dövlət mükafatı laureatı və Sosialist Əməyi Qəhrəmanıdır. – 279–292,354. 
 
185.  Üzeyir bəy  Hacıbəyov,    Ü z e y i r   Ə b d ü l h ü s e y n   o ğ l u (1885–1948) – dahi Azərbaycan 
bəstəkarı, musiqişünas alim, publisist, dramaturq, pedaqoq və ictimai xadim. Müasir Azərbaycan professional 
musiqi sənətinin və milli operasının banisi, SSRİ Xalq artisti, SSRİ Dövlət mükafatı laureatı. – 
281,282,285,286,287,328. 
 
186.  Rza Təhmasib,   T ə h m a s i b   R z a   A b b a s q u l u   o ğ l u (1894–1980) – aktyor, rejissor, 
pedaqoq. Azərbaycanın Xalq artisti və SSRİ Dövlət mükayatı laureatı. Təhmasibin səhnə yaradıcılığı Azər-
baycan Milli Dram Teatrı ilə bağlıdır. Bir çox filmlərin və tamaşaların rejissoru olmuşdur. –  282,287. 
 
187. EynĢteyn Albert (1879–1955) – dahi alman nəzəriyyəçi-fiziki, müasir  fizikanın yaradıcılarından biri. 
Mühüm əsərləri molekulyar fizika, statistik fizika, kvant nəzəriyyəsi sahəsindədir. Eynşteyn broun hərəkətinin 
nəzəriyyəsini vermiş və bu nəzəriyyə sonralar materiyanın atomistik quruluşunu təsdiq edən təcrübələr apar-
mağa imkan vermişdir.  
Eynşteynin ən mühüm elmi  nailiyyəti – nisbilik nəzəriyyəsidir. Bu ona dünya şöhrəti qazandırmışdır. 
Eynşteyn ümumi nisbilik nəzəriyyəsini inkişaf etdirərək vahid sahə nəzəriyyəsi yaratmağa cəhd göstərmişdir. 
Nobel mükafatı laureatı. – 283. 
 
188. Hindistan, H i n d i s t a n   R e s p u b l i k a s ı – Cənubi Asiyada dövlət. Millətlər Birliyinin 
tərkibindədir. Ərazisi 3,3 milyon km
2
, əhalisi 953 milyon nəfərdir. Hindistan inzibati cəhətdən 22 ştata və 7 
müttəfiq əraziyə bölünür. Dövlət başçısı prezident, qanunverici orqanı ikipalatalı parlamentdir. Paytaxtı  Dehli 
şəhəridir. – 284,350–358. 
 
189. Pac Kapur (1924–1988) – hind kino aktyoru, rejissor. «Avara», «Cənab 420», «Gecənin qaranlığında», 
«Sanqam» filmləri ona böyük şöhrət qazandırmışdır, Rac Kapurun aktyor sənəti üçün orijinallıq, lirizm  və 
komizm çox səciyyəvi idi. – 284,354. 
 
190. Həsən Əliyev, H ə s ə n  Ə l i r z a  o ğ l u (1907–1993) – torpaqşünas, ümumi əkinçilik və təbiəti 
mühafizə sahəsində alim, ictimai-siyasi xadim. Elmlər doktoru, professor. Azərbaycan Milli EA-nın akademiki, 
Azərbaycan Dövlət mükafatı laureatı. Ayrı-ayrı illərdə Azərbaycan Milli EA Botanika İnstitutunun direktoru, 
Azərbaycan Kənd Təsərrüfatı nazirinin birinci müavini və Azərbaycan KP MK katibi, Azərbaycan Milli EA-nın 
akademik katibi, Azərbaycan Milli EA Coğrafiya İnstitutunun direktoru vəzifələrində çalışmışdır. Azərbaycan 
SSR Ali Sovetinin (10-11-ci çağıpış) deputatı olmuşdur. – 285. 
 
191. Fikrət Əmirov, F i k r ə t  C ə m i l  o ğ l u (1922–1984) – görkəmli Azərbaycan bəstəkarı. Simfonik 
muğam janrının yaradıcısı. Fikrət Əmirov instrumental konsert janrında yaradan ilk Azərbaycan bəstəkar-
larındandır. Əsərləri, üsusilə simfonik muğamları Niyazi, Rojdestvenski (Rusiya), L.Stokovski (ABŞ), Ş.Münş 
(Fransa), Ç.Abendrot (Almaniya) kimi məşhur dirijorların repertuarında səslənmişdir. SSRİ Xalq artisti, 
Sosialist Əməyi Qəhrəmanı, SSRİ və Azərbaycan Dövlət mükafatları laureatı idi. – 285,286. 
 
192. Cəfər Cabbarlı, C ə f ə r   Q a f a r   o ğ l u (1899–1934) – böyük Azərbaycan yazıçısı, dramaturq. 
Cabbarlı yaradıcılığı Azərbaycan ədəbiyyatının inkişafına böyük təsir göstərmiş, istedadlı dramaturqlar nəslinin 
yetişməsində mühüm rol oynamışdır. Cabbarlının zəngin irsi Azərbaycan ədəbiyyatı tarixində layiqli yer tutur. –  286. 
 
193. Ənvər Əlibəyli, Ə n v ə r   Ə l i v e r d i   o ğ l u (1916–1988) – Azərbaycan şairi. «Ədəbiyyat 
qəzeti»nin redaktoru (1948–1952), Azərbaycan SSR Dövlət Radio və Televiziya verilişləri Komitəsinin sədri 
işləmişdir. Azərbaycan SSR Ali Sovetinin (7-ci çağırış) deputatı olmuşdur. – 288. 
220 
 
 
194. Nəbi  Xəzri,  N ə b i  Ə l ə k b ə r  o ğ l u  B a b a y e v  (d.1924–2007) -  Azərbaycanın xalq şairi, dramaturq, 
ictimai xadim. Əsərlərində müasirlərimizin zəngin mənəvi aləmi, təəssübkeşlik, doğma Vətən təbiətinin gözəllikləri 
tərənnüm edilir. Azərbaycan və SSRİ Dövlət mükafatları laureatıdır. Azərbaycan Yazıçılar Birliyinin katibi, Azərbaycan 
Ali Sovetinin deputatı olmuşdur. «Azərbaycan Dünyası» Beynəlxalq Əlaqələr Mərkəzinin prezidenti. Azərbaycan 
Respublikasının «Şöhrət» və «İstiqlal» ordenləri ilə təltif olunmuşdur. – 288. 
 
195. Tamara Sinyavskaya,  T a m a r a   İ l i n i ç n a (d.1943) – məşhur rus müğənnisi. Moskva Böyük 
Teatrının solisti. Azərbaycan və SSRİ Xalq artisti. – 292. 
 
196. Ramiz Mustafayev, R a m i z   H a c ı   o ğ l u (1926-2008) – bəstəkar. Əməkdar incəsənət xadimi. 
1968–73-cü illərdə Azərbaycan Bəstəkarlar İttifaqının katibi olmuşdur. Füzulinin, M.Lermontovun və 
başqalarının sözlərinə yazılmış gözəl romansları və mahnıları var. – 293–294. 
 
197. Anatoli Zlenko (d.1938) – Ukrayna dövlət xadimi. İki dəfə – 1990–94 və 2000–2003-cü illərdə 
Ukraynanın Xarici İşlər Naziri olmuşdur. – 295–311. 
 
198. Qara Dəniz Ölkələri Ġqtisadi ƏməkdaĢlıq TəĢkilatı – 1992-ci ildə İstanbul zirvə görüşündə yaradılmış-
dır. Buraya Albaniya, Azərbaycan, Bolqarıstan, Ermənistan, Gürcüstan, Moldova, Rumıniya, Rusiya, Serbiya, 
Xorvatiya, Türkiyə, Ukrayna və Yunanıstan daxildir. Bu təşkilat ancaq iqtisadi əməkdaşlıq maraqları əsasında 
qurulmuş təşkilatdır. İqamətgahı İstanbuldadır. – 295. 
 
199.  Vilayət Quliyev, V i l a y ə t  M u x t a r   o ğ l u (d.1952) – filoloq, diplomat. Filologiya elmləri 
doktoru. 1996–2000-ci illərdə Milli Məclisin deputatı olmuşdur. 1999–2004-cü illərdə Azərbaycan Respublikası 
Xarici İşlər naziri vəzifəsində çalışmışdır. Hazırda Azərbaycan  Respublikasının Macarıstan  Respublikasında 
Fövqəladə və Səlahiyyətli səfiridir. – 296,297,412. 
 
200. Ukrayna Ali RADA-sı – Ukraynanın  ali qanunverici hakimiyyət orqanı. – 303. 
 
201. Avropa Birliyi (AB) – 1951–57-ci illərdə yaranmış üç Qərbi Avropa inteqrasiya təşkilatının ümumi 
adı (Avropa İqtisadi Birliyi – AİB, Avropa Kömür və Polad Birliyi – AKPB, Avropada Atom Energetika 
Birliyi – (AAEB). AB ümumi prinsiplərin müəyyən edilməsindən birgə fəaliyyətə qədər bir neçə mərhələ 
(Avropa İnvestisiya Bankının, Avropa Regional İnkişaf Fondunun – vahid valyuta qəbul etməsi – AVRO) 
keçmişdir. Mühüm mərhələ Vahid Avropa Aktının (1986–1987-ci ildən qüvvəyə minmişdir) qəbul edilməsi 
olmuşdur. 1967-ci ildə rəhbər orqanların birləşməsindən sonra – AİB, AKPB və AAEB – Avropa Birliyi – 
1993-cü ildə isə Avropa Şurası yarandı. – 304,363,364,429,430. 
 
202. Vatikan – Avropada Papa dövləti – şəhər. Monte-Vatikano təpəliyində, İtaliyanın paytaxtı Roma 
şəhərinin qərb hissəsindədir. Roma katolik kilsəsinin siyasi, inzibati və ideoloji mərkəzidir. Vatikan teokratik 
monarxiyadır. Dövlət başçısı Roma papasıdır. – 312. 
 
 
203. Ġohann Pavel II, d ü n y ə v i   a d ı  K a r o l  V o y t u l a   (1920–2007) – ilahiyyat elmləri doktoru. 
1523-cü ildən bəri qeyri-italyan mənşəli (polyak) ilk Roma papasıdır. Sülh və beynəlxalq gərginliyin zəif-
lədilməsində böyük xidmətləri var. II İoann Pavel 1978-ci ildə Roma papası seçilmişdir. Dünyanın bir çox 
ölkəsində, o cümlədən prezident Heydər Əliyevin dəvəti ilə 2002-ci ildə Azərbaycanda rəsmi səfərdə olmuşdur. 
– 312. 
 
204.  Macarıstan,  M a c a r ı s t a n   R e s p u b l i k a s ı –  Mərkəzi Avropada dövlət. Sahəsi 93 min km
2
, əhalisi 10,2 
milyon nəfərdir. Dövdət başçısı prezident, qanunverici orqanı birpalatalı  Dövlət Şurasıdır. Paytaxtı Budapeştdir. –  313. 
 
205. Ferents Madl (d.1931) – Macarıstan siyasi və dövlət xadimi. Macarıstan Akademiyasının akademiki. 
2000–05-ci illərdə Macarıstanın prezidenti olmuşdur. – 313. 
 
206. Avstriya, A v s t r i y a   R e s p u b l i k a s ı – Mərkəzi Avropada dövlət. Sahəsi 83,8 min km
2
, əhalisi 
8,1 milyon nəfərdir. Dövlət başçısı prezident, qanunverici orqanı ikipalatalı (Milli Şura və Federal Şura) parla-
mentdir. Paytaxtı Vyanadır. – 315. 
 
221 
 
207. Tomas Klestil (d.1932) –  Avstriyanın prezidenti. 1987–92-ci illərdə XİN-nin Baş katibi olmuşdur. –  
315. 
 
208. Surət Hüseynov,   S u r ə t    D a v u d   o ğ l u (d.1959) – 1993–1994-cü illərdə Azərbaycan Respublikasının 
Baş naziri olmuşdur. 1994-cü ilin oktyabrında Azərbaycanın müstəqilliyinə, suverenliyinə qarşı yönəlmiş çevriliş 
cəhdinə rəhbərlik etmişdir. – 324. 
 
209. Cəlil   Məmmədquluzadə,   M i r z ə   C ə l i l   H ü s e y n q u l u   o ğ l u  (ədəbi təxəllüsü Molla 
Nəsrəddin; 1866–1932) – dahi Azərbaycan yazıçısı, jurnalist, ictimai xadim. Mirzə Cəlilin ictimai-ədəbi 
fəaliyyəti XIX əsrin 80-ci illərinin axırından XX əsrin 30-cu illərinə qədərki böyük tarixi dövrü əhatə edir. 40 
illik yaradıcılığı boyu müxtəlif janrlarda yazdığı əsərləri ilə Mirzə Cəlil Azərbaycan realist ədəbiyyatının 
yüksək pilləyə qalxmasında müstəsna rol oynamışdır. 1906-cı il aprelin 7-də çıxan «Molla Nəsrəddin» 
jurnalının nəşrinə başlamaqla Mirzə Cəlil Azərbaycanda, eləcə də Yaxın Şərqdə satirik jurnalistikanın əsasını 
qoymuşdur. Bu zamandan Mirzə Cəlil Molla Nəsrəddin adı ilə məşhur oldu. – 328. 
 
210. «Molla Nəsrəddin»  – həftəlik, illüstrasiyalı ilk Azərbaycan jurnalı. Birinci nömrəsi 1906-cı il aprelin 7-
də Tiflisdə çapdan çıxmışdır. 1906–18-ci illərdə Tiflisdə, 1921-ci ildə Təbrizdə, 1922–31-ci illərdə Bakıda nəşr 
olunmuşdur. Redaktoru və naşiri Cəlil Məmmədquluzadə idi. 25 il ərzində 748 nömrəsi çıxmışdır. Mütərəqqi 
ideyaların carçısı olan «Molla Nəsrəddin» xalq və demokratiya  cəbhəsində duraraq azadlıq düşmənlərini – çar 
mütləqiyyətini, müstəmləkəçilik siyasətini, geriliyi, mövhumatı, millətçiliyi amansız satira atəşinə tuturdu. 
Bütün təqib və təzyiqlərə baxmayaraq «Molla Nəsrəddin»in haqq səsi Qafqazın hüdudlarını aşıb Rusiyada, 
bütün Yaxın və Orta Şərqdə eşidilmişdi. «Molla Nəsrəddin» Azərbaycan xalqının mütərəqqi qüvvələrini, demokra-
tik ziyalıları öz ətrafında toplamışdı. «Molla Nəsrəddin»in yalnız Azərbaycanın deyil, eləcə də Yaxın Şərq ölkə-
lərinin ictimai və ədəbi-bədii fikir tarixində müstəsna rolu olmuşdur. – 328. 
 
211. Məmməd Əmin Rəsulzadə (1884–1955) – Azərbaycan Xalq Cümhuriyyətinin qurucularından biri. 
Görkəmli ictimai-siyasi və dövdət  xadimi, publisist, «Müsavat» partiyasının yaradıcılarından biri. Onun 
Azərbaycanın mili-azadlıq hərəkatında müstəsna rolu olmuşdur.1922-ci ildən  mühacirətdə yaşamış, 1955-ci 
ildə Ankarada vəfat etmişdir. – 330. 
 
212. Əlimərdan bəy TopçubaĢov (1865–1934) – Görkəmli hüquqşünas, siyasi və dövlət xadimi, 
diplomat, Azərbaycan Xalq Cümhuriyyətinin banilərindən  biri. Azərbaycan Xalq Cümhuriyyəti Parlamen-
tinin sədri. Paris (Versal) sülh konfransında (1919–20) Azərbaycan nümayəndə heyətinin başçısı olmuşdur. 
1934-cü ildə Parisdə vəfat etmişdir. – 330. 
 
213. Fətəli Xan Xoyski (1875–1920) – Azərbaycanın görkəmli siyasi və dövlət xadimi. Azərbaycan Xalq 
Cümhuriyyətinin banilərindən biri, Cümhuriyyətin 1, 2 və 3-cü kabinələrində Nazirlər Şurasının sədri, Daxili İş-
lər, Ədliyyə və Xarici İşlər naziri olmuşdur (1918). Tiflisdə «Daşnaksutyun»un muzdlu erməni terrorçusu 
tərəfindən qətlə yetirilmişdir. – 330, 366. 
 
214. Nəsib  bəy Yusifbəyli,  U s u b b ə y o v   N ə s i b   b ə y  Y u s i f   o ğ l u (1881–1920) – 
Azərbaycanın görkəmli dövlət və siyasi xadimi, Azərbaycan Xalq Cümhuriyyətinin banilərindən biri. Azər-
baycan Xalq Cümhuriyyətinin 4-cü və 5-ci hökumət kabinələrinə başçılıq etmişdir.  
Bakının Qırmızı ordu tərəfindən işğalından və ADP süqutundan sonra N.B. Usubbəyli faciəli surətdə qətlə 
yetirilir. – 330. 
 
215. «Dədə Qorqud» – burada «Kitabi-Dədə Qorqud» nəzərdə tutulur.  
 
216. Qandi M o h an d a s   K a r a m ç a n d (1869–1948) – hind ictimai xadimi və Hindistanın milli azadlıq 
hərəkatının rəhbərlərindən biri. 1915-ci ildən Hindistan Milli Konqres Partiyasının ideya rəhbəri olmuşdur. 
Qandinin əsas xidməti – irqi diskriminasiyaya və Hindistanda ingilis hökmranlığına qarşı dinc formada 
mübarizə aparmaq və Hindistanın müstəqilliyinə nail olmaq idi. Qandi ingilislərin «parçala və hökm sür» 
siyasətinə, hindu– müsəlman qırğınına qarşı mübarizə aparmışdır. Qandi həmişə təqib edilmiş və həbs 
edilmişdir. 
Hindistan müstəqillik (1947) qazandıqdan sonra ölkənin iki dövlətə (Hindistan və Pakistan) bölünməsinə 
qarşı çıxmış, hindu və müsəlmanlar arasında başlanmış qarşıdurmanı pisləmişdir. Qandi millətçi hindu 
ekstremist təşkilatının üzvü tərəfindən qətlə yetirilmişdir. – 352. 
 
222 
 
217. Cəvahirləl Hehru (1889–1964) – Hindistan dövlət xadimi, milli azadlıq hərəkatı rəhbərlərindən biri. 
Siyasi və dövlət xadimi. Motiləl Hehrunun oğlu və Qandinin ən yaxın silahdaşı. 1947-ci ildə dominion 
Hindistanın Baş naziri, 1947–64-cü illərdə Hindistanın Baş naziri və Xarici İşlər naziri olmuşdur. Nehru 
bloklara qoşulmamaq hərəkatının siyasi rəhbərlərindən biri olmuşdur. Nehru tarixə «Yeni Hindistanın 
qurucusu» kimi düşmüşdür. –352,353,357. 
 
218. Çjou En-Lay (1898–1976) – Çin dövlət və siyasi xadimi, Nankay üsyanının (1919) rəhbərlərindən biri. 
1928-ci ildən başlayaraq Çin Kommunist Partiyasının rəhbər üzvlərindən olmuşdur. 1937–45-cü illərdə 
Qomindan hökumətində ÇKPMK-nin nümayəndəsi, 1949–54-cü illərdə ÇXR Dövlət İnzibati Şurasının Baş 
naziri, 1954-ci ildən ÇXR Dövlət Şurasının Baş naziri, 1956–66 və 1973-cü ildən ÇKPMK sədrinin müavini idi. 
– 353. 
 
 
219. Broz Tito, İ o s i p   T i t o  (1892–1980) – 1953–80-ci illərdə Yuqoslaviyanın prezidenti, marşal. 1941–
45-ci illərdə  Yuqoslaviyada  milli-azadlıq müharibəsi zamanı Xalq azadlıq ordusunun baş komandanı olmuşdu. 
1945-ci ilin martında  Yuqoslaviya Demokratik Federativ Müvəqqəti hökumətinin  sədri, avqustunda isə 
Yuqoslaviya Federativ Xalq Respublikası hökumətinin başçısı seçilmişdi. Tito bloklara qoşulmamaq hərəkatının 
liderlərindən biri olmuşdur. – 353. 
 
220. Tac-Mahal – Böyük Moğollar dövrü hind memarlığının görkəmli abidəsi, Aqra şəhəri yaxınlığında 
Camna çayının sahilindədir. Moğol hökmdarı Cahan şah Tac-Mahal türbəsini arvadı Mumtaz Mahalbanu Bəyimin 
qəbri üstündə tikdirmiş (1630–52), sonralar Cahan şahın özü də bu türbədə dəfn edilmişdir. Türbəni türk memarı 
Ustad Məhəmməd İsa Əfəndi tikmişdir. Müntəzəm planlı, böyük bağ içində salınmış memarlıq ansamblının əsas 
tikilisi olan Tac-Mahal  türbəsi beşgünbəzli möhtəşəm binadan (hündürlüyü 74 m) və künclərindəki 4 minarədən 
(hündürlüyü 45 m) ibarətdir. Türbənin divarları cilalanmış ağ mərmərdən tikilmiş, əlvan və qiymətli daşlarla 
inkrustasiya edilmişdir. – 354. 
 
221. Ġndira Qandi (1917–1984) – Hindistanın dövlət və siyasi xadimi; C.Nehrunun qızı; Hindistan Milli 
Konqres Partiyasının liderlərindən biri; milli azadlıq hərəkatının iştirakçısı; 1966–77,1980–84-cü illərdə Hindista-
nın Baş naziri olmuşdur. C.Nehru siyasətinin əsas siyasi prinsiplərini (hərbi bloklara qoşulmamaq, sülhü və 
beynəlxalq əməkdaşlığı müdafiə etmək, milli iqtisadiyyatın planlı inkişafını) davam etdirmişdir. Terrorçu tərəfin-
dən qətlə yetirilmişdir. – 354,355. 
 
222. Raciv Qandi (1944–1991) – Hindistan dövlət xadimi. 1984–89-cu illərdə Hindistanın Baş naziri 
olmuşdur. Terrorçu tərəfindən öldürülmüşdür. – 354,355. 
 
223. Ġsmayıl Cəm  (1940–2007) – Türkiyənin siyasi və ictimai xadimi, 1997–2003-cü illərdə Türkiyə 
Respublikasının Xarici İşlər naziri vəzifəsində işləmişdir. Türkiyə–Yunanıstan münasibətlərinin yaxşılaşmasın-
da mühüm rolu olmuşdur. – 362–368. 
 
224. Ġslam Konfransı TəĢkilatı (ĠKT) – 1969-cu ildə yaradılmışdır. Müsəlman ölkələrinin çoxunu 
birləşdirir. Nizamnaməsinə görə İslam Konfransı Təşkilatının fəaliyyəti müsəlmanların həmrəyliyinin möhkəm-
lənməsinə, üzv-dövlətlər arasında əməkdaşlığa yönəldilmişdir. İqamətgahı Ciddədədir (Səudiyyə Ərəbistanı). 
Azərbaycan 1991-ci ildən İKT-nın üzvüdür. Hazırda İslam Əməkdaşlıq Təşkilatı adlanır. – 363. 
 
225. Bülənd Ecevit (1925–2006) – Türkiyənin siyasi və dövlət xadimi. 1974,1978–79 və 1997–2003-cü 
illərdə Türkiyə Respublikasının Baş naziri olmuşdur. 1972–80-ci illərdə Respublika Xalq Partiyasının, 
1978–1988-ci illərdə Türkiyə Demokrat Sol Partiyasının Baş katibi idi. – 364,400. 
 
226. «Türk petrolları», T ü r k i y ə   p e t r o l l a r ı – 1954-cü ildə Türkiyənin neft və qaz sənayesinin 
inkişafı üçün yaradılmışdır. Karbohidrogen istehsalı və emalı sahəsində Türkiyənin ən böyük şirkətidir. TPAO 
hazırda MDB, Şimali Afrika və Orta Şərqdə fəaliyyət göstərir. Azərbaycana gələn ilk xarici neft 
şirkətlərindəndir. –  365. 
 
227. Tələt PaĢa (1874–1921) – Türkiyə siyasi və dövlət xadimi. «İttihad və Tərəqqi» partiyasının liderlərindən 
biri və sədri olmuşdur. Məclisi –Məbusanda birinci rəis vəkili seçilmişdi. 1913-cü ildə Daxili İşlər naziri, 1917-ci 
ildə paşa rütbəsi verilməklə  Baş nazir vəzifəsinə təyin edilmişdir. Tələt Paşa Qafqazda, o cümlədən Azərbaycanda 
gedən prosesləri yaxından izləyir və Azərbaycanda milli azadlıq hərəkatının güclənməsi üçün mümkün olan 
223 
 
yardımları göstərirdi. 1918-ci ilin əvvəlində Azərbaycan milli azadlıq hərəkatının İstanbula gəlmiş nümayəndə 
həyəti ilə görüşmüş və hərbi nazir Ənvər Paşa ilə birlikdə Azərbaycana hərbi yardım göstərilməsi yollarını 
müzakirə etmişdi. Bu müzakirələrin nəticəsi kimi, Nuru Paşanın rəhbərliyi ilə Azərbaycana hərbi yardım 
göstərilmişdi.  
1918-ci ildə Tələt Paşa Berlində erməni terrorçusu tərəfindən qətlə yetirilmişdir. – 366. 
 
228. Azərbaycan Dövlət Bədən Tərbiyəsi və Ġdman Akademiyası – ali idman təhsil müəssisəsi. 1930-cu ildə 
yaradılmışdır. Akademiyanın üç fakültəsində 2000-dən çox tələbə təhsil alır. 240 professor və müəllim heyəti var. 
Akademiya Beynəlxalq İdman Federasiyası ilə əlaqə saxlayır. – 370,376. 
 
229. Əbiyev Ağaçan, A ğ a c a n   Q u l a m   o ğ l u   (d.1937) – 1987-ci ildən  Azərbaycan Dövlət  Bədən 
Tərbiyəsi və İdman Akademiyasının rektoru. 1982-ci ildən  A.Əbiyev Avropa və Dünya Boks Federasiyasının 
üzvü, Avropa Boks Federasiyasının vitse-prezidenti və Hakimlər Komitəsinin sədri, Azərbaycan Boks Federa-
siyasının prezidenti və Milli Olimpiya Komitəsinin Baş katibidir. – 370. 
 
230. YUNESKO – BMT-nin maarif, elm və mədəniyyət işlərinə baxan hökumətlərarası təşkilatı. 1945-ci 
ilin noyabrında yaradılmış, 1946-cı ildən fəaliyyətə başlamışdır. Ali orqanı iki ildən bir çağırılan konfransdır. 
Katibliyi Parisdədir. Azərbaycan 1992-ci ildən YUNESKO-nun üzvüdür. – 373. 
 
231.  Boris Qrızlov (d.1950) – Rusiya dövlət və siyasi xadimi. 2001–2003-cü illərdə Rusiya Daxili İşlər naziri, 
2003-cü ildən Rusiya Federasiyası Dövlət Dumasının sədri, 2002-ci ildən Vahid Rusiya Partiyası Ali Şurasının 
sədridir. –379–387. 
 
232. Ramil Usubov, R a m i l  İ d r i s   o ğ l u (d.1948) – general-polkovnik. 1994-cü ildən Azərbaycan 
Respublikasının Daxili İşlər naziridir. – 379–387. 
 
233. Əlcəzair, Ə l c ə z a i r   X a l q   D e m o k r a t i k   R e s p u b l i k a s ı – Şimali Afrikada dövlət. 
Sahəsi 2381,7 min  km
2
, əhalisi 29 milyon nəfərdir. İnzibati ərazisi 48 vilayətə  bölünür. Dövlət başçısı pre-
zident, qanunverici orqanı birpalatalı Milli Xalq Məclisidir. Paytaxtı Əlcəzair şəhəridir. – 388. 
 
234. Əbdüləziz Buteflik  – 1999-cu ildən Əlcəzair prezidenti. – 388. 
 
235. ATƏT-in Lissabon sammiti – 1996-cı il dekabrın 2–4-də Portuqaliyanın paytaxtı Lissabon şəhərində 
ATƏT-in 54 üzvünün dövlət və hökumət başçılarının iştirakı ilə növbəti Zirvə toplantısı keçirildi. Lissabon Zirvə 
toplantısında müzakirə olunan məsələlər arasında Azərbaycan Respublikası nümayəndə heyətinin təkidi ilə 
Ermənistan–Azərbaycan münaqişəsi geniş diskussiyaya səbəb oldu. Azərbaycan Respublikası nümayəndə heyətinin 
başçısı Heydər Əliyevin qəti, prinsipial mövqeyi və gərgin səyi nəticəsində yekun sənədə əlavə kimi qəbul edilən 
ATƏT sədrinin bəyanatında ilk dəfə olaraq ən yüksək səviyyədə münaqişənin həllinin əsası kimi, Azərbaycan 
Respublikasının ərazi bütövlüyü 53 dövlət tərəfindən qətiyyətlə dəstəkləndi və Dağlıq Qarabağın statusunun yalnız 
Azərbaycan Respublikasının tərkibində müəyyən olunması öz əksini tapdı. –  390,392,434. 
 
236.  Çexiya, Ç e x i y a   R e s p u b l i k a s ı – Mərkəzi Avropada dövlət. Sahəsi 78,9 min km
2
, əhalisi 
10,3 milyon nəfərdir. İnzibati cəhətdən 7 vilayətə bölünür. Dövlət başçısı prezident, qanunverici orqanı 
ikipalatalı (Senat və Deputatlar palatası) parlamentdir. Paytaxtı Praqadır. 1993-cü ildən Çexoslovakiya  
Federasiyasının fəaliyyəti dayandırıldıqdan sonra Çexiya müstəqil dövlətdir. – 397. 
 
237. Ömər Ġzgi (d.1940) – türk hüquqşünası və siyasətçisi. Milliyyətçi Hərəkat Partiyasının üzvü. 2000–
2002-ci illərdə TB MM-nin sədri olmuşdur. – 399. 
 
238. «907-ci maddə» – ABŞ Konqresinin 1992-ci il oktyabrın 24-də erməni lobbisinin təzyiqi ilə qəbul etdiyi 
«Rusiyanın və yeni müstəqillik qazanmış dövlətlərin azadlığını müdafiə aktı»na 907-ci düzəliş nəzərdə tutulur. 
Düzəliş ABŞ hökumətinin Azərbaycan hökumətinə yardımını qadağan edir. Buna baxmayaraq, istər Bill 
Klinton, istərsə də ondan sonra ABŞ prezidenti seçilən Corc Buş administrasiyası bu düzəlişin reallığı nəzərə 
almadığını təsdiq edərək onun ləğv edilməsi təklifini müdafiə etmişlər. C.Buş hökuməti 2002-ci ildə bu 
düzəlişin fəaliyyətdən düşdüyünü qərara almışdır. – 404. 
 
239. VarĢava paktı – 1955-ci il mayın 14-də Varşavada sosialist ölkələrini qorumaq, Avropada sülhü və 
təhlükəsizliyi təmin etmək məqsədilə yaradılmışdı. Bura ADR, Albaniya, Bolqarıstan, Macarıstan, Polşa, Rumı-
224 
 
niya, SSRİ və Çexoslovakiya daxil idi. 1991-ci ildə SSRİ süqut etdikdən sonra bu təşkilat da öz-özünə 
dağılmışdır. – 405. 
 
240. Saparmurad Niyazov,  S a p a r m u r a d   A t a  o ğ l u  (1940–2007) – Türkmənistanın siyasi və 
dövlət xadimi. 1985-ci ilin dekabrından 1990-cı ilə qədər Türkmənistan KP MK-nın birinci katibi, 1990-cı ildən 
Türkmənistan Respublikasının prezidenti olmuşdur. – 409. 
 
241. Yeqor Stroyev (d.1937) – 1996–2001-ci illərdə Rusiya Federasiya Şurasının sədri olmuşdur. – 415. 
 
242. Kamboca, K a m b o c a   K r a l l ı ğ ı – Cənub–Şərqi Asiyada dövlət. Sahəsi 181 min km
2
, əhalisi 10 milyon 
nəfərdir. Ərazisi 19 əyalətə (kxetə) bölünür. Dövlət başçısı kral, qanunverici orqanı birpalatalı Milli Məclisdir. Paytaxtı 
Pnompen şəhəridir. –  416. 
 
243. Norodom Sianuk (d.1922) – 1945–55 və 1993-cü ildən Kambocanin kralı. 1955-ci ildə atasının xeyrinə taxt-tacı 
tərk etmişdi. 1955–60-cı illərdə hökumət başçısı, 1970–75 və 1979–90-cı illərdə isə mühacirətdə olmuşdur. 1991-ci ildən 
yenidən dövlətin başçısı kimi tanındı. 1991-ci ildən həm də Ali Milli Məclisin (Milli barışığın) sədridir. –  416. 
 
244. Latviya, L a t v i y a   R e s p u b l i k a s ı – Şərqi Avropada, Pribaltikada dövlət. Sahəsi 64,5 min km
2
, 
əhalisi 2530 min nəfərdir. İnzibati ərazisi 26 rayona (qəza) bölünür. Dövlət başçısı prezident, qanunverici orqanı 
Seymdir. Paytaxtı Riqa şəhəridir. – 417. 
 
245. Vayra Vike–Freyberq (d.1937) – Latviya dövlət xadimi, 1999–2007-ci illərdə Latviya Respublikasının 
prezidenti. Psixologiya elmləri doktoru, professor. Kanadada emiqrant olmuş, 1997-ci ildə Latviyaya köçmüş və 
siyasi fəaliyyətə başlamışdır. – 417. 
 
246. Oman, O m a n   S u l t a n l ı ğ ı – Şərqi Ərəbistan yarımadasında dövlət. Sahəsi 212,4 min km
2
, əhalisi 
2,2 milyon nəfərdir. İnzibati ərazisi 7 vilayətə bölünür. Dövlət başçısı sultandır. Paytaxtı – Məskət şəhəridir. – 
418. 
 
247. Qabus Bin Səid (d.1940) – 1970-cı ildən Oman sultanı. Sultan həm də ölkənin Baş naziri, Müdafiə 
naziri və Xarici İşlər naziri vəzifələrini icra edir. Sultan Bin Səid ərəb aləmində yenilikçi və reformator kimi ta-
nınır. Qabus öz administrasiyasını müdhiş korrupsionerlərdən təmizləmiş, əhalinin həyat səviyyəsini xeyli 
qaldırmışdır. – 418. 
 
 
 
 
 
     
225 
 
 
 
 
ġəxsi adlar  göstəricisi 
 
 
AbaĢidze Tamara – 100–122 
Abbaszadə Məleykə – 26,143 
Abbasov Abbas – 245,248,250 
Abbasov Qurban – 141,142 
Abhuankar Racindra – 350–358 
Axundov Mirzə Fətəli – 43,257,260,261 
Al Saud Abdullah –71 
Al Saud Fəhd Bin Əbdüləziz – 70 
Andropov Yuri – 158 
Annan Kofi – 278 
Anoxina Tatyana – 255 
Atatürk Mustafa Kamal  – 36 
Asnar Xose  – 234 
Bakirov Ernest  – 242–256 
Bakıxanov Abbasqulu ağa – 258  
Baybakov Nikolay – 264 
Behbudov RəĢid – 279–292,354 
Berluskoni Silvio – 241 
Bəyazit Tayfur – 34–45 
Biqdel Taylan – 34–45 
Bin Səid Qabus – 418 
Bondarenko Yelena – 100-122 
Borsotti Marko – 359–361 
Brejnev Leonid – 159,265 
Buaye Jan – 51-55 
BuĢ Corc  – 58,59-60,61,62,63,91,92,154,307, 421 
Buteflik Əbdüləziz – 388 
Bülbül – 141,142,286,288 
Cabbarlı Cəfər – 286 
Cəm Ġsmayıl – 362–368 
Conston Rassel – 86–97 
Çampi Karlo – 240 
Çoudri Ənvər  – 369–378 
Çjou En-Lay  – 353 
DarbaĢ Tufan – 34–45 
Desal Morarci – 354 
Doğan Aydın – 34–45,81 
Düpon Ambruaz – 51,52 
Ecevit Bülənd  – 364,400 
Elçibəy Əbülfəz – 83,84 
Eskobar Rikardo – 68 
EynĢteyn – 283 
Eyvazov – 338 
Əbiyev Ağacan – 370 
Ələkbərov Vahid – 262–275 
Ələsgərov Murtuz – 86,93,94 
Əlibəyli Ənvər – 288 
Əliyev Həsən – 285 
Əliyev Ġlham – 11,81 
Əliyeva Sevil – 11 
Əliyeva Zərifə – 11,160,288 
Əmirov Fikrət – 285,286 
226 
 
Əs-Sabah Cabir – 151 
Fahat əl-Ömər – 150-155 
Füzuli Məhəmməd – 14 
Gəncəvi Nizami – 14 
Hacıbəyov Üzeyir – 281,282,285,286,287,328 
Hacıyev Rauf – 143,288 
Havel Vatslav – 163,397 
Hüseynov Pənah – 83 
Hüseynov Surət – 324 
Xatəmi Məhəmməd – 76,411,412,413 
Xoyski Fətəli xan – 330,366 
Xuan Karlos I – 233 
Ġohann Pavel II – 312 
Ġsa Qəmbər – 83 
Ġzgi Ömər – 399 
Jeçev Emil – 377,378 
Kapur Rac – 284,354 
Kennedi Con – 89 
Kennedi Robert – 89 
Kecada Visente  – 67 
Kərimov Məcid – 184 
Kim Çen Ġr – 50 
Kıvrıqoğlu Hüseyn – 78 
Klestil Tomas – 315 
Konarey Alfa – 69 
Kordozu Fernandu – 48,169  
Köçərli Firudin bəy – 258 
Köçəryan  – 79 
Köprülüzadə Fuad – 43 
Kuçma Leonid – 100,105,121,295,296,297,299,301, 304,309 
Qandi Ġndira – 354,355 
Qandi Mahatma – 352 
Qandi Raciv – 354,355 
Qasımova Xuraman – 142 
Qəzai Əhəd – 410-414 
Qrızlov Boris – 379–387 
Quliyev Tofiq – 142,280 
Quliyev Vilayət – 296,297,412 
Quliyeva Zəhra – 100–122 
Qurban – 141,142 
Qusman Mixail – 156–166 
Lenin Vladimir – 92 
Letsiye III – 145 
Loyenberger Morits  – 167 
Lujkov Yuri – 242,243,246,249,254 
LukaĢenko Aleksandr – 56 
Madl Ferents – 313 
Maqomayev Müslüm – 105,288,289,292 
Mehdiyev Ramiz – 220,226,412 
Məmmədquluzadə Cəlil – 328 
Mirzə Kazım bəy – 258 
Moqae Festus – 144 
Musaveni Yoveri – 232 
Mustafayev Ramiz – 293–294 
Nazarbayev Nursultan – 79 
Nehru Cəvahirləl – 352,353,357 
Nəbi Xəzri – 288 
Nəsimi Seyid Əli  – 14 
227 
 
Niyazov Saparmurad  – 409 
Nobel Lüdviq – 190 
Obasanco Olusequn – 147 
Orlik Mariya – 100–122 
Orucov Sabit – 264 
Özkök Ərtoğrul – 34–45 
Pasko Lin – 419–421 
Pauell Kolin – 421 
Perina Rudolf – 401-408 
PlyuĢĢ Ġvan – 120 
Polad Bülbüloğlu – 141,142,143,247 
PuĢkin Aleksandr – 257–261 
Putin Vladimir – 163,253,260,274,379,386,387 
Rasizadə Artur – 143 
Rau Yohannes – 149 
Reyqan Ronald – 89 
Rəhmonov Ġmaməli  – 49 
Rəsulzadə Məmmədəmin – 330 
Rizayev Ramiz – 247 
Rotaru Sofiya – 105 
Ruhani – 412,413 
Rzayeva Mətanət – 100–122 
Sapmaz Ġrfan  – 81 
Severin Adrian – 389–396 
Sezər Əhməd Necdət – 57,363,364,398 
Səməd Vurğun – 14 
Sianuk Norodom – 416 
Sinyavskaya Tamara – 292 
Solovyanenko Anatoli – 105,106 
Stroyev Yeqor – 415 
ġevardnadze Eduard – 88,109,110,168–213,365 
ġirak Jak – 54,123 
ġirvani Seyid Əzim – 258 
ġöyübov Zahid – 11 
ġröder Gerhard  – 148 
ġvetsova Lyudmila – 242–256 
Təhmasib Rza – 282,287 
Tələt paĢa – 366 
Tito Ġosip – 353  
TopçubaĢov Əlimərdan bəy – 330 
Tuncər Ərtoğrul – 34–45 
Tsyan Tszemin – 146 
Uilson Ross – 61–64 
Usubov Ramil  – 379–387 
Vaqif Molla Pənah – 14 
Vike – Freyberq Vayra – 417 
Yarov – 245 
Yevaniya Ġrina – 100-122 
Yılmaz Mehmet  – 34-45 
Yusifbəyli Nəsib bəy  – 330 
Zəngin Gürkan – 72–85 
Zlenko Anatoli – 295–311 
 
                                                          
 
228 
 
 
 
Coğrafi adlar göstəricisi 
 
 
Abxaziya – 85,108,109 
Almaniya – 148,149,235–239 
Amerika BirləĢmiĢ ġtatları  – 54,58,59–60,61–64,80,82,88,90,91,    
                                                92,95,125,151,152,153,157,170,171,   
    172,179,186,190,194,195,238,271,    
                                                273,307,342,343,366,367,368,390,  
      401–408, 419–421,435 
Anadolu – 41,42 
Ankara – 36,110,137,176,187 
Aralıq dənizi – 137 
Asiya – 181 
Avropa – 181,187,204,236,252,266,271,305, 355,367,431 
Avstriya – 315 
Bakı  – 10,12,35,41,47,48,49,50,56,57,58,  
60,66,67,68,70,71,98,99,123,125, 144,145,146,147,148,149,158,161, 
163,164,166,169,180,181,192,231, 232, 240,241,250, 251,257,259,260, 
276,277,278,280,294,296,312,313, 314,315,324,329,340,377,389,397, 
398,399,400,409,415,416,417,418, 421,439 
Balkan (yarımada) – 85,307 
Batumi – 79 
Belarus – 56 
Berlin – 366 
Biləsuvar – 115 
Botsvana – 144 
Böyük Britaniya – 86–97,157,186 
Braziliya – 48,169 
Buxara – 366 
Ceyhan – 79,137,365 
Cənub-ġərqi Avropa – 176,182,190 
Cənubi Asiya – 334 
Cənubi Qafqaz  – 86,172,175,184,185,187,193,201, 205,329,330,392 
Cənubi Osetiya – 108,406 
Çeçenistan – 108,383 
Çexiya  – 397 
Çili  – 68 
Çin  –146,214–217 
Dağıstan  – 386 
Dağlıq Qarabağ –37,80,109,139,161,164,172,193, 217,307,308,342,368,390,392,396, 
403,404,405,406,407,420,423,425, 434 
DaĢkənd  – 108 
Dehli  – 354 
Əfqanıstan  – 304,363,364 
Əlcəzair  – 388 
Ərzurum  – 365 
Fransa  – 51-55,95,123,186,300,342,368,390,  
  406,435 
Gədəbəy  – 336 
Gəncə  – 84,324 
Gürcüstan   – 39,80,85,100–122,137,168–213,   329,363,365,406 
Hindistan  – 284,350–358 
Hyüston  – 271 
Xarkov  – 300 
229 
 
Xəzər dənizi  – 75,76,77,85,128,129,130,172,179, 182, 186,188,189,190,202,203,264, 
309,311,365,384,385,386,428 
Xocalı  – 89 
Ġraq  – 152,153,155 
Ġran  – 75,76,77,78,82,212,384,410–414 
Ġrlandiya  – 89,92 
Ġspaniya  – 233,234,430 
Ġsrail  – 89 
Ġstanbul  – 43,45,79,187 
Ġsveçrə  – 167 
Ġtaliya  – 92,157,240,241 
Kamboca  – 416 
Kələki  – 84,325 
Ki–Uest  – 79 
KiĢinyov  – 108 
Kiyev  – 108,311 
Koreya XDR  – 50 
Krasnodar (RF-da vilayət)  – 264 
Küveyt  – 150–155 
Qafqaz  – 85,172,175,182,201,263,380 
Qara dəniz  – 182,190 
Qazax  – 324 
Qazaxıstan  – 41,77,79,179,203,289,314,384,386 
Qərbi Avropa  – 190 
Qırğızıstan  – 41 
Latviya  – 417 
Leninqrad  – 283 
Lesoto  – 145 
Macarıstan  – 313 
Mali  – 69 
Meksika  – 67 
Mədinə  – 165 
Məkkə  – 165 
Mərkəzi Asiya  – 282,406,421 
Milan  – 240,241 
Moldova  – 98,102,112 
Moskva  – 12,14,30,83,106,107,158,160,161, 164,242–275,291,325,332,383,386 
Naxçıvan  – 83,84,258 
Naxçıvan MR  – 161 
Nigeriya  – 147 
Norveç  – 186 
Nyu-York  – 58,59–60,61–64,153,164,170,171, 194, 238,340,355,419 
Odessa  – 299 
Oman  – 418 
Orta Asiya  – 38,85,36 
Özbəkistan  – 41,98,100,102,111,112 
Paris  – 54,79,164,340 
Pekin  – 98,216 
PolĢa  – 336 
Racəstan  – 354 
Rumıniya  – 125,391 
Rusiya  – 13,36,54,77,78,95,106,125,126,132, 156–166,182,183,186,190,203,212, 229–
231, 242–275,299,334,336,342, 357,368,371,379–387,390,406,415,435 
Sabirabad  – 114,115,117 
Saxalin  – 357 
Sankt–Peterburq  – 163 
Səudiyyə Ərəbistanı  – 70,71 
Sibir  – 264,265,273,357 
230 
 
Slovakiya  – 300 
Soçi  – 79,82 
Strasburq  – 100 
Sumqayıt  – 324 
Supsa  – 181 
ġanxay  – 216 
ġərqi Asiya  – 334 
ġərqi Avropa  – 176 
ġimal dənizi  – 265 
ġimali Amerika  – 431 
ġimali Qafqaz  – 108,380 
Tacikistan  – 49 
Tbilisi  – 108,175,182,191,192,366 
Tehran  – 77 
Tuluza  – 123 
Türkiyə  – 34–45,57,72–85,137,174,175,179,    185, 186,187,205,212,284,362–368, 
398,399,400 
Türkmənistan     – 41,77,78,384,386,409 
Tümen  – 264,273 
Ukrayna  – 98,100-122,190,247,295–311,336 
Uqanda  – 232 
Uzaq ġərq  – 334 
VaĢinqton   – 58,59–60,61–64,153,164,170,171, 
   194, 238,355,419 
Vatikan  – 312 
Yaxın ġərq  – 85,405 
Yalta  – 295 
Yaponiya  – 430 
Yelenendorf  – 236 
Yunanıstan   – 181 
Zaqatala  – 386 
Zaporojye  – 299,300 
 
 
 
 
 
 
 
 
231 
 
 
 
 
 
 
 
 
 
 
___________________ 
 
 
Kitabı çapa hazırlayan  Tofiq Babayev 
 
Rəssamı                           Fuad Fərəcov 
Texniki redaktoru           Zoya Nəcəfova 
Yığım üzrə operator       İlhamə Kərimova 
Kompüter tərtibatı         Məhəbbət Orucov 
 
 
 
 
 
 
 
      Cildin hazırlanmasında AzərTAc-ın materiallarından istifadə olunmuşdur. 
         
     «Tayms» qarnitur. Formatı 60x90 1/16. Ofset kağızı 1.  Şərti  çap  vərəqi 32,0.  
      Uçot vərəqi  32,5. Tirajı 5000. Müqavilə qiyməti ilə. 
          
    Azərbaycan  Respublikası Mədəniyyət və  Turizm Nazirliyi 
    Azərbaycan Dövlət Nəşriyyatı. Bakı – Mehdi Hüseyn küç. 61. dalan 2, ev 3. 
     ―Qismət» Nəşriyyat, Poliqrafiya və Ticarət LTD tərəfindən çap olunmuşdur.  
 
