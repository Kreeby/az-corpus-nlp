 1 
Azərbaycan Respublikası  
Mədəniyyət və Turizm Nazirliyi 
 
« 525 КИТАБ »  серийасы 
 
 
 
 
Борис  Пастернак 
 
 
МИСРАНЫН 
САЩИБЫ  
ЩИСЛЯР 
ОЛАНДА 
 
 2 
Сечмя шеирляр 
 
 
 
 
 
 
 
 
 
 
 
Bakı – Mütərcim – 2010
 3 
Azərbaycan Respublikası  
Mədəniyyət və Turizm Nazirliyinin dəstəyi ilə 
 
«525-ъи гязет»ин «525 Китаб» серийасы 
«Дцнйа ядябиййаты» дярэисинин техники иштиракы иля 
 
Rus дилиндян 
тяръцмя едянляр:  Xalq yazıçısı Anar,  
Səlim Babullaoğlu 
 
Серийанын рящбяри: Ряшад Мяъид, 
              «525-ъи гязет»ин баш редактору,            
                              Азярбайъан Йазычылар Бирлийинин катиби 
 
 
Серийанын тяртибчиси  
вя редактору:  Сялим Бабуллаоьлу  
«Дцнйа ядябиййаты» дярэисинин  
баш редактору  
 
 
Няшрин редактору: Ялиш Мирзаллы 
 
Дизайнер: Мятанят Гараханлы, 
  Вяфа Ящмядова  
 
 
Борис Пастернак. Мисранын сащибы щисляр оланда. Сечмя 
шеирляр / «525 Kитаб» серийасы. – Бакы: Мцтяръим, 2010. – 52 с.  
 
 
 
 
© “525-ci qəzet”, 2010 
 4 
 
Redaktordan 
 
XX əsr rus ədəbiyyatının görkəmli nümayəndələrin-
dən biri, şair, yazıçı və tərcüməçi, ədəbiyyat üzrə Nobel 
mükafatı laureatı Boris Leonidoviç Pasternak 1890-cı 
ildə, fevralın 10-da Moskvada, tanınmış rus rəssamı və 
incəsənət akademiki L.O.Pasternak ilə ailə qurana qədər 
Rus İmperator Musiqi Cəmiyyəti Odessa şöbəsinin pro-
fessoru olmuş R.İ.Pasternakın (qızlıq soyadı Kaufman) 
ailəsində doğulub. Onun mənəvi yetkinliyində üç böyük 
hadisənin - xristianlığı qəbul etməsinin, musiqi və fəlsəfə 
məşğuliyyətinin mühüm rolu olub. Valideynləri Əhdi-Əti-
qə inansalar da, balaca Paternakın rus dayəsi gizlicə onu 
rus pravoslav kilsəsinə aparardı ki, bu da onun həm bir 
insan, həm də ədəbiyyatçı kimi həyatında ciddi iz buraxır. 
Rəssamlıqla yanaşı Pasternak hələ uşaqkən musiqi 
ifaçılığı və bəstəçiliklə də məşğul olur. A.Skryabin tərə-
findən təqdir edilsə də yeniyetmə Pasternak bəstəçilik 
məşğuliyyətindən əl çəkir. 1906-cı ildə gimnaziyanı 
bitirən gənc Pasternak sonra Moskva Dövlət Universite-
tində təhsil alır, hüquq fakültəsindən tarix-filologiya fa-
kültəsinə keçir və 1913-cü ildə təhsilini başa vurur. 
Q.Q.Şpetin rəhbərliyi altında Qusserel fenomenologiya-
sıyla tanış olur, 1912-ci ildə valideynlərinin hesabına 
Marburqa, neokantçıların başçısı Herman Kogenin yanı-
na akademik fəlsəfə təhsilini davam etməyə yollanır, am-
ma təhsilini yarımçıq qoyub vətənə dönür. “Oxrannaya 
qramota” (1931) adlı avtobioqrafik povestində işlətdiyi 
 5 
“Əlvida fəlsəfə” sözləri həkk olunmuş xatirə lövhəsi 
sonradan dünya klassikinə çevrilmiş, amma o vaxt hələ 
heç kimin tanımadığı tələbənin Marburqda, yaşadığı evin 
qarşısında asılıb. 
Pasternakın ilk şeirləri “Lirika” (1913) almanaxın-
da nəşr edilib. Sonra isə ilk şeir kitabları olan “Bliznets v 
tuçax” (1914) və “Poverx baryerov” (1917) çap olunur. 
Pasternak bu şeirlərinə bir daha qayıdır və onları yeni-
dən işləyib 12 il sonra “Manelərə rəğmən. Müxətlif illə-
rin şeirləri” adıyla yenidən nəşr etdirir. Ədəbiyyat araş-
dırıcıları bunu bəzən şairin keçmışlə haqq-hesabı kimi də 
dəyərləndirirlər. Hələ 1913-cü ildə “Musaqet” ədəbiyyat 
dərnəyində oxuduğu “Simvolizm və əbədiyyət” məruzə-
sində o artıq yeni postsimvolist şüurun əsasını belə erkən 
qoymuşdusa da, şair öz həqiqi poetik doğuluşunu 1922-ci 
ildə nəşr etdirdiyi “Sestra moya-jizn” /“Bacım həyat” 
(1922) kitabıyla bağlayırdı. 
1920-1930-cu illəri Pasternak üçün uzun gərginliklə 
müşayiət olunan təkamül dövrü saymaq olar. “Vısokaya 
bolezn” /“Ali xəstəlik” (1923-1928) poemasını bitirdik-
dən sonra Pasternak rus ziyalısının həyatından bəhs edən 
“Spektorski” (1931) romanını, təxminən eyni dövrdə 
“Lüversin uşaqlığı”, “Tuladan məktublar” “Hava yol-
ları” kimi digər nəsr əsərlərini yazır. Lirikası böyük şöh-
rət qazanır və SSRİ Yazıçılarının 1-ci qurultayında məru-
zə edən N.Buxarin hətta onun lirikasını “ömrünü başa 
vurmuş təşviqat vərəqələri” adlandırdığı Mayakovski 
poeziyasına qarşı qoyur. Amma Pasternakın nəsri 
müasirləri tərəfindən sükutla qarşılanır. 
 6 
1932-ci ildə Pasternakın “İkinci doğuluş” adlı daha 
bir şeir kitabı çap olunur. 
Təbii ki, İkinci Dünya Müharibəsi illərində Paster-
nak özünü Rusiyanın taleyindən ayrı təsəvvür edə bilməz-
di. Müharibənin ilk aylarında o vətənpərvər ruhlu şeirlər 
(“Qorxulu nağıl”, “Kimsəsiz”, “Zastava”, sonradan 
“Minaaxtaranın ölümü”, “Qalib”və s.) yazır. 1943-cü 
ildə isə o yazıçı briqadası ilə Bryansk cəbhəsinə yollanır. 
1945-46-cı illərdə Pasternak öz əsas yaradıcı ideyasını –
“Oğlanlar və qızlar” kimi ilkin işçi adıyla “Doktor 
Jivaqo” romanını gerçəkləşdirməyə başlayır. Bu illərdə 
və sonralar da o paralel Şeksprin faciələri, Hötenin 
“Faust”u, eləcə də gürcü liriklərinin şeirlərini virtuoz və 
yorulmaz tərcüməçi kimi çevirir. 
1957-ci ildə “Koqda razqulyayetsya” adlı lirik 
poetik silsiləni bitirir. Əslində 50-ci illər şair üçün ağır 
sınaqlar dövrü olur. “Novıy mir” jurnalına çap üçün 
təqdim elədiyi “Doktor Jivaqo” romanı geri qaytarılır. 
İtaliyadakı nəşrindən (1957) və beynəlxalq səs-küy 
doğurandan sonra, habelə 1958-ci ildə Ədəbiyyat üzrə 
Nobel mükafatı alan kimi rəsmi siyasi və ədəbi çevrələrdə 
şairə qarşı təqib və təhqirlər başlayır. Hətta onu 
vətəndaşlıqdan məhrum etmək və ölkədən çıxarmaq kimi 
məsələlər də qabardılır. Özünü Vətənindən ayrı təsəvvür 
etməyən şair mükafatdan imtina edir və bu məsələ ilə 
bağlı rəsmi məktub yazmaq məcburiyyətində qalır. Həmin 
məktub Mərkəzi Komitənin müvafiq şöbəsi tərəfindən 
redaktə edilir, noyabrın 5-i 1958-ci ildə “Pravda” 
qəzetində çap olunur. 1959-cu ildə “Nobel mükafatı” 
şeiri “Daily mail”in birinci səhifəsində nəşr edilir. Boris 
 7 
Pasternak 1960-cı il mayın 30-da ağ ciyər xərçəngindən 
dünyasını dəyişir, Məzarı Peredelkinodadır. 
1989-cu ilin oktyabrında Pasternaka aid olan Nobel 
mükafatı diplomu və medal onun oğlu Y.B. Pasternaka 
təqdim olunur. 1990-cü ilin fevralında Peredelkinoda 
Boris Pasternakın ev muzeyi açılır. 2004-cü ildə şairin 11 
cildlik külliyyatının nəşrilə bağlı işlər başlayıb. 
Mürəkkəb poetikayla dərin məzmun sərgiləyən, İncil 
motivlərinə tez-tez müraciət edən Boris Pasternakı, şeir-
ləri dilimizə ən az çevrilən rus şairlərindən saymaq olar. 
Bunu həm çevrilmiş şeirlərin kəmiyyətiylə, həm də tər-
cüməçilərin seçiminə əsasən söyləmək olar. İndiyə qədər 
Pasternakın yaradıcılığına müraciət edən şair və ya-
zıçılarımızın, tərcüməçilərimizin sırasında Xalq Yazıçısı 
Anar, Siyavuş Məmmədzadə, Vaqif Bayatlı Ödər, Telman 
Qarayev, Hamlet İsaxanlı və Məmməd Alim də var. 
İndiyə qədər mövcud olan tərcümələrin sırasından həm 
ilk və uğurlusu, həm də daha populyarı kimi bir vaxtlar 
Anarın çevirdiyi və “Dörd rus şairindən çevirmələr” 
(“Yurd”, Bakı.1999) kitabına daxil etdiyi şeirləri seçdik, 
kitab həmin tərcümələrlə açılır. Sonra isə şair Səlim Ba-
bullaoğlunun 16 yeni tərcüməsi kitabda yer alır. Şairin 
poetik yaradıcılığına böyük də olmasa bu həcmdə ilk 
müraciət kimi hazırkı kitabın Pasternak poeziyasının pə-
rəstişkarları və ümumiyyətlə poeziyasevərlər üçün, eləcə 
də rus ədəbiyyatı və tərcümə mütəxəssislərimiz üçün 
dəyərli töhfə olacağına şübhə etmirik. Bu mənada, bəzi 
şeirlərin müxtəlif tərcümə versiyalarının da kitaba daxil 
edilməsini təsadüf yox, əlavə imkan kimi dəyərləndiririk. 
 
 8 
 
 
 
 
 
Анарын 
тяръцмяляри 
 
 
 
 9 
 
 
 
 
 
 
 
 
 
 10 
 
 
 
Qış gecəsi 
 
Bütün yer üzündə, 
hər bir tərəfdə 
külək sovururdu 
qarı bu axşam. 
Masanın üstündə bir şam yanırdı, 
yanırdı bir şam. 
 
Yay vaxtı mığmığalar 
alova uçan təkin 
qarlar uçub gəlirdi 
üstünə pəncərənin. 
 
Çovğun şüşənin üstə 
bəzək vururdu müdam, 
amma bir şam yanırdı, 
amma yanırdı bir şam. 
 
Şölələnən tavanda 
Kölgələr dolaşırdı. 
Qollar çarpazlaşırdı, 
qıçlar çarpazlaşırdı, 
tale çarpazlaşırdı. 
 11 
 
Çəkmələr də düşürdü 
taqqataq yerə. 
Elə bu zaman 
çıraqdan da mum idi 
göz yaşı kimi 
paltara daman. 
 
Yox olurdu hər şey 
bu ağ zülmətdə, 
bu çal zülmətdə, 
bu qarlı axşam. 
Masanın üstündə bir şam yanırdı, 
yanırdı bir şam. 
 
Otağın küncündən 
düz şama sarı 
vururdu külək. 
Ehtiras odu 
xaç tək gərirdi 
iki qanadın 
sanki bir mələk. 
 
Bütün fevral da 
çovğunlu keçdi. 
amma elə hey, 
hər qarlı axşam, 
masanın üstündə bir şam yanırdı, 
yanırdı bir şam. 
 
 12 
 
 
 
Hamlet 
 
Uğultu kəsildi. Səhnəyə çıxdım 
Yapışıb qapının çərçivəsindən. 
Eşitmək istərəm aqibətimi 
Kiminsə uzaqdan gələn səsindən. 
 
Min durbin gözüylə zillənib mənə 
Gecənin zülməti, zil qaranlığı. 
Əgər iqtidarın varsa, İlahi, 
Məndən uzaq eylə bu yamanlığı. 
 
Sənin tərs niyyətin xoşuma gəlir, 
Rolu da oynardım böyük həvəslə. 
Lakin indi başqa tamaşa gedir. 
Məni əvəz eylə bir ayrı kəslə. 
 
Yaxşı düşünüblər amma oyunu, 
Təkəm riyakarlıq oyununda mən. 
Labüddür yolun da qaçılmaz sonu, 
Həyat çöl deyil ki, keçib gedəsən. 
 
 
 
 13 
 
 
 
Yaxşı deyil məşhur olmaq, tanınmaq 
 
Yaxşı deyil məşhur olmaq, tanınmaq 
Yüksəklərə bu qaldırmır adamı. 
Nə lazımdır arxiv yığmaq, toplamaq 
Matah bilib hər bir cızma qaranı. 
 
Yaratmaq da məqsəd-fədakarlıqdır. 
Haray-həşir deyil. Deyil şöhrət də. 
Ayıbdır heç nəyə qadir olmadan 
Hey adın çəkilə, sözdə, söhbətdə. 
 
Özündən müştəbeh yaşamaq olmaz, 
Ayrı cür dolanıb-durasan gərək. 
Elə cür məkan ki səni bəyənsin, 
Elə ki səsləsin səni gələcək. 
 
Yazısız boş yeri kağızda deyil 
Taledə, ömürdə saxlamaq gərək. 
Ömrün parçaları, fəsilləriylə 
Bir gün də boş yerlər yazılar, dolar. 
 
Atıb gizli-gizli addımlarını 
Mübhəmliyə qərq olasan sən gərək. 
Göz-gözü görməyən dumanda bəzən 
Hər tərəf gizlənib birdən itən tək. 
 
 14 
 
Canlı izlərinlə bir-bir gedərək 
Özgələr keçəcək sənin yolundan. 
Amma qələbəni məğlubiyyətdən 
Ayırmamalısan özün heç zaman. 
 
Gərək sifətini dəyişməyəsən 
Bircə dilin belə, heç vaxt, heç səfər. 
Ancaq diri olmaq, ancaq yaşamaq. 
Ancaq diri qalmaq ta sona qədər. 
 
 
Başladığım zaman bilirdim məgər 
 
Başladığım zaman bilirdim məgər 
Bu işin axırı necə olacaq? 
Adamın qanını tökür sətirlər, 
Boğazın tutulub qanla dolacaq. 
 
Mən belə peşədən olardım iraq, 
Bu cür zarafatı neynirdim, axı? 
Amma nə kövrəkdi, xoşdu ilk maraq 
Ömrümün o erkən, o uzaq çağı. 
 
Romasayağıdır fəqət qocalıq, 
Nə nitq tələb edir, nə fənd, nə kələk. 
Bədii qiraət istəmir artıq 
Doğrudan doğruya öləsən gərək. 
 
Misra duyğulardan doğulan zaman, 
Qula əmr eləyir: bu şər, bu meydan. 
Və burda qurtarır sənətin səsi, 
Torpağın, taleyin gəlir nəfəsi. 
 15 
 
 
 
 
 
 
 
Сялим 
Бабуллаоьлунун 
тяръцмяляри 
 
 
 
 
 
 
 
 
 16 
 
 
 
 
 
 
 
 
 
Qış gecəsi 
 
Lopa-lopa bütün dünya, 
Künc-bucaq qardı. 
Yanırdı bir şam masada, 
Bir şam yanırdı. 
 
Mığmığalar yay gələndə 
Cuman tək oda, 
Çırpılırdı çəngə-çəngə 
Çöldən cama qar. 
 
Ox - çevrə şəkli aynada 
Çovğun yapırdı. 
Yanırdı bir şam masada 
Bir şam yanırdı. 
 
Bəyaz tavanda kölgələr 
Gəzirdi az-az. 
Çarpazdı ayaqlar, əllər 
Qədər də çarpaz. 
 17 
 
Düşən zaman taqqıltıyla 
Başmaqlar yerə 
Gözyaşı mum damlayırdı 
Şamdan ətəyə. 
 
 
Ağdı qarlı qaranlıqda, 
Hər şey dümağdı. 
Yanırdı bir şam masada, 
Bir şam yanırdı. 
 
Şamı küncdən yel çəkirdi, 
Həvəs “yaz!” deyə 
Xaçqanadlı mələk kimi - 
Çəkirdi göyə. 
 
Fevral boyu dayanmadan
 
Yağdı ki, yağdı. 
Yanırdı bir şam masada, 
Bir şam yanırdı. 
 
 
 
 
 
                                                 
 Fevral boyu dayanmadan/ Yağdı, vəssalam./ Bir şam yanırdı 
masada,/ Yanırdı bir şam. (bəndi bu cürə də oxumaq olar - S.B) 
 18 
 
 
 
Qış gecəsi 
 
Lopa-lopa qar yağır, hər yana, hər tərəfə. 
Süfrədə bir şam yanır, bir şam yanır süfrədə. 
 
Alova cuman kimi yayda ağcaqanadlar 
Çırpılır hey aynaya çöldən çəngə bəyaz qar. 
 
Külək uşaq tək çəkir şüşədə ox və çevrə, 
Süfrədə bir şam yanır, bir şam yanır süfrədə. 
 
İşıqlanmış tavanda oynaşırlar kölgələr, 
Çarpazlaşır əl-ayaq, çarpazlaşır tale də. 
 
Tıq-tıqla cüt çəkələk sürüşür döşəməyə, 
Mum damır göz yaşı tək şam altından ətəyə. 
 
Hər şey bəyaza batır, dümağ, çal bir zülmətə, 
Süfrədə bir şam yanır, bir şam yanır süfrədə. 
 
Yel vurur küncdən şamı, həvəsin gücü artır, 
Xaç qanadlı mələk tək ilham da göyə dartır. 
 
Fevral boyu durmadan yağır, budu məsələ. 
Süfrədə bir şam yanır, bir şam yanır süfrədə. 
 19 
 
 
 
Hamlet 
 
Küy bitdi. Çıxdım mən səhnəyə, 
Qapının tirinə söykəli durdum. 
Qulaq kəsilərək uzaq bir səsə 
Nolacaq əsrimin taleyi duydum. 
 
Mənə zillənibdi qaranlıq gecə 
Min durbin gözünün zərrəbiniylə. 
Əgər mümkündürsə, sən, Avva Otçe 
Uzaq tut qədəri, məndən dəf elə. 
 
Sevirəm sənin bu inad yazını, 
Hazıram hər rolu oynamağa da. 
Amma bu indiki başqa yazıdır 
Bu dəfə məzur tut, məni bağışla. 
 
Bəllidi hər kəsin hər bir addımı, 
Həm də mümkün deyil sonluqdan qaçmaq. 
Mən təkəm, şəbehdə boğulur hamı, 
Yol adlamaq deyil ömür yaşamaq. 
 
 
 
 
 20 
 
 
 
Eh, əgər bilsəydim mən o sıralar 
 
Eh, əgər bilsəydim mən o sıralar, 
Hələ lap əvvəldən belə olurmuş, 
Qanlıymış, qatilmiş demə misralar, 
Dolub boğazına səni boğurmuş. 
 
Belə iç üzüylə bu zarafatdan 
Qəti vaz keçərdim onda əlbəttə. 
İndi çox keçibdi həmin o vaxtdan, 
Keçmişdə qalan o ürkək həvəsdən. 
 
Amma qocalıq da sanki Romadır: 
Nə hap-gop istəyir, o aktyordan, 
Nə bərkdən, ürəkdən mətn oxumağı - 
Canı fəda istər gerçək, doğurdan. 
 
Misranın sahibi hislər olanda 
O sanki meydana qara qul salır. 
Qurtarır hər yapma sənət o anda, 
Torpaq nəfəs alır, tale yaşanır. 
 
 
 
 
 21 
 
 
 
Yaxşı deyil məşhur olmaq 
 
Yaxşı deyil məşhur olmaq, 
Bu deyil ki, ucaldan. 
Nə gərək arxiv toplamaq, 
Əsmək əlyazma sarıdan. 
 
Özünü qurbandır sənət: 
Nə səs-küydür, uğur nə də. 
Ayıbdır qiymətin heçsə 
Oxunsun adın nəğmə tək. 
 
Lovğa yaşamağı boş ver, 
Yaşa elə ki, lap sonda 
Sevsin səni olduğun yer, 
Duy, səsini sabahın da. 
 
Arada ağ yerlər burax 
Taleyində, kağızda yox. 
Qoy, yazılsın qırağında, 
Ömrün fəsilləri nə çox. 
 
Bir az da sirrə baş vurub, 
Yerişini gizlət hərdən. 
Sanki hər yeri çən tutub, 
Göz-gözü görməyir gendən. 
 
 22 
 
Həmin yolu yad adamlar 
Sənin izinlə gedəcək. 
Sən isə unutma, amma 
Məğlubluq uduş tək gerçək. 
 
Dəyişməsin bircə damla 
Belədə gərək sifətin. 
Yalnız diri, diri qalmaq, 
Dirilik olsun qismətin. 
 
 
 
 
 
 
 
 
 
 
 
 
 
 
 
 
 23 
 
 
 
Böyük şairlərin təcrübəsində 
 
Böyük şairlərin təcrübəsində 
Elə nişanəsi var sadəliyin, 
Mümkün deyil dadıb onu bir kimsə 
Lallığa əbədi vida deməsin. 
 
Varlığa həmdəm tək, xəbərdar kimi 
Xatircəm olaraq hər gün sabahdan, 
Olmaz sondan hali günahkar kimi 
Misilsiz saflığa vurulmayasan. 
 
Bağışlamaz, əfv eləməzlər amma 
Gizli saxlamasaq biz onu əgər. 
Sadəlikdir ən çox gərək insana, 
Yenə ən çətini tez dərk edərlər. 
 
 
 
 
 
 
 
 24 
 
 
 
Dan söküləndə 
 
Sən mənim ömrümdə hər şey deməkdin. 
Sonra dava düşdü.... xarabalıqlar... 
Bir də uzun-uzun zaman keçdi ki, 
Nə bir xəbər gəldi səndən, səs-səda. 
 
Bir də çoxlu-çoxlu illər keçəli 
Səsin yenə məni dəli elədi. 
Sənin kitabını bütün gecəni 
Oxudum, diksindim, özümə gəldim. 
 
Çıxmaq istəyirəm adam içinə, 
Onların sübh tezdən qaçaqaçına. 
Hazıram hər şeyi toza çevirəm, 
Diz üstə çökdürəm hər çatanını. 
 
Budur, pilləkənlə qaçıram artıq, 
Sanki ilk dəfədir çölə baxıram. 
Bəyazdır qaldırım, örtülüb palçıq, 
Buzlu daş küçəyə ayaq basıram. 
 
Hər yerdə od-ocaq, sahman-səliqə, 
Kimisi çay içir və tramvaya. 
Vur-tut ötüb keçir bir-iki dəqiqə, 
Şəhərin görkəmi tanınmır əsla. 
 
 25 
 
Darvaza ağzında tor toxuyur qış 
Quşbaşı yağmaqda qar dənəsilə. 
Yarıac-yarıtox hamı qaçışır, 
Mənzilə yetişmək həvəsi ilə. 
 
Hamının yerinə hiss eləyirəm, 
Sanki içlərinə girmişəm elə, 
Qarın yerinə də mən əriyirəm, 
Qaşları çatılmış şəhərəm elə. 
 
Mənimlə birgədi indi hər adam, 
Ağaclar, uşaqlar, guşənişinlər 
Hər kəsə, hamıya indi məğlubam - 
Mənim qələbəmi bunda bilsinlər. 
 
 
 
 
 
 
 
 
 
 
 26 
 
 
 
Avqust 
 
Necə söz vermişdi, eləcə, elə 
Gün otağa doldu sabah obaşdan. 
Zəfəran zolağı hörüklərilə 
Uzandı pərdədən düz divanacan. 
 
Örtdü onun isti, sarı boyağı 
Ətraf meşə ilə kənd evlərini. 
Nəmlənmiş balışı, yeri-yorğanı, 
Rəfin arxasından divarı, tini. 
 
Yadıma düşdü ki, nə üçün, nədən 
Balışım yüngülcə nəmlənmiş idi. 
Yuxuda gördüm ki, mənim dəfnimə 
Meşədə sırayla yol gedirsiniz. 
 
Gah birgə gedirdiz, gah ayrı, tək-tək. 
Qəfildən kiminsə yadına düşdü 
Avqustun altısı köhnə təqvimlə 
Rəbbimiz özünü duyuran gündü. 
 
Adətən alovsuz işıq yayılar 
Favordan dünyanın hər bir səmtinə 
O gün payız aşkar əlamət olar 
Rəbbin təcəlla və bərəkətinə. 
 
Yürüyürdüz xırda, kasıb, titrək, lal 
Qızılağac cəngəlliyi içindən. 
 27 
Basmaqəlib qoğal kimi yanar, al 
Zəncəfili qəbristan meşəsindən. 
 
Onun susqun uclarının yanında 
Səma vacib görnüşüylə qonşuydu. 
Uzaqlar da xoruz banlamasında 
Uzun-uzun özünü duyururdu. 
 
Yer ölçənin boyu boyda, meşədə, 
Qəbristanda ölüm mənə dikili. 
Zillənərək mənim solğun üzümə 
Boyum boyda yer qazmaq istəyirdi. 
 
Əllə toxunan tək duyurdu hamı 
Yaxında kiminsə asta səsini. 
Həminki fəhmli səsimdi mənim - 
Ölüm dəyməmişdi, çürütməmişdi: 
 
“Əlvida, ey gözəl şəfəq və ey gün, 
Ey dirilik günü-sonsuz bərəkət! 
Qadın sığalı tək son dəfə toxun, 
Bu ağır saatı bir az yüngüllət. 
 
Əlvida zamansız, qorxulu illər! 
Sonsuz təhqirlərə duruş gətirən, 
Ayrılaq, qadınım, artıq vaxtdı, gəl, 
Mən sənin davanın döyüş yeriyəm. 
 
Əlvida, gərilən qanadın boyu, 
Azadə uçuşun gözəl inadı! 
Əlvida dünya ki, söz ilə oldu, 
Əlvida yaratmaq ecazı, dadı!” 
 28 
 
 
 
Şəhərdə yay 
 
Danışıqlar astaca, 
Çılğın və ehtiraslı. 
Dibdən yığılmış saçlar 
Cəm olubdu yuxarı. 
 
Sancağının yüküylə 
Baxır örtüklü qadın. 
Geri, hörükləriylə 
Birgə atır başını. 
 
Küçədə isti gecə 
Bəd havadan danışır. 
Ayağını sürüyən 
Piyadalar dağlışır. 
 
Qırıq-qırıq şimşəklər 
Geriyə dönür hərdən. 
Xışıldadır küləklər 
Pərdəni pəncərədə. 
 
Sükut olur bərqərar, 
Bürkü adamı boğur. 
Yenə də ildırımlar 
Səmada ayaq yorur. 
 
 29 
 
Sonra da gülməşəkər 
Qızmar günəşdi çıxır, 
Gecəki gölməçələr 
Bulvardan göyə qalxır. 
 
Qırılıbdı yuxusu, 
Çökə görmür gerçəyi. 
Minilliksə qoxusu, 
Büzüşübdü çiçəyi. 
 
 
 
 
 
 
 
 
 
 
 
 
 30 
 
 
 
Mart 
 
Gün qovub dabandan çıxardır təri, 
Dərə vıyıldayır dəlicəsinə. 
Yaz südsağan qadın kimi təpərli, 
İşi başdan aşır, sığmır əlinə. 
 
Azalıbdı qanı qarın, soluxur, 
Budaqlarda gömgöy çıxır damarlar. 
Axurlarda indi həyat vurnuxur, 
Dişlərini şaqqıldadır yabalar. 
 
Ah axşamlar, gündüzlər və axşamlar! 
Günortalar damcıların sırası. 
Damdan axan arıqca sırsıralar, 
Bulaqların yuxusuz pıçıltısı. 
 
Taybatay açıqdır pəyə, dam, axur 
Qarda yulaf dimdikləyir göyərçin. 
Hər şeyə güc verən səbəb, günahkar - 
Təmiz hava qoxuyur indi peyin. 
 
 
 
 31 
 
 
 
Vaxt gələr, mənimçün konsert zalında 
 
Vaxt gələr mənimçün konsert zalında 
Bramsı çalarlar, ölüb gedərəm. 
Yada düşər uşaqlığın dəstə halında 
Gəzməkləri, çimmək, güllük, diksinərəm mən. 
 
O rəssam qız - yuxu kimi xəfif, dikalın, 
Onun hövlank, o qəzəbsiz, xoş təbəssümü - 
Təbəssümü kürə kimi nəhəng və aydın - 
Surətini, gülüşünü, alnını onun. 
 
Diksinərəm, boşalaram, çalınar Brams, 
Sahmanlı ev, artırmadan enən pillələr. 
Ərzaq, yarma, alış-veriş düşər yadıma. 
Həm o oğul, həm o qardaş, palıd və güllər. 
 
Boyasıyla bulayırdı rəssam qız otu, 
Gah cibinə, gah da yerə salıb fırçanı. 
Yadımdadır rəsm dəsti, zəhər-bir qutu - 
Sonu yəqin astma olan həmin “Basma”nı. 
 
Diksinərəm, xatırlaram, çalınar Brams, 
O keçilməz, inad kol-kos, o yol, o giriş. 
O qaranlıq eyvan, tinglik, həmin o boş dam, 
Həmin qaş-göz, həmin surət, həmin o gülüş. 
 
 32 
 
Dolaram mən göz yaşıyla, üzüm nəmlənər, 
Amma di gəl, ağlamadan quruyaram da. 
Ətraf hamı, üzlər, dostlar, bir də ki ailəm, 
O alovlu keçmiş çıxar dərin quyudan. 
 
İntemesso çəmənində qohumlar dəstə 
Əllərilə ağac kimi nəğməni qucub, 
Kölgələr tək oynayırlar dörd ailə budu 
Uşaqlıq tək məsum alman motivi üstə. 
 
 
 
 
 
 
 
 
 
 
 
 
 
 
 
 33 
 
 
 
Qırov 
 
Yarpaq tökümünün lal bir çağıdı. 
Lələk salışıdır quşların əyri. 
İndi yeri deyil kefi pozmağın, 
Qorxunun gözləri onsuz da iri. 
 
Suların səthini qoy yırğalasın, 
Yatmazdan əvvəlcə qorxutsun külək. 
Dövranın gərdişi aldadıcıdır, 
Sonu yaxşılıqla bitən nağıl tək. 
 
Sabah ayılanda div yuxusundan 
Sən ayaq basanda qar tutmuş səthə, 
Küçənin tinində quyu başında 
Quruyub qalarsan yenə məəttəl. 
 
Yenə də həminki bəyaz qar adam, 
Yenə ağ milçəklər həmin idilər. 
Yenə fağır meşə, boru, baca, dam 
Saray təlxəyi tək geyinibdilər. 
 
Elə bir dəfəyə, bircə dəfəyə 
Hər şeyi don vurub başdan qaşacan. 
Altdan oğrun-oğrun porsuq nəzərlər 
Baxır kol-kosluğun aralığından. 
 
 34 
 
Şübhəylə irəli addımlayırsan, 
Cığır da baş vurur burda dərəyə. 
Gözünə tağlı köşk dəyir qırovdan. 
Ensiz taxta qapıdakı şəbəkə. 
 
Qalın qarlı bir pərdənin dalında 
Meşəbəyi komasının divarı. 
Sonra yoldu, bir tala var ardında, 
Sonra isə yeni meşə uzanır. 
 
Elə bil bəzəkli eynəkdən baxıb 
Görürsən uyuyur möhtəşəm sükut: 
Lap Şah qızı haqqında bir qoşmadı, 
Nə qız dinir indi, nə qoca tabut. 
 
İçimi üşüdən, qorxuya salan 
Baxıb bu ağ, ölü xanimana mən 
Astadan deyirəm: “Çox şükür! Hə, Sən 
Daha çox vermisən istədiyimdən”. 
 
 
 35 
 
 
 
Maqdalina 
 
 
1. 
 
Gecə düşür, o saat 
cinlərim peyda olur. 
Keçmiş günahlarımın 
əvəzi kimi. 
Gəlib sıxırlar məni, 
hey əzirlər ruhumu 
Suçlu ötən günlərin 
pozğun xatirələri. 
Kişi istəklərinin 
onda müti quluydum, 
İçinə şeytan girmiş 
dəlinin yekəsiydim. 
Küçə idi bir vaxtlar 
mənim yerim və yurdum. 
 
Az qalıb, ola bilsin 
bir neçə dəqiqə lap. 
Sonra ölü bir sükut 
çökəcəkdi araya. 
Amma onlar ötməmiş, 
halım olmamış xarab, 
 
 36 
 
Öz ömrümün sonuna 
çatıb dolan qab kimi, 
Ömrümü sındırıram 
bir saxsı gülab kimi 
sənin qarşında, Ustad. 
 
İndi görən hardaydım, 
nə gözləyərdi məni, 
ey, mənim Xilaskarım, 
sən ey, mənim Müəllimim. 
Mənə öz qollarını 
Cənnət açmazdı yəqin, 
Sənətimin toruna 
düşən növbəti hərif- 
Masa başında məni 
yəqin o gözləyərdi. 
 
Nolar, anlat ki, mənə 
nədi axı, bu günah.? 
Nədi ölüm, cəhənnəm, 
atəş, alov, nədi ah?! 
Necə oldu ki, söylə 
hamının qarşısında, 
O hüdudsuz qüssəmin 
boy atıb arasından, 
Sanki, pöhrəylə ağac 
qovuşdum mən səninlə. 
 37 
 
Sənin qədəmlərini 
dizimə söykəyərək 
Bəlkə qucaqlamağı 
beləcə öyrənirəm 
xaçın dördkünc tirini. 
Dəfnə hazırlayarkən 
o gözəl bədənini, 
İsa, huşdan gedirəm, 
itirirəm hissimi. 
 
 
2. 
 
Yır-yığış edər hamı 
bayramqabağı. 
Durub o tünlükdən 
kənarda indi 
Tasdan su tökürəm 
başıaşağı, 
Yuyuram mübarək 
qədəmlərini. 
 
Gəzirəm, tapmıram 
başmaqlarını. 
Göz yaşlarım tutur, 
gözüm bağlanır. 
Sanki qara pərdə 
kəsir qarşımı. 
Açıq saçlarımın 
teli dağılır. 
 38 
 
Ayağımı ətəyimə 
dayayıb, 
Qüsl edirəm onları 
gözyaşımla. 
Boynumdakı muncuqlarla 
sarıyıb, 
Əba kimi bürüyürəm 
saçımla. 
 
 
İndi elə aydındır ki, 
gələcək, 
Sanki onu sən tutub 
saxlamısan. 
İndi mənə bəllidir 
hər olacaq. 
Kahinlər tək çin çıxar 
hər yuxum da. 
 
Sabah enəcəkdir məbəddə 
pərdə, 
Bir yanda cəm olacağıq 
hamımız. 
Ayağımız altdan qaçacaq 
yer də, 
Bəlkə mənə gəldiyindən 
yazığı. 
 39 
 
Bir sıraya duracaqdı 
atlılar, 
Sonra gərdiş başlayacaq 
hər yana. 
Tufandakı qasırğa tək 
atılan 
Xaç pərvəriş edəcəkdi 
səmaya. 
 
Mən çarmıxın ayağında, 
səcdədə 
Dodağımı dişləyib 
bayılacam. 
Bütün bəşər, insanlıqçün 
bəlkə də 
Qollarını belə geniş 
açmısan. 
 
De, neyçündü geniş ürək 
bu qədər? 
Bu qədər güc, de, hardandı 
bu dözüm? 
De, dünyada varmı layiq bir 
bəşər, 
Bu qədər kənd, meşə, 
çəmən və çöllük? 
 40 
 
Amma keçəcəkdir üç gün 
beləcə, 
Elə dərin boşluğa 
düşəcəyəm... 
Keçən bu dəhşətli günlər 
ərzində. 
Dirilik günüyçün 
böyüyəcəyəm. 
 
 
 
 
 
 
 
 41 
 
 
 
Mövlud ulduzu 
 
Qış idi. 
Səhradan əsirdi külək. 
Körpə üşüyürdü beşiyində bərk. 
Dağın döşüydü. 
 
Onu isidirdi kəlin nəfəsi. 
Mağara doluydu 
Mal-qara dolu. 
Beşikdən qalxırdı buxar haləsi. 
 
Yataq çör-çöpünü kürkündən çırpıb, 
Bir də alağı, 
Dikdən baxırdı 
Yuxulu çobanlar uzağa sarı. 
 
Gendən ağarırdı çöl və qəbristan, 
Baş daşı, çəpər, 
Buz tutmuş yerlər. 
Ulduzlu göy üzü ağarmaqdaydı məzarlıq üstdə. 
 
Bir az aralıda xəbərsiz, huşsuz, 
Daxma aynasında 
Həyayla yanan 
Çıraqdı Vifleyem yolunda ulduz. 
 
 42 
 
Taya tək yanırdı, sanki uzaqdı 
Səma və fələk, 
Alov dili tək, 
Od tutmuş səhra tək, kənd tək yanırdı. 
 
Elə odlanırdı samandan, otdan 
Olan bu taya, 
Sanki kainatın düz ortasında 
Doğmuş yeni nurun həyəcanıydı. 
 
Onun başı üstdə qızaran üfiq 
Sanki bir him-cim. 
Və üç münəccim 
O nurun dalınca getdi tələsik. 
 
Pay dolu dəvələr yol aldı sonra. 
Qoşquda ulaqlar: kiçikdir biri. 
Dağdan enirdilər xırda addımla. 
 
Bütün titrək şamlar, qaba zəncirlər, 
Bütün parıltılar, dəbdəbə, kələk, 
Bütün acığıyla, bütün zəhmiylə 
Səhradan əsən o həminki külək... 
Bütün ağaclar və şarlar, bərbəzək... 
 
Bütün əsrlərin fikri, ruzusu, 
Bütün muzeylərin cümlə qazancı, 
Bütün xeyir işlər, şərin cadusu, 
Bütün dünyadakı küknar ağacı, 
 43 
 
Bütün uşaqların şirin yuxusu - 
Çəkirdi karvanı öz arxasınca 
Gələcək günlərin sonsuz arzusu. 
 
Gölü tutmuşdusa qızılağaclar 
Zağca yuvaları qonan budaqdan 
Yenə görünürdü gözə bir parça. 
 
Karvanın yolunu gölün yanıyla 
Aşikar görürdü dikdən çobanlar. 
- Gedək, səcdə edək sirrə, hamıyla. 
Kürkünü bərkidib söylədi onlar. 
 
Təşviş yaradırdı xışıltı qarda. 
O bəyaz talanın pulcuq səthiylə 
Komanın dalıyla yalın ləpirlər, 
O gedən ləpirlər, qalan ləpirlər 
Elə bil kösövdü yanan tonqalda, 
Ulduzlu səmanın işığı altda. 
Onlara hürürdü qorxuyla itlər. 
 
O ayazlı gecə nağıl kimiydi. 
Kimsə peyda olub həmin o qarda 
Sıraya dururdu kirmişcə hərdən. 
Amma itlərin də fəhmi itiydi 
Bala çobanlara qısılırdılar. 
 
 44 
 
Yenə həmin yoldu, həmin cığırdı, 
Gedirdi o yolla bir neçə mələk. 
Şəffaf bədənləri görünməyərək 
Qədəmləri yenə iz buraxırdı. 
 
Daşın düz yanında hamı oldu cəm. 
Şəfəq sökülürdü, sezilirdi sidr. 
- Deyin, siz kimsiniz? – soruşdu Məryəm. 
- Biz səma çobanı, göy elçisiyik. 
Salama gəlmişik hər ikinizə. 
- Amma birdən olmaz. Durun girişdə. 
 
Sabahın kül kimi bomboz çağında 
Çodarlar, çobanlar xısınlaşdılar. 
Danlaqlar eşitdi yorğun qulaqlar. 
İçməli su quyusunun başında 
Nərlər nərildədi, dindi ulaqlar. 
 
Dan yeri ağardı, toz dənəsi tək 
Şəfəq son ulduzu silib süpürdü. 
Məryəmin əlinin işarəsiylə 
Kahaya tək münəccimlər buyurdu. 
 
Yatırdı koğuşda Ay işığı tək 
Palıd beşiyində o nur haləsi. 
Elə bil əynində varıydı xəz kürk, 
Onu isidirdi kəlin nəfəsi. 
 45 
 
Sanki bir pəyəyə toplanmışdılar. 
Hənir duyulurdu danışmırdılar. 
Qəfil qaranlıqda kim isə bir az 
Çəkdi münəccimi beşikdən uzaq. 
Çevrilib gördü ki, kandardan budu 
Zillənibdi baxır, baxır o qonaq, 
Bakirə Anaya həmin o Ulduz. 
 
 
 
 
 
 
 
 46 
 
 
 
İztirab həftəsində 
 
Hələ ətrafdadır gecənin zili, 
Hələ elə erkən bütün dünyada, 
Göydə ulduzların sayı bilinmir, 
Hər biri gündüz tək parıldamada, 
Əgər bacarsaydı mürgü döyərdi, 
Bütün Pasxa boyu heç oyanmadan 
Bu torpaq Zəburun oxusu altda. 
 
Hələ ətrafdadır gecənin zili, 
Hələ elə erkən hər tərəf, hər yan 
Bütün zəhmi ilə əbədiyyətin 
Tindən ayrıcacan uzanır meydan. 
Hələ qarşıdadır o uzun min il, 
Hələ çox yol qalıb o işığacan. 
 
Hələ bu torpaq da lüt-üryan qalıb 
Əyninə geyməyə bir şey yoxudu, 
Kilsə zənglərini gecələr çalıb 
Ürəklə oxuyub xora qoşulsun. 
 
Budur ağrı dolu cümə axşamı, 
İztirablı şənbəyə yol gedəcək. 
Yenə oynayacaq burulğan dəli 
Sular sahilləri dimdikləyəcək. 
 
 47 
 
Yenə örtüksüzdür, çılpaqdır meşə 
Əzablı son həftəsində Məsihin. 
Sanki dua edir sırada bəşər 
Cəm olubdu küknarların gövdəsi. 
 
Şəhərdəsə elə bil yığıncağa 
Toplaşıblar kiçicik bir sahədə 
Baxır ordan çılpaq, üryan ağaclar 
Kilsə binasının çəpərlərinə. 
 
Baxışından qorxu yağır onların, 
Torpağın dizləri əsir, titrəyir, 
Bağlar aşıb keçmək istər hasarı, 
Onlar Allah elçisini basdırır, 
Başa düşmək olar təşvişlərini. 
 
Sarayın ağzında işıq görünür, 
Qapqara dəsmallar və şam sırası. 
Ağlamaqdan şişmiş üzlər, sifətlər 
Qəfil peyda olur yürüşü xaçın, 
Tabutda İsanın şəklilə birgə. 
Qapıdakı bir cüt gənc tozağacı 
Yol verməkçün qısılırlar bir küncə. 
 
Səki qırağıyla gedən nümayiş 
Ötüşür, geridə qoyub həyəti 
Yazı, yaz ovqatlı sözü-söhbəti, 
Ayin fətirinin gözəl ətrini 
Küçədən özüylə çəkib gətirir. 
 48 
 
Öz qarlı yükünü atır yenə mart 
Əlillərin ayaqları altına, 
Elə bil ki peyda olub birisi 
Mücrünü çıxardıb açır o saat 
Paylayır hamıya içindəkini. 
 
Ayinlər uzanır səhər qədər, 
Ağlaşmalar yavaşıyır və bitir. 
Fənərlər altında ağaran yerdə 
Eşidilir elə bil ki hənirti, 
Həvariyun, bir də Zəbur duyulur, 
 
Gecə yarı susur bütün məxluqat, 
Hələ təzə-təzə doğulan yazın, 
Baharın səsinə qulaq kəsilir. 
Dirilik gününün gücüylə əlbət 
Mümkünmüş ölümü yenmək deməli. 
 
 
 49 
 
 
 
Fani həyat 
 
Teldən nazik kölgələri axşamın 
Ağacların arxasınca uzanır. 
Meşəlik çığırda poçtalyon qadın 
Məktub topasını  mənə uzadır. 
 
Pişiyin, tülkünün izini tutub, 
Tülkünün, pişiyin, düşüb izinə. 
Dönürəm evimə bir qucaq məktub 
Azadlıq verməkçün öz sevincimə. 
 
Sərhədlər, dənizlər, dağlar, ölkələr 
Silsilə keçidlər, bir də qitələr. 
Sorğular, hesablar, müzakirələr, 
Qocalar, uşaqlar, yeniyetmələr. 
 
Ey, dolu-dəyərli mərd məktubları! 
Sizin aranızda yox ki eləsi 
Şahidi  olduğum mətləbləriniz 
Dərin ağlınızdan xəbər verməsin. 
 
Ey, əziz, qiymətli zərif yazılar! 
Mən də yıxılmışam buluddan, bilin. 
Sizindim, sizinəm bundan sonra da 
Sizə söz verirəm, əbədi, əmin. 
 
 50 
 
Siz isə, ey marka yığan adamlar! 
Canlı, ani görüş bəs edərdi ki 
Dərd dolu yerimdə olub da amma 
Hədiyyə alan tək sevinəsiniz. 
 
 
 
 
 
 
 
 51 
 
 
 
Nobel mükafatı 
 
Batdım mən, qovğada heyvan kimi lap. 
Hardasa adamlar, işıq, azadlıq. 
Arxamca  təqibin səsi, tappatap. 
Çıxmağa yolum da qalmayıb artıq. 
 
Qaranlıq bir meşə, gölün sahili, 
Tir kimi yıxılmış küknar gövdəsi. 
İndi bütün yollar bağlı, kəsili. 
Nolacaq, qoy, olsun bundan ötəsi. 
 
Axı, deyin, nədir o böyük səhvim, 
Bəlkə qatiləm mən, bəlkə caniyəm? 
Gözəl Yurdum üçün məcbur elədim 
Göz yaşı axıtsın, qoy, bütün aləm. 
 
Hətta belədirsə, əynimdə kəfən 
Yenə də bilirəm o gün gələcək. 
Qəzəbin, qərəzin hökmü hər yerdən 
Xeyirin ruhuyla dəf ediləcək. 
 
 52 
 
MÜNDƏRİCAT 
 
Redaktordan ............................................................................. 3 
 
Anarın tərcüməsində 
Qış gecəsi ............................................................................... 10 
Hamlet .................................................................................... 12 
Yaxşı deyil məşhur olmaq, tanınmaq ..................................... 13 
Başladığım zaman bilirdim məgər .......................................... 14 
 
Səlim Babullaoğlunun tərcüməsində 
 
Qış gecəsi ............................................................................... 16 
Qış gecəsi ............................................................................... 18 
Hamlet .................................................................................... 19 
Eh, əgər bilsəydim mən o sıralar ............................................ 20 
Yaxşı deyil məşhur olmaq ...................................................... 21 
Böyük şairlərin təcrübəsində .................................................. 23 
Dan söküləndə ........................................................................ 24 
Avqust .................................................................................... 26 
Şəhərdə yay ............................................................................ 28 
Mart ........................................................................................ 30 
Vaxt gələr, mənimçün konsert zalında ................................... 31 
Qırov ....................................................................................... 33 
Maqdalina ............................................................................... 35 
Mövlud ulduzu........................................................................ 41 
İztirab həftəsində .................................................................... 46 
Fani həyat ............................................................................... 49 
Nobel mükafatı ....................................................................... 51 
 
 
 53 
 
 
 
 
 
 
 
 
 
 
 
 
 
 
 
 
 
 
 
 
************** 
 
Çapa imzalanıb: 18.10.2010. 
Format: 70x100 1/32. Qarnitur: Times. 
Ofset kağızı: əla növ. Həcmi: 3.75 s.ç.v. Tiraj: 1000 
Sifariş №99. Qiyməti müqavilə ilə. 
 
“Mütərcim” Nəşriyyat-Poliqrafiya Mərkəzi  
Bakı, Rəsul Rza küç., 125 
Tel./faks 596 21 44 
e-mail: mutarjim@mail.ru 
 
 54 
 
 
 
 
 
“525 Kitab” seriyasından 
2009-cu ildə əsərləri nəşr olunan müəlliflər: 
 
 
Dünya ədəbiyyatından  
 
İosif Brodski  
Orxan Pamuk 
Şota İataşvili 
 
 
Azərbaycan ədəbiyyatından 
Anar  
Elçin 
Ramiz Rövşən 
Əjdər Ol 
Ədalət Əsgəroğlu 
 
 
 
 
 
