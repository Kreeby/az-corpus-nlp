 
Nazilə Gültac 
 
 
“Yaşıl pıçıltı” 
 
 
www.kitabxana.net   
 
Milli Virtual Kitabxananın Təqdimatında 
 
Nazilə Gültac 
 
“Yaşıl pıçıltı” 
 
İstedadlı şairənin yeni poetik kitabı… 
 
YYSQ - Milli Virtual Kitabxananın 
e-nəşri N 13 (2012) 
 
Bakı - 2012 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
www.kitabxana.net   
 
 
Milli Virtual Kitabxananın Təqdimatında 
 
Nazilə Gültac 
 
“Yaşıl pıçıltı” 
 
İstedadlı şairənin yeni poetik kitabı… 
 
YYSQ - Milli Virtual Kitabxananın 
e-nəşri N 13 (2012) 
 
Virtual Redaktoru  və e-nəşrə hazırlayanı: 
 
Aydın Xan (Əbilov) - yazar-kulturoloq 
YYSQ - Milli Virtual Kitabxana 
 
 
Bakı – 2012 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
NAZİLƏ GÜLTAC 
 
 
 
 
 
YAŞIL  PIÇILTI 
 
 
 
 
 
 
Бакы -- 2010 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
                        Redaktor:  Səxavət  Talıblı 
 
 
 
 
                   
Nazilə Gültac. “Yaşıl pıçıltı”, Bakı, “Adiloğlu” nəşriyyatı, 
2010. 
 
 
 
 
 
 
 
 
Gül- çiçəklərdən,  yarpaqlardan,  buludlardan,  dağlardan, 
sulardan  doğulub  şeirlərim. 
Tanrının yaratdığı bu gözəllikləri  seyr etmək 
istəyirsənsə, mənim könül dünyamı səyahət  et yetər.    
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
 
                        
 
 
 
BAHARI     GÖZLƏYİRƏM 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
VƏTƏN DAŞI 
 
İşıldaböcək   güllələr 
          ocağına  yağdı. 
Üstünə qan 
                       çiləndi. 
Bəyaz  telliyə  
                         şirdaş, 
gizli  sevdasına  
             çıraq  daşıydın . 
Tariximin yaşıdı, 
əli  qanlı  
                 zəmanənin 
üzü qaradır 
                   yanında. 
Düşmən  ocağında 
donan, 
                     çatlayan, 
kül  içində  
                     yanan daşım. 
Vətən qalasına  
                     hörüləcək 
hörgü daşım. 
Ocaq  daşım - Vətən  daşım. 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
BU  YOLLARIN  UZUNU 
 
Bu  yolların  uzunu- 
Qarabağa  gedən  yol. 
Bu yolların  uzunu 
Bərabərdi  eninə. 
 
Bu  yolların  uzunu- 
Sonsuz arzu karvanı, 
Yollar arandan  dağa 
Yönü  Qarabağadı. 
 
Bu  yolların  uzunu 
İtib  çiçək  düzümü. 
Izlər  silinib  gedib, 
Daş göynədir  dizimi. 
 
Bu  yolların  uzunu, 
Keçir Cıdır düzündən. 
Taxmışam  ürəyimə  
Yolların  üzüyünü. 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
BAHARI   GÖZLƏYIRƏM 
 
 
Igidləri  çox  olubdur 
bu  yurdun. 
Düşmənləri  çoxalıbdır 
bu  yurdun. 
Igid  söykənir  dağa. 
Dağlar  yağı  məskəni. 
Dərələr  çəkə  bilməz, 
uca  dağlar  çəkəni. 
Qaratikan  kolları 
Qara  keşiş  yolumda. 
Xarı bübülü  dərməyə, 
dərib  telə  hörməyə, 
bir  igid  istəyirəm. 
Eheyy, dağlarım! 
Baharı  gözləyirəm! 
 
 
 
 
 
 
 
 
 
 
 
 
 
 
 
                                             
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 VƏTƏN 
                                               
Parçalanıb, ələnmisən. 
Oğulları didərgin -sən, 
Dilim- dilim bölünmüsən, 
 Vətən. 
 
Xarı gülü bəndə düşən, 
Bülbülləri dərdə düşən, 
Yolları kəməndə düşən, 
Vətən. 
            
                                    
 
 
 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
VƏTƏN XƏRİTƏSİ 
 
 
 
Qızım çəkdi  
  Vətən  xəritəsini. 
Azərbaycan sözünü 
Yerləşdirə bilmədi, 
xəritənin üstünə. 
“Azər “ yazdı,  
“ Bay” yazdı, 
 Dedi ki, 
” Can “sözünə    
yer  azdı. 
Məndən 
 yardım istədi. 
Baxdım xeyli 
   ana yurdun  
                paralanmış köksünə. 
Dağ çəkilən səddinə. 
                 Dəmirqapı Dərbəndin 
  qapısını döymədim. 
“C”-nı cənuba yazdım,  
Dedim canımız orda. 
Qızım çoxumuz orda.   
“A” qondu Borçalıya,  
And yerimizdi dedim. 
“N”-nı qərbinə yazdım. 
İrəvana xal saldım. 
Orda  nidamız qalıb. 
Orda  naləmiz yanıb. 
Qızım indi bax , dedim. 
 Böyük  Vətənimizin   
Bəxtsiz xəritəsinə                                                                                           
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 KƏRKÜK OĞLU 
            
                    Kərkükdəki qanlı olaylar da  ağlatdı    məni 
Qarabağ dərdi kimi. 
 
 
Biz Kərkükdən, Kərkük bizdən iraqdı. 
Qanlı həyat özü boyda bir  ahdı... 
Ağlar gündədir  Kərkük, 
Cocuqları boynu bükük. 
Türk dünyası qəzəbindən alovlanır. 
Aman yarəb!Başdan başa İraq yanır. 
Neçə-neçə soydaşımız 
qanlarıyla yuyulubdur. 
Niyə bizim haqq səsimiz 
Bax,  bu qədər boğulubdur? 
Heyrət ey büt!-deyən babam:- 
Ölüm ilə pəncələşir neçə adam. 
Lənət olsun!Bu nə dava,bu nə  edam!? 
Ekrandakı bir verilişdən 
salam dedi , Kərkük oğlu. 
Meyit dolu sağı, solu. 
Səsində bir ağrı  vardı. 
Gözlərində cihad vardı,çağrı vardı. 
Yanğı dolu,kədər dolu 
 nalələrə qanım donur. 
Harayını eşidən yox, 
Kərkük oğlu,      
inamlı ol, inamlı dur! 
Ən sonunda inam udur. 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
HƏYAT   NƏĞMƏSI 
 
 
  Ömür - sınıb  dağılmış 
  val  qırıqları.  
Bir  yanda”do” 
Bir  yanda” sol”. 
Hər  parçası 
Bir  şərqi  söylər. 
Birində  uzaqların  hıçqırtısı, 
Birində ilk sevginin nidası. 
Çılğın  iniltilər -  qor  dənələri, 
Qəlbimə  çırpılmaqda. 
                         “Do” dan başlayan  həyatım 
         “Si” notunda çırpınmaqda 
Torpağımda haqq  davası, 
geyilməmiş  döyüş  paltarım- 
 nəqəratım. 
Həyat  - sınıb  dağılmış 
                                  val  qırıqları. 
                                 Bir  şərqi  söylə, 
                                 Do, re, mi, fa, sol. 
                         
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
TÜSTÜ 
 
                 
Ay ocaqdan qalxan tüstü, 
Ocagına qalxan tüstü,   
Süzmə” Kərəm” havasına.  
Odu ocaqdan ayırma. 
Ayrılıq tanışdır mənə. 
Sönmüş ocaq kül dağıdır. 
Kösövlər məni dağlayır. 
Köz bağlamır,vətən dərdi. 
Ay ocaqdan qalxan tüstü, 
Göy üzünə qonan tüstü, 
Sən allah,  üstümə gəlmə. 
Öz tüstüm özümə bəsdi.  
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
PAYIZ 
 
 
 Əsən   küləyinlə öyünmə,payız, 
 Taleyin rüzgarı ondan dəlidir. 
 Yağan yağışınla öyünmə,payız, 
                             Axan göz yaşlarım yagmur selidir. 
 
 Gülləri solduran soyuqluğunun 
 O soyuq baxışdan hec fərqi yoxdur. 
 Başım üstdən keçən tutqun buludun 
 Qübarlı könlümdən xəbəri yoxdur. 
 
Sən öz gəlişinə güvənmə,  payız, 
Onsuz da sərt keçib ömrümün yazı. 
Çaxan şimşəyinə sevinmə,  payız, 
Hopub gözlərimə dünya işığı. 
 
 
 
 
 
 
 
 
 
 
 
                                              
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 BU GÜN 
   
Dəli külək xışmalayır, 
Küçələri hey daşlayır, 
Gah bu yana, gah o yana.              
Bu gün mən külək kimiyəm.. 
 
Şeh düzülən ləçəyində 
kəpənəklər güzgülənir. 
Bir işığa,        
bir şəfqətə təşnədir. 
Bu gün mən güllər kimiyəm 
  
Yarpaqlar sulara çətir, 
Kölgəsi  suda gizlənir,  
Axır  gündoğana gedir,   
Bu gün mən sular kimiyəm. 
 
Dərələrə zülm eyləyib 
      duman dağlarda toxtayır. 
Üşüməsin deyə, dağlar, 
düymə-düymə yağışlar .        
                         dumanın yaxasını bağlayır. 
Bu gün mən duman kimiyəm. 
Bu gün mən ümman  kimiyəm.       
                                            
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
UÇUŞ 
 
 
Gerçəklər dolanır göylərdə. 
Ruhuyla,varlığıyla. 
Diz çökmüşəm, 
bir ürəyin önündə.     
Sevgi duası pıçıldayıram. 
Səsin mənim deyil, 
 bağlı qapının o üzündə.     
 Qapının bu  üzü yoxmuş, 
 o  üzü yıxılmış. 
Dərya gözlərimdə 
rənglər yuyulmuş. 
 Durnalar uçub gedir, 
söyüdlər saralmamış.     
Qışı görməsin deyə. 
Bütün gerçəklər önümdə, 
öz rəngində..... 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
 
 
 ŞƏHİDLƏR XİYABANI 
 
 
Bura ruhlar məmləkəti,  
Sehrlidir, müqəddəsdir. 
Burda daş da çiçək açır. 
Qərənfilin üzündədir, 
Səhər-axşam o qanlı şeh. 
Şəkillərin üzünə meh  
Sığal çəkir, əzizləyir.. 
Günəş öncə ora baxır. 
Ay gecələr lay-lay deyir. 
Yer də, göy də birlikdədir 
Burda yatan mələklərdir. 
Burda yatan şəhidlərdir.   
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 MƏNİM    DƏNİZLİ  ŞƏHƏRİM 
 
 
 Səninlə çox şeyi 
           paylaşmışıq. 
Acılı, şirinli günləri  
              yaşamışıq. 
Yuxusuz gecələrimin 
                        nağılı. 
Təlatümlü ürəyimin 
                       sığalı. 
İlahi eşqimin  
               ilk sözlərini 
Qumlu sahilinə 
                  yazmışam. 
Dərdimi, möhnətimi  
        səninlə ovutmuşam. 
Ağlayanda göz yaşımı  
               duzlu suyunla     
                      yuyuram. 
Gözlərimi  ümidli 
                sabahınla 
                      açıram.    
Arzularımın limanı- 
Mənim dənizli şəhərim. 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
TƏMİZLİK 
 
 
 
Qış döysə də qapını  
Yollar üzü yazadır. 
Gör ürək nə söyləyir, 
Çoxdan gözü yoldadır. 
 Göy üzü bozarsa da, 
Dan üfüqdə qızarır.  
Gözlərim hey boylanır. 
Könlüm uzaqlardadır. 
Alıb qoynuna məni.     
Çiçək ətirli dəniz. 
Bu dünya başdan başa 
Yaz nəfəsiylə təmiz. 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
QAR 
 
 
 
Ovuc- ovuc ələnir. 
Nazla astaca enir. 
Sükutun dinən dili,  
Ağ rəngin kölgəsidir. 
 
Toxunur yanaqlara,  
İz qoyur dodaqlara 
Qışın bəyaz çiçəyi, 
Bir müjdədir  bahara. 
                                  
Ağ duvağa bürüyür, 
Gəlin olur ağaclar. 
Küləklə rəqs eyləyir. 
Rəqqasədək yağan qar. 
                                            
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
HƏLƏ    Kİ 
 
 
Günlərim   
       sakitcə 
          saralıb,                                                      
                          təkəbbürlə 
      tökülür 
           ömrümə. 
Hələ ki,  
mən də  
     təkəbbürlə 
            keçirəm, 
                          “ xəzəllərin” 
           üstündən. 
Ürəyimin  
       qanadlarını 
               açıb, 
Bahara  
         can  
             atıram..... 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
                      ÖMÜR      NAĞİLI 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
ŞEIR YAZANDA 
 
 
Tufanlara qoşuluram, 
Fırtınayla savaşıram, 
Dəli Kürə qarışıram,  
Şeir yazanda 
 
Dağ  qoynunda bitən daşam, 
Daşlı  bulaga sirdaşam, 
Göy üzünə  axan yaşam,                                                                              
Şeir yazanda. 
                         
Kol dibində bənövşəyəm,   
Zər qanadda bir bəzəyəm,  
Təbiətə bənzəyirəm, 
Şeir yazanda. 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
                              
 
 
 
GERİYƏ BAX,KÖNÜL 
 
 
 
Geridə- 
Heyrətlə açılmış 
Bir cüt baxış. 
Nurlu yağış. 
Orada daha- 
Bir iki xoş anlar. 
Şirin – nabat xatirələr. 
Sevgi qanadında 
uçduğun illər.... 
Var  daha nələr, nələr 
Geriyə bax, könül. 
Bu gününü  yaşamaq üçün. 
    
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
                           FƏDAKARLIQ  
 
 
Çaylar dənizlərə verir ömrünü. 
Buludlar sonunda yağışa dönür.  
Qönçələr  meyvə üçün 
ləçəklərindən keçir.      
Quşlar yaşasın deyə,  
təbiət usanmadan 
böcəklərindən keçir. 
Hərənin bir cür bitir, 
yaşadığı bu ömür.   
Biz torpağa lazımıq, 
bir ovuc torpaq üçün      
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
                                   
                         ÖMÜR 
 
                                               
İnsan   yaşayanda  
                          göylərin olur.                                                     
Olumu göz ilə qaş arasında,  
Bir ömür yaşayırıq,                                                 
Ölümü göz ilə yaş arasında.                                                
Ömrün bu başından                                                
O başına yol yaxın,                                                
O başından bu başına                                                
yol uzaq.                                                    
İnsan öləndə torpağın olur.                                                  
Göy üzünə onun  ahı,                                                
Bir də məhəbbəti çatır.                                                
Bir ömür yaşayırıq.                                                
Sonunda bağlı qapı.                                                
Onu ancaq ölüm açar.                                                
Ömür- ölümə açar. 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
                                      
İNANDIM AYRILIĞA 
 
                                     
Boylananda sola , sağa.                                       
Başı qarlı “Qarı”dağa.                                     
 Baxanda sarı yarpağa,                                      
İnandım ayrılığa. 
                                     
Yanağımdan yaş sürüşdü.                                      
Gül üzündə şeh üşüdü.                                      
Göydən durna teli düşdü.                                      
Inandım ayrılğa. 
 
                                      
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
      DİVAR  
 
 
 Dörd  divar arasında 
 kiçilir göy üzü də. 
  həsrət  də, 
qara bulud kimi 
dolanır göy üzündə.                                                                    
 İşıq  da can verir, 
dörd divar arasında. 
Qapı üçün bir divarı 
yıxmaq yetər.                                                                    
                          Uçulan divardan                                                                      
                          görünür həyat. 
                                                
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
                            DÜNYA  HƏLƏ  XIRDADI 
 
 
                                                    
Düyğularım ürəyimə avardı.                                                
Ayrılıq var ,  arzulara divardı.                                                    
İlk sevginin nağılında div vardı.                                                    
Sevən könül, sənin  yarın  hardadı? 
                                                  
Bu yazılan taleyimdi, qədərdi.                                                   
Hər sevincin  bir üzü də kədərdi.                                                  
Qismətimlə  cəngə girmək hədərdi.                                                  
Taleyimin gülər günü yardadı. 
 
Başım üstdən ay – ulduza baxacaq,                                                 
 Eşq bulağım gecə- gündüz  axacaq,                                                 
Axır bir gün gəlib mənə sığacaq,                                                 
Sevgim böyük, dünya özü xırdadadı 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
QAYIDIŞ 
 
 
                                                      
Qanadlanır,                                                    
Öz- özündə çimir,                                                             
sərinlənir.                                                        
Fəvvarədən çilənir,                                                      
                          Havada çiliklənir.                                                       
Su yenidən suya qarışır.                                                       
Billurlaşır, saflaşır.                                                      
Baxdıqca suya,                                                      
suya dönürəm mən də.                                                      
Ovcumda bir damla su..... 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
                                                    
TABLOLAR 
 
Səxavət Talıblının “Tablo” şerini oxuyarkən 
aldığım təəssüratdan .      
                              
Göy üzü Tanrının kətan parçası.                                 
Göy üzü Tanrının bir möcüzəsi.                                            
Süzə- süzə  gəzən qara buludlar.                                                                                 
Ağca buludları küncə sıxaraq,                                                                          
Günəşin önünə keçmək istəyir.  
                                 
Qürub çağıdır......                                
Bir az aşağıda  parlayır günəş.                                 
Qızılı telləri - nur fəvvarəsi.                                  
Tanrıya tərəfdi üzü günəşin.                                                                                                                                                                                    
 Şəfəqləri -  nur şəlaləsi.                                 
Torpağın qəlbinə axıb tökülür. 
                                
Möhtəşəm bir tablo gözüm önündə.                                                             
Qəlbimə  yığdığım bu gördüklərim ,                                
Məni də göylərə çəkib  aparır.  
                             
                                         
                                        
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
         *** 
                                
                                
Qırçın ləpələri                                 
dənizin ətəyində                                
külək  darayır.                                 
Qızılı qumlar                                
sahilin ətəyində                                  
rəqs eyləyir küləklə.                                
Qağayı dimdiyində                                 
bir körpə balıq.                                
                          aman istəyir. 
                                 
            *** 
                        
 
Gümüş telli çinar, 
Köksündıə bıçaq yaraşı. 
Kölgəsində  görüşən  iki ürək      
 
*** 
                                
 Oturacaq üstündə 
 intizarda  qalan  
 gül.. 
Oturacağın və gülün  
üzünə çırpılan yağış. 
 
                         “ Bunlar bir tablo, 
Bunlar bir əsər.  “       
 
                
  
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
XOŞBƏXTLİYİN  YOLU 
 
 
 
Yanına gəlmişdim. 
Sənsə yuxudaydın/ 
Xoşbəxtlik mənimləydi. 
Sənin şirin yuxunu 
qəlbimlə sığalladım. 
 Ayıldım, 
küləklərin səsinə, 
pərdələr yellənirdi. 
uçurmuşdu yuxumu. 
Əsən qəlb küləkləri 
 xoşbəxtlik gətirərmiş 
 qapını  döymədən. 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
MƏN ASILDIM ÜRƏYIMDƏN 
 
 
 
Yazı  yazan , 
nə yazmısan belə sən? 
Hər yazılan 
yazılırmı görəsən? 
Bəxtimiz alnımıza, 
sevgimiz sinəmizə 
yazılıb. 
Ürəyimə yazılan 
alnıma yazılmadı. 
Başımızı qoruyub, 
sinəmizi veririk, 
taleyin gülləsinə. 
Yazı yazan,  
nədən yazdın belə sən? 
Eşq dərgahı ürək imiş.     
Mən asıldım ürəyimdən. 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
BİR GECƏNİN OVQATI 
 
 
 
Gecə yarıdan keçir, 
Ay da gözümdə itir. 
Dəniz özünü döyməkdə, 
Gecə özünü öyməkdə. 
Küçə lampası 
zillənib  üzümə. 
Yoldan bir maşın keçir, 
Yollar kiçilir gözümdə. 
Hər gəlişin əvvəlində 
Bir döyüntü, addım səsi, 
bir səda. 
Yuxum gəlmir hələ də. 
Yetim qalan gecəmdə, 
Fikrim tanrı yanında. 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
YAZIQ OLDU 
 
 
Ürəyim  qanayır qüssədən, 
Ömrümün xoş anları  
heçmi oldu görən? 
Nələr yağdı ürəyimə, 
sevda dolu gəncliyimə, 
gozəl hisslərimə? 
Sellər-sular apardımı? 
Nə keçmişim ürəkaçan, 
nə bu günüm. 
Bəxtim bəyaz yelkənlərə  
qoşulub getdi, haçan? 
Yazıq oldu  ürəyimə. 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
İLLƏR     KEÇƏCƏK 
 
 
 
İllər keçəcək, 
yaşımız ötəcək, 
oğlumuz evlənəcək, 
qızımız gəlin köçəcək. 
Xeyirimizdə, şərimizdə, 
şəhərimizin küçəsində, 
küçəmizin döngəsində. 
Salamlaşacağıq. 
Hərdən baxışımız toqquşacaq, 
ürəyimiz qopacaq. 
Əllərimiz guya təsadüfən 
bir-birinə toxunacaq. 
Ruhumuz oynayacaq. 
Eh! Hər şeydən danışacağıq. 
Təkcə sevgidən savayı.  
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
ARZU 
 
 
Çox istərdim yol gedəm. 
Mənzərələr bir - bir 
fikirlərə qoşulub gedə. 
Düşüncələr geridə qala, 
xəyal məni çəkib apara. 
Gözlər məndən oğurlana, 
yol boyu sıralanan  
ağacları saya- saya . 
Qəfil yağış yağa. 
Ürəyim düşüb qala, 
bir ağacın kölgəsində., 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
AĞ  BULUD 
 
 
Ağ  bulud,ağca bulud. 
Sanki gecə dənizdə 
islanıb  duzlanmışdı. 
Asılmışdı səmadan, 
günəş qurutsun deyə. 
Hərdən rəngi   saralır, 
bəzən də bozarırdı. 
Qorxurdu gələr gecə, 
Onu qoparıb atar, 
Yenə mavi dənizə. 
 
 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
EY ADAM 
 
 
Ayağımı qoymağa, 
             addım  atmağa, 
işləməyə, gəzməyə 
            düşünməyə  
yer tapıram. 
Əlimi uzatsam 
            tutmağa bir əl, 
Arzularımı asmağa 
            budaq,     
ürək sözümü yazmağa 
yarpaq  tapıram.      
Təkcə qəlbimə 
yer yoxdu.                                                                 
Ey adam. 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
BAĞIŞLARAM 
 
 
Sevincimə   sədd çəkənim.   
Sən çəkmə gəl, mən  çəkəni,  
Mənə dönsən zülm edənim, 
Günahını bağışlaram. 
 
Ürəyimdən min qəm keçir, 
Qatar-qatar durnam köçür, 
Məni dərddən, qəmdən keçir, 
Sənə ümman bağışlaram. 
 
Göynəyirəm için-için. 
Söruşmursan niyə, nəyçün? 
Bircə anlıq sevinc üçün, 
Sənə ömür bağışlaram. 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
HƏYATIN  DİBİNDƏ 
 
 
Masamız üstündə dolu qədəhlər. 
Qədəhlər içində tutqun istəklər. 
Səbrimizsə dibində. 
Soyuq barmaqlarımız 
alışmayan şam kimi 
gecənin özü rəngdə. 
Qəlbimizi tökmüşük önümüzə. 
Sevdamızın son günündə... 
Acımızı çırpdıq qədəhimizə. 
Qədəhlər çilikləndi. 
Bir rəssam istəyirəm 
çəksin bu rəsmi. 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
SAHİLDƏYƏM 
 
 
Sahildəyəm. 
Yellənir havada  
qayğısız bir  qağayı. 
Izini örtüb, 
                          ləpələrin atdığı 
                          balıqqulağı. 
Bir yandan musiqi., 
bir yandan 
                         dalğalı dəniz, 
                         səsləyir məni 
Ürəyimsə sahilə 
                          atılmış  
                          çırpınan balıq. 
Yırğalanır dənizdə 
bir avarsız qayıq.... 
                                                                  
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
QUYU 
 
 
Adəm oğlu ,insan 
Yer üzünü 
 tapmayanda 
quyu qazdı, zaman-zaman. 
Dibi bilinməz, suyu  görünməz. 
Qaranlıq yaşatdı orda. 
Gündə bir haqq asıldı, 
Bir işıq boğuldu, 
hər qazılan quyuda... 
İlk quyunu kim qazdı 
                          Kimlər sap olub keçdi, 
                         bu quyunun gözündən? 
Içimdə bir quyu var, 
Diri yalanlara məzar. 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
MƏN VƏ SƏN 
 
Bir dostuma 
 
 Sən də mənim kimi  
duyğulu və   
tənhasan. 
 Könül  nəğməmizi  
çiçəklər anlar. 
Mən bir nəğmə oxuyaram, 
heç zaman oxunmamış, 
Sən bir şer deyərsən, 
kimsəyə söylənməmiş. 
Çiçək dənizində 
 batmaz ümidlər. 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
GÖRDÜM  Kİ 
 
 
Gördüm , 
daha tərəzilərdə  
 aldatmırlar heç kimi. 
                          Satan məmnundur, 
alan razıdır. 
                          Hər kəsin üzündən  
                          təbəssüm yağır. 
Daha həsrət, intizar 
qübar da yoxdur. 
Sərhədlər açılıb 
sevinən çoxdur. 
Hər kəs öz dilində  
danışır, gülür. 
Hamı deyiləni  
anlaya bilir. 
Xəyallarım dağıldı. 
Qonşunun mətbəxində 
qablar sınırdı. 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
QƏLBİM 
 
 
 
Yağışı qırmızı, 
Günəşi yaşıl, 
Dənizi bənövşəyi, 
Düzəni gömgöy. 
                          Dərəsi qarlı. 
                           Dağı dumanlı. 
Səması bir az çiskin, 
Bir az tutqun. 
Baxışı bir az dalğın, 
Bir az yorğun. 
Qəlbim naşı rəssamın 
fırçasından çıxan 
tabloya bənzəyir 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
OLMADI 
 
 
Köynək gördüm satışda. 
Hər rəngdə,hər naxışda. 
Cibimi axtardım, 
Çantamı gəzdim, 
əllərim utandı. 
Götürüb balamı 
bağrıma basdım. 
Ona öpüşlərimlə  
bir köynək biçdim. 
Oğlum sevindi. 
Mən də şadlandım. 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
  BİGANƏLİK 
 
 
Doğmaların dərdini 
özgələrdən öyrənir. 
Günü aya, ayı ilə 
calayıb, 
Bir-birimizdən xəbərsiz 
ömrü bada veririk. 
Biganəlik toxum tək 
könlümüzə səpilir. 
                          Biganəlik -  
                                yoluxucu xəstəlik.    
“Quş qripi” ndən deyil. 
biz ondan öləcəyik. 
 
 
   
 
 
 
 
 
 
 
 
 
  
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
ÇAĞIR  GƏLİM 
 
 
Deyirsən ki,təksən. 
Yalqızsan indi. 
Çağır yanına gəlim. 
Gələcəm səssizcə, 
dinməyəcəyəm. 
Sənin sükutunu  
dinləyəcəyəm. 
Çəkilərik içimizə, 
dayanarıq üz-üzə. 
Ulduzun aya, 
yarpağın budağa 
baxdığı kimi. 
Çağır gəlim.  
Köməyinə  
                          çatmasam da 
səsinə  çatım. 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
      TƏNHALIQ 
 
 
Tənhalığın bu üzündə- 
səssizlikdə. 
Özünü qara dirəklərə vuran 
kor küləklərin ufultusu. 
Tufanlarda dolaşan 
kar duyğuların uğultusu. 
Tənhalığın özündə- 
sökür içimdəki sükutu 
 yalquzaq  ulartısı. 
Tənhalığın bu üzündə 
sənsizliklə baş başayam. 
Tənhalığın o üzündə 
sənsizliyin başdaşıyam. 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
ALIŞMADIM 
 
 
 
Alışmadım 
Yeknəsəq günlərin 
              adiliyinə, 
Pillələrin üzü üstə 
             düzülüşünə.  
Zamanın enişinə. 
Yolların yoxuşunu seçdim. 
 Hər ocağa yanaşmadım. 
                          Hər ürəklə danışmadım.       
Alışmadım, 
Od yerində kül görməyə. 
                          Ürəyimi oda atdım.                                        
Alışdım ancaq...... 
həyatın qəfəs  boyda 
               böyüklüyünə. 
Sənə görə. 
 Səni görüm deyə. 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
NÖVBƏ 
 
 
Hər şey növbə ilə gəldi,- 
əvvəl arzu, sonra istək, 
sonra səadət, dilək. 
Növbəyə durmaqdan 
          canı sıxıldı. 
Dayanmışdı axırda, 
Kənara çıxdı ayrılıq. 
Durdu sevginin yanında. 
Vüsaldan qabaq. 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
                                                      
 
YARPAQLAR 
 
 
Yarpaqlar  ömrümün 
Sarı, yaşıl günləri. 
Ilahi baxış altda 
ürəyim titrəyən yarpaq. 
Könlümün nur selinə 
bir badədir o yarpaq. 
 “Sərxoş” yolun yolçusu, 
iç badəni doyunca.  
Sən də sərxoş olunca. 
Gözlərimdən ləçək yağır. 
Yarpaqarışıq hər gecə. 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
HƏR SƏHƏR 
 
 
 
Günəş hər səhər, 
                          qızılı tellərini 
səmanın sinəsinə sərir, 
Suların yanağından öpür, 
Güllərin göz yaşını silir. 
Buludlar qorxaraq 
üfüqə çəkilir. 
Boz duman utanıb gizlənir. 
Insan seviləndə, sevəndə, 
gözəllik üzünü göstərir. 
Hər səhər..... 
                                       
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
SEVİNC  
 
    
 
Yüksəklikdən yıxıldım. 
Dərəyə yox. 
Buludların üstünə- 
Göy üzünün taxcası, 
arzularımın boxcası 
olan buludların. 
Ah! Nə gözəl, 
Yenə də yüksəkdəyəm. 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
ÜMİD 
 
 
Ümid- qönçə  içində 
açan  çiçək. 
Ümid- yalanlar içində 
bir gerçək. 
Zülmət gecələrin  
                         qaranlıq səhrasında 
                          közərən işıq. 
Gülümsər könülə 
mehriban, ilıq. 
Ümidlər qoynunda 
açılır sabah. 
Hər günəş doğanda 
arzu göyərir. 
Ümidlər qoynundan 
boylanır ömür. 
 
 
 
 
 
 
 
 
                                                   
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
SARI 
 
 
 
Solanda ağ gül də saralır. 
Hər rəngin içində 
bir sarı rəng var. 
İstədiyinə vermədilər 
Sarı gəlini.  
Dərddən                                                                                                                                                                                                                                                                                    
teli ağardı.    
Sazın sarı simində   
Yandı “Yanıq Kərəmi “ 
Ağappaq arzularım  
Daş üstündə çiçəklədi – 
                  sapsarı.  
Ürəyimdən su içir. 
Sarı-sarı çiçəklər. 
Dəli sevdam  
             üzünü qoyub  
çiçəklərə , hönkürür. 
                                    
                                      
                                 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
AĞRI 
 
 
 
Biz ana bətnindəykən  
Bizdən qabaq 
                         doğulur ağrı. 
Dünyanın ağrısı  
 özü boyda 
Üzünü 
                           ağardan qar da 
Yağır göy üzünün     
                          ağrısı kimi. 
Yerin ağrısı -dağlardır.  
Başına hey qar yağır. 
Qalmışam yer ilə 
Göy arasında   
 qarala-qarala.  
Ağrı dağıyam.          
AĞRI, 
 
 
 
 
 
 
            
 
                                               
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
                          AXTARIŞ 
 
                                                   
İllər boyu  
hey səni aradım. 
Bəlkə də heç  
axtarmadığım 
sən idin.  
Gümanlarımın   
üzülən yerində, 
gəldik üz-üzə                                                      
Başımı qaldırıb 
gözünə baxdım. 
İlahi ! Orada mən vardım. 
Yaşanmayan bir ömrün  
başlanğıcına dönmək  üçün , 
mən  sənli bir yolun  
sonuna vardım.  
                         
 
 
 
 
 
 
 
 
 
 
 
               
                                                                
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
*** 
 
 
Daşı düşən divar da, 
Yerə düşən daş  üşüyür. 
Bir üzündə mamır göyərir. 
                          Üzündəki yaş da üşüyür. 
Bir ev var uzaqda. 
 Bizi gözləyir. 
                                  
 
 
                                           
 
 
 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
İŞARƏLƏR 
 
 
 
Elə cavablar var, 
sualı yoxdur.    
Elə suallar var, 
cavabı çoxdur. 
Elə sual da var. 
özü cavabdır. 
Nidalar dayanıb  
başı üstündə. 
Bəzən nöqtə durur  
bir söz yerinə. 
Vergüllər cümlənin 
belini qırır. 
Bütöv bir həyatdır, 
bu işarələr. 
                                                
                                                  
 
 
 
 
 
 
 
 
                                                 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
  SEVGİ    DÜNYASI 
 
 
Qəlbimin asimanında  
buludlar çiçək açıb. 
Mavi işıqlar süzülür. 
Bir ulduz parlayır- 
məhəbbət həsrətiylə. 
Nəğməli  gecələrdə  
sevgi laylası eşidilir. 
Gözlərimdə işığı görüb, 
Göy üzündə Ay sevinir.  
İçimdə  heç zaman 
                         odu  sönməyəcək 
bir dünya var-Sevgi dünyası. 
 
 
 
 
 
                                      
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
  QƏRİBƏM, AY ANA 
 
                                      
Bəxtim gedib çox uzağa, 
                          Qapı  açıb ayrılığa, 
                          Ahım çatmır daha dağa, 
Qəribəm, ay ana, qəribəm.  
 
Könlüm bilmir yuva nədir, 
Ruhum dəli, divanədir,             
Qəbir evim viranədir. 
Qəribəm, ay ana,  qəribəm.   
                                                                    
Bu dünyanın  qibləsi bir,  
Olumu bir, ölümü  bir, 
Qərib kəfən gor istəmir. 
Qəribəm, ay ana, qəribəm. 
                                                                                                
                          Həyat  burda  seçimdədir? 
Köç edənlər köçündədir.. 
                         “Qürbət özü içimdədir”. 
Qəribəm, ay ana, qəribəm.  
                                                            . 
                                                            
                                                      
 
 
 
                                          
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
SONUNCU YOLDA 
 
 
 
Orada özümdən qopacam. 
Çıxacam orbitimdən. 
Məni sənsizlik qarşılayacaq. 
Əlimi qəlbimə atacam,  
Sənli günlər çıxacaq. 
Xərcləməyə qıymayacam. 
Bir nur seli  
alacaq ağuşuna . 
bir meteor kimi parlayıb 
 səpələnəcəm Yer üzünə.          
                          zərrə-zərrə , 
Orada- sonuncu yolda. 
 
 
 
 
 
 
 
 
 
 
 
 
 
 
 
 
             
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
MƏNİM   ŞERLƏRİM, 
 
                               
Mənim şerlərim –  
Duyğularımın dadı, 
Qəlbimin  rəngi, 
Cismimdə  ruhumdur. 
 
Mənim şerlərim- 
Kimsəyə deyə bilmədiyim. 
Heç kimlə bölüşmədiyim  
Gizli  sirrimdir. 
                                   
Mənim şerlərim- 
Özümə   məktubumdur. 
Tənhalığımın özüdür. 
Taleyimə sözümdür.   
  
   
 
 
 
 
 
                         
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
SAXLA    MƏNİ   ÜRƏYİNDƏ   
 
 
Qəfil yox olaram. 
                          Ulduzlar kimi 
                           axıb gedərəm. 
Küskün baxışlarım 
                          soyuq mirvari tək  
 sarılar boynuna. 
Üşüyərsən  yatağında .  
Bir sabah ayılanda 
 qəlbindəki  çiçəyi  
                          solan görərsən. 
Baxarsan ki, 
                          ütüsüz  köynəyin  
                         qırışı     
alnındakı qırışların 
 sayı qədərdi. 
Üstü qaymaqlanan 
                          soyumuş çayını 
təzələməyə   ərinərsən. 
Qaşlarınl çatıb, 
                          fikrə gedərsən.....                                       
. 
                                                                       
                                                                                  
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
DÜŞÜNCƏLƏR.....DUYĞULAR 
 
 
Həyatımda çox şeylər oldu. 
Olanlar ola-ola  
olmazlıq içində yaşadım. 
 
 
  *** 
 
Adını buludlara yazdım. 
Yağış olub ovcuma süzüldü. 
İçdim... 
Adın da özün tək acı. 
Bu yağış yağmayaydı kaş, 
Pozmayaydı  buludların səfini. 
                             
 
*** 
 
Əziziyəm gülləndi. 
Sinəm ahdan külləndi. 
Yollarına baxmaqdan 
Yarpaq düşdü, gül endi. 
 
                                 
*** 
 
Əziziyəm üzüldü. 
Dərdim sapa düzüldü. 
Yüz dərdə dözən canım, 
yüz birində üzüldü.      
 
*** 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
Daşlarıyla daşladıq. 
Daşlarını daşıdıq. 
Dağ çəkdirdik dağlara.   
 
*** 
 
Kələklər küləklə gəlmir. 
 
*** 
 
İçindəki qaranlığı görmək üçün  
aydın  düşüncələrə dalmalısan. 
 
*** 
Həyat cizgi filmidir. 
 
*** 
                          
Təkcə sevdası deyil,  
Bu dünyanın taleyi də  
suya yazılib. 
 
*** 
 
Sözlərin dilinin altındaydı. 
ürəyində olsaydı, 
çoxdan oxuyardım. 
 
*** 
  
Yazıma gül yağışı səpdin,, 
Payızıma yarpaq, 
yayda  qar ələdin ömrümə. 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
                                     *** 
               
Hət şeydə bir təzad, 
bir əkslik, bir inkar. 
Yaşayır bunların  
əhatəsində insan. 
 
 
*** 
 
Olanlara  mat qalmışam. 
Yuyub məni yaş aparır. 
Damla- damla axan bulaq. 
Götürüb bir daş aparır.  
                  
 
*** 
 
Səndən o tərəfə bir kimsəm yoxdur. 
Səndən bu tərəfə kimsəsizəm mən. 
 
 
*** 
 
Saxta təbəssümlər qılınc tək 
                          parçalayır ürəyimizi. 
Yalanlar  çiynində gora gedirik. 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
*** 
İnsan xoşbəxtlik tapmayanda  
bədbəxt deyil. 
Ona xoşbəxtlik verən tapılmayanda  
o bədbəxtdir. 
 
*** 
Aramızda bir nəfəs qədər  məsafə. 
Aramızda illərin məsafəsi. 
 
*** 
Kölgələr  küləyin  əlində əsir. 
döngələr  yolların önünü kəsir. 
Bəlkələr insanın  ömründə gəzir. 
 
 ***    
 
Elə hey yağışlar yağır səbrimə. 
                   
 
                *** 
 
 
Bizim məhəbbət hekayəmiz bitmədi. 
Sonundan bir neçə vərəq cırılıb  itib. 
 
 
*** 
 
Kaş yalanlar doğru,  
Doğrular yalan olaydı. 
 
 
               *** 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
Ağlın döngəsində  büdrəyəndə.  
Taleyin kolgəsində  üşüyür insan. 
 
 
                 *** 
Qadın sevəndə azadlığını qurban verir. 
Kişisə azadlığa meydan oxuyur. 
 
                                          *** 
Yarımçıq sevdalar olmasaydı, 
Bütöv ürəklər olmazdı. 
 
*** 
Darıxmışam, 
qəlbimdən qəlbinə  
işıq daşımaq üçün. 
 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
SÖZÜN QÜDRƏTİ 
 
 
İnsanla azadlığı arasına 
çəkilən tikanlı məftillərə 
öncə insanın səsi ilişir. 
Yaralı səs –  
işığı öləziyən  
gözün son nuru. 
Qanı sözə çilənir. 
Qanda cücərən sözlər 
azadlığa boy atır. 
İnsanla azadlığı arasına  
çəkilən məftilləri 
 sonda sözlər aşır. 
Sözlər səsin azadlığıdır. 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
Yükmü oldum qəlbinə ,  
Daşmı olub asıldım. 
Ağırmı gəldim sənə? 
Bir daş atdın, 
mən boyda. 
Duyğuların gölünə. 
Oldu pərən – pərən  
üzən  sevincim. 
Acı təssüf və  
peşimançılıq 
lillənib könlümün  
dibinə çökdü. 
Yerində həyəcan ,  
bir də ki, uçan  
xəyalların kölgəsi qaldı. 
Bir də heç nə qaldı, 
qalmadı heç nə. 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
 
 
 
 
 
GEDİRƏM 
 
 
Buza dönmüş əllərindən , 
Qar götürüb gedirəm. 
 
 
Odu sönmüş ürəyindən  
 Qor götürüb gedirəm. 
 
 
Göz yaşlarım gilə- gilə, 
Dər , götürüb gedirəm. 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
             
 
                 
                  
                  
 
     
 
 
SUYA YAZILAN SEVDA 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
SUYA  YAZILAN  SEVDA 
 
 Bu  şer  suya  yazılıb: 
 Könlümdən  başlayıb 
axır  üzü  çaylara. 
Çiçəklərin  üzündə 
kövrəlir damla –damla.    
 
Bu  şer  sabaha  yazılıb: 
Ürəyim  üfüqündə. 
“Qanadır “ sinəsini 
bəxtimin  saatları. 
Döşənir  ayağına 
gecənin  ulduzları. 
 
Bu  şer  sevdaya  yazılıb: 
Bələnib  ay  işığına. 
Bu  sevda  nə  sənə, 
nə  mənə. 
Bu  sevda  suya  yazılıb/ 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
   SƏNSİZ GECƏ 
 
 
Bu gecə sənsiz keçən gecədən biri, 
Bu gecə istəklərin gecəsi. 
Qaranlığı yaran ay işığından  
bir işıq yolu çəkiləydi sizə. 
Düşüb o cığıra  əlimdə ulduz ,  
gələydim otağına. 
görəydim , bu  gecə səndəmi yalqız? 
Sənin yuxundamı göydən asılıb? 
Qatı qaranlıqlar dərindən dərin, 
Bu gecə bu zülmət məni boğacaq. 
Üstümə yeriyən saatlar oyaq. 
Bu gecə  sənsiz keçən gecədən biri, 
Bu gecə vüsala bir addım yaxın, 
Ümidli səhərə açılan qapı. 
Ay  gecə , sən məni yadında saxla, 
Gümanın işıqdan getməz uzağa. 
 
 
 
 
 
 
                                                                                                                             
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
                             
 
 
 
                             ÇILPAQ  BUDAQ 
 
Yarpaqları   saplaq-saplaq 
bozarır. 
Budaqları  yarpaq-yarpaq 
qocalır. 
payızı   düşən  ağacların. 
Üzülən  yarpaqları 
soyuq  torpaqlar  öpür. 
Yarpaqsız  budaqları 
boz  dumanlar  dalayır. 
Ürəyinə girərək. 
Daş  səkidə  oturan, 
Dizini  qucaqlayan. 
qadın  da - 
çılpaq budaq tək 
payız heykəli. 
Qış günəşinə isinməz, 
Quş səsinə diksinməz. 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
 
AYRILIQ   - DAR    AĞACI 
 
Ayrılıq - bir dar  ağacı.             
Ilməsi  boğazımda. 
Hökm  taleyin  əlində, 
Hakim isə  sən.. 
Hər ikiniz amansız, 
Hər ikiniz insafsız. 
Üzülüb  əlim  sizdən. 
Üzün  MƏNi  də  yerdən. 
Qatın  mənim  eşqimi, 
Qatın  Allah   eşqinə!  
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
YOLLAR 
 
 Ürəyimə      
        gələn   yolla. 
  Ürəyinə 
        gedən  yolun 
                            yol ayrıcında   
         dayanmışam, 
  əllərim  qoynumda. 
 Gözlərindən   ürəyimə   
 gələn  yola 
dəstə-dəstə  gül  ələnir. 
Ürəyinə  gedən  yolda  
 ümidlərim güllənir. 
Gözlərimdən  ürəyimə 
gələn  yolu 
        dolu  döyür,  
                          Sel ələnir 
Bu  yolların sonu gəlib. 
Göz yaşında nöqtələnir. 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
    YOXDU 
 
 
Günün batan vədəsidi. 
Bu günün heç nəyi yoxdu. 
Heç nəyim yoxdu bu gün. 
Nə qəmim var, nə sevincim, 
nə də sevməyə həvəsim. 
Yoxdan yaranib hər şey- 
həsrət, məhəbbət. 
Qəlbim yoxdan yaralanıb. 
Gözümdə bir damla şeh. 
Heç nəyim yoxdu bu gün. 
Heç nəyi yoxdu bu günün. 
Ancaq bu yoxlarda nəsə, 
nəsə var.... 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
HARAY 
 
 
 Dağlar boydadı dərdim,aşa bilmirəm. 
 Dərdim çox dərindi, daşa bilmirəm. 
 Yığım yollarını  gözümə bəlkə. 
          
 Çox-çox uzağam özümə. 
 Getdiyin yol kəsib yolumu  
 Gələ bilmirəm özümə. 
                      
Yağır payız yağışı, 
 İslanıb üst başım. 
 Qarışıb yağışa  
 gözümün yaşı. 
Harayım zildən yuxarı 
Hayın bəmdən aşağı. 
 
 
 
 
 
 
 
 
 
 
 
 
 
. 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
 
 
 
ÖMRÜMÜN   YAZ  SƏHƏRİNDƏ 
 
 
Mən bir gün ömrümün yaz səhərində 
Boylandım dünyaya çiçək gözüylə. 
Bu dünya günəşin al şəfəqiylə, 
Nazlana-nazlana xumarlanırdı. 
Gül üstdə damlalar bəhsə- bəhs ilə, 
Günəşin gözünü qamaşdırırdı. 
 
Son bahar ömrümün yaz səhərində, 
Bağda qızılgüllər alışdı, yandı. 
Bir sevən ürəyin hərarətindən 
Mənim də könlümdə ocaq qalandı. 
 
Qəlbimin aynası olan gözümdə, 
O sevən baxışlar hey güzgüləndi. 
Mən bir gün ömrümün yaz səhərində. 
Anladım,sevənə qış da gözəldi. 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 
 
HEYF 
 
Bildiyin  kimi deyil  hər  şey. 
Heyrətim  ahımdan  böyük. 
Nə  küləm,nə də  tüstü. 
Bir  zaman  ocaqdım. 
Başımda dəli rüzgar, 
Qapımı  döyür  külək, 
Soyuqdan  təntiyərək. 
Bir kösöv közərir 
evin küncündə. 
Taleyin sonuncu 
ümidi kimi. 
Bildiyin kimi deyil hər şey, 
Bilmədiyin kimidi heyf... 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
 
 GÖRÜN   GEDİM 
      
 Gəldim,səni görüm gedim, 
 Gözlərimə görün gedim. 
 Əllərini tellərimə, 
 Qulac edim, hörüm,gedim. 
 
 Məni sənin bilib gəldim. 
 Göz yaşımı silib gəldim, 
 Ayrılığa gülüb gəldim,  
 Icazə ver, gəlim-gedim. 
 
 Nazilənin varı sənsən, 
 Yarı özü,yarı sənsən. 
                          Eşq bağının barı sənsən, 
                          Qoy barımdan dərim, gedim. 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
ŞAM  İŞIĞI 
 
Şam işığı, əriyirsən  
ömrüm kimi.  
Yoxdu tüstün, 
yoxdu istin. 
Yad nəfəsdən  
neçə yerdən sınırsan. 
Diksinirsən, titrəyirsən, 
yanırsan. 
Sanki gecənin ürəyisən. 
Bəlkə, qəlbimin közü, 
                          Həsrətimin gözüsən? 
                         Ah, necə də solğunsan. 
                         Yoxsa, bitən arzumsan? 
                         Şam işığı,  
                         Sinəmdən qopan ah tək 
                        Gecənin qoynunda itəcəksən.  
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
BEZMİŞƏM 
 
Ağlımın əlindən bezmişəm. 
Ağılsız olmaq istəyirəm, 
Heç olmasa bircə gün. 
Baxışlardan keçərək, 
  Üstünə yüyürərək, 
Ürəyinə sarı getmək üçün 
Ağlımın ürəyimə  yazığı gəlmir. 
Ağlımın ürəyimə sazağı gəlir. 
Ağılsız olmaq istəyirəm. 
Heç olmasa bircə gün. 
Dəli hisslərimi  ovutmaq üçün. 
 
 
 
 
 
 
 
 
 
 
 
 
 
 
  
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
QƏM OLDUN 
 
 
Doğmaların doğmasıydın, 
Ürəyimin nəğməsiydin, 
Bir ilahi bəndəsiydin, 
Indi kim oldun, kim oldun? 
 
Uçurtdun eşq sarayımı, 
Ağlar qoydun gəraylımı, 
                           Eşitmədin harayımı, 
Mənə qəm oldun, qəm oldun. 
 
Sinəm üstdə dinən sazdın, 
                          Sən ömrümə dönən yazdın, 
                         Taleyimə tale yazdın. 
                         Sarı sim oldun, sim oldun. 
 
 
 
 
 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 ÖMÜR ARTIQ YARIDI 
 
 
 İkimiz də 
 bir yolun  adamıyıq. 
Addımlayırıq. 
Sən bir səkidə 
Mən bir səkidə. 
Birimiz üzü bu yana , 
Birimiz üzü o yana. 
Mənim gözlərimdə çən, 
Sənin saclarında dən. 
Duyğumuzda intihar, 
Baxışımızda qübar. 
Bu uzanan yolun 
bir ucu sənindi. 
Bir ucu mənim. 
Birlikdə bütövüydük. 
bu yol bizi ayırdı. 
Tutub onun əlindən 
 biz hayana gedirik?     
                          Ömür artıq yarıdı. 
Nə sən, nə mən yarıdıq.  
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
 
 
BİLMƏDİN 
 
 
Səssiz nəğməyə döndün, 
dodağımdaca dondun... 
Nə vaxtdır o duyğular 
varlığımda  yuxular. 
Bircəsini oyatmağa 
çığırsan da təhərin yox. 
Yarımçıq bir cümləsən- 
Mübtədan var,xəbərin yox. 
 Cavabsız bir sualsan, 
havada quruca səs. 
Təyinin öz yerində, 
Tamamlığın, sifətin bəs? 
 Üşütdükcə sevgimi, 
 qəlbimə dola bilmədin. 
 Var oldun sən, var oldun, 
                        Varlıq ola bilmədin! 
 
 
 
 
 
 
 
 
 
 
 
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
 
YAŞIL PIÇILTI 
 
 
 
Yarpaqların 
                          yaşıl pıçıltısında, 
 Əlvan rənglərin 
                        parıltısında, 
Bir ilahi eşqin 
           sehrinə  düşdüm. 
Bulaqların nəğməsində, 
           dinlədim bir qəlbin 
                       titrək səsini. 
Gördüm gecələrin   
            göy qübbəsində 
                          O tənha ulduzun 
               titrəməsini. 
Yarpaqların 
            yaşıl  pıçılısından 
                  süzüldü eşqim. 
  SEVDİM! 
 
 
 
 
 
    
 
 
 
   
            
 
www.kitabxana.net - Milli Virtual Kitabxana 
 
Nazilə Gültac.  “Yaşıl pıçıltı” 
 
                                           
 
                                          
 
 
 
 
 
 
