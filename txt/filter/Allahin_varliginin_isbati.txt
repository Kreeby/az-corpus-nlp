 1 
ALLAHA İMAN 
Qədim zamanlardan bəri, insanlar tam fəlsəfi-
mücərrəd təfəkkür, yaxud dəlil-sübut metodu ilə əldə 
olunan düşüncə mərhələsinə yetişməmişdən əvvəl 
Allaha inanıb, iman gətirmiş, Ona ibadət edib qəlbən 
məhəbbət bəsləmiş və Onunla qırılmaz rabitədə 
olmuşlar. Eləcə də bu dərin bağlılıqlarını bütün 
varlıqları ilə duyub hiss etmişlər. 
Bu iman və etiqad nə sinfi təzadların məhsulu, nə 
zalım və istismarçıların əllərində kimlərisə istismar 
etmək üçün bir vasitə və nə də istismar olunanların 
asayişə çatıb rahat nəfəs almaları üçün özlərindən 
yaratdıqları bir şey deyil. Çünki, bu inam, qeyd 
olunan sinfi təzadlardan və keşmə-keşlərdən çox-çox 
qabaq bəşəriyyət tarixində mövcud olmuşdur. 
İnsanlardakı bu iman təbii fəlakətlər qarşısında 
yaranan qorxunun da nəticəsi ola bilməzdi. əks halda 
(yəni iman qorxu hissindən doğan bir şey olsaydı), 
onda tarix boyu ən dindar şəxslər təbii hadisələr 
qarşısında ən qorxaq, ən dözümsüz və aciz şəxslər 
olmalı idi. Halbuki, tarix din başçılarının əsrlər boyu 
qorxmaz və hamıdan şücaətli insanlar olduğuna 
şahiddir. 
Deməli, belə bir qənaətə gəlmək olar ki, imanın 
mənşəyi insanın öz Xaliqinə olan batini cazibəsindən 
və dərin köklərə malik olan şüurundan irəli gəlir. O, 
bunun vasitəsi ilə Rəbbinə olan qırılmaz bağlılığı öz 
fitrəti ilə dərk edir. 
Zamanın keçməsi ilə insan fəlsəfə ilə tanış 
olduqdan sonra ətrafındakı əşyalardan ümumi 
məfhum və anlayışlar çıxartmışdır. Məsələn, varlıq və 
yoxluq, vücub (varlığın zəruriliyi,) imtina (yoxluğun 
zəruriliyi), mümkünlük (varlıq və yoxluğun heç 
birinin zəruri olmaması), vəhdət (təklik) və kəsrət 
 2 
(çoxluq), mürəkkəb və sadə, külli və cüzi, müqəddəm 
(ilkin) və müəxxər (sonradan gələn), səbəb və nəticə 
və s. kimi. O, əksər hallarda bu anlayışlardan istifadə 
etməyə çalışmış və daha sonra onlardan Allaha olan 
imanını möhkəmlətmək üçün dəlil-sübut kimi 
işlətmişdir. Yəni öz inancının səbəbini fəlsəfə 
qalibində açıqlayaraq bəyan etmişdir. 
 
MƏRİFƏTİN YEGANƏ YOLU-TƏCRÜBƏ 
Ümumi bir anlayış olan təcrübi düşüncə elmi-
tədqiqat sahəsində bir vasitə kimi ortaya çıxanda, 
mütəfəkkirlər təkcə bu düşüncə ilə təbiətin sirli 
qanunlarını kəşf etməyin mümkün olmadığını dərk 
edib bu qənaətə gəldilər ki, hiss və elmi müşahidələr 
kainatdakı qanun və sirlərin kəşf olunmasının yeganə 
əsas və mühüm amilidir. 
Ümumi halda insanın kainat barəsində olan 
mərifət və məfkurəsinin tamamilə dəyişilib inkişaf 
etməsi və daha da genişlənməsində elmi təhqiqatlarda 
təcrübə və hissiyyata təmayül metodu nəzərə 
çarpacaq dərəcədə faydalı oldu. 
Amma tədricən bu ideya öz inkişaf yolunda 
irəlilədikcə, onun tərəfdarları belə dedilər: Hiss və 
təcrübi müşahidə metodu insanların həm özü və həm 
də ətrafında olan ümumi sistem və qanunların kəşf 
edilməsində əql və mərifət üçün bir vasitədir. İnsanın 
əqli kainatın sirləri və onun külli sistemi haqqında 
mərifət qazanıb məlumat əldə etməkdə bu iki şeyə 
(hiss və təcrübəyə) ehtiyac duyur. Yəni Aristotel 
(Ərəstu1) kimi qapalı bir evin güncündə oturub, fəza 
                                                 
1 Əflatunun şagirdi olan ərəstu məşhur 
yunanıstan filosofu olub eramızdan 350 il qabaq 
 3 
cisimləri ilə onları hərəkətə gətirən qüvvə arasındakı 
qarşılıqlı əlaqənin necəliyi haqqında fikirləşib 
müəyyən qərara gəlməsi və hərəkətdə olan hər bir 
cisim onu hərəkətə gətirən qüvvənin tükənməsi ilə 
hərəkətdən düşüb sükunətdə qalır demək əvəzinə, 
Qaliley2 birbaşa elmi müşahidələrdən və təcrübədən 
istifadə edərək hərəkətdə olan cisimlər barəsində 
çoxlu tədqiqat apardıqdan sonra onların arasında 
başqa bir asılılıq nəzəriyyəsini irəli sürür və deyir: 
əgər bir cisim, hərəkət verici bir qüvvənin təsiri altına 
düşərsə, hərəkətə gəlir və onu hərəkətdən saxlaya 
biləcək başqa bir qüvvə ilə qarşılaşana qədər öz 
hərəkətini davam etdirir. 
Hissiyyata təmayül, tədqiqatçıları təbii hadisələr 
və kainata hakim olan qanunlar barəsində təhqiqat 
aparmağa təşviq etmişdir. Onlar öz təhqiqatlarında 
aşağıda qeyd olunan iki mərhələni keçmişlər. 
Birincisi: Hiss və təcrübə yolu ilə alınan 
nəticələri bir yerə toplamaq mərhələsi. 
                                                                                        
yaşamışdır. Onun çoxlu elmi əsərləri yadigar 
qalmışdır. (Ensklopediya) 
2 Qaliley məşhur italiyalı fizik və riyaziyyatçıdır 
(1564-1642). O, ilk teleskop ixtira edən şəxslərdən 
biridir. 1632-ci ildə günəş sisteminin hərəkəti 
barəsində bir kitab yazmışdır. Bir il sonra, papa onu 
Romaya çağırıb onun yerin hərəkəti barəsindəki 
nəzəriyyəsini küfr hesab etdi. Daha sonra onu, öz 
əqidəsindən dönərək tövbə etməyə məcbur etdi. O, 
tövbə etdikdən sonra, yerindən qalxıb çölə çıxdıqda 
barmağı ilə yerdə belə yazdığını gördülər: Bütün 
bunlarla belə, yer hərəkət edir. 
 4 
İkincisi: əqli mərhələ, yəni ümumi və məqbul bir 
nəticə çıxarmaq üçün əldə olunan nəticələri bir-biri 
ilə uyğunlaşdıraraq tənzim etmək. 
Amma alimlərin bu barədə çox çalışmasına 
baxmayaraq, təcrübə və hissiyyatın əql qüvvəsindən 
ehtiyacsız olması müddəasını yenə də doğrulda 
bilmədi. 
Təbii hadisələr üzərində tədqiqat aparan alimlər 
təbiətin sirlərini və qanunlarını yalnız o zaman kəşf 
edə bildilər ki, birinci mərhələdə təfəkkür olmadan, 
sadəcə hiss və eksperimental müşahidələr yolu ilə 
əldə etdiklərini bir yerə topladıqdan sonra, ikinci 
mərhələdə əql qüvvəsinin köməyi ilə onların 
arasındakı asılılığı tapıb elmi nəticələr aldılar. İndiyə 
qədər heç bir elmi ixtira və kəşf ikinci mərhələ 
olmadan elə birinci mərhələdə kəşf olunmamışdır. 
Çünki birinci mərhələnin məlumatları həmişə hiss 
olunan hadisələrdir. İkinci mərhələnin məsələləri isə 
əqlin dərk edərək nəticə aldığı işlərdir. Bunları yalnız 
əql dərk edir və birbaşa hiss üzvləri ilə dərk oluna 
bilməz. 
Misal üçün ümumdünya cazibə qanununu 
göstərmək olar. Nyuton3 cisimlər arasında qarşılıqlı 
cazibə olduğunu birbaşa hiss etməmişdi. O, (bu 
qanunu kəşf etməzdən qabaq) bu qüvvənin cisimlərin 
arasındakı məsafənin kvadratı ilə tərs mütənasib, 
həmçinin bu cisimlərin kütlələrinin hasili ilə düz 
                                                 
3 İshaq Nyuton (1642-1727) ingilis fiziki, 
riyaziyyatçısı və filosofudur. O, 23-24 yaşında ikən 
mexanika qanunlarını tənzim etmiş və onları göy 
cisimləri barəsində tətbiq etmişdir. Onun ən məşhur 
kitabı Təbii riyaziyyat qanunları adlı kitabdır. (M) 
 5 
mütənasib olduğunu bilmirdi. Sadəcə olaraq o, yerə 
doğru şaquli istiqamətdə hərəkətdə olan bir daşın 
düşməsini müşahidə etmişdi. Yaxud Ayın Yerin 
ətrafında, planetlərin günəş ətrafında fırlanmasını 
görüb düşünməyə başlamış, sonra vaxtaşırı bu 
hərəkətləri izah edib ümumi bir nəticəyə gəlməyə 
çalışmışdı. Bu məqsədlə Qalileyin yerə düşən 
cisimlərin sərbəstdüşmə təcilinin sabit və dəyişməz 
olması, dairəvi hərəkətdə isə dəyişən təcil barəsindəki 
nəzəriyyəsini araşdırdı. O, Keplerin planetlərin 
hərəkəti barədə dediyi hər bir planetin günəş ətrafına 
fırlanma zamanının kvadratı, aralarındakı məsafənin 
kubu ilə mütənasibdir qanunundan istifadə edərək 
cazibə qanununu kəşf etmişdir. 
O, bu fərziyyəni irəli sürdükdən sonra sübut etdi 
ki, iki cisim arasındakı cazibə qüvvəsi onların 
kütlələri düz, aralarındakı məsafə ilə tərs 
mütənasibdir və özlərinin kütlə, həcm və aralarındakı 
məsafədən asılı olaraq bir-birinə təsir edirlər. 
Hiss və eksperimental təcrübə üslubunun kainatın 
sistematik qanunlarını araşdırıb onda olan 
qanunauyğunluğu və Allahın varlığına dəlalət edən 
hikmətli dəlilləri aşkar etməsi Ona iman gətirmək 
üçün ən yaxşı və yeni bir dayaq olardı. Amma yalnız 
təbii elmlərdə tədqiqat aparan alimlər bu məsələyə 
əhəmiyyət verməyib onun işıqlandırılması yolunda 
ciddi səy göstərmədilər. Hələ də bu alimlər, bəşərin 
təbii elmlər barəsindəki mövcud təsniflərinə görə 
fəlsəfi sayılan bu məsələyə diqqət yetirməmişlər. 
Amma çox keçmədən fəlsəfə aləmində, elm və onun 
predmetlərindən daha geniş miqyasda olan yeni 
fəlsəfi-məntiqi cərəyanlar meydana gəldi və bu 
üslubun (eksperimental üslubun) fəlsəfi və məntiqi 
metod kimi təqdim olunmasına çalışdılar. Onlar bu 
 6 
qərara gəldilər ki, idrak və mərifətin yeganə yolu 
hissdir və insanın idrakı onun hiss və duyğularının 
hüdudlarından o tərəfə aşa bilmir. Hər hansı bir şey 
hiss olunan və təcrübi olaraq dərk edilən olmasa, 
insan onun varlığını isbat edə bilməz. 
Bununla da, hissi və eksperimental təcrübəyə 
kəskin təmayül Allahı inkar etmək üçün bir vasitə 
oldu. Onlar öz müddəalarını belə əsaslandırırdılar: 
Allah gözlə görünüb hiss olunan varlıq deyilsə, 
deməli Onun sübut olunması üçün heç bir yol yoxdur. 
Amma bu metod, təcrübi yolla müvəffəqiyyətlər 
qazanan alimlərin getdiyi yol deyildi; əksinə, o, 
özünün xüsusi məntiq və fəlsəfi nəzəriyyələri ilə bu 
üslubu düzgün olmayan şəkildə yozan filosofların 
əlində bir bəhanə idi. 
Bu ifratçı nəzəriyyələr tədricən və bir neçə 
cəhətdən paradoksla qarşılaşdı: 
1-Fəlsəfi cəhətdən 
Bu nəzəriyyə mövcud reallığı inkar etmək 
məcburiyyətində qaldı, yəni real olaraq yaşadığımız 
həyatı həm ümumi, həm də konkret şəkildə inkar etdi. 
Çünki, bu nəzəriyyəyə əsasən biz hər hansı bir şeyi 
dərk etmək üçün hissiyyatımızdan başqa heç nəyə 
malik deyilik və hissiyyatımız da şeyləri bizə real 
həqiqətdə olduğu kimi deyil, yalnız zahirdə 
gördüyümüz kimi tanıtdırır. Buna əsasən, biz hər 
hansı bir şeyi hiss etdiyimiz zaman yalnız bunu deyə 
bilərik ki, həmin şey bizim hiss və duyğu 
aləmimizdədir, onun vücudu isə bizim hissiyyatdan 
kənardadır, dərrakəmizdən xaricdə real və müstəqil 
şəkildə vardır və təsəvvürümüzdən öncə mövcuddur. 
Deməli, onun isbat olunması üçün heç bir yol yoxdur.  
Məsələn, insan ayı səmada gördüyü zaman yalnız 
buna inana bilər ki, onu həmin anda müşahidə və hiss 
 7 
edir. Amma belə bir sual qarşıya çıxır ki, görəsən 
doğrudanmı ay səmada mövcuddur? Və ya insan 
gözünü açıb baxmamışdan əvvəl də mövcud idimi? 
Həmin nəzəriyyənin tərəfdarları, qarşıya çıxan bu 
suallara cavab verməkdə aciz qalmışlar. Bu, eynilə 
çəpgöz adamın məsəlinə oxşayır: O, elə əşyaları 
görüb dərk edir ki, onların real vücudları yoxdur. 
Həmin şəxs o əşyaların varlığını isbat edə bilərmi?  
Bununla da, hiss və təcrübəyə təmayül 
nəzəriyyəsi axırda özünü hissiyyat dairəsində 
məhdudlaşdırdı, onu idrak və mərifət üçün bir vasitə 
götürmək əvəzinə, hissi ən son hədd və mərtəbə kimi 
qəbul etdi. Nəticədə əşyaların varlığı, bizim idrak və 
anlayışımızdan xaricdə müstəqil şəkildə varlığı qəbul 
olunmadan, hisslə idrak olunmaqla şərtləndirildi. 
 
2-Məntiqi cəhətdən 
Məntiqi baxımdan isə hissi və eksperimental 
nəzəriyyə tam yeni bir cərəyan yaratdı. Bu 
nəzəriyyənin əsas şüarı budur: 
Məfhumu təcrübə və eksperiment yolu ilə isbat 
olunmayan cümlə mənasız kəlamdır. Bu cümlənin 
rolu, pərakəndə vəziyyətdə heç bir hədəf və məqsəd 
olmadan bir-birinin yanına düzülən hərflərin rolu 
kimidir. Amma məzmunun doğru və ya yalan 
olmasının isbat edilməsi mümkün olan cümlənin 
mənası vardır. əgər insan belə cümlənin məzmununu 
reallıqla uyğun olmasını təsdiq etsə, deməli, düzgün 
və doğru bir cümlədir, əks halda isə yalan cümlə 
sayılır. 
Məsələn: Qışda yağış yağır cümləsi həm məna, 
həm də məzmun baxımından doğru cümlədir. Lakin 
yayda yağış yağır cümləsi mənalı olmasına 
baxmayaraq, məzmununa görə yalan cümlə sayılır. 
 8 
Amma əgər Qədr gecəsində asimandan hiss 
olunmayan, gözlə görünməyən bir şey nazil olur 
deyilsə, doğru və ya yalan olmasını nəzərə almasaq 
da belə, mənasız bir cümlədir. Çünki, eksperiment və 
hiss vasitəsi ilə onun məzmununun isbat olunması, 
doğru və ya yalan olmasını bəyan etmək qeyri-
mümkündür. Deyz4 Qədr gecəsində nazil olmuşdur, 
cümləsi mənasız olduğu kimi, bundan əvvəlki 
cümlənin də mənası yoxdur. Eləcə də, deyz vardır 
cümləsinin mənası olmadığı üçün, Allah vardır 
cümləsi də mənasız sayılır, çünki, Allahın varlığı hiss 
və eksperiment yolu ilə dərk olunmur. 
Bu kimi məntiq də, onda olan ümumilik səbəbi 
ilə paradoksla (tənaqüzlə) qarşılaşdı. Çünki, bu 
qaydanın özünü də birbaşa hiss yolu ilə isbat etmək 
olmur və bəyan etdiyi məfhumun hökmünə görə 
mənası olmayan bir sözdür. Çünki, bu məntiqin bəyan 
etdiyi hər cümlənin məfhumu hiss və təcrübə yolu ilə 
sübuta yetməzsə, o, mənasızdır kəlamı ümumi bir 
qanunu bəyan edir. Digər tərəfdən, hiss özü də cüzi 
və məhdud bir çərçivədə olan vəziyyət və halətlərə 
şamil olduğundan, heç bir külli və ümumi hökm hiss 
çərçivəsində həsr olunmamalıdır. 
Beləliklə, bu məntiqi hərəkat da axırda öz-
özlüyündə paradoksal nəticə ilə qarşılaşır (və öz 
mahiyyətini itirmiş sayılır). Bu həm də, alimlərin 
varlıqları izah etmək istədikləri bütün ümumi 
                                                 
4 Adi danışıqlarda bir söz gətirəndə onun 
yanında mənasız olan başqa bir söz də işlədilir: 
məsələn, şey-mey, kitab-mitab; mey. ərəb dilində isə 
buna misal gətiriləndə, Zeyd kəlməsinin tərsi olan 
deyz kəlməsi deyilir. 
 9 
qanunlarla da ziddiyyət təşkil edir. Çünki, hansı 
növdən olmasından asılı olmayaraq, ümumilik 
məsələsi birbaşa hiss olunmur, yalnız məhdud və 
müəyyən varlıqların əlamət və əsərlərindən ümumi 
bir nəticə kimi alınır.5 
Xoşbəxtlikdən, elm özünün kəsilməz təkamülü 
yolunda bu qəbildən olan fikir cərəyanlarından və 
təmayüllərdən təsirlənməmiş və kainatın sirlərini kəşf 
etməkdə özünün həmişəki metodunu davam 
etdirmişdir. Elm öz işini həmişə eksperimental 
təcrübədən başlayır, lakin özünü məntiqi və fəlsəfi 
cərəyanların yaratdığı bu məhdud və şərti keçidlərdə 
saxlamır. O, təbii hadisələri izah etməkdə əqlin 
fəaliyyətindən bəhrələnir, onları ümumi bir qanun 
çərçivəsində qərar verərək, varlıqların arasında olan 
qarşılıqlı asılılıq və əlaqələri kəşf edir. 
 
EKSPERİMENTAL TƏCRÜBƏYƏ 
MATERİALİST BİR NƏZƏR 
Qeyd etdiyimiz ifratçı məntiq və fəlsəfə 
cərəyanlarının hətta maddi fəlsəfə sahələrindəki 
nüfuzu belə, zəifləməyə başlamışdır. Yeni maddi 
fəlsəfə məktəblərinin özləri də (əsas etibarı ilə 
dialektik materialistlər) bu qəbildən olan təmayülləri 
rədd edirlər. Beləliklə də çağdaş maddi fəlsəfə hiss 
və təcrübənin hüdudlarını (hər bir alim öz təhqiqatını 
bundan başlayır) aşmaqda özünə haqq qazandırır, 
hətta (alimlərin təhqiqatının sona yetdiyi) ikinci 
mərhələni də keçməyi məqbul sayır ki, ayrı-ayrı 
                                                 
5 Bu barədə əlavə məlumat almaq üçün Üsəsül-
məntiqiyyə kitabının 489-cu səhifəsinə baxa 
bilərsiniz. 
 10 
elmlərdən əldə etdiyi nailiyyətləri bir-biri ilə 
müqayisə edib onun üçün ümumi elmi bir yozum 
bəyan etsin və bu nailiyyət və nəticələrin arasındakı 
bağlılığın ən çox ağla sığanlarını məlum etsin. 
Ördüyümüz kimi, maddi təfəkkürün müasir 
təmsilçiləri olan sofistik maddəçilər (yəni dialektik 
materialistlər) zamanın keçməsi ilə kainatı dialektik 
əsasda ümumi və külli şəkildə izah etdikləri vaxt o 
ifrat nəzəriyyələr baxımından qeybə əsaslanan 
fəlsəfəyə meyl etmişlər. 
Belə olanda hər iki fəlsəfə - həm maddi 
(materializm), həm də ilahi (teizm) fəlsəfə birlikdə 
radikal (ifratçı) materialist cərəyanlarının insanı bir 
növ hasara salmaq istədiyi hiss və təcrübə 
sərhədlərini keçməkdə yekdil fikrə gəldilər. Bu 
zaman mərifət iki mərhələyə malik oldu: Birincisi - 
hissi və təcrübi nailiyyətləri toplamaq, ikincisi isə 
onları əqli nəzəriyyələr əsasında izah etmək. 
İlahiyyat ilə materializm arasında olan ixtilaf 
yalnız ikinci mərhələdəki müxtəlif elmi 
nailiyyətlərdən çıxarılan əqli nəticələrin necə izah 
olunmasındadır. Materializm bu məsələləri Yaradanı 
inkar etməklə izah edir, ilahiyyat məktəbi isə bu elmi 
nailiyyətlərin izahını yalnız o vaxt məqbul və 
qanətbəxş sayır ki, hikmətli Yaradanın vücuduna 
etiraf etmiş olsun. 
Ələcək bəhslərimizdə hikmət sahibi olan 
Yaradanı sübut etmək üçün iki metoddan istifadə 
edəcəyik. Bu metodun hər ikisində də hiss və 
təcrübədən əldə olunan məlumatların əqli cəhətdən 
tənzim olunması yolu ilə kainat üçün müəyyən bir 
Yaradan olmasını sübut edəcəyik. 
Birincini - elmi, yaxud eksperimental müşahidə 
metodu, ikincini isə fəlsəfi dəlil metodu adlandırırıq. 
 11 
Elmi dəlilləri bəyan etməyə başlamazdan əvvəl onun 
barəsində öz nəzərimizi təqdim etmək istəyirəm: 
Elmi dəlil, təcrübə və hissə əsaslanan hər növ 
dəlilə deyilir və o, təcrübəyə əsaslanır, eksperimental 
müşahidələrə və ehtimal nəzəriyyəsinə tabedir.6 
Beləliklə, bizim Allahı sübut etməkdə istifadə 
edəcəyimiz metod ehtimallara əsaslanan istiqra 
metodudur. Buna görə də biz elmi dəlilləri istiqrai 
(eksperimental) dəlil adlandırır və onları şərh edirik. 
 
ELMİ DƏLİLLƏRLƏ ALLAHIN SÜBUT 
EDİLMƏSİ 
 
                                                 
6 Dəlilin bəyan edilməsi yolu, dəlilin özündən 
tamamilə fərqlənir. Misal üçün: Bəzən siz günəşin 
aydan böyük olmasını sübut etmək istəyir və 
alimlərin sözlərinə istinad edərək alimlər belə 
deyirlər - deyirsiniz. Burada siz alimlərin sözünü 
həqiqəti isbat etmək üçün dəlil kimi qəbul edirsiniz. 
Bəzən isə yuxunuza istinad edərək filankəs tezliklə 
öləcəkdir deyirsiniz. əvvəlki misala uyğun olaraq 
burada da siz yuxunuzu, həqiqəti isbat etmək üçün 
dəlil hesab edirsiniz. Bəzən isə siz yer kürəsini iki 
mənfi və müsbət qütbə malik olan böyük bir maqnit 
sahəsi hesab edir və dəlil olaraq deyirsiniz ki, hər 
vaxt kompası üfiqi şəkildə yerə qoysaq, əqrəbinin bir 
tərəfi şimal, digər tərəfi isə cənub istiqamətində olur. 
Bu misalda isə həqiqəti isbat etmək üçün təcrübəni 
dəlil gətirirsiniz. Şübhəsiz, hər bir istidlalın 
doğruluğu həmin üslubun düzlüyü ilə qırılmaz 
şəkildə bağlıdır. 
 12 
Yuxarıda qeyd olunanlardan məlum oldu ki, Ulu 
Yaradanı sübut etmək üçün lazım olan elmi dəlil 
ehtimala əsaslanan istiqra (eksperimental müşahidə) 
metodundan bəhrələnir. Biz elmi dəlili şərh etməzdən 
qabaq bu metodu açıqlamağı lazım bilirik. Sonra 
onun barəsində mülahizələrimizi bəyan edərək, onun 
dəyərini qiymətləndirəcəyik və bu metodun 
səlahiyyət dairəsini, eləcə də həqiqətlərin kəşf 
edilməsində, varlıqların tanınmasında ona hansı 
dərəcədə etimad edib əsaslanmağın mümkünlüyünü 
bəyan edəcəyik. 
Ehtimal əsasında olan istiqra (elmi müşahidə) 
metodunun çox mürəkkəb və son dərəcə dəqiq olan 
iradı vardır. Onun barəsində hərtərəfli şəkildə 
mülahizə yürüdülüb tənqid edilməsi, ehtimal 
nəzəriyyəsi və məntiqi istiqranın tam şəkildə təhlil 
edilməsini tələb edir.7 
Düşünülməsi həddindən artıq çətin olan bu təhlili 
irəli çəkmədən təkcə aşağıdakı məsələləri izah etməyə 
başlayırıq: 
1. Dəlil gətirməkdə hansı metoddan istifadə 
edəcəyimizi təyin etmək və onun mərəhələlərini sadə 
və müxtəsər şəkildə izah etmək; 
2. Bu metodun elmi dəyəri barədə mülahizələri 
qeyd etmək və onun hansı dərəcədə etibarlı olmasını 
müəyyənləşdirmək. Biz bunu məntiqi təhlil və ya 
riyazi məntiq əsasında deyil (çünki, bu yol bizi çox 
mürəkkəb və dəqiq məsələləri irəli çəkməyə məcbur 
edər), məhz bütün sağlam düşüncəli insanlar 
tərəfindən məqbul sayılan mötədil bir metod ilə bəyan 
                                                 
7 Bu məsələni Üsəsül-məntiqiyyə kitabının 133-
410-cu səhifələrində qeyd etmişik. 
 13 
edəcəyik və sonra göstərəcəyik ki, Allahın sübut 
edilməsində istifadə olunan bu metod, eynilə gündəlik 
həyatda və elmi tədqiqatlarda işlənən və son dərəcə 
mötəbər bir metoddur. 
Sonradan qeyd olunacaq mətləblərdən aydın 
olacaq ki, Allahı sübut etmək üçün istifadə edilən 
metod, adətən gündəlik həyatda və elmi həqiqətlərin 
araşdırılmasında işlədilən metod kimidir. Belə ki, bu 
həqiqətlərin düzlüyünə yəqin şəkildə inandığımız 
kimi, bütün həqiqətlərin əsası olan Allahın varlığını 
da həmin şəkildə qəbul edirik. 
Misal üçün, siz bir məktub alırsınız. Onu oxuyub 
qurtarandan sonra dərhal qardaşınızdan olması barədə 
yəqinə çatırsınız. Və yaxud dəfələrlə xəstələri yaxşı 
müalicə edən bir həkimi görəndə, ona inanır və onun 
mahir həkim olduğunu dərk edirsiniz. Və ya insan bir 
neçə dəfə xəstələnib hər dəfədə də penisilindən 
istifadə edəndə və ayrı-ayrı səbəblərə görə 
orqanizmində mənfi təsirlər gördükdə, belə bir qəti 
nəticəyə gəlir ki, bədənində penisilinə qarşı 
həssasiyyət (allergiya) vardır. 
Siz bu kimi misalların hamısında müşahidə və 
ehtimallara əsaslanan istiqra metodundan istifadə 
etmisiniz. 
Təbiətşünas bir alim günəş sistemində apardığı 
elmi tədqiqat və axtarışlarında müəyyən oxşar 
xüsusiyyətləri görəndə, bu nəzəriyyəni irəli sürür ki, 
planetlərin hamısı əvvəlcə günəşin bir hissəsi olmuş 
və sonradan ondan ayrılmışlar. Yaxud, bu alim günəş 
sistemində olan Neptun planetinin varlığını ehtimal 
verəndə, gözlə görünmədiyi halda, sair planetlərin 
hərəkət trayektoriyalarına diqqət yetirməklə onu kəşf 
etdi. 
 14 
Atomları böyüdərək müşahidə edən cihaz - 
mikroskop ixtira olunmamışdan qabaq, müəyyən 
hadisələrə diqqət yetirməklə elektronun da varlığı 
məlum olmuşdu. Alimlər yuxarıda qeyd olunan bütün 
bu elmi tədqiqatlarda, həqiqətdə ehtimal əsasında 
olan istiqra metodundan itifadə etmişlər. 
Gələcəkdə görəcəyimiz kimi, bu metodun özü elə 
Böyük Yaradanın isbat olunmasında istifadə olunan 
metoddur. Biz həmin dəlili bəyan edərkən bu 
məsələni də aydın şəkildə görəcəyik. 
 
1. İSTİQRA METODU VƏ ONUN 
MƏRHƏLƏLƏRİ 
Ehtimal əsasında olan istiqarai (eksperimental) 
dəlil metodunu, aydın və sadəliyə riayət etmək şərti 
ilə beş mərhələyə bölmək olar: 
Birinci mərhələ: Bu mərhələdə biz hiss və 
təcrübə yolu ilə müxtəlif varlıqları görürük. 
İkinci mərhələ: əvvəlki mərhələdəki 
məlumatlarımızı bir yerə toplayıb mülahizə etdikdən 
sonra bu mərhələdə onları təhlil və izah etməyə 
başlayırıq. Məqsəd budur ki, bu mərhələdə elə güclü 
bir fərziyyə irəli sürək ki, onun vasitəsilə həmin 
varlıqları izah edib məqbul dərəcədə bəyan edə bilək. 
Dəyərli fərziyyə dedikdə məqsəd budur ki, əgər 
fərziyyəmiz düz olsa, bütün varlıqlara şamil olsun və 
onların vücudunun həqiqəti ilə müvafiq olsun. 
Üçüncü mərhələ: Bu mərhələdə nəzərə almalıyıq 
ki, əgər bu fərziyyə düzgün və reallıqla uyğun 
olmasa, onda həmin varlıqların hamısının yaranması 
ehtimalı çox zəifdir. Belə ki, o fərziyyənin düzgün 
olmadığı halda, bu varlıqların hamısının vücuda 
gəlməsi ehtimalının, onların hamısının və ya heç 
 15 
olmazsa birinin olmamasının ehtimalına nisbəti çox 
az - 0,01, bəlkə də 0,001-dən də az olacaqdır. 
Dördüncü mərhələ: Bu mərhələdə belə nəticə 
alırıq ki, əvvəldəki fərziyyə düzdür. Onun 
doğruluğuna olan dəlilimiz birinci mərhələdə 
varlığını hiss və duyğu üzvləri vasitəsi ilə, real 
şəkildə dərk etdiyimiz ünsürlərin varlığıdır. 
Beşinci: İkinci mərhələdə irəli çəkilən fərziyyəni 
isbat edən bu hadisələrin dərəcəsi, onların mövcud 
olması ehtimalı ilə düz mütənasib, yoxluqları ehtimalı 
ilə tərs mütənasib olacaq.8 
Yəni fərziyyənin düzgün olmamasına aparıb 
çıxaran bu ehtimal nə qədər zəif olsa, o hadisələrin 
isbat olunması ehtimalının sübuta yetmə dərəcəsi də 
bir o qədər çox olacaqdır. Hətta bir çox adi və normal 
hallarda fərziyyənin doğruluğunun sübuta yetmə 
dərəcəsi tam yəqin səviyyəsinə çatır.9 
Həqiqətdə bu ehtimalların dəyərini 
qiymətləndirmək və onları mülahizə etmək üçün 
ehtimal nəzəriyyəsinə əsaslanan dəqiq miqyas və 
meyarlar vardır. Amma bəzən adi hallarda belə, insan 
özünün fitri əqlinə uyğun olaraq o miqyas və 
meyarları həqiqətə çox yaxın olan bir şəkildə işlədir. 
Buna görə də məntiqi riyaziyyatda mövcud olan çox 
mürəkkəb və çətin şərhi bir kənara qoyub ehtimalın 
                                                 
8 Burada da, fərziyyənin çərçivəsində ünsürlərin 
yoxluğu ehtimalı dedikdə məqsəd, onların hamısının, 
yaxud ən aşağısı birinin olmaması nəzərdə tutulur. 
9 İstiqrai dəlilin ikinci mərhələsinə əsasən; 
Üsəsül-məntiqiyyə kitabının 355-410-cu səhifələrinə 
baxa bilərsiniz. 
 16 
dəyərini ölçmək üçün fitri metodla 
kifayətlənəcəyik.10 
Qeyd olunanlar adətən ehtimallara əsaslanan hər 
bir istiqrai metodun mərhələləri idi. Biz adi 
həyatımızda və yaxud elmi tədqiqat və 
araşdırmalarda, eləcə də Allahı isbat edərkən həmin 
mərhələlərdən eyni səviyyədən bəhrələnəcəyik. 
 
2-BU METODUN DƏYƏRİNİN 
QİYMƏTLƏNDİRİLMƏSİ 
Biz bu metodun dəyərini misalda tətbiq etməklə 
qiymətləndirəcək və bəhsə gündəlik həyati misallar 
gətirməklə başlayacağıq. 
əvvəldə qeyd etdiyimiz kimi, siz bir məktubu 
oxuyub onun hansısa bir şəxsin sadəcə yazışma 
məqsədi ilə yazdığını deyil, öz qardaşınızdan 
olduğunu bilirsiniz. Bu iş də (yəqin şəkildə bilmək) 
ehtimal əsasında olan istiqra dəlilinə görə baş verir. 
Bu nəticə (burada məktubun qardaşınızdan olması) 
sizin üçün nə qədər açıq-aşkar olsa da, həqiqətdə 
qeyd olunan istiqra metoduna əsaslanan bir 
qəziyyənin nəticəsində əldə etmisiniz. 
Siz ilk mərhələdə bir neçə məsələ ilə 
qarşılaşırsınız. O cümlədən: məktubda qardaşınızın 
adı ilə eyni olan bir ad yazılmışdır, məktubun yazılma 
üslubu, yazılan hərflərin hamısı tamamilə 
qardaşınızın xətti kimidir. Məktubun kəlmələri 
tamamilə qardaşınızın əlyazmasındakı kəlmələr 
kimidir və hər birinin necə yazılması açıq-aşkar 
şəkildə müşahidə olunur. Bəyan səpgisi, cümlələrin 
                                                 
10 əlavə məlumat almaq üçün Üsəsül-məntiqiyyə 
kitabının 146-247-ci səhifələrinə baxa bilərsiniz. 
 17 
bir-birinə bağlılığı və ondakı qabarıq və zəif cəhətlər, 
bütünlüklə qardaşınızın üslubu ilə tam oxşardır. 
Həmçinin, yazı metodu, inşa və s. cəhətdən olan 
səhvlərin hamısı qardaşınızın buraxdığı səhvlərlə 
uyğun gəlir. Məfhum baxımından isə, orada olan 
məlumatlar adətən sizdən istənilən şeylərdir. Bir 
sözlə, məktubda olan tələbatlar qardaşınızın 
tələbatları ilə düz gəlir. Bütün bunlar müşahidə 
etdiyiniz zahiri əlamətlərdir. 
İkinci mərhələdə müəyyən suallar yaranır və öz-
özünüzdən soruşursunuz: Doğrudanmı bu məktubu 
qardaşım göndərmişdir, yoxsa təsadüfən onunla eyni 
adlı ayrı bir şəxs yazmışdır? Sonra əvvəldəki 
məsələləri təsdiq edəcək bir ehtimal irəli sürüb 
deyirsiniz ki, məktub doğrudan da qardaşımdandır. 
Belə olduqda, təbiidir ki, birinci mərhələdə mülahizə 
etdiyiniz bu mənanı isbat edə biləcək şahidlər çoxdur. 
Üçüncü mərhələdə belə bir sual yaranır: əgər 
məktub qardaşınızdan deyil, ayrı şəxsdəndirsə, onda 
birinci mərhələdə mülahizə etdiyiniz xüsusiyyətlərin 
hamısının təsadüfən baş verməsi hansı dərəcədə 
mümkündür? 
Bütün bunların mümkün olacağı təqdirdə o 
məlumat və xüsusiyyətlərin gerçəkləşməsinin də 
mümkün olması üçün geniş miqyaslı fərziyyələrə 
ehtiyac duyulur. 
Bunun mümkün olması üçün qardaşınızla eyni 
adda və ona oxşar olan elə bir şəxs fərz edilməlidir ki, 
həm bütün kəlmələri yazmaqda, həm imlada, həm 
bəyan etmək qabiliyyətində və həmçinin intellektual 
səviyyədə onunla eyni olsun. Bir-birinə oxşar olan 
təsadüfi xüsusiyyətlər nə qədər çox az olsa, ehtimalın 
düzgün olma dairəsi bir o qədər məhdudlaşır.  
 18 
İstiqrai məntiq prinsipləri ehtimalı necə 
qiymətləndirmək yolunu bizə öyrədir, onun necə zəif 
olmasını, eləcə də bu zəifliklə fərz olunan təsadüfi 
hadisələrin sayının çoxalması arasındakı asılılığı 
aydınlaşdırır. Biz bu barədə geniş şərh vermək 
fikrində deyilik, lazım olan şeyləri bəyan edəcəyik. 
Çünki, ümumxalq kütlələri bu cür dərin məsələləri 
başa düşüb qavraya bilməzlər.  
Xoşbəxtlikdən, ehtimalların zəifliyinin dərk 
olunmasının bu barədə uzun-uzadı təfsilatı dərk 
etməklə heç bir asılılığı yoxdur. Necə ki, insanın uca 
yerdən yıxılması ilə onun cazibə qüvvəsi və onunla 
əlaqədar olan sair qanunları dərk edib-etməməsi 
arasında heç bir asılılıq yoxdur: o, bəzən hətta 
müvazinət halından çıxmağını belə dərk etməyə bilər. 
Eləcə də, bir şəxsin, qeyd olunan bütün 
xüsusiyyətlərdə qardaşınızla eyni olması doğrudan da 
zəif ehtimaldır. Digər bir misal: Bank işçiləri, bankda 
üzv olanların hamısının əmanət qoyduğu pulları eyni 
zamanda götürməsi ehtimalının zəif olmasını bilirlər 
və bunu dərk etmək üçün məntiqi istiqranın 
məfhumunu başa düşmələrinə heç bir ehtiyac 
duyulmur. Halbuki, bu ehtimal bir-iki nəfər barəsində 
belə deyildir. 
Dördüncü mərhələdə belə deyirsiniz: əgər məktub 
qardaşımdan olmasa, onda bu hadisələrin təsadüf 
üzündən bir yerə toplanması ehtimalı çox zəifdir. 
Beləliklə də mövcud məlumat və şahidlər məktubun 
qardaşınızdan olması ehtimalına üstünlük verir. 
Beşinci mərhələdə isə, dördüncü mərhələdə 
üstünlük verdiyiniz ehtimal (yəni məktubun 
qardaşınızdan olması) ilə üçüncü mərhələdəki zəif 
ehtimalın (yəni bütün bu şahid və məlumatlar ola-ola, 
məktubun qardaşınızdan deyil, başqasından 
 19 
olmasının) qeyri-mümkün olması ehtimalını müqayisə 
edib onların arasındakı uyğunluğu ölçürsünüz. Nəticə 
bu olur ki, ehtimalın üstünlük təşkil edən tərəfi ilə zəif 
olan tərəfi bir-biri ilə tərs mütənasibdir. Yəni bu 
ehtimal nə qədər zəif olsa, qeyd olunan üstünlük 
dərəcəsi daha çox qənaətbəxş və dəyərli olacaq. Bu 
məsələni inkar edə biləcək bir şahid olmazsa, bu beş 
mərhələdən sonra məktubun qardaşınızdan olmasına 
şəksiz inanacaqsınız. Bu, hər bir insan üçün gündəlik 
həyatda yetərli bir sübut yoludur. 
 
ELMİ DƏLİLLƏRİN BİR NÜMUNƏSİ 
Burada bu metod üçün alimlərin elmi nəzəriyyə 
səviyyəsində işlətdikləri dəlillərdən bir neçəsini qeyd 
edirik. O da ulduz və planetlərin yaranması və onların 
mənşəyi barəsində olan nəzəriyyədir. Orada deyilir: 
Planetlər günəşdən ayrılmışlar. Onlar milyonlarla 
il öncə qızmar şəkildə olan günəşdən parçalanıb 
ayrılmışlar. 
Bütün alimlər bu nəzəriyyə barəsində yekdil 
fikirdədirlər. Onların günəşdən nə üçün parçalanıb 
ayrılmasına gəldikdə isə, bu barədə müxtəlif nəzərlər 
mövcuddur. 
Bu nəzəriyyənin əsli (kökü) barəsində gətirilən 
və hamının qəbul etdiyi dəlillər aşağıdakı 
mərhələlərlə sübuta yetir: 
Birinci mərhələ: Bu mərhələdə alimlər bir neçə 
hadisəni nəzərə alıb hiss və təcrübə yolu ilə aşağıdakı 
məlumatları əldə etmişlər: 
1. Yerin günəş ətrafında fırlanması, günəşin öz 
oxu ətrafında fırlanması ilə tam uyuğundur və hər biri 
qərbdən şərqə doğru hərəkət edir. 
2. Həm Yerin, həm də günəşin öz oxu ətrafında 
fırlanması qərbdən şərqə doğrudur. 
 20 
3. Yer kürəsi öz oxu ətrafında, ekvator xəttinə 
paralel olan orbit üzrə günəşin ətrafına fırlanır. Lünəş 
dəyirman daşının fırlandığı oxa, Yer isə həmin oxun 
ətrafında fırlanan daşın üzərindəki bir nöqtəyə 
bənzəyir. 
4. Yeri təşkil edən maddələr, təqribən günəşin də 
tərkibində mövcuddur. 
5. Kəmiyyət baxımından da həm günəşi, həm də 
Yeri təşkil edən maddələr arasında müəyyən 
uyğunluq və tənasüb mövcuddur. Məsələn, hər 
ikisinin əksər hissəsini hidrogen təşkil edir. 
6. Yerin, öz oxu və günəş ətrafına fırlanma sürəti 
ilə günəşin öz oxu ətrafına fırlanma sürəti tam 
uyğundur. 
7. Elmi təhqiqatlara əsasən, Yerin yaşı ilə günəşin 
yaşı arasında da uyğunluq mövcudur. 
8. Yerin daxili qızmar ərintilərdən təşkil 
olunmuşdur. Bu da onu göstərir ki, Yer yarandığı ilk 
vaxtlarda tamamilə qızmar ərinti halında olmuşdur. 
Yuxarıda qeyd olunanlar alimlərin ilk mərhələdə 
hiss və təcrübə yolu ilə əldə etdikləri məlumatlardır. 
 
İkinci mərhələ 
Alimlər arasında bir fərziyyə var ki, onun köməyi 
ilə ilk mərhələdə müşahidə olunan bütün varlıqları 
izah etmək olar. Yəni əgər bu fərziyyə həqiqətdə də 
sübuta yetirilib düzgün olsa, onda bütün hadisələri 
izah edə bilər. O fərziyyə aşağıdakı kimidir: 
Yer yaradılışın əvvəllərində günəşin bir hissəsi 
olmuş və müəyyən səbəblərə görə ondan ayrılmışdır. 
Bu fərziyyənin vasitəsi ilə əvvəlki məsələləri bu 
cür izah etmək olar: 
Birinci məsələdə deyilir ki, Yerin günəş ətrafında 
fırlanması ilə öz oxu ətrafında fırlanması arasında 
 21 
uyğunluq vardır: onların hər ikisi qərbdən şərqə doğru 
hərəkət edir. Bu fərziyyəni düzgün hesab etsək, onda 
bu iki göy cisminin hərəkətində olan uyğunluğun 
səbəbi aydınlaşır. Çünki, fırlanmaqda olan hər hansı 
cismin müəyyən bir hissəsi ondan ayrılsa və həmin 
hissə, ip və ya başqa şey vasitəsilə ayrıldığı cisimdən 
asılı vəziyyətdə saxlansa, hərəkətin davam etmə 
qanununa əsasən, özünün ilkin istiqamətdəki 
hərəkətini davam etdirəcəkdir. 
İkinci məsələdə deyilir ki, Yerin öz oxu ətrafında 
fırlanma hərəkəti ilə günəşin öz oxu ətrafında 
fırlanma hərəkəti eyni istiqamətdədir: Hər ikisi 
qərbdən şərqə doğru fırlanır. Bu hadisəni də qeyd 
olunan fərziyyə izah edir. Çünki, bir cismin qərbdən 
şərqə fırlanmasını nəzərə alsaq, ondan ayrılan hissə 
də, hərəkətin davam etmə qanununa əsasən əvvəlki 
istiqamətdəki hərəkətini qoruyub saxlayacaqdır. 
Üçüncü hadisədə də məsələ eynilə belədir. 
Dördüncü və beşinci məsələ, yəni Yerin və 
günəşin tərkibini təşkil edən maddələrin təqribən eyni 
olması və onların arasındakı nisbətə gəldikdə isə, 
yuxarıdakı fərziyyəyə əsasən Yerin günəşin bir 
hissəsi olduğunu qəbul etsək, bu iki məsələnin səbəbi 
də tamamilə aşkar olacaqdır. Təbiidir ki, bu halda 
ayrılan hissəni (Yeri) təşkil edən maddələr ilkin göy 
cisminin (günəşin) tərkibi ilə eyni olacaqdır. 
Altıncı məsələ, yəni Yerin günəş ətrafında və öz 
oxu ətrafında fırlanma sürəti ilə günəşin öz oxu 
ətrafında fırlanma sürəti arasındakı uyğunluğa 
gəldikdə isə, burada da Yerin günəşdən ayrılması 
fərziyyəsinə əsasən, Yerin bu hərəkətlərinin mənşəyi 
günəşin hərəkətidir. Və bu fərziyyə hərəkətlər 
arasındakı uyğunluğu və onların səbəbini izah edir. 
 22 
Yeddinci məsələ, yəni Yerin yaşı ilə günəşin 
yaşının bir-birinə uyğun olması da həmin fərziyyəyə 
əsasən aydın olur.  
Səkkizinci məsələ, yəni Yerin yarandığı ilk 
vaxtlarda qızmar ərinti şəklində olması da həmin 
əsasladır. 
 
Üçüncü mərhələ 
Üçüncü mərhələdə bu məsələ irəli sürülür ki, əgər 
Yerin günəşdən ayrılması fərziyyəsi düzgün olmazsa, 
onda günəş sistemində mövcud olan bu qədər planetin 
təsadüf üzündən bir yerə toplaşıb müəyyən bir orbit 
üzrə hərəkət edə bilməsi ehtimaldan çox-çox uzaqdır. 
Çünki, bu zaman təsadüfi hadisələr nəticəsində 
yaranan və aralarında heç bir uyğunluq və rabitə 
mövcud olmayan bir məcmuə təsəvvür olunacaq. 
Yuxarıdakı fərziyyənin düzgün olmadığını qəbul 
etdikdə, həmin planetlərin təsadüfi olaraq bir yerə 
yığışması ehtimalı da veriləcəkdir. Bu ehtimala 
əsasən, həmin planetlərin bir yerə yığışmasını 
əsaslandırıb izah edə biləcək çoxlu ehtimallar tələb 
olunur. 
Məsələn, Yerin günəş ətrafında fırlanma 
istiqaməti ilə günəşin öz oxu ətrafında fırlanmasının 
eyni istiqamətdə və eyni cəhətdə olub qərbdən şərqə 
doğru hərəkət etməsini izah etmək üçün Yerin istər 
günəşdən ayrı şəkildə yarandığını, istərsə də 
günəşdən uzaqda olan başqa bir göy cismində olub, 
müəyyən zaman keçdikdən sonra ondan ayrılaraq 
bizim günəş sisteminə yaxınlaşdığını qəbul etsək 
belə, hökmən fərz etməliyik ki, Yer kürəsi təsadüf 
nəticəsində seyr edərək günəşin ətrafındakı hazırkı 
orbitinə çatmış və onun qərb tərəfində olan bir 
nöqtədə yerləşmiş və elə buradan da qərbdən şərqə 
 23 
doğru (yəni günəşin öz oxu ətrafındakı hərəkəti ilə 
uyğun olan) hərəkətə başlamışdır. Həmçinin bunu da 
fərz etməliyik ki, Yer, günəşin cazibə sahəsinə 
çatdıqda onun şərqində yerləşən bir nöqtədə dayanıb 
öz-özünə, şərqdən qərbə doğru hərəkətə başlamışdır. 
Yerlə günəşin hər birinin öz oxu ətrafında 
fırlanmasının eyni cəhətli, həm də qərbdən şərqə 
doğru olmasına gəldikdə isə, misal üçün, belə fərz 
etməliyik ki, Yerin ayrıldığı başqa bir günəş də 
qərbdən şərqə doğru hərəkət edirmiş. Yerin günəş 
ətrafında, ekvator xəttinə paralel orbit üzrə hərəkət 
etməsində də belə fərz etməliyik ki, Yerin ayrıldığı 
başqa bir günəş bizim günəşin ekvator xəttinə 
perpendikulyar olan bir nöqtədə yerləşirmiş. 
Yeri və günəşi təşkil edən maddələrin uyğunluğu 
və bu maddələrin arasındakı nisbətə gəldikdə isə, belə 
fərz etməliyik ki, Yeri təşkil edən maddələr onun 
ayrıldığı başqa günəşdə də olmuş və həmin günəşdə 
də Yerdəki maddələr nisbəti mövcud olmuşdur. 
Yerin günəş ətrafında və öz oxu ətrafında 
fırlanması ilə günəşin öz oxu ətrafındakı hərəkətinin 
eyni olduğuna gəldikdə isə, misal üçün, belə təsəvvür 
etməliyik ki, Yerin ayrıldığı başqa günəş elə 
bölünmüşdür ki, Yer kürəsi ondan ayrıldıqdan sonra 
günəş sistemindəki günəşin hərəkətinə mütənasib bir 
sürət almışdır. 
Günəşlə Yerin yaşının eyni olması və Yerin 
yarandığı ilk vaxtlarda qızmar halda olmasına 
gəldikdə isə, fərz etməliyik ki, Yer elə bir günəşdən 
ayrılmışdır ki, onun yaşı bizim günəşin yaşı ilə eyni 
olmuşdur. Bundan əlavə, Yer həmin günəşdən elə 
ayrılmışdır ki, hal-hazırda mövcud olan hərarətə gəlib 
çatmışdır. 
 24 
Gördüyümüz kimi, Yerin günəşdən ayrılması 
fərziyyəsinin düzgün olmadığını qəbul etdikdə bütün 
bu hadisələrin baş verməsi çoxlu təsadüfi hadisələrin 
fərz olunmasını tələb edir. Halbuki, yuxarıda qeyd 
olunan fərziyyə bütün planetlərin yaranması və 
onların arasında olan qarşılıqlı asılılığın izah edilməsi 
üçün tamamilə kifayətdir. 
Dördüncü mərhələdə deyirik ki, Yerin günəş 
sistemindəki günəşdən ayrılmadığını fərz etdikdə, 
bütün bu cisimlərin Yerdə yaranması ehtimalı son 
dərəcə zəif olur. Buna əsasən Yerin hökmən günəşdən 
ayrılması nəzəriyyəsini qəbul etməliyik. 
Beşinci mərhələdə isə (dördüncü mərhələdə isbat 
olunduğu kimi) Yerin günəşdən ayrılması 
fərziyyəsinin güclü bir ehtimal olması ilə, (üçüncü 
mərhələdə isbat olunduğu kimi) həmin varlıqların 
təsadüf nəticəsində (Yerdə) yaranması ehtimalının 
zəifliyi arasında rabitə bərqərar edir və belə bir nəticə 
alırıq ki, üçüncü mərhələdə qeyd olunan ehtimalın 
zəifliyi nə qədər çoxalsa, dördüncü mərhələdəki 
ehtimalın güclü olması da bir o qədər artar. 
Beləliklə, Yerin günəşdən ayrılması nəzəriyyəsi 
sübuta yetir. Alimlər də həmin fərziyyəni bu yolla 
qəbul edirlər. 
ALLAHIN İSBAT OLUNMASINDA BU 
METODDAN NECƏ İSTİFADƏ EDİRİK? 
Ehtimal əsasında olan istiqrai (eksperimental) 
dəlillər ümumi şəkildə məlum olduqdan, onun istifadə 
olunma yerlərindən bir neçə nümunə təqdim etdikdən 
və onu qiymətləndirdikdən sonra, Allahın isbat 
olunması üçün də həmin metoddan istifadə edəcəyik. 
Burada da gətirilən dəlil beş mərhələdə bəyan olunur: 
Birinci mərhələ: Biz yaradılış aləmində baş 
verən hadisələrin, çoxlu heyrətləndirci varlıqların 
 25 
arasında, eləcə də bir canlı varlıq kimi insanın 
ehtiyacları ilə onun həyat imkanları arasında elə dəqiq 
bir mütənasiblik görürük ki, bu şeylərdən hər birinin 
azacıq dəyişdirilməsi insan həyatının yer üzündən 
birdəfəlik silinməsinə, yaxud heç olmazsa, iflic 
vəziyyətə düşməsinə səbəb olar. 
Burada numunə üçün, bəzi mətləbləri bəyan 
edirik: 
Yer günəşdən istilik (enerji) alır. Həyatın davam 
etdirilməsi, canlı varlıqların ehtiyaclarının təmin 
olunması üçün bu enerji tamamilə kafi və dəqiq bir 
hesab-kitab üzündəndir. Hal-hazırda elmdə sübut 
olunmuşdur ki, Yerin günəşdən olan məsafəsi, 
Yerdəki yaşayış üçün münasib olan hərarətlə tam 
uyğundur. Bu məsafə iki dəfə artsaydı, həyat üçün 
lazım olan istilik yaranmazdı. əgər bu məsafə iki dəfə 
azalsaydı, istilik iki qat artar və nəticədə yaşamaq 
mümkün olmazdı. 
Yer kürəsinin üst qatının - yer qabığının su və 
quru hissələrinin əksəriyyətində oksigen vardır. Bu 
qaz onların hamısının tərkibində oksidləşmiş halda 
mövcuddur. Yerdəki suların 80%-ni oksigen təşkil 
edir. Oksigenin başqa maddələrlə birləşib 
oksidləşməsinə qabil olmasına baxmayaraq, havada 
da azad şəkildə mövcuddur. Havada qaz şəklində olan 
oksigen bütün canlıların həyatının davam etməsi üçün 
zəruridir. Çünki hansı növ olmasından asılı olmayaraq 
bütün canlılar həyatlarını davam etdirmək üçün 
oksigenə möhtacdır. əgər oksigenin hamısı başqa 
maddələrlə birləşib oksidləşsəydi, oksigen qurtarar və 
həyatın davam etməsi mümkün olmazdı. Elmdə sübut 
olunmuşdur ki, atmosferdə mövcud olan oksigenin 
miqdarı insan həyatı üçün lazım olan şəraitlə tam 
müvafiqdir. Yəni atmosferin 21 %-ni oksigen təşkil 
 26 
edir. əgər oksigenin faizi bundan artıq olsaydı, yeri 
əhatə edən atmosfer qatında daim yanğınlar baş 
verərdi. əgər həmin miqdardan az olsaydı, yaşamaq 
qeyri-mümkün, yaxud olduqca çətin olar, lazım 
olanda hər hansı bir şeyi yandırmaq mümkün 
olmazdı. 
Təbiətdə müəyyən hadisələr tarix boyu 
milyonlarla dəfə təkrar olunur, nəticədə oksigenin 
miqdarı sabit qalır. Bütün canlılar, xüsusilə insan 
tənəffüs zamanı oksigeni alıb oksidləşmiş karbon 
qazını buraxırlar. Oksigen qanla qarışaraq bədənin 
bütün hüceyrələrinə və toxumalarına çatır, orada 
gedən maddələr mübadiləsi zamanı baş verən 
kimyəvi reaksiyalara təsir qoyur. Bu reaksiyalar 
nəticəsində karbon-oksid əmələ gəlir, bu da ağ 
ciyərin vasitəsi ilə xaricə ötürülür. Beləliklə, insan və 
sair canlılar həmişə oksidləşmiş karbon istehsal 
edərək havaya buraxırlar. Bu da bitkilərin həyatına 
təminat verən qazdır. 
Bitkilər də öz növbəsində karbon-oksidini udaraq 
onu parçalayıb oksigen şəklində havaya buraxır, 
yenidən havada oksigenin miqdarı bərpa olunur və 
canlılar üçün nəfəs almağa imkan yaranır. 
Heyvanlarla bitkilər arasında baş verən qaz 
mübadiləsi oksigenin miqdarının sabit vəziyyətdə 
qalmasına səbəb olur. əgər bu proseslər olmasaydı, 
oksigenin miqdarı azalar, insan və heyvanların 
yaşaması qeyri-mümkün olardı. Qazlar mübadiləsi 
təbiətdə baş verən minlərlə reaksiyanın nəticəsidir ki, 
bunların hamısı həyat ilə tamamilə münasib olan 
vasitələri yaradırlar. 
Xüsusi çəkisi nisbətən ağır olan və donuşluq 
vəziyyətinə çatan azot qazı oksigenlə qarışıb 
yüngülləşir və havada istifadə olunacaq tərzdə 
 27 
paylanır. Elmi tədqiqatlar göstərir ki, atmosferdə azad 
qaz şəklində olan azotla oksigenin miqdarı bir-biri ilə 
tam mütənasibdir. Yəni oksigenin miqdarı o qədərdir 
ki, azotu yüngülləşdirərək istifadə olunmağa qabil 
edir. əgər oksigen artıb, azot isə azalsaydı həyat üçün 
lazım olan şərait hasil olmazdı.  
Yer kürəsini əhatə edən atmosfer qatı müəyyən 
keyfiyyət və kəmiyyətə malikdir, ondan heç bir zərrə 
artıb və ya azalmır. Bu miqdar da insanın yer üzərində 
həyat sürməsi üçün lazım olan şərtlərlə tam 
mütənasibdir. əgər havanın miqdarı artsaydı və ya 
azalsaydı həyat qeyri-mümkün, yaxud olduqca çətin 
olardı. Çünki onun artması atmosfer təzyiqinin 
çoxalmasına səbəb olar və insan bu təzyiqə dözə 
bilməzdi. Azaldıqda isə kosmik daşlar, meteoritlər 
çox asan şəkildə atmosfer qatına daxil olar, təbiəti və 
canlıları məhv edib yandırardı. 
Yer qabığı karbon oksidi və oksigen qazlarını 
məhdud səviyyədə özünə cəzb edib hopdurur. Amma 
bu qazların hamısını udmur. əgər yer qabığının 
qalınlığı hazırkı halda olduğundan artıq olsaydı, heç 
bir qaz qalmaz, hamısı yerə sorulardı, bitkilər, 
heyvanlar və insanlar məhv olub aradan gedərdi. 
Ayla Yerin arasındakı məsafə insanın yer 
üzərində yaşaması ilə tam münasibdir. əgər Ay bir 
qədər Yerə yaxınlaşsaydı, yerdəki qabarmalar və 
çəkilmələr şiddətlənər, iki qat artar və bu cazibələr 
nəticəsində dağlar yerindən qopa bilərdi. 
Canlılarda müxtəlif qərizələr (instinkt-lər) 
mövcuddur. Qərizə hiss olunmayan, gözlə 
görünməyən bir məfhum olsa da, (əlbəttə, birbaşa 
müşahidə və hiss olunmur), amma qərizəvi 
(instinktik) rəftar adlanan şeylər çox da gizli və 
görünməz deyil, o, kəlam elmində tamamilə sübuta 
 28 
yetən və müşahidə olunandır. İnsanın, öz həyatında 
və eləcə də elmi təhqiqatlarda sübuta yetirdiyi 
minlərlə qərizəvi rəftarlar həmişə insan həyatı ilə 
tamamilə mütənasib olmuşdur. Bu rəftarların 
müəyyən hallarda olduqca mürəkkəb və dəqiq olması 
mümkündür, amma onları təhlil edib araşdırdıqda, hər 
birinin yerinə yetirdiyi funksiyanın insan həyatı ilə 
tam mütənasib və uyğun olduğunu görərik. 
İnsan orqanizmi milyonlarla təbii hadisə və 
prosesi göstərir ki, onların hər birinin funksiyası, 
forması, başqaları ilə olan rabitələri və insan 
həyatında ifa etdiyi rollar tamamilə bir-birinə 
mütənasibdir. Misal üçün, insanın görmə üzvünü və 
əşyaların daha artıq hiss olunması üçün lazım olan 
şəraitləri nəzərə alaq. öz bəbəyi əşyaların təsvirini öz 
arxasındakı şəbəkənin üzərinə ötürür. Şəbəkənin özü 
doqquz qatdan ibarətdir. Sonuncu təbəqə milyonlarla 
sinir hüceyrələrinə malikdir. Onların hamısı bir-
birinin ardınca və tam nəzmlə yerləşmişdir. Onların 
öz aralarındakı əlaqələri, eləcə də göz bəbəyinin 
məcmusu ilə olan əlaqələri son dərəcə dəqiqdir, 
hamısı insanın görmə üzvü ilə tam uyğundur. 
əlbəttə, bu məsələdə xüsusi bir halı istisna etmək 
lazımdır. O da bundan ibarətdir ki, göz bəbəyində hər 
hansı şeyin şəkli tərsinə düşür. Bu da müvəqqətidir. 
Çünki görmə əməliyyatının bu mərhələ ilə heç bir 
rabitəsi yoxdur və biz əşyaları tərsinə görmürük. 
Tərsinə olan bu təsvirlər sinirlərin vasitəsi ilə tənzim 
olunaraq beyinə ötürülür və orada özünün təbii 
vəziyyətini alır. Məhz burada görmə əməliyyatı 
tamamlanır. 
Gördüyümüz kimi, görmə üzvü insan həyatının 
asanlaşması və mümkün olaması üçün tam münasib 
şəkildə tənzim olunmuşdur. 
 29 
Hətta təbiətdə mövcud olan gözəlliklər, ətir və 
işıqlıq da bəzi yerlərdə təbii hadisələr kimi, həyatın 
asan və mümkün olmasında mühüm rol ifa edir. Bəzi 
güllərdə tozlanma müəyyən həşəratların vasitəsi ilə 
yerinə yetirilir. Həmin güllərdə rəngin açıq və ətrin 
ürəyə yatan olmasının özünəməxsus gözəlliyi və 
cazibədarlığı müşahidə olur ki, bu da həşəratların gülə 
cəzb edilib tozlanma işinin yerinə yetirilməsini 
asanlaşdırır. Halbuki, tozlanma işi külək vasitəsi ilə 
yerinə yetirilən güllərin belə bir imtiyazı yoxdur. 
Ümumiyyətlə, cütləşmə hadisəsində fizioloji 
tərkib baxımından erkəklə dişi arasında tam uyğunluq 
mövcuddur (istər insanlarda, istərsə də heyvanlarda 
və bitkilərdə). Belə ki, bu uyğunluq nəslin 
artırılmasına və həyatın davam etdirilməsinə təminat 
verir. Bu da təbiətdə həyatın asan və mümkün 
edilməsi ilə tam mütənasib olduğunu bəyan edir. 
 əgər Allahın nemətlərini saymaq istəsəniz, heç 
vaxt sayıb qurtara bilməzsiniz. Allah çox bağışlayan 
və mehribandır.11 
Qeyd olunanlar birinci mərhələ ilə əlaqədar idi. 
İkinci mərhələdə deyirik ki, təbiət varlıqları ilə 
həyat imkanlarına zəmanət verib onu asanlaşdıran 
vəzifələr arasında (onların sayı-hesabı yoxdur) 
uyğunluq və tənasüb aşağıdakı vahid bir fərziyyə ilə 
izah və şərh edilə bilər: varlıq aləminin hikmətli bir 
yaradanı olduğunu qəbul etməliyik. O, xüsusi bir 
hədəflə, həyatın tələbatlarını təmin etmiş və təbiətdə 
olan fenomenlərin öz vəzifələrini davam etdirməsi 
üçün lazımi şəraiti yaratmışdır. Bu fərziyyə təbiətdəki 
                                                 
11 Nəhl surəsi, 18-ci ayə 
 30 
varlıqlar arasında olan qanunauyğunluqları və 
bağlılıqları izah edə bilər. 
Üçüncü mərhələdə özümüzdən soruşuruq: əgər 
doğrudan da Yaradanın varlığı fərziyyəsi düzgün 
olmasa, onda təbiət varlıqları arasında mövcud olan 
bu qədər mütənasiblik və uyğunluqlar, həyatın 
asanlaşdırılması və s.-nin özü-özünə, heç bir hədəf 
olmadan yaranması ehtimalı nə dərəcədə düzgün ola 
bilər? Aydındır ki, belə bir böyük və əzəmətli 
məcmuənin təsadüf üzündən yaranması çox zəif 
ehtimaldır.  
əvvəldə qeyd olunan misalda məktubun 
qardaşınızdan olmaması doğrudan da zəif ehtimaldır. 
Çünki misal üçün, min dənə xüsusiyyətdə oxşarlığı 
fərz etsək, ehtimal nəzəriyyəsi baxmından bu, son 
dərəcə zəif olacaqdır. Belə olan halda yaşadığımız 
Yer kürəsi, onda mövcud olan canlı və cansızların 
hədəfsiz və şüursuz maddə tərəfindən yarandığını və 
onların hikmətli və hədəfli Yaradanın xəlq etdiklərinə 
milyonlarla sifətdə oxşar olmasını necə ehtimal 
vermək olar? 
Dördüncü mərhələdə isə inkarolunmaz şəkildə 
qəbul edirik ki, üçüncü mərhələdə irəli sürülən 
fərziyyə düzgündür. Yəni, bu kainatı hikmət sahibi 
olan bir Allah yaratmışdır. 
Beşinci mərhələ: Bu üstün nəzəriyyə ilə üçüncü 
mərhələdə bəyan olunan zəif ehtimal arasında bir 
rabitə bərqərar etdikdə görürük ki, hökmən qəbul 
etməyə məcbur olduğumuz təsadüfi hadisələrin sayı 
nə qədər çoxalsa, üçüncü mərhələdə irəli sürülən 
ehtimallar da bir o qədər zəif olacaqdırTəbiidir ki, 
bu ehtimalın zəiflik dərəcəsi elə bir həddədir ki, hər 
bir elmi qanunda istinad olunan üçüncü mərhələnin 
ehtimallarından da çox olur. Çünki, burada və bu 
 31 
fərziyyənin üçüncü mərhələsində təsadüfi hesab 
olunan işlərin sayı, o qəbildən olan hallardan qat-qat 
çoxdur və təbiidir ki, belə bir ehtimal aradan getməli 
olur.12 
                                                 
12 Burada iki mühüm sual yaranır ki, onları da 
izah etməyə məcburuq: 
1-Bəzi hallarda mülahizə olunur ki, istiqrai 
(eksperimental) üsullara əsasən hikmət sahibi olan 
Allahı qəbul etmək əvəzinə, ehtimal üzrə başqa bir 
nəzir (oxşar) qəbul edərək deyilə bilər ki: Hər bir 
varlığın, həyat məsələsini asanlaşdırmaqda ifa etdiyi 
vəzifə və rolun bir-birinə mütənasib olması, maddədə 
olan kor-koranə zərurətin nəticəsidir. Yəni maddə, 
özünün zati fəaliyyətləri və daxili ziddiyyətlərinin 
tələbi ilə onun üçün qarşıya gələn hadisələrin 
yaranmasına səbəb olmuşdur. İstiqrai dəlilin məqsədi, 
Yaradanın, həmin oxşar üçün verilən ehtimala 
üstünlük verilməsidir. }ünki, bu nəzəriyyə yalnız bir 
fərziyyəni – hikmət sahibi olan Allahın fərz 
edilməsini tələb edir. Halbuki, başqasında araşdırılan 
şeylərin hər birinin sayı qədər maddədə kor-koranə 
zərurətlər təsəvvür olunmalıdır. Buna görə də Allahın 
varlığı fərziyyəsi üçün oxşar bir ehtimal verilməsi 
çoxlu hadisələr üçün verilən bir ehtimaldır. Bu 
ehtimal olduqca zəif və yoxluq həddindədir. Bütün 
bunlarla belə, yuxarıdakı ehtimal da (hikmətli Allahın 
fərz olunması çoxlu hadisələri tələb etmədiyi üçün) 
qəbul edilə bilər. }ünki, bütün varlıqları onunla izah 
edə biləcəyimiz hikmətli Allah barəsində də fərz 
etməliyik ki, O (Allah) bütün varlıqların sayı qədər 
elm və qüdrətə malikdir. Beləliklə, Allahın malik 
 32 
                                                                                        
olacağı elm və qüdrətlərin sayı, maddədə kor-koranə 
surətdə fərz olunmalı olan zərurətlərin sayı qədər 
olmalıdır. Belə olduqda isə Allahın varlığı 
fərziyyəsinin sair fərziyyələrdən nə kimi üstünlüyü 
olacaq? 
Cavabda deyirik: Bu üstünlük və imtiyaz buradan 
irəli gəlir ki, həmin zərurətlərin bir-biri ilə heç bir 
bağlılığı və asılılığı yoxdur. Yəni, onların hər biri, 
digərinin olub-olmamasının zərurəti ilə müqayisədə 
tam təsirsiz hesab olunur. Bu da ehtimal 
nəzəriyyəsində müstəqil hadisələr və müstəqil 
ehtimallar adlandırılır. Hikmətli Yaradanın varlığının 
fərz olunmasının tələbi ilə, sözü gedən varlıqlar üçün 
elm və qüdrətlər nəzərdə tutulmasına gəldikdə isə, 
qeyd etməliyik ki, onlar bir-birindən tam ayrı, 
müstəqil deyillər. }ünki, bir varlığın yaranması üçün 
lazım olan elm və qüdrət elə digər varlıqların 
yaranması üçün də lazımdır. 
Bu fərzə əsasən, bu elm və qüdrətlərdən hər biri 
başqa fərzə nisbətən, nəinki təsirsiz deyil, üstəlik onu 
əhatə edir və ya ən azı çox geniş miqyasda 
gücləndirir. Ehtimal nəzəriyyəsində deyilir ki, bu elm 
və qüdrətlərin məcmusu müəyyən şərtlər əsasındadır 
və ehtimalların hər biri başqa fərzə nəzər yetirdikdə 
çox güclü, əksər hallarda isə yəqin həddində olur. 
əgər bu elm və qüdrətlər məcmuəsinin ehtimalını, o 
zərurətlərin ehtimalı ilə müqayisə edib 
qiymətləndirmək istəsək ehtimal nəzəriyyəsindəki 
vurma qanununa tabe olmalıyıq və başqa üzvün 
ehtimal olunan dəyərinə vursaq, onun hasilini 
almalıyıq. Amma gördüyümüz kimi, onların 
vurulmasından alınan hasil, bu ehtimalın zəifliyini 
 33 
                                                                                        
göstərir. Vurulanların sayı azaldıqca, həmin zəiflik də 
azalır. Şərtli və müstəqil ehtimalların vurulma 
qaydası riyazi terminlərlə belə isbat olunmuşdur: 
Şərtli ehtimalda hər üzvün ehtimalının dəyərini, 
birinci üzvün varlığını fərz etməklə, başqa üzvün 
ehtimal olunan dəyərinə vururuq. Bu iş, çox hallarda 
tam yəqin, yaxud yəqin həddində olan bir nəticə 
verir. Heç vaxt külli, yaxud qismən zəif olan ehtimal 
vermir. Amma müstəqil ehtimallarda məcmuənin hər 
bir üzvü, başqası ilə müqayisədə tam təsirsiz sayılır. 
Orada ehtimalların bir-birinə vurulması dəyərlərin 
külli olmasına, yaxud əksər hallarda aradan 
getməsinə səbəb olur. Buradan da iki fərziyyədən 
hansı birinə üstünlük verilməsinin səbəbi aydınlaşır. 
Şərtli və müstəqil ehtimalların bir-birinə vurulması 
qaydası barədə əlavə məlumat almaq üçün Üsəsül-
məntiqiyyə kitabının 153-154-cü səhifələrinə baxa 
bilərsiniz. 
İkinci məsələ: Bu irad əvvəlki mövzu ilə əlaqədar 
ehtimalların eksperiment yolu ilə sübut olunan 
qiymətləndirilməsindən hasil olur. Onun izahında 
deməliyik ki, Allahın isbat olunmasında istifadə 
edilən eksperiment üsulunu, həmin üsulun insanın öz 
qardaşından gələn məktub ilə müqayisə etdikdə 
deyirlər: İnsanın bu məktubun öz qardaşından 
olmasını çox asanlıqla qəbul edir. Səbəbi də həmin 
ehtimalın təsiridir. Yəni, o, məktubu açıb oxumazdan 
əvvəl, misal üçün, 50 % ehtimal verir ki, məktubu 
qardaşı yazmışdır. O, ekperimental müşahidələrin 
beşlik təşkil edən mərhələlərinə əsasən, inanır ki, 
məktub onun öz qardaşındandır. Halbuki, əvvəlcədən, 
qardaşından məktub alacağını ehtimal verməydi və 
 34 
                                                                                        
misal üçün, çox güclü ehtimal üzrə qardaşının vəfat 
etməsi fikrinə üstünlük versəydi, onda bu kimi 
şahidləri tapmayınca məktubun qardaşından olmasını 
tez və asanlıqla qəbul edə bilməzdi. örəsən, Allahın 
isbat edilməsi üçün də həmin əvvəlki ehtimalın təsiri 
varmı? Cavabda deməliyik ki, həqiqət bundan 
ibarətdir ki, hikmətli Allah ilə əlaqədar olan məsələ, 
ehtimali bir məsələ deyil, bu məsələ fitrət və vicdanın 
hökmü ilə sübuta yetir. Amma eyni zamanda, onun 
ehtimal olduğunu fərz edir və istiqrai (eksperimental 
müşahidə) yol ilə isbat edirik. Bu məqsədlə əvvəlki 
ehtimalda hər bir varlığı müstəqil şəkildə nəzərdə 
tuturuq. Onların hər birinin izah edilməsində iki fərz 
mümkündür: Biri hikmət sahibi olan Allah, digəri isə 
maddədəki kor-koranə zərurət. Bu iki fərziyyə ilə 
qarşılaşarkən müəyyən dəlillərə görə, hər hansı birinə 
üstünlük verə bilmərik. Onların hər biri düzgün 
olduğu halda bərabər səviyyədə ehtimal verir və hər 
birinin 50 % düz olduğunu qəbul edirik. Amma 
hikmətli Allahın qəbul edilməsinə üstünlük 
verildikdə, ehtimallar bir-biri ilə əlaqəli olub 
şərtlənir, amma maddədə kor-koranə zərurətlər 
fəziyyəsini təsdiqləyən ehtimallar bir-birindən tam 
ayrı olub heç nə ilə şərtlənmir. İkinci fərziyyədə 
ehtimalların vurulmasından alınan nəticə zəifləyir, 
birinci fərziyyənin ehtimalında isə, yəni hikmət sahibi 
olan Allahın varlığını qəbul etdikdə – güclü surətdə 
təsdiq olunur.  
Mən elmi araşdırmalarımdan aldığım nəticəyə 
əsasən, deməliyəm ki, qərb dünyasında Allahın 
varlığının elmi və eksperiment yolu ilə isbat olunması 
məsələsinin qəbul olunmamasının və Rassel kimilərin 
həmin üslubu inkar etməsinin əsas səbəbi, yuxarıda 
 35 
Beləliklə belə bir qəti nəticə alırıq: varlıq 
aləmində mövcud olan bütün nəzm və tədbirin əsər-
əlaməti hikmətli Yaradanın varlığını göstərir. 
Qurani-kərimdə buyurulur: 
 Biz Öz qüdrət və hikmət nişanələrimizi 
asimanlarda və bəndələrin özündə tam şəkildə aşkar 
edəcəyik ki, Allahın haqq olduğu aydın və aşkar 
olsun. Allahın bütün aləm varlıqlarına şahid olması 
kifayət qədər dəlil deyildirmi?!13 
 Həqiqətən asimanların və Yerin yaradılışında, 
gecə və gündüzün bir-birini əvəz etməsində, su 
üzərində insanların xeyrinə üzən gəmilərdə, Allahın 
göydən yerə su nazil edərək onu ölü vəziyyətdən 
sonra dirildərək müxtəlif bitki və heyvanları yaradıb 
vücuda gətirməsində, həmçinin küləklərin hər 
tərəfdən əsməsində və yerlə göy arasında asılı 
vəziyyətdə qalan buludlarda əql sahibləri üçün 
Yaradanın qüdrət və elminə aşkar dəlillər vardır.14 
 Dəfələrlə yaradılışın möhkəm quruluşlu 
nizamına əql nəzərilə bax. Onda hər hansı süstlük və 
                                                                                        
qeyd olunan iki məsələyə diqqət yetirməmələridir. 
Allahın isbat olunmasında eksperimental müşahidə 
yolundan istifadə edilməsi, eləcə də yuxarıdakı iki 
suala daha ətraflı cavab almaq üçün Üsəsül-
məntiqiyyə kitabının 441-451-ci səhifələrinə baxa 
bilərsiniz. 
13 Fussilət surəsi, 53-cü ayə 
14 Bəqərə surəsi, 164-cü ayə 
 36 
xələl tapa bilərsənmi? Yenidən bəsirət gözünü aç, 
zəlil və yorğun halda sənə doğru qayıdar.15 
 
FƏLSƏFİ DƏLİL  
 
Allahın fəlsəfi dəlil ilə isbat edilməsinə 
başlamazdan əvvəl fəlsəfi dəlil, onun elmi dəlillə olan 
fərqi, həmçinin qismlərini bəyan edirik. 
Ümumiyyətlə, dəlillər üç növdür: riyazi, fəlsəfi və 
elmi. 
Riyazi dəlillər yalnız riyaziyyatda və suri 
məntiqdə istifadə olunur. Bu dəlillər həmişə 
tənaqüzün (pradoksun) olmaması prinsipinə əsaslanır. 
Bu qaydada deyilir: əlif əlifdir, özündən başqası ola 
bilməz. Bu prinsip və onun təfərrüatına əsaslanan hər 
bir dəlil riyazi dəlildir və bütün cəhətlərdən etimad 
olunasıdır. 
Elmi dəlil təbii elmlərin təhqiqatında istifadə 
olunur. Onun bünövrəsini riyazi dəlillərdən əlavə, 
hiss və elmi müşahidə yolu ilə əldə olunan dəlillər də 
təşkil edir. 
Fəlsəfi dəlil isə xarici (əyani) aləmin 
həqiqətlərinin isbat olunmasında riyazi dəlillərin 
müqəddimələrindən əlavə, əqli məlumatlara da 
əsaslanır. əqli məlumatlar hiss və təcrübəyə ehtiyacı 
olmayan məlumatlara deyilir. 
əlbəttə, əqli məlumatların təcrübə və hissdən 
ehtiyacsız olmasının mənası, o fəlsəfi dəlilin zəruri 
olaraq hissi və müşahidə olunan məlumatlara 
arxalanmaması demək deyildir. Məqsəd budur ki, 
                                                 
15 Mülk surəsi, 3-4-cü ayələr 
 37 
sadəcə olaraq onlarla hüdudlanmır. Bundan əlavə, 
müstəqil şəkildə, müəyyən şeyləri isbat etmək üçün 
lazım olan hadisə çərçivəsində başqa əqli 
məlumatlara istinad edilir. 
Buna əsasən, fəlsəfi dəlil özünün maddi 
bürhanlar və riyazi qanunlar çərçivəsinə sığmayan 
əqli məlumatlarla olan rabitəsi səbəbi ilə elmi 
dəlildən fərqlənir. 
Fəlsəfi dəlilin məfhumu barəsində qeyd 
olunanlara diqqət yetirməklə aşağıdakı suallar 
yaranır: 
əqli məlumatlara, başqa sözlə desək, hiss, təcrübə 
və elmi müşahidələrə ehtiyac olmadan əldə olunan 
nəzriyyələrə etimad etmək olarmı? 
Bu sualın cavabı müsbətdir. Çünki, məlumatların 
tam xatircəmliklə etimad olunan bir hissəsi, eləcə də 
sırf riyazi elmlərin hamısı ona əsaslanır. Bu da 
tənaqüzün (paradoksun) olmaması prinsipinə 
əsaslanır. Bu prinsipin özünü əql ilə dərk etmişik və 
bu, heç də bizim təcrübə və müşahidələrimiz 
çərçivəsində olmamışdır. Bu məsələnin şahidi odur 
ki, bizim bu prinsipə etimad etməyimiz heç də 
müəyyən təcrübə və müşahidələrimizdən təsirlənmir 
ki, onu təsdiq etsin. Misal üçün, riyaziyyatdan bir 
nümunə gətiririk. Biz 2+2=4 ifadəsini gördükdə, bu 
sadə riyazi bərabərliyin doğruluğuna qəlbən inanırıq 
və konkret şahidləri mülahizə etməklə bizim 
yəqinimiz artıb və ya azalmır. Ümumiyyətlə, bunun 
əksinə deyilən hər hansı sözləri eşitmək belə 
istəmirik. əgər hansı bir vaxtsa 2+2=5, yaxud 2+2=3 
deyilərsə, heç vaxt onu qəbul etmərik. Çünki 
yuxarıdakı həqiqətə olan etiqadımızın hiss və təcrübə 
ilə heç bir əlaqəsi yoxdur. 
 38 
Bu həqiqətin hiss və təcrübə ilə heç bir rabitəsi 
olmadığına baxmayaraq, onu tam xatircəmliklə qəbul 
etdiyimiz kimi, bunu da qəbul etməliyik ki, fəlsəfi 
dəlillərə əsaslanan əqli dəlilləri bəzi hallarda qəbul 
etmək olar. 
Başqa sözlə desək, fəlsəfi dəlilin sadəcə əqli 
məlumatlara əsaslandığını və əqli məlumatların da 
təcrübə və müşahidə ilə heç bir əlaqəsi olmadığını 
əsas tutub qəbul etməmək, bünövrəsi tənaqüzün 
(pradoksun) olmaması pirinsipi əsasında qurulan 
riyazi dəlilləri rədd etməyə oxşayır, çünki onlar da 
hiss, təcrübə və müşahidəyə əsaslanmır.16 
 
ALLAHIN VARLIĞININ FƏLSƏFİ YOLLA 
İSBAT EDİLMƏSİNİN NÜMUNƏLƏRİ 
Bu barədə mövcud dəlillər üç hadisə ilə 
əlaqədardır: 
1. ən sadə və elementar hadisə olan: Hər bir 
hadisənin müəyyən bir səbəbi vardır ki, onun vücudu 
həmin səbəbdən qaynaqlanır qəziyyəsini insan öz fitri 
istedadı ilə dərk edir, elmi müşahidələr də bunu 
sübuta yetirmişdir. 
2. Aşağıdakı hadisə: 
əgər bir şeyin müxtəlif dərəcə və mərtəbələri 
olarsa, eləcə də onlardan bəziləri güclü və kamil, 
bəziləri isə zəif və naqis olarsa, onda kamal 
baxımından aşağı səviyyədə olan mərtəbə ali 
mərtəbənin yaranmasına səbəb ola bilməz. 
                                                 
16 Bu məsələnin isbat olunması ilə əlaqədar 
əlavə məlumat almaq üçün Üsəsül-məntiqiyyə 
kitabının 480-500-cü səhifələrinə baxa bilərsiniz  
 39 
Belə ki, hərarət, mərifət və nurun müxtəlif dərəcə 
və mərtəbələri vardır, bəziləri daha şiddətli və kamil, 
bəziləri isə zəifdir. Amma yüksək hərarətli istiliyin 
aşağı dərəcədə olan hərarətdən yaranması mümkün 
deyildir. Yaxud insanın ingilis dilini, özündən də 
aşağı səviyyədə bilən, yaxud ümumiyyətlə bilməyən 
bir şəxsdən kamil surətdə öyrənməsi, güclü işığın zəif 
işıqdan yaranması mümkün deyildir. Çünki daha 
yüksək səviyyədə və dərəcədə olan hər bir mərtəbə 
göstərir ki, özündən aşağıdakı dərəcəyə keyfiyyət və 
növ baxımından üstünlüyə malikdir. Bu kimi 
keyfiyyət və xüsusiyyətlərə malik olmayan bir 
mərtəbə, həmin keyfiyyətləri başqasına verə bilməz. 
Sizin özünüz də hər hansı bir layihədə sərmayə 
qoymaq istəyirsinizsə, malik olduğunuz sərmayədən 
artıq pul xərcləyə bilməzsiniz. 
İkincisi: Maddə özünün təkamülə doğru olan 
inkişafında müxtəlif şəkillərə və mərhələlərə çatır. 
Yəni hər növ həyat və hiss duyğularından məhrum 
olan su damcısı maddənin vücudunun sadəcə olaraq 
bir şəklini göstərir. Bitki və heyvanların 
yaranmasında əsas rollardan birini ifa edən və həyata 
malik olan hüceyrə – protoplazma maddəyə nisbətən 
daha kamil şəklə malikdir. Mikroskopik və tək 
hüceyrəli ibtidai varlıq olan amöb də maddə ilə 
müqayisədə daha kamil formaya malikdir. Nəhayət, 
canlı varlıqlar aləmində idrak qüvvəsinə malik olan 
və həssas varlıq sayılan insan canlı aləmin ən ali 
səviyyəli varlığı hesab olunur. 
Vücudun bu kimi müxtəlif şəkilləri barəsində 
aşağıdakı suallar yaranır: 
Bunların arasında olan fərqlər yalnız onu təşkil 
edən ünsürlərin sayında olan kəmiyyət fərqləridirmi 
və onların arasında olan rabitə tamamilə mexaniki 
 40 
xarakter daşıyırmı, yoxsa onların arasında olan 
keyfiyyət və növ fərqləri də vardır ki, bu da vücudun 
müxtəlif mərhələləri və təkamül dərəcələri kimi təbir 
olunur? Başqa sözlə desək, insanla, onun yarandığı 
ilkin maddə – torpaq arasındakı fərq keyfiyyət 
fərqidirmi, yoxsa onların arasındkı fərq vücudun iki 
ayrı-ayrı təkamül mərhələsi arasındakı fərqdir? Belə 
ki, o mərhələlərdən biri zəif, digəri isə şiddətli işığa 
oxşadılır və fərqləri də bu işıqların arasındakı fərq 
kimidirmi? 
İnsan bu sual ilə qarşılaşdığı ilk gündən etibarən 
öz fitrəti əsasında qəbul etmişdir ki, bu müxtəlif 
şəkillər vücudun təkamül mərhələləri olan müxtəlif 
mərhələ və dərəcələrdir. Yəni həyat, maddənin 
vücudunun ən yüksək dərəcəsi hesab olunur. Bu 
mərtəbə də sonuncu mərtəbə deyil, onun da müxtəlif 
dərəcələri vardır. Həyat özünə yeni-yeni mənalar 
aldıqca, özünə daha yüksək dərəcə kəsb edir. Buna 
görə də idrak qüvvəsinə və hissiyyata malik olan 
varlığın həyatı, bitkilərin həyatından müqayisə 
olunmaz dərəcədə yüksəkdir. 
Amma son yüz ildə materializm fəlsəfəsi 
tərəfdarları, mexanika nəzəriyyəsinin (mütəhərrik 
maddənin ilkinliyi) dünya barəsində irəli sürdüyü 
təfsirlərə əsasən, yuxarıda qeyd olunan nəzəriyyə ilə 
müxalifətə qalxaraq demişlər: Maddi dünya çox kiçik 
və bir-birinə oxşayan cisimlərdən təşkil olunmuşdur 
ki, ümumi qanuna əsasən, sadə və bir-birinə oxşar 
qüvvələr – cazibə və dəfetmə qüvvələri onlara təsir 
göstərir. Yəni onların gördüyü işlər yalnız bu təsiri 
yarada bilir ki, onun hər hansı bir hissəsi yerindən 
hərəkət edərək başqa bir yerə getsin. Cisimlər, 
onların arasında olan cazibə və dəfetmə qüvvələri 
nəticəsində bir yerə yığılır, yaxud dağılışırlar. 
 41 
Nəticədə maddə özünə müxtəlif formalar alır. Buna 
əsasən, yuxarıda qeyd olunan maddi təfəkkür, hərəkət 
və təkamülü cisimlərin və zərrələrin fəzada bir-birinin 
yerdəyişməsi ilə xülasələndirir. Onlar maddənin 
müxtəlif formalarını da belə izah edib deyirlər ki, bu 
cür növ müxtəlifliyi o zərrələrin bir yerə yığılıb sonra 
dağılmasının nəticəsidir. Maddənin təkamül yolunda 
heç bir təzə şey vücuda gəlmir. 
Buna əsasən, maddə öz vücudu, eləcə də 
təkamülü yolunda heç bir inkişaf və tərəqqiyə məruz 
qalmır, o, sadəcə olaraq müxtəlif yollarla bir yerə 
yığılıb qalır. Bu da eynilə insanın öz əlində bir qədər 
xəmir saxlayıb ondan müxtəlif formalar düzəltməsinə 
oxşayır ki, bütün hallarda xəmirin zatı öz yerində 
qalır və onda zati və əsasi dəyişiklik əmələ gəlmir. 
Bu fərziyyəni, mexanikadakı irəliləyiş və təkamül 
(mövcud elmi təhqiqatlar çərçivəsindən azad olan 
təbii elimlərin ilkin şöbəsi) daha da gücləndirdi. Bu 
elmin mexaniki hərəkət qanunlarında etdiyi kəşflər və 
adi cisimlərdəki hərəkətləri göy cisimlərinin fəzada 
hərəkəti əsasında izah edərək əldə etdiyi qanunlar bu 
məsələni daha da təkmilləşdirdi. 
Amma elmin günbəgün inkişaf etməsi, elmi 
təhqiqatların sair sahələrə də genişlənməsi bu 
fərziyyənin yanlış olduğunu sübut etdi, digər tərəfdən 
də onun məkan daxilində baş verən bütün mexaniki 
hərəkətlərlə izah etməkdə bacarıqsız olduğunu, 
maddənin müxtəlif şəkillər almasını, cisimlərin, 
zərrələrin mexaniki hərəkətləri və bir yerdən başqa 
yerə hərəkət etmələrində yetərli olmadığını göstərdi. 
Bundan əlavə, elm sübut etdi ki, insan öz fitrəti 
əsasında dərk edir ki, maddənin müxtəlif şəkilləri 
sadəcə onun mexaniki və məkan baxımından bir 
yerdən başqa yerə nəql olunması ilə bitmir, onda həm 
 42 
də müxtəlif təkamül və növ keyfiyyətli dəyişikliklər 
vardır. Elmi təcrübələrdə sübuta yetmişdir ki, 
zərrələrin, kiçik cisimlərin keyfiyyət baxmından olan 
tərkibi, heç vaxt həyatı, həssaslığı, idrak və təfəkkürü 
yarada bilməz. Bu məsələ də insanı mexaniki (maddi) 
təsəvvürlərdən başqa idraklara doğru sövq etdi. Çünki 
insan görürdü ki, maddə həyat, hissiyyat, təfəkkür, 
həqiqi inkişaf, vücudun mərtəbələri və növdaxili 
təkamül kefiyyətlərindən bəhrələnir – istər bu məsələ 
maddi bir şeyin növlə əlaqədar olan təkamülü və ali 
dərəcədə olsun, istərsə də qeyri-maddi. 
Yuxarıda qeyd etdiyimiz üç mərtəbəni təşkil edən 
müddəalar aşağıdakılardan ibarətdir: 
1-Hər bir hadisənin müəyyən bir səbəbi vardır; 
2-Zəif və ibtidai bir varlıq, ali səviyyəli və 
özündən güclü olan başqa varlığı yarada bilməz; 
3-Vücudun dərəcələrində olan fərqlər və onun 
xarici aləmdəki şəkil müxtəlifliyi, keyfiyyət 
baxmından olan müxtəliflikdir. 
Qeyd olunanları nəzərə almaqla, təkamülün 
növdaxili şəkillərində həqiqi inkişaf, yəni maddənin 
vücudunun təkamülü və onun növ xarakterli artımını 
gördükdə, belə bir sual yaranır: Bu artım və inkişaf 
haradandır? Hər bir hadisənin müəyyən bir səbəbi 
olduğunu nəzərə aldıqda isə, belə sual yaranır ki, bu 
yeni artım və inkişaf necə əmələ gəlmişdir? 
Bu suala iki yolla cavab verilir: 
Birinci: Bu artım və inkişaf maddənin özündən 
yaranmışdır. Yəni heç bir növ həyat, hissiyyat və 
idraka malik olmayan maddə, özünün təkamül 
yolunda bu həyat, hissiyyat və idrakı məhz özü 
vücuda gətirmiş, nəticədə maddənin ibtidai forması, 
daha kamil və ali səviyyəli maddə yaranmasına səbəb 
olmuşdur. 
 43 
Bu cavab ikinci müddəa, yəni ibtidai varlıq 
yüksək və ali səviyyəli varlığın yaranmasına səbəb 
ola bilməz prinsipi ilə təzad təşkil edir. Cansız və hər 
növ həyat əsərlərindən məhrum olan bir maddənin 
özünə, yaxud başqa bir maddəyə hiss və təfəkkür 
bağışlaması eynilə bir şəxsin, özü ingilis dilini 
bilmədiyi halda, onu başqasına öyrətməsinə, yaxud 
daha zəif bir işığın günəş kimi güclü işığa malik olan 
varlıq yaratmasına, yaxud heç nəyi olmayan fəqir bir 
insanın böyük bir layihənin inşasına sərmayə 
qoymasına bənzəyir. 
İkinci cavab isə budur: Maddənin təkamül 
yolunda qazanıb əldə etdiyi artım elə bir mənbədən 
qaynaqlanır ki, o mənbə bütün bu artımın 
möhtəvasından – həyat, hiss və idrakdan faydalanır. 
O da bütün aləmlərin Pərvərdigarı olan Allahdır. 
Maddənin inkişafı da böyüdüb bəsləməkdən başqa bir 
şey deyildir. Pərvərdigari-aləm də Özünün yetərli 
hikməti və tədbiri ilə onu maddəyə əta etmişdir. 
Məhz bu cavab yuxarıdakı üç prinsiplə düz gəlir 
və sonsuz dünyada olan vücudların surətinin təkamül, 
inkişaf və tərəqqisini əqlin qəbul edəcəyi tərzdə izah 
və təfsir edə bilər. 
Qurani kərim sağlam əql fitrətinə xitab edərək, 
müxtəlif ayətlərdə bu dəlilə işarə edir: 
 örmədinizmi ki, ilk vaxtda nütfə (seperma) 
idiniz? Siz onu insan surətinə saldınız, yoxsa Biz onu 
xəlq etdik?17 
                                                 
17 Vaqiə surəsi, 58-59-cu ayələr 
 44 
 Yerdə əkdiyiniz toxumu görmədinizmi? Onu 
torpaqda siz cücərdirsiniz, yoxsa onu cücərdən 
Bizik?18 
 Yandırdığınız oda baxmırsınızmı?! Onun ağacını 
siz yaratmısınız, yoxsa Biz xəlq etmişik?!19 
 Allahın qüdrət nişanələrindən biri də budur ki, 
sizi torpaqdan xəlq etdi, insan olduqdan sonra yer 
üzündə yayıldınız.20 
 
MADDƏÇİLİK TƏFƏKKÜRÜ VƏ 
YUXARIDAKI SUAL 
İndi isə maddəçilərin bu barədə nə dediklərinə 
nəzər salaq. 
Mexanika nəzəriyyəsinin (mütəhərrik maddənin 
ilkin olması) tərəfdarları burada heç bir çətinliklə 
qarşılaşmırlar. Çünki, qeyd etdiyimiz kimi, onlar 
həyat, hissiyyat və idrakı (təfəkkür qüvvəsini) yalnız 
zərrələrin və maddənin kiçik hissələri arasındakı 
mexaniki qüvvə vsitəsilə yaranan yığılma və dağılma 
hərəkətlərindən başqa, yeni bir şeydə bilmirlər. 
Lakin bu dəyişikliklər əsnasında maddənin 
keyfiyyət və kəmiyyət baxımından təkamülə doğru 
getməsinə etiqad bəsləyən yeni maddəçilik 
nəzəriyyəsinin ardıcılları yuxarıdakı sualın cavabında 
çıxılmaz vəziyyətdə qalırlar. Onlar maddədə 
keyfiyyət baxımından baş verən dəyişikliyi təfsir və 
izah etmək üçün elə bir üslub seçirlər ki, həm 
yuxarıda qeyd olunan ikinci prinsip ilə, digər tərəfdən 
                                                 
18 Vaqiə surəsi, 63-64-cü ayələr 
19 Vaqiə surəsi, 71-72-ci ayələr 
20 Rum surəsi, 20-ci ayə 
 45 
isə sırf maddəyə kifayətlənmək təmayülləri ilə uyğun 
gəlsin deyə, belə deyirlər: Maddənin özü bütün 
yaradılışın mənşəyidir. Keyfiyyət baxımından 
təkamülə zəminə yaradan da məhz maddədir. Amma 
onun işi böyük bir layihənin inşasına sərmayə qoyan 
fəqir kimi deyildir, buna görə də ikinci müddəa ilə 
zidd deyildir. əksinə, onun işi yalnız buna əsaslanır 
ki, ondakı hər növ təkamülün, tərkib və forma 
cəhətdən bütün dəyişikliklərin zəminəsi ilk əvvəldən 
maddənin daxilində mövcud olmuşdur. Necə ki, 
toyuq yumurtanın içində, hidrogen və oksigen qazları 
suda mövcudur. 
Lakin belə bir sual yaranır ki, onun içində olan 
maddənin eyni zamanda həm toyuq, həm də yumurta, 
yaxud həm su, həm də qaz olması necə mümkündür? 
Yeni maddəçilər (dialektik materialistlər) bu 
suala cavab verərək deyirlər ki, bu məsələ ümumi bir 
qanun kimi təbiətə hakim olan (antaqonist) 
ziddiyyətlər əsasındadır. Yəni hər bir şeyin daxilində 
onun ziddi də var və öz ziddi ilə daim mübarizədədir. 
Bu mübarizə nəticəsində onun daxilindəki zidd 
inkişaf edərək axırda aşkar olur. Beləliklə də 
maddənin daxilində dəyişiklik yaranır, müəyyən bir 
zaman keçdikdən sonra yumurta yarılır və içindəki 
cücə çölə çıxır, bununla da maddə öz təkamül yolunu 
ötüb keçir. Bu mübarizədə qələbə çalan zidd, 
maddəni bir qədər irəliyə aparır. 
Biz burada bir neçə məsələyə işarə edərək 
soruşuruq: 
Yeni maddi təfəkkürdə hər şey öz ziddini öz 
daxilində bəsləyir dedikdə aşağıdakı mənalardan 
hansı birini nəzərdə tutursunuz: 
1-Yumurta və toyuq hər biri digərinin ziddini 
(yumurta toyuğu, toyuq da yumurtanı) yaradıb ona 
 46 
həyat xüsusiyyətləri verir? Yəni cansız bir şey canlı 
bir şeyi istehsal edərək ona həyat bağışlayır? 
əgər məqsədiniz bu olsa, onda bu, eynilə böyük 
inşaat işlərinin bünövrəsini qoyaraq ona külli 
miqdarda sərmayə buraxan yoxsul və fəqir bir insana 
bənzəyir. Bu da əvvəldə qeyd olunan prinsiplərlə 
tamamilə ziddir. 
2-Yaxud məqsədiniz bu ola bilər ki, yumurta 
toyuğu yaradıb vücuda gətirmir, sadəcə olaraq onun 
içərisində gizlənən toyuğu aşkar edir. Çünki sizin 
dediyinizə görə, hər bir şey daxilində öz ziddini 
böyüdür. Yəni yumurta elə yumurta olması ilə eyni 
zamanda, həm də toyuqdur. Bu da eynilə iki cəhətdən 
müxtəlif olub fərqlənən bir şəklə bənzəyir. 
Aydındır ki, əgər yumurta, yumurta olmaqla eyni 
zamanda, həm də toyuq olarsa, onda toyuğa çevrilən 
zaman heç bir inkişaf və təkamül yolu keçmiş olmur. 
Çünki hal-hazırda vücuda gələn şey elə əvvəldən 
onun daxilində varmış. Bu iş də bir şəxsin pulunu bir 
cibindən çıxarıb başqa cibinə qoymasına oxşayır, belə 
ki, onun mal-dövlətinə heç bir şey əlavə olunmur. 
Çünki hal-hazırda əlində saxladığı pul elə əvvəldən 
onun cibində var idi. 
Buna əsasən, inkişaf və təkamülün gerçəkləşməsi 
və yumurtanın həqiqətən təzə canlı bir varlıq olan 
toyuğa çevrilməsi üçün hökmən buna inanmalıyıq ki, 
yumurta əvvəldə toyuq olmamış, əksinə onda 
yumurtanın yaranması üçün istedad və qabiliyyəti 
olan bir maddə olmuşdur. Məhz belə olan halda, 
yumurta daşdan seçilib ayrılır. Çünki, daşın toyuq 
olmağa qabiliyyəti yoxdur. Lakin yumurtada elə bir 
xasiyyət vardır ki, xüsusi şəraitlərdə toyuğa çevrilə 
bilir. Bir işin vücuda gəlməsinin sadəcə mümkünlüyü 
onun gerçəkləşməsi demək deyildir. Yəni yumurta 
 47 
həqiqətən toyuğa çevrilən zaman, onun təkcə toyuğa 
çevrilməsi imkanını bu dəyişikliklərin səbəbi hesab 
etmək olmaz. 
Digər tərəfdən, əgər maddədəki forma və şəkil 
dəyişiklikləri onun daxilində olan ziddiyyətlərin 
nəticəsi olarsa, bu şəkillərin növbənöv hallara 
düşməsi də onun daxilindəki zidiyyətlərin növbənöv 
olması kimi izah olunmalıdır. Yəni yumurtanın 
özündə xüsusi zidiyyətlər vardır ki, bu da suyun 
içərisində olan ziddiyyətlərlə tamamilə fərqlənir. 
Buna görə də yumurtadan toyuq, sudan oksigen qazı 
əmələ gəlir. Amma maddənin zərrələr səviyyəsində 
olduğu ilkin mərhələyə, yəni varlıq dünyasını təşkil 
edən ilkin vahidlərə – atoma gəldikdə isə, o, proton, 
neytron, elektron, antiproton, antielektron və 
fotonlardan təşkil olunmuşdur. Yuxarıdakı fərziyyə 
burada da düzgün ola bilərmi? örəsən hər bir zərrə 
özünün daxili ziddiyyətlərinə əsasən, müəyyən 
xasiyyətə malikdirmi? Proton özünün ilkin 
maddəsinin daxilində mövcud olmuşdurmu və toyuq-
yumurta məsələsində olduğu kimi, onların arasında 
gedən daimi çarpışma və mübarizənin nəticəsində 
yaranıbdırmı? 
Bu fərziyyəni qəbul etsək, onda həmin zərrələrin 
özünə almalı olduğu müxtəlif şəkil və formaları necə 
izah etmək olar? Çünki daxili ziddiyyətlər 
fərziyyəsinə əsasən, bu zərrələr öz daxilində müxtəlif 
təzad və ziddiyyətlərə və nəticədə daxili cəhətdən 
müxtəlif mahiyyətlərə malik olmalıdır. Halbuki, 
müasir elm isbat etmişdir ki, maddənin ilkin 
təşkiledicisi kimi bir vahid vardır, onun daxili 
möhtəvası da vahiddir. Onun özünə aldığı müxtəlif 
şəkillər vahid möhtəvanın dəyişilməsindən başqa bir 
şey deyildir. Buna görə də protonun neytrona, yaxud 
 48 
neytronun protona keçməsi mümkündür. Yəni atom 
və onun hissələrindən əlavə – onların mahiyyətində 
heç bir dəyişiklik baş vermədən – cisimlərdə də 
dəyişiklik baş verir. Bu o deməkdir ki, bütün hallarda 
zahirdə bir-birindən fərqlənməsinə baxmayaraq 
maddənin tərkibi eynidir. 
Burada soruşulur: Necə fərz etmək olar ki, bu 
şəkillər müxtəlif daxili ziddiyyətlərdən irəli gəlmiş 
olsun? 
Toyuq-yumurta məsələsi mətləbi tamamilə aşkar 
edir. Bu misalda çoxlu yumurtaların daxili təzadlar 
nəticəsində özlərinə müxtəlif şəkillər alması üçün 
hökmən daxili tərkib nəzərindən bir-biri ilə təfavütlü 
və müxtəlif olmalıdır. Çünki toyuq yumurtası ilə 
milçək yumurtası (sürfə) bir-biri ilə fərqlənən ayrı-
ayrı varlıqların yumurtası olduğuna görə toyuq 
yumurtasından cücə, milçək yumurtasından isə 
milçək əmələ gəlir. Lakin əgər yumurtalar eyni bir 
növdən olarsa, misal üçün, hamısı toyuq yumurtası 
olarsa onlardan daxili təzadlar nəticəsində müxtəlif 
canlıların yaranmasını təsəvvür etmək olmaz. 
Beləliklə yeni maddəçilərin maddənin müxtəlif 
şəkilləri barəsindəki nəzəriyyəsi daxili ziddiyyət 
əsasında olduğundan, maddənin daxili tərkibini təşkil 
edən vahidlər barəsində olan yeni elmi nəzəriyyələr 
bir-biri ilə aşkar ziddiyyətlərə malikdir. 
3-Yaxud onların məqsədi bu ola bilər ki, yumurta 
bir-birinə zidd olan iki müstəqil hissədən ibarətdir ki, 
onların hər birinin özünə məxsus vücudu vardır. 
Onlardan biri yumurtanın daxilində mayalanma 
nəticəsində əmələ gələn nütfə, digəri isə yumurtanın 
daxilində olan sair maddələrdən ibarətdir. Bir-birinə 
zidd olan bu iki hissənin vəhdəti yumurtanın 
daxilində mübarizəyə şərait yaradır və bu 
 49 
mübarizənin nəticəsində iki zidd şeydən biri daha 
barizləşir, nütfə qələbə çalır və yumurta toyuğa 
çevrilir. 
Ziddlər arasında bu cür mübarizə nəzəriyyəsi heç 
də təzə məsələ deyildir. İnsanların ibtidai 
təsəvvürlərində olduğundan əlavə, insani-fəlsəfi 
təsəvvürlərdə də bu məsələ aydındır. Amma nə üçün 
yumurtanın içində olan nütfə ilə sair maddələr 
arasındakı, toxumla torpaq və havanın, yaxud 
rüşeymlə ana bətnində olan qida maddələri arasındakı 
dəyişiklikləri təzad adlandırmalıyıq? Bəli, ixtilafımız 
yalnız ad qoymadadır. əgər onlardan biri digəri ilə 
birləşərək ikisi bir şəklə düşmüşdür desək, onda bu 
məsələnin əsl məhiyyətində heç bir təfavüt yaranmaz. 
əlin, onu təzad adlandıraq. Yenə də bu ad qoyma 
ilə bizim problemimiz həll olunmayacaqdır. Ziddlər 
arasında bu kimi dəyişikliklərin ali və inkişaf etmiş 
mərhələyə çatıb, nəhayət yeni bir şeyin yaranmasına 
səbəb olduğunu və say baxımından əvvəlki iki 
maddədən daha artıq olduğunu fərz etsək belə, yenə 
bir sual yaranır: Bəs bu artım haradan yaranmışdır? 
Deyə bilərikmi ki, o, bir-biri ilə daim mübarizədə 
olan və həmin artırma malik olmayan iki ziddən 
əmələ gəlir? Halbuki, ikinci müddəaya nəzər 
yetirdikdə görürük ki, bir şeyə malik olmayan şey 
həmin şeyi başqasına verə bilməz. 
Təbiətdə elə bir nümunə göstərmək olarmı ki, 
onda ziddlər arasında olan mübarizələr doğrudan da 
inkişaf və təkamül ilə nəticələnsin? Ümumiyyətlə, 
hansı bir şey öz ziddi ilə mübarizədə onun inkişaf və 
təkamülünə səbəb ola bilər? Halbuki, bu mübarizə bir 
növ qarşıya-qarşıya duraraq dəf etmədən ibarətdir və 
bir şey öz müqabilində olan şeyin – öz ziddinin 
inkişafına lazım olan qüvvəni aradan aparır. Hamımız 
 50 
bilirik ki, bir şəxs çayın axma istiqamətinin əksinə 
hərəkət edərsə, çay onun üzməkyi sərf etdiyi 
qüvvəsinin bir hisəsini ondan alır. 
Hansı mənaya götürülsə belə, ziddlər arasındakı 
mübarizə yumurtanı inkişaf etdirib təkamülə 
çatmasına və nahayətdə toyuğa çevirməsinə səbəb 
olmasını qəbul etsək də, yenə də sual yaranır ki, 
ziddlər arasındakı mübarizədən irəli gələn inkişaf – 
suyun qaza, qazın da suya çevrilməsindəki hansı 
inkişafdır? 
Təbiətdə elə ziddlər var ki, bir-biri ilə birləşərək 
təkamülə doğru inkişaf etmək əvəzinə, onların 
tamamilə məhv olmasına səbəb olur. Məsələn, 
atomun əsas hissəsini təşkil edən müsbət yüklü 
protonun mənfi yüklü müxalifi, yəni elektron adlı bir 
hissəciyi vardır. O, daimi olaraq nüvənin ətrafına 
fırlanır. Onun elektrik yükü mənfidir və müsbət yüklü 
protonun ziddidir. əgər bu iki zidd bir-birinə çatsalar, 
atom dağılıb aradan gedər və vücud aləmindən 
birdəfəlik silinər, enerjiyə çevrilərək fəzaya yayılar. 
Bir sözlə, maddə xaricdən kömək olmadan həqiqi 
inkişafa çata, daha yüksək səviyyəli surət qəbul 
edərək təmərküzləşə bilməz. Buna əsasən, maddənin 
inkişaf edərək ali səviyyəyə, həyat, hiss və idrak 
mərhələsinə çatması üçün hökmən ona qüvvə verib 
tərbiyə edən bir şəxs lazımdır. Həm də onun özü 
bütün bu xüsusiyyətlərdən bəhrələnmiş olmalıdır ki, 
onu maddəyə də verə bilsin. Bu inkişaf və təkamül 
yolunda maddənin ifa etdiyi rol imkan, şərait və qəbul 
etmə səlahiyyətindən başqa heç bir şey deyildir. Bu, 
eynilə layiqli bir mürəbbidən yaxşı dərs ala biləcək 
bacarıqlı və hazırlıqlı tələbəyə bənzəyir. 
Aləmlərin Pərvərdigarı bütün eyb və 
nöqsanlardan pakdır! 
 51 
ALLAHIN SİFƏTLƏRİ 
Aləmlərin Pərvərdigarı olan Allahın varlıq 
aləmini hikmət və düzgün tədbir əsasında idarə 
etdiyini bildikdən sonra, təbiidir ki, Onun, yaradılış 
aləmindəki sifət və xüsusiyyətlərini də tanımalı və bu 
xüsusiyyətləri Onun yaratdıqlarına əsasən dərk 
etməliyik. Çünki, hər bir mühəndisin bacarıq və iş 
qabiliyyətini onun proqram və layihələrindən, hər 
hansı bir müəllifin elm və dərrakəsini, onun 
kitablarındakı elm və mərifətini nəzərdən keçirərək 
tanımaq olar. Eləcə də yaxşı mürəbbi olan bir 
şəxsiyyətin xüsusiyyətlərini, onun tərbiyə etdiyi 
insanlardan dərk etmək olar. 
Məhz bu yolla Allahın elm, hikmət, həyat, qüdrət, 
eləcə də eşitmək, görmək və s. kimi xüsusiyyətlərinin 
bir qismini tanıya bilərik. Çünki yaradılış aləmində 
işlədilən incəlik və dəqiqlikləri gördükdə Onun elm 
və hikməti məlum olur. Onlarda olan qüdrət və 
qüvvələr Allah-taalanın qüdrət və qüvvəsinə dəlalət 
edir. Həyatın müxtəlif surət və şəkilləri, eləcə də əqlin 
müxtəlif mərtəbələrindəki hiss, həyat və idrak 
nümunələri Yaradanın idrak və həyatından xəbər 
verir. Varlıq aləminin layihəsindəki vahidlik və onun 
müxtəlif yönləri arasındakı tam uyğunluq isə işləri 
tədbirlə quran Allahın yeganəliyinə, bu əzəmətli 
varlıq dünyasının Onun səbəbi ilə yaranmasına dəlalət 
edir. 
 
ALLAHIN ƏDALƏTİ 
Biz öz fitri əqlimiz ilə bütün işlərin dəyərini dərk 
edirik. Məhz bu dəyərlərin vasitəsilə ədaləti və haqı 
xeyir, zülmü isə batil və şər hesab edirik. Eləcə də 
ədalətli şəxsi ehtiram və mükafata, zülm və təcavüz 
edən şəxsi isə cəzaya layiq hesab edirik. Bu dəyərlər 
 52 
də müşahidə və fitrətin hökmünə uyğundur. Belə ki, 
əgər cəhalət və şəxsi mənfəət pərdələri aradan 
qaldırılsa, insan hər şeyə bəsirət gözü ilə baxsa, onda 
bütün işlərə lazımınca dəyər verər. Yəni qərəzçilik 
məqsədləri olmayan hər bir insan misal üçün, öz 
kəlamında düzlüklə əyrilik, yaxud əmanətlə və 
xəyanətin hansını seçməkdə ixtiyar sahibi olarsa, 
şübhəsiz, düzlüyü əyrilikdən, əmanəti xəyanətdən 
üstün hesab edəcək. Bu şərtlə ki, həmin şəxs bu işə 
müəyyən qərəzlər və şəxsi məsləhətlər üzündən deyil, 
yalnız tam insafla yanaşsın. 
Buna görə də bir şəxs ehtiyaclı olmazsa, yaxud 
hiylə işlətməkdə, xəyanət və zülm etməkdə özü üçün 
müəyyən mənfəət və məsləhət görməzsə, onda 
doğruluq, əmanətdarlıq və ədalət əsasında rəftar 
edəcəkdir. Bu məsələ eynilə dünyanın Yaradanı olan 
hikmətli Allah barəsində də düzdür. Çünki Allah 
taalanın pak Zatı əql və fitrətimizlə tanıdığımız bütün 
dəyərlərə əhatəli olduğundan əlavə, əqlin özünü də 
məhz O yaradaraq insanlara bəxş etmişdir, eyni 
zamanda Özünün sonsuz qüdrəti ilə dünyaya hakim 
kəsilmişdir, Onun heç bir fayda və ya mənfəətə də 
ehtiyacı yoxdur. Buna görə də biz Onu, heç vaxt zülm 
etməyən adil hesab edirik. Çünki, Allah-taalanın ilahi 
dəsgahında zülmə yer yoxdur. 
 
ƏVƏZ VERİLMƏSİ İLAHİ ƏDALƏTİN 
TƏLƏBİDİR 
Yuxarıda qeyd olunduğu kimi, qəbul etdiyimiz 
dəyərlər, insanı ədalət, müqavimət, sədaqət, əhdə 
vəfalı qalmaq və sairəyə çağırıb onların əksi olan 
sifətlərdən saxlayır. Amma bu kimi işlərin dəyəri 
yalnız çağırmaq, dəvət etmək və ya qarşısını almaqla 
bitmir. əksinə, onların hər biri üçün münasib əvəz də 
 53 
nəzərdə tutulmuşdur. Çünki, hər bir fitri və sağlam 
əql dərk edir ki, xəyanəti və zülmü özlərinə peşə 
edənlər cəzalandırılmağa, ədalət və əmanətdarlıq 
yolunda fədakarlıq edən ədalətli və əmanətdar şəxs 
isə mükafata layiqdir. Bizim hər birimiz həmin 
dəyərlər əsasında qəlbən zalımı münhərif və cəzaya 
layiq, adil və düz əməl sahibini isə təqdirəlayiq hesab 
edirik. Bu kimi dəyərlərin əməli olaraq həyata keçib 
gerçəkləşməsinə yalnız münasib mövqe seçib himayə 
etməkdə bacarıqsızlıq və şəxsi təəssüblər mane ola 
bilər. 
Biz Allahın Özünün bütün işlərində ədalətli və 
düz əməl olduğunu bildikdə, bütün işlərə münasib 
əvəz – savab və ya cəza verəcəyinə inandıqda və o 
dəyərlərin həyata keçirilməsi yolunda Onun 
qarşısında heç bir maneənin olmadığını gördükdə 
bilməliyik ki, Allah taala yaxşı əməl sahiblərinə 
münasib mükafat, bəd əməl sahiblərinə isə cəza 
verməlidir. 
Buna görə də təbii olaraq nəticə alırıq ki, Allah-
taala yaxşı əməl sahiblərinə mükafat verib, 
məzlumların haqqını zalımlardan alacaq. 
Allahın bu mükafat və ya cəzaları verməyə qadir 
olduğu halda bir çox hallarda bunların 
kerçəkləşmədiyini gördükdə əvvəlki elmimizə əsasən 
inanırıq ki, qarşıda cəza və əvəz veriləcək bir gün 
vardır. O gündə, böyük hədəflər yolunda canlarından 
keçərək fədakarlıq edən şəxslər bu dünyada öz 
mükafatlarını almadığından, həmçinin çoxlu ağır 
cinayət törətdiklərinə baxmayaraq dünyada öz 
cəzalarına çatmayan zalımlar məzlumların qanına 
susadığından hər ikisi ədalət əsasında öz cəza və 
mükafatını almalıdır. O gün – qiyamət günü bütün 
əməl və dəyərlərin mütləq şəkildə təcəssüm etdiyi bir 
 54 
gündür. əgər belə bir gün olmasaydı, bu dəyərlərin 
heç bir mənası olmazdı.  
 
PEYĞəMBəR 
ÜMUMİ NÜBÜVVƏT  
(PEYĞƏMBƏRLİK) 
 
Bu geniş dünyada mövcud olan hər bir şey qəti 
ilahi qanuna tabedir. Bu qanun onları inkişafa, 
təkamülə və malik olduqları istedad və qabiliyyətlərin 
çiçəklənib özünün son dərəcəsinə çatmağa doğru 
sövq edir. 
Hər bir çərdəyin vücuduna bir qanun hakimdir, 
xüsusi şəraitlər çərçivəsində onu ağaca çevirir. 
Nütfəyə də bir qanun hökmranlıq edir və həmin 
qanun sayəsində o, insana çevrilir. Kainatda mövcud 
olan bütün varlıqlar: günəşdən tutmuş protona qədər, 
günəşin ətrafına fırlanan planetlərdən tutmuş nüvənin 
ətrafında fırlanan elektronlara qədər bütün varlıqlar 
müəyyən bir qanuna tabedirlər və özlərinin xüsusi 
imkanlarına uyğun olaraq təkamül yolunu ötürlər. 
Elmi müşahidələrdə bu nəticəyə çatmışlar ki, 
dünyaya hakim olan sistemin hərtərəfli tənzimedicisi 
vardır ki, o, varlıqların və hadisələrin bütün yönlərini 
əhatə edir. 
Bu hadisələrin ən mühümü insanın muxtar 
(ixtiyar sahibi) olmasıdır, yəni o, müəyyən hədəfi 
olan bir varlıqdır: belə ki, nəzərdə tutub nail olmaq 
istədiyi işləri görmək üçün çalışır, fəaliyyət göstərir, 
su çıxarmaq üçün, yeri qazır, ürəyi istəyən şeyləri 
yeyə bilməsi üçün xörək bişirir, təbiətdəki qanunları 
öyrənmək üçün elmi sınaqlar keçirir. 
Halbuki, sırf təbii varlıqlar sadəcə olaraq 
əvvəlcədən təyin olunmuş (standart) bir hədəf üçün 
 55 
fəaliyyət göstərirlər. Onlar heç vaxt hədəflərini özləri 
təyin etmir və ya o hədəfin gerçəkləşməsi 
istiqamətində çalışmır. İnsanın ciyəri, mədəsi, əsəb 
sistemi və s. hər biri özünün müəyyən hədəfli fizioloji 
vəzifəsini avtomatik olaraq yerinə yetirir. Amma bu 
hədəflər onların öz təbii və xüsusi fizioloji 
fəaliyyətləri nəticəsində yaranmır, əksinə, hədəf, hər 
şeyi bilən Yaradanın istədiyi hədəfdir. 
İnsan hədəfli, məqsədli bir varlıqdır və onun 
fəaliyyətləri özünün agah olduğu müəyyən hədəflər 
istiqamətində yerinə yetirilir və həmin hədəflərin 
tələbinə uyğun olaraq iş görür, buna görə də öz 
əməllərində istər-istəməz təbiətə hakim olan qəti və 
qaçılmaz qanunlara tabe olmamalıdır. İnsan 
ümumdünya cazibə qüvvəsi nəticəsində göydən 
müəyyən olunmuş hərəkət (trayektoriya) üzrə yerə 
düşən yağış damcısı deyildir. əks halda o, belə bir 
vəziyyətdə hədəfli bir varlıq olub öz daxilindən 
qaynaqlanan hədəfləri yerinə yetirə bilməzdi. Deməli, 
insanın hədəfli bir varlıq olması üçün öz işlərində 
hökmən azad olmalıdır ki, istəklərinə münasib olaraq 
fəaliyyət göstərə bilsin. 
Buna əsasən, insanın işləri, əməlləri və hədəfləri 
arasında olan rabitə, onun ixtiyarını tənzimləyən bir 
qanundur. Lakin hədəf də öz növbəsində istənilmədən 
vücuda gəlmir. Yəni hər bir insan, istək və hədəflərini 
özünün şəxsi məsləhət və ehtiyacları əsasında ayırd 
edir. Bu ehtiyaclar da xarici aləmdə və ictimai 
mühitdə baş verən vəziyyət və şəraitlərə uyğun olaraq 
təyin olunur. Amma bu xarici şərait və vəziyyətlər 
birbaşa insanın hərəkəterici qüvvəsi deyil. İnsan 
küləyin təsirindən əsməyə, hərəkət etməyə məcbur 
olan ağac yarpağı kimi deyildir, çünki bu halət onun 
hədəfli bir varlıq olmasına xələl yetirir. 
 56 
Bu xarici amillər insanı təhrik etməkdə heç bir 
təsirə malik deyil. Sadəcə onlar insanı, onun 
məsləhəti ilə əlaqədər olan işləri ayırd etmək üçün 
fəaliyyət göstərməyə sövq edir. Amma məsləhətlərin 
hamısı insanı fəaliyyətə vadar etmir, əksinə bu halət, 
insanın zatən öz məsləhəti hesab etdiyi işlərin 
nəticəsidir. Məhz buna görə insanın məsləhət və 
mənafeyi iki qismə bölünür: Birincisi, əksər hallarda 
insanın şəxsi mənafeyi üçün qısa müddət ərzində 
müsbət nəticə verənlər, digəri isə uzun müddətdə 
cəmiyyətin mənafeyini təmin edənlər. Çox hallarda 
fərdin şəxsi mənafeyi ilə cəmiyyətin ümumi mənafeyi 
bir-biri ilə təzadlı olur. 
Digər tərəfdən də, əksər hallarda dəyərlər insanı 
təhrikə vadar edən məsləhət deyildir. əksinə, insanın 
hərəkəti onun şəxsi mənafeyinə qayıdan mənfəət 
qədər olur. Bunu da görürük ki, insanı, cəmiyyətin 
məsləhəti üçün hərəkətə vadar edən xarici amillərin 
icad edilməsinə zəmanət verilməsi, həyatın asan 
olması və uzun müddət davam etməsinin zəruri 
şərtlərindəndir. Buna görə də insan özünü bir-biri ilə 
zidd olan iki iş arasında görür: 1-Həyat qanunlarının 
tələb etdiyi ictimai normalar və cəmiyyətin mənafeyi; 
2-Fərdi məqsədlərdən irəli gələn xüsusi işlər və şəxsi 
mənfəətlər. Bu təzadlar mütləq müəyyən yolla həll 
olunmalı və elə bir şərait yaradılmalıdır ki, hər bir 
fərdi cəmiyyətin mənafeyinə doğru sövq etsin. 
Bəşər həyatını tənzimləyən və ilahi bir vəzifə 
olan nübüvət, cəmiyyətin, eləcə də insanın 
həyatındakı zaman çərçivəsindən daha böyük 
miqyasda olan bütün məsləhətləri əbədi fərdi 
məsləhətə çevirməklə bu problemi həll etmişdir. Belə 
ki, onu, ölümdən sonra başqa bir dünyada ilahi ədalət 
məhkəməsində hazır olacağından, bütün insanların 
 57 
orada bir yerə toplaşaraq öz əməllərinin əvəzini 
görəcəyindən xəbərdar etmişdir. Elə bir gündə ki: 
 Hər kəs zərrə qədər yaxşı əməl görmüş olsa, 
onun əvəzini görəcəkdir; və hər kəs zərrə qədər pis iş 
görmüş olsa, onun cəzasını görəcəkdir.21 
Beləliklə də, ictimai məsləhətləri bu əbədi yol 
boyunda fərdi məsləhətlərə çevirmişdir. 
Bu həll yolunun gerçəkləşməsi bir etiqadi məsələ 
və onun əsasında qururlan tərbiyəvi proqramlarla 
möhkəmlənib həyata keçirilir. Qiyamət gününə etiqad 
bəsləmək və həmin etiqad əsasında qurulan tərbiyəvi 
əməllər də Allah taalanın yol göstərməsi ilə həyata 
keçirilir. 
Amma bu hidayət və yol göstərmə yalnız o zaman 
müyəssər ola bilər ki, həmin hədəflər ilahi yönə malik 
olsun. Çünki hələ vaxtı gəlib çatmamış bir gündə olan 
hesab-kitaba (qeybə) inam, ilahi-asimani vəhy, yəni 
nübüvvət olmadan həyata keçirilə bilməz. 
Buradan da məlum olur ki, nübüvvət və məad 
məsələsi bu problemin həll olunmasına təminat verən 
vahid bir prinsip olub, insan həyatında ən ümdə 
təzadları aradan qaldırır, onun ixtiyarını inkişaf etdirən 
və onu insanın həqiqi mənafeyinin xidmətinə keçirən 
əsaslı və lazımi şərti gerçəkləşdirir. 
 
İSLAM PEYĞƏMBƏRİNİN (S) 
NÜBÜVVƏTİ 
Hikmətli Yaradanın varlığı həm elmi, həm də 
istiqrai yolla sübut olunduğu kimi, İslam Peyğəmbəri 
(səlləllahu əleyhi və alihi və səlləm)-in nübüvvəti də 
elə insanın elmi və adi həyatda müxtəlif həqiqətlərin 
                                                 
21 Zilzal surəsi, 7-8-ci ayələr 
 58 
isbat olunmasında istifadə etdiyi həmin dəlillər 
əsasında isbat olunmalıdır. 
Məsələnin bir qədər aydınlaşması üçün bu barədə 
bir neçə misal: 
İnsan öz qohumlarının birindən, misal üçün, 
kəndlərin birində ibtidai təhsil alan cavan bir şəxsdən 
məktub alır və onun çox şirin dil, gözəl söz üslubu və 
ifadələrlə, misilsiz ustalıqla, yığcam və ürək oxşayan 
bir tərzdə yazıldığını görür. Belə bir məktubu alanda 
dərhal və asanlıqla şəkildə inanır ki, ali təhsilli, geniş 
məlumatlı və yazı yazmaqda mahir olan bir şəxs 
həmin savadsız şəxsə imla demişdir. 
Bu dəlilləri təhlil edərkən aşağıdakı mərhələləri 
keçməliyk: 
1-Məktub, təhsilinin ibtidai dövründə olan cavan 
bir kəndlidəndir. 
2-Məktub da çox şirin və cazibədar söz 
üslubunda, hünərli səpgidə və ustalıq məharəti ilə 
yazılaraq mətləbi bir yerə yığdığından, başqa 
şeylərdən fərqlənir. 
3-Onun oxşarının barəsində aparılan 
eksperimental müşahidələr sübut edir ki, birinci 
mərhələdə qeyd olunan xüsusiyyətlərdə olan cavan, 
ikinci mərhələdəki xüsusiyyətlərə malik olan bir 
məktub yaza bilməz. 
4-Qeyd olunanlardan belə bir nəticə alınır ki, 
həmin məktub başqa bir şəxsin təfəkkürünün, 
zəkasının məhsuludur və həmin cavan kəndli ondan 
müəyyən yollarla istifadə edərək bu məktubu yaza 
bilər. 
İndi isə elmi dəllilərdən bir neçə nümunəni – 
alimlərin elektronu sübut etdikləri bir təcrübəni sizin 
nəzərinizə çatdırırıq. 
 59 
Alimlərdən biri, hər iki tərəfi bağlanmış şüşə 
borunun içərisində yaranan müəyyən şüa barəsində 
tədqiqat aparırdı. O, həmin şüşə borunu, mənfi və 
müsbət yükə malik olan maqnit sahəsinə (at nalına 
oxşar maqnitə) qoymuş və görmüşdür ki, bəzi şüalar 
müsbət qütbə meyl edərək mənfi qütbdən aralanır. Bu 
təcrübənin müxtəlif şəraitlərdə sınaqdan keçirilməsi 
sübut etdi ki, müsbət qütb həmin şüaları özünə cəzb 
edir. Həmin alim sair adi şüalar barəsində də tədqiqat 
apararaq onların maqnit qütbləri tərəfindən cəzb 
olunmadığını görmüşdü. Digər tərəfdən, maqnit 
şüaları deyil, yalnız cisimləri özünə tərəf cəzb edir. 
Bu müşahidələrdən belə qənaətə gəldi ki, 
üzərində tədqiqat apardığı maqnitin müsbət qütbünə 
yaxınlaşan şüalar, əvvəlki məlumatlara əsasən heç cür 
izah edilə bilməz. Buradan da yeni bir həqiqi amili 
kəşf edərək demişdir: Bu şüalar kiçik zərrələrdən 
təşkil olunmuşdur, özü də mənfi yükə malikdir. Həmin 
zərrə bütün cisimlərdə vardır və bütün maddələrdən 
hasil olur. Sonra həmin zərrələri elektron adlandırdı. 
Yuxarıda qeyd olunan iki misaldakı (məktub və 
elektron) dəlillərin xülasəsi bundan ibarətdir ki, hər 
zaman hiss olunan şərait və amillər nəticəsində 
müəyyən bir varlıq vücuda gəlsə və təbii müşahidələr 
bu amilin və hiss olunan şəraitlərin onun oxşarını 
vücuda gətirmədiyini müşahidə yolu ilə sübuta 
yetirsə, belə nəticə almaq lazımdır ki, həmin 
hadisənin izah edilməsi üçün başqa bir naməlum amil 
vardır. 
Başqa sözlə desək, müəyyən bir şəraitdə hasil 
olan nəticə daha qəribə olub hiss olunan amil və 
nəticələrin fövqündə dayansa, elmi müşahidələr də 
ona oxşar şəraitlərdə bunu təsdiq eləsə, onda bu 
nəticə, hiss olunan amil və şəraitlərin arxasında 
 60 
qərarlaşan gözəgörünməz bir amilin varlığından xəbər 
verir. Bununla da İslam Peyğəmbərinin Allah 
tərəfindən bəşəriyyətin hidayyəti üçün gətirdiyi risalət 
isbat olunur. 
Bu dəlildə aşağıdakı mərhələləri keçmə-liyik: 
1-İslam Peyğəmbəri, öz risalətini ilahi vəzifə 
olaraq dünyaya təqdim edən bir şəxs kimi, ərəbistan 
yarımadasına mənsub edilir. Bu yarımada o dövrün 
mədəni, ideoloji, ictimai, siyasi və iqtisadi baxımdan 
dünyanın ən geridə qalmış bir məntəqəsi sayılırdı. O 
yarımadanın nahiyələrindən biri olan Hicaza, onun 
sair məntəqələrində olan yerli mədəniyyət belə gəlib 
çatmamışdı. 
Şəraitin münasib olmasına baxmayaraq, orada 
dövrün mədəniyyətindən azacıq belə, əsər-əlamət yox 
idi. ədəbiyyat və şer sahəsində də, o dövrün 
təfəkkürünə uyğun və məddəni səviyyədə deyildi. 
Etiqad baxımından isə şirkə və bütpərəstliyə 
çulğalaşmışdılar. O dövrün pərakəndə vəziyyətdə 
olan cəmiyyətinə qəbilə təəssübləri hökmranlıq 
edirdi. Hər hansı bir qəbiləyə bağlılıq və qəbiləvi 
rabitələr əksər hallarda onların arasında müxtəlif 
keşmə-keşlərin və daxili müharibələrin yaranmasına 
səbəb olurdu. İslam Peyğəmbərinin böyüyüb boya-
başa çatdığı bir ölkədə heç bir hökumət quruluşu yox 
idi, yalnız qəbilə tipli idarəçilik hakim idi. 
Onların iqtisadi vəziyyəti və istehsal məhsulları 
dünyanın həmin dövrdəki geridə qalmış 
məntəqələrindən də dala qalırdı. 
Hətta mədəniyyətin ən ilkin və zəruri şərtlərindən 
biri olan yazıb-oxumaq belə, o dövrdə çox nadir 
hallarda tapılırdı. ərəbistan cəmiyyəti ümumiyyətlə 
savadsızlıqda yaşayırdı: 
 61 
 O, həmin Allahdır ki, ümmi (anadan gəlmə 
yazıb-oxumağı bilməyən) ərəblər arasında, elə 
onların özündən olan bir peyğəmbər seçdi ki, onlara 
Allahın ayələrini (vəhyi) tilavət etsin, onları 
(cəhalətdən və çirkin, rəzil əxlaqlardan) paklayıb 
(ruhlarını) saflaşdırsın və səmavi kitab şəriətini, ilahi 
hikməti onlara öyrətsin. Halbuki, bundan əvvəl 
cəhalət və azğınlıq bataqlığında üzürdülər.22 
Peyğəmbəri əkrəm (səlləllahu əleyhi və alihi və 
səlləm) də həmin insanların arasından seçilib 
çıxmışdı, besətdən əvvəl yazıb-oxumağı bacarmırdı, 
heç bir yerdə elmi təlim görməmişdi: 
 Və sən bundan əvvəl nə yazmağı, nə də oxumağı 
bilmirdin (əks halda,) batil yolda olanlar sənin 
nübüvətində şəkk-şübhə edərdilər.23 
Quranın aşkar buyurduğu bu dəlillər, hətta 
Quranın səmavi kitab olduğuna etiqad bəsləməyən 
şəxslər üçün də Peyğəmbəri əkrəmin besətdən əvvəl 
tam savadsız olduğuna tutarlı və qətiyyətli bir dəlildir. 
Çünki sübuta yetmişdi ki, Peyğəmbəri əkrəm Quranı 
öz qövmü üçün qiraət etmişdi. O həzrətin həyatı ilə 
yaxından tanış olanlar belə, ondan bunları eşitmişdir, 
hər hansı etirazçı və ya inkar edən şəxs onun 
iddiasına etiraz nəzəri ilə baxmamışdı. Bundan əlavə, 
Peyğəmbəri əkrəm besətdən əvvəlki dövrlərdə 
ərəblərin arasında geniş rəvac tapan şey – xitabə və 
söz ustalığı kimi mədəni fəaliyyətlərdə də hər hansı 
şəkildə olursa olsun, iştirak etməmişdir. Onun 
barəsində gözəl əxlaq və fəzilətli səciyyələr, 
                                                 
22 Cümə surəsi, 2-ci ayə  
23 ənkəbut surəsi, 48-ci ayə 
 62 
əmanətdarlıq, paklıq, düzdanışanlıq, nəcabətlilik və s. 
kimi əxlaqi xüsusiyyətlərdən başqa bir şey nəql 
olunmamışdır. 
O həzrət besətdən qabaq 40 il ərzində öz 
qövmünün arasında yaşamışdır və onun ətrafında 
olanlar ondan, yuxarıda qeyd olunan gözəl 
rəftarlardan və sadəlikdən başqa bir şey 
görməmişdilər. Eləcə də onun 40 illik həyatında 
sonradan baş verəcək böyük və əzəmətli dəyişikliklə 
əlaqədar olaraq bir şey görünməmişdi. Amma həmin 
dəyişiklik 40 ildən sonra, gözlənilmədən vücuda gəldi 
və onu dünya ilə akah etdi. 
 Ey Peyğəmbər! De: əgər Allah istəməsəydi, heç 
vaxt bu Quranı sizə tilavət edərək sizi onun hökm və 
həqiqətlərindən agah edə bilməzdim. Halbuki, mən 
sizin aranızda bir ömür yaşamışam. əql və fikrinizi 
işə salmırsınızmı?24 
Peyğəmbər Məkkədə doğulmuş və besətdən 
əvvəl uzun illər öz qövmünün içərisində yaşamışdı. 
O, yalnız iki dəfə, özü də qısa müddətli olaraq 
ərəbistan yarımadasından kənara səfər etmişdi. 
Birinci dəfə öz əmisi əbu Taliblə həyatının ikinci on 
illiyinin əvvəllərində, digəri isə Xədicənin sərmayəsi 
ilə ömrünün üçüncü on illiyinin ortalarında səfər 
etmişdi. Bu səfərlərin hər ikisində yazıb-oxumağı 
bilmədiyi üçün yəhudilərin və məsihilərin dini 
kitablarından istifadə edə bilməzdi. Cəmiyyətə hakim 
olan mühitin səbəbi ilə o mənbələrlə heç bir tanışlığı 
yox idi. Çünki o dövrün Məkkə şəhərinə bütpərəstlik 
adət-ənənələri və yanlış təfəkkür hökmranlıq edirdi. 
Məsihilərin və yəhudilərin dini təfəkkürü də oraya 
                                                 
24 Yunis surəsi, 16-cı ayə 
 63 
nüfuz edə bilməmişdi. Ümumiyyətlə, din hər hansı 
şəkil və formada olursa olsun, Məkkə həyatına daxil 
ola bilməmişdi. Hətta bütpərəstliyi tərk edən Məkkə 
hənifləri25 də məsihi və yəhudilərin dini 
təfəkküründən təsirlənməmişdilər. Biz Qeys ibni 
Saninin26 və sair şairlərin yazdığı şerlərdə belə, 
yəhudilərin və məsihilərin dünyagörüşlərinin əks 
olunmasını görmürük. 
əgər Peyğəmbəri əkrəm yəhudi və məsihilərin 
tarixi mənbələrindən agahlıq tapmaq üçün azacıq belə 
səy etsəydi, heç vaxt camaatın nəzərlərindən gizli 
qalmazdı. Çünki belə bir tarixi mənbələrlə 
ümumiyyətlə rabitəsi olmayan Məkkənin məhdud 
mühitində, yadların fikir və ideologiyasının nüfuz 
etmə yollarını üzünə bağlayan bir mühitdə hər hansı 
bir mədəni fəaliyyətin baş verib amma nəzərlərdən 
gizli qalması və camaatı özünə cəlb etməməsi hətta 
səsiz şəkildə də olsa belə mümkün deyildir. əks 
halda, belə bir hərəkət hökmən müəyyən yerlərdə iz 
salmalı idi. 
2-Peyğəmbəri əkrəmin dünyaya agahlıq tapdığı 
risalət, onun bəşəriyyətə təqdim etdiyi Qurani-kərim 
                                                 
25 Hənif (cəm forması: hünəfa) batil dindən 
haqqa, islama doğru meyl edənlərə deyilir. Burada 
məqsəd, islamdan əvvəl Məkkədə bütpərəstlikdən üz 
döndərib yeganə Allaha inanan şəxslərdir. (M) 
26 Cahiliyyət dövrünün məşhur söz ustalarından, 
xətiblərindən biridir. O, gözəl danışıqda, fəsahət-
bəlağətdə və moizələrdə ərəblər arasında dillər əzbəri 
idi. O, Nəcran məsihilərindən idi və Ukaz bazarında 
camaata nəsihət edərdi. (M) 
 64 
və islam şəriəti özünün bir çox xüsusiyyətləri ilə 
seçilir. O cümlədən: 
1-İslam dini özünün bəyan etdiyi misilsiz və 
yeganə asimani təlimləri ilə: Allahın varlığı, Onun 
sifətləri, elm və qüdrəti, həmçinin insanın Allah ilə 
olan rabitəsi, peyğəmbərlərin insanları hidayət edib 
yol göstərmək üçün ifa etdikləri rol, onların 
risalətindəki vəhdət və xalqlara gətirdiyi dəyərlər və 
məramlar, Allahın peyğəmbərlər barəsindəki sabit və 
pozulmaz qanunları, eləcə də haqq ilə batilin, ədalətlə 
zülmün arasında kəsilməz və barışmaz mübarizə, 
ilahi peyğəmbərlərin məzlum və məhrum təbəqə ilə 
ardıcıl və möhkəm rabitələri, onların qanunsuz 
imtiyaza malik olanlarla daim təzadda olmaları və s. 
kimi işlər barəsində söhbət açır. Belə ki, bu ilahi 
təlimlər bütpərəstlik cəmiyyətlərinin hakim olduğu o 
dövrün ideoloji və təfəkkür səviyyəsindən çox-çox 
yüksəkdə olub o günə qədər bəşərə məlum olan dini 
təlimlərin hamısının fövqündə dayanırdı. Aparılan 
hər növ araşdırmalar aşkar şəkildə göstərir ki, islam 
dini keçmiş səmavi dinlərdə yaranmış təhriflərin və 
xətaların islah olunması üçün gəlmişdi. Bu dinin əsas 
məqsədi bu idi ki, həmin dinləri sağlam əql və fitrət 
yoluna gətirsin. 
Bütün bu işlər elə bir insanın vasitəsi ilə bəyan 
olunurdu ki, onun özü, geridə qalmış və bütpərəst bir 
cəmiyyətdə yaşayırdı və onun öz əsrinin dini 
kitablarından, mədəniyyətindən nəzərə çarpacaq 
dərəcədə tanışlığı yox idi. Ona görə də onları 
dəyişdirib islah etmək fikrinə düşə bilməzdi. 
2- İslam dini insanın həyatı, əməli və ictimai 
rabitələri üçün elə dəyər və məfhumlar gətirmiş, öz 
əhkam və qanunlarında elə yolları bəyan etmişdir ki, 
hətta islam dininin səmavi bir din olmasına 
 65 
inanmayanların nəzərində belə, bu din bəşər tarixində 
mövcud olan ictimai qanun və mədəniyyətlərin ən 
dəyərlisi və ən təəccüblüsüdür. 
Bəli, qəbilə həyat tərzi keçirən bir cəmiyyətdə 
gözlənilmədən bir nəfər seçilərək tarix səhnəsində və 
yer üzündə zahir olur ki, bəşəriyyəti ümumi bir 
fəryad olan vəhdətə doğru çağırır. 
O, elə bir cəmiyyətdən çıxmışdı ki, həmin 
cəmiyyətin bünövrəsi irqçilik və qəbilə təəssübləri 
əsasında qurulmuşdu. O Peyğəmbər bu kimi əsasız 
şeyləri ləğv edərək elan edir: 
 Bütün insanlar darağın dişləri kimi bir-biri ilə 
bərabərdir.27 
Həmçinin buyurur: 
 (Ey insanlar) həqiqətən Allah yanında ən sevimli 
və kəramətliniz – ən çox təqvalı olanınızdır.28 
O həzrət bu ayəni əməli olaraq həyata keçirməklə 
camaatı cahiliyyət təəssüblərindən azad etmək, diri-
diri torpağa basdırılan qadını, özünün ləyaqətli 
məqamına – əri üçün layiqli həyat yoldaşı olmaq 
məqamına, bir sözlə, insanı, insaniyyətin kəramətli 
dərəcəsinə çatdırmaq istəyirdi. 
O həzrət elə bir səhrada dünyaya gəlmişdi ki, 
oranın əhalisi yersiz istəklərdən, yeyib-yatmaq və 
puç, yersiz qəbilə təəssübləri ilə iftixar etməkdən 
başqa bir şey barəsində fikirləşmirdilər. Peyğəmbər 
məhz belə bir cəmiyyət arasından seçildi ki, onları 
böyük və ali hədəflərə doğru hidayət etsin, insanları 
azadlığa çıxarsın, onları zülm boyunduruqlarından 
xilas etsin, yer üzünün hər yerində olan məzlumları 
                                                 
27 Mən la yəhzuruhul-fəqih, səh.579 
28 Hucurat surəsi, 13-cü ayə 
 66 
Kəsra və Qeysər29 kimi padşahların zülmlərindən 
azad etsin, bu yolda mübarizə aparıb məzlumlar 
arasında vəhdət yaratsın. 
Peyğəmbər siyasi, iqtisadi və sair kimi 
məfhumların heç bir həqiqi mənası olmayan, eləcə də 
sələmçilik, möhtəkirlik və istismarın hakim olduğu 
bir cəmiyyətin arasından gözlənilmədən seçildi ki, bu 
kimi çatışmamazlıqları aradan qaldırsın, fəqir və 
yoxsul cəmiyyətləri maddi-mənəvi cəhətdən 
zənginləşdirsin, islam qanunlarını və hökmlərini 
onların ictimai-iqtisadi rabitələrində bərqərar etsin, 
sələmçiliyin, möhtəkirliyin və istismarın kökünü 
kəsib ictimai sərvətin bölüşdürülməsini elə bir əsasda 
qoysun ki, yalnız sərvətlilərin əlində dövr etməsin. 
Bununla yanaşı, ictimai vəfadarlıq və məsuliyyət 
prinsiplərini dünya xalqlarına elan etdi. Belə ki, 
ondan sonra bəşərin ictimai ticarət qaydaları hətta yüz 
illər sonra belə, həmin nəticəyə çata bilməmişdir. 
Bütün bu dəyişikliklər, ictimai dəyişikliklərlə 
müqayisədə doğrudan da qısa müddət ərzində baş 
vermişdi. 
3-Peyğəmbər (səlləllahu əleyhi və alihi və 
səlləm) Qurani-kərimin müxtəlif ayələrində keçmiş 
peyğəmbərlər və onların ümmətləri barəsində söz 
açmışdır. Halbuki, Peyğəmbərin ətraflı şəkildə bəyan 
etdiyi bu hadisələr barəsində savadsız və bütpərəst 
ərəb cəmiyyətində heç bir məlumat yox idi. Yəhudi 
və məsihi alimləri bir neçə dəfə o həzrətlə elmi 
mübahisəyə qalxaraq, ondan istəmişdilər ki, özlərinin 
                                                 
29 ərəb dilində sasanilərin padşahına Kəsra 
(=Xosrov), Roma imperatorlarına isə Qeysər 
deyirdilər. (M) 
 67 
din və mədəniyyət tarixləri barəsində onlara məlumat 
versin. Peyğəmbər də tam mətinliklə onlara cavab 
verir, Quran ayələri vasitəsi ilə onların istəklərini 
yerinə yetirirdi. Ümumiyyətlə o həzrətin ixtiyarında 
Qurandan başqa bu qədər elmi məlumatları izah edə 
biləcək heç bir əlavə vasitə yox idi. Qurani-kərim bu 
barədə buyurur: 
 Ey Peyğəmbər! Sən, Musaya nübüvvət məqamı 
və ilahi fərmanlar əta etdiyimiz zaman qərb tərəfdə30 
deyildin. Lakin Biz müxtəlif ümmət və qəbilələr 
yaratdıq, onlar uzun ömür sürdülər. Sən Mədyən31 
əhlinin arasında deyildin ki, Bizim ayələrimizi onlara 
tilavət edəsən. Lakin biz peyğəmbərləri risalət üçün 
göndərdik. Və Biz nida etdiyimiz zaman sən Tur 
dağının yanında deyildin, lakin Bizim vəhyimiz - 
Musa və sair peyğəmbərlərin qissələri barəsindəki 
vəhyimiz - Allahın mərhəmətinin tələbinə görə sənə 
gəldi. Bu, ona görə idi ki, səndən əvvəl ilahi əzabdan 
qorxudan peyğəmbərlərin gəlmədiyi qövmü Allahdan 
qorxudasan, bəlkə özlərinə gələlər.32 
Hər bir mühəqqiqi heyrətləndirən məsələ budur 
ki, Quranın bəyan etdiyi tarixi hadisələr heç vaxt – 
hətta bu mətləblərin ərəbistan yarımadasında 
                                                 
30 Qərbə mənsub olan Qərbi kəlməsi, (şərqinin 
müqabilindədir) Uzaq Məğribin əyalətlərindən biridir 
ki, Fars və Mərakeş əyalətlərinə də şamildir. 
31 Mədyən – Şüeyb peyğəmbərin və onun 
qəbiləsinin yaşadığı şəhərin adıdır. Bu şəhər əqəbənin 
şərqində yerləşirdi. əhalisi isə həzrəti İsmailin 
övladlarından olan ərəblər idi. (M) 
32 Qəsəs surəsi, 44-46-cı ayələr 
 68 
Peyğəmbərin zahir olduğu dövrdə rəvac tapdığını fərz 
etsək də belə – əhdeyn (Tovrat və İncil) kitablarının 
mətləblərinin üzündən köçürülə bilməzdi. Çünki o 
kitabların üzünün köçrülməsi yalnız onun 
dastanlarındakı mənfi yönlərə malik olan almaq, 
istəmək, əta etmək və s. kimi şeyləri göstərirdi. 
Halbuki, Qurani-kərim keçmiş ümmətlərin 
sərgüzəştlərini bəyan edərkən əksər hallarda müsbət 
yönləri bəyan edir. Yəni onların mətləblərini islah 
edib normal hala salmaqdan əlavə, peyğəmbərlərin 
şərhi-halını bəyan edərkən insanın əqli, tovhid fitrəti 
və sağlam dini dünyagörüşü ilə uyğun olmayan 
məsələləri ayırıb təmizləyirdi. 
4-Qurani-kərimin bəyan üslubu insanı son dərəcə 
heyrətə gətirən gözəllikdə, söz üslubu və məharətin 
yeni səpgisində elə yüksək bir həddə idi ki, hətta onun 
vəhy olmasına etiqad bəsləməyənlərin nəzərində belə, 
Quran, ərəbistan tarixinin iki mərhələsini bir-birindən 
ayırırdı və bu söz üslubu böyük bir mədəni-inqilabi 
dəyişikliyin bünövrəsini qoymuşdu. 
Quran ayələrini Peyğəmbərdən eşidən ərəblər 
hiss edirdilər ki, onun dili ümumiyyətlə onların 
ünsiyyətdə olduqları gözəl bəyan tərzi və həmişə 
ünsiyyətdə olduqları təbirlərlə yanaşı olaraq kamalın 
son həddinə çatmışdır və onların bəyanlarına əsla 
oxşamır. Hətta onların söz ustalarından biri33 Quran 
ayələrini eşidərkən dedi: Allaha and olsun! Mən elə 
kəlam eşitmişəm ki, nə cinlərin, nə də insanların 
kəlam növündən deyildir. Onda çox şirinlik və söz 
gözəlliyi vardır, əvvəli də, axırı da çox dolğun 
mənalıdır. Onun özü ən böyük bir sərmayədir, heç nə 
                                                 
33 Vəlid ibni Müğeyrə 
 69 
ondan üstün ola bilməz. Şübhəsiz, o, öz ardınca çoxlu 
müsbət nəticələr gətirəcəkdir. 
Onlar heç vaxt özlərinə icazə vermirdilər ki, 
Quranı öyrənsinlər. Çünki onun öz batinlərində və 
hissiyyatlarında buraxacağı qəribə və nüfuzlu 
təsirindən qorxur və Quranın onların əqidə üsullarını 
dəyişəcəyindən çəkinirdilər. Bunların hamısı Quranın 
üslubunun onların arasında olan üsullardan möcüzəli 
dərəcədə üstün olmasını göstərir və sübut edir ki, 
Quran dili, onların arasında mövcud olan və tədriclə 
inkişaf etmiş olan söz üslubundan tamamilə fərqlənir. 
ərəblər Quranın vaxtaşırı mübarizə tələb etmək 
üslubu (buna təhəddi deyilir) qarşısında həmişə aciz 
qalır və təslim olurdlar. Peyğəmbəri əkrəm onları 
əvvəlcə Quranın oxşarı olan bir kitab gətirməkdə aciz 
olduqlarını bəyan etdi. İkinci dəfə hətta on dənə surə 
belə gətirməkdə aciz olduqlarını təkidlə bəyan etdi. 
Üçüncü dəfə isə onları, Qurani-kərimin bir surəsinə 
oxşar olan surə gətirmək üçün mübarizəyə tələb etdi. 
Peyğəmbər bu kəlamları elə bir cəmiyyətdə təkrar 
edirdi ki, heç bir hünər və peşəni nitq söyləmək qədər 
yaxşı tanımırdılar və nitq söyləmək müsabiqəsindən 
başqa bir şeylə məharət tapmamışdılar. Onlar yeni 
risalət nurunu söndürmək və onunla mübarizə 
aparmaq üçün həddindən artıq hərisliklə çalışırdılar. 
Lakin onlar, Quranın mədəniyyət və ədəb üsulunun 
onların öz hünər və söz üslublarından üstün olmasına 
qəlbən iman gətirib inandıqlarına görə, Quranın təkrar 
təhəddilərinə (mübariz tələb etmək) baxmayaraq 
onunla mübarizəyə qalxa bilmədilər. 
Qəribə burasındadır ki, insan həyatının bütün 
yönlərini əhatə edən və eləcə də misilsiz ədəbi xəzinə 
olan bu Quranı onlara elə bir şəxs gətirmişdi ki, özü 
40 il ərzində onların arasında yaşamış, hətta bir dəfə 
 70 
də olsun belə, onların şer və ədəbiyyat 
müsabiqələrində, söz üslubunu bəyan edən 
çıxışlarında iştirak etməmişdi. 
Qeyd olunanlar İslam Peyğəmbərinin bütün 
bəşəriyyətə və insaniyyətə təqdim etdiyi risalətin 
xüsusiyyətlərinin bir qismi idi. 
Burada üçüncü mərhələyə çatırıq. Yəni biz bəşər 
cəmiyyətlərində aparılan elmi müşahidələr əsasında 
sübut etməliyik ki, bu risalət və ilahi vəzifə, ikinci 
mərhələdə araşdırdığımız xüsusiyyətlərlə belə, son 
dərəcə təəccüblü və birinci mərhələdə qeyd olunan 
amil və şəraitlərin səthindən çox-çox yüksəkdədir. 
Cəmiyyət tarixində çoxlu insanlar olmuşdur ki, 
ictimaiyyət səhnəsində parlayaraq onu müəyyən 
mərhələyə qədər irəli apara bilmişlər. Lakin burada, 
(Peyğəmbərin isbat olunmasında) mövcud olan 
müxtəlif təfavütlərə görə onun oxşarı ilə 
qarşılaşmırıq. Çünki: 
Bir tərəfdən burada irəliyə doğru bir addım atmaq 
və tədriclə getmək əvəzinə, insan həyatının bütün 
sahələrini əhatə edən, onu inqilabi şəkildə, bütün 
dəyərlərdə və insan həyatının bütün sahələri ilə 
əlaqədar olan məfhumlarda kamala çatdıran sıçrayışlı 
bir təkamül görür və dərk edirik ki, qəbilə üsul-
idarəsinin hakim olduğu bir cəmiyyət Peyğəmbəri 
əkrəmin əli ilə, qısa müddət ərzində iman üfüqlərinə 
pərvaz etdirilir, bütün dünya cəmiyyətləri yeganə bir 
etiqada malik olur, bütpərəst cəmiyyəti kökündən 
dəyişərək əsl tovhid üfüqlərinə çatır, bütün tovhid 
dinlərini islah edir, onlara qarışmış xurafatları və 
əyintiləri təmizləyir və nəhayət elə bir cəmiyyət onun 
risaləti sayəsində tamamilə mənəviyyatla dolu olan 
yeni bir cəmiyyətə çevrilərək mənəvi cəhətdən 
 71 
inkişafa doğru gedir. Bu da bütün dünyanı öz nüfuzu 
və şüası altına alan bir mədəniyyətdən söz açır. 
Digər tərəfdən də bilirik ki, cəmiyyətin hər bir 
sahəsini əhatə edən dəyişikliklər hiss olunan amillərin 
nəticəsi olarsa, onda heç bir müqəddiməsi və 
müqəddimati mərhələlərlə rabitəsi olmadan, o 
cəmiyyətdə baş verən siyasi cərəyanlardan ayrı halda 
vücuda gəlib tədrici olaraq inkişaf edə bilməz və 
mənəvi-ideoloji baxımdan genişlənə bilməz. Yalnız o 
cəmiyyətin daxilində bu müqəddimati işlər baş 
verdikdən sonra layiqli bir rəhbər yaranıb rəhbərlik 
məsuliyyətini öhdəsinə alar və məhz bu zaman 
cəmiyyətin tələbinə uyğun olaraq onlara rəhbərlik edə 
bilər. 
İctimai dəyişik və islahatlarda aparılan tətbiqi 
mütaliələr də göstərir ki, baş verən hər bir dəyişiklik 
ilk əvvəldə fikri dəyişiklikdən, özü də cəmiyyət 
fəzasında pərakəndə vəziyyətdə olan qığılcımlardan 
başlanır və tədrici olaraq fikri-ideoloji bir cərəyan 
şəklini alır. Let-gedə onun əlamət və nişanələri 
formalaşır və öz daxilində rəhbərlik təşkilatını 
yaradır. Hətta bəzən cəmiyyətin rəsmi şəkildə qəbul 
etdiyi cəhətin müqabilində həmin cəmiyyətin cüzi 
göstəricisi kimi başqa bir cəhət də səhnədə zahir olur, 
bu iki cərəyanın ziddiyyəti nəticəsində ilkin cərəyan 
qüvvətlənib genişlənir, nəhayət cəmiyyətdəki 
vəziyyətə hakim olur. 
Amma bütün bunların əksinə olaraq, İslam 
tarixində gördüyümüz kimi, Həzrəti Məhəmməd 
(səlləllahu əleyhi və alihi və səlləm) tarixi 
cərəyanlardan heç birinin nümayəndəsi deyildi, onun 
təqdim etdiyi təfəkkür, dəyər və ideoloji anlayışların 
mənşəyi ondan əvvəl elə onun böyüyüb boya-başa 
çatdığı bir cəmiyyətdə mövcud olmamışdı. Hətta 
 72 
həzrəti Peyğəmbər və müsəlmanlardan bir qrup seçmə 
şəxslərin vasitəsi ilə yaradılan cərəyanlar da risalətin 
gedişatında öz-özünə yaranan bir məsələ deyildi ki, 
onun əsasında cəmiyyəti idarə etsin, əksinə onu təkcə 
Peyğəmbərin özü və onun risaləti yaratmışdı. 
Buradan məlum olur ki, Peyğəmbərlə 
müsəlmanların gətirdiyi şeylərin hər biri arasında olan 
fərq, bir amil ilə digər amillər arasındakı cərəyan kimi 
nəzərə çarpan fərqlər deyildi; əksinə, buradakı fərq 
çox köklü və əndazədən artıq bir fərqdir. Bu özü 
göstərir ki, Peyğəmbəri əkrəm (səlləllahu əleyhi və 
alihi və səlləm) bu cərəyanın bir hissəsi deyildi, 
əksinə, yeni cərəyan onun varlığının bir hissəsi idi. 
Digər bir nəzərdən baxdıqda isə, tarix sübut edir 
ki, yeni bir cərəyanın ideoloji, əqidəvi və ictimai 
rəhbərliyi, müəyyən ictimai-ideoloji dəyişikliklər 
əsnasında vahid bir əsasda təmərküzləşsə, o əsas və 
mehvər həmin məsuliyyətlərə mütənasib olaraq elm 
və qüdrətdən bəhrələnməlidir. Bu xüsusiyyətlər də 
labüd olaraq onda olan məlum metod və üslublara 
uyğun olaraq gerçəkləşməlidir. Şübhəsiz, ardıcıl və 
vaxtaşırı məşqlər onu formalaşdırıb həmin cərəyanın 
rəhbərlik məqamına çatdırır. 
Amma bütün bu deyilənlərin əksinə olaraq, İslam 
Peyğəmbəri (səlləllahu əleyhi və alihi və səlləm) 
müsəlmanlara ideoloji, fikri və ictimai rəhbərliyi 
təkbaşına öhdəsinə aldı, halbuki, mədəni-maarif 
cəhətindən onu zaman formalaşdırmamışdı, eləcə də 
bu rəhbərlik məqamı üçün azacıq belə təcrübəyə 
malik deyildi. Həmçinin, (həmin vaxta qədər) yazıb-
oxumağı bacarmırdı, öz əsrinin mədəniyyətindən və 
keçmiş dinlərdən də bir şey bilmirdi. 
Qeyd olunanlara diqqət yetirməklə dördüncü 
mərhələdə bu vəziyyəti ağlasığan və məqbul tərzdə 
 73 
izah edə biləcək yeganə təfsirə çatırıq: O da hiss 
olunan amil və şəraitlərin fövqündə dayanan əlavə bir 
amilin fərz olunmasıdır. Bu əlavə amil vəhy və 
nübüvvətdən ibarətdir və insanın düz yola hidayət 
olunmasında ilahi mərhəmətin göstəricisi sayılır: 
 Və beləliklə, Biz Öz ruhumuzu, Öz fərmanımız ilə 
vəhy üçün sənə göndərdik. Sənə vəhy gəlməzdən 
qabaq, kitabın nə olduğunu, iman və şəriətin hansı 
olduğunu bilmirdin. Lakin Biz o kitabı və şəriəti bir 
nur qərar verdik. Bəndələrimizdən hər birini istəsək, 
o nurun vasitəsi ilə hidayət edərik. İndi sən insanları 
düz yola hidayət edəcəksən.34 
 
DİLƏR AMİLLƏRİN TƏSİRİ 
Qeyd etmək lazımdır ki, risalətin təbii və hiss 
olunan amillərlə deyil, vəhy və qeybi yardımların 
vasitəsilə izah edilməsi həmin təbii amil və səbəbləri 
mütləq şəkildə inkar etmək mənasına deyildir. Çünki, 
təbii amil və şəraitlər varlıq dünyasının sabit ictimai 
qanunlarına əsasən təsirli sayılır. Lakin onların təsiri 
yalnız hadisələrin cərəyan etmə axarlarının enişli-
yoxuşlu yollarındadır. Ola bilsin ki, həmin amillər 
risalət işinin inkişaf və müvəffəqiyyətinə də səbəb 
olsun, yaxud onun genişlənməsinə mane olsun. 
Risalət möhtəva baxımından ilahi bir həqiqət olub 
maddi amillərin, səbəb və şəraitlərin fövqündə 
dayanır. Amma əməli olaraq öz ardıcıl hərəkətinə 
başlayıb dəyişiklik axarlarında qərarlaşanda 
mümkündür ki, ətraf mühitə hakim olan amil və 
şəraitlərin təsiri altına düşsün. 
                                                 
34 Şura surəsi, 52-ci ayə 
 74 
Buna əsasən, bəziləri belə deyə bilər: ərəb 
cəmiyyətinin pərakəndəlik və zavala uğramaq 
qarşısında keçirdiyi həqarət hisləri, eləcə də onların 
öz allahlarına, onların da ən məşhuru olan iki bütə 
qəzəbləndikləri zaman sınmasını, ac olduqları zaman 
isə onu yemələrini35 görmələri çox acınacaqlı bir 
hiss idi, bu da onları yeni risalətə doğru yönəltmişdi. 
Yaxud ərəb cəmiyyətindəki səfalətdə yaşayanların və 
məhrum təbəqənin sələmçilər və istismarçıların 
zülmündən cana doymuşdular, digər tərəfdən isə 
Peyğəmbər, ədalət bayrağı qaldıraraq sələmçiliyin 
kökünü kəsməsi onları, bu yeni hərəkata arxa 
durmalarına təşviq etmişdi. 
Yaxud qəbilə və tayfa səviyyəsində olan 
təəssüblər islam risalətinin irəliləyişində özünə 
məxsus rol ifa etmişdir. (Yəni məntəqə səviyyəsində 
olan təəssüblərə Qüreyş qəbilələri arasında mövcud 
olan rəqabət və təzadları misal göstərmək olar. 
Peyğəmbər (səlləllahu əleyhi və alihi və səlləm) də 
Qüreyş qəbiləsinə mənsub olduğu üçün bu qəbilənin 
malik olduğu qüdrət və əzəmət onu düşmənləri 
müqabilində himayə edirdi. Qövm səviyyəsində olan 
təəssüblərə gəldikdə isə, ərəbistan yarımadasının 
cənub nahiyələrində yaşayan ərəblər şimalda 
yaşayan ərəblərə qarşı təəssüb hissi keçirirdilər.) 
Yaxud da deyilə bilər ki, o dövrün böyük 
dövlətləri olan İran və Roma imperiyasına hakim 
kəsilən mürəkkəb və böhranlı siyasi şərait ərəbistan 
yarımadasında baş verən hadisələr qarşısında dərhal 
                                                 
35 Zahirən bəzi qəbilələrin xurmadan 
düzəltdikləri bütlərə işarədir. 
 75 
qərara gəlmələrinə mane olduğundan, ərəbistandakı 
yeni hərəkatı boğa bilməmişdilər. 
əgər bu kimi iradlar tutulsa, onları düzgün 
mətləb, bəzən də qəbul olunası bir söz saymaq olar. 
Amma bizim sözümüzün canı budur ki, bu kimi 
amillər, baş verən zahiri cərəyan və hadisələrə 
müvəqqəti olaraq qaneedici cavab ola bilər, lakin 
risalətin özünü izah etməkdə doğrudan da aciz 
qalırlar. 
RİSALƏT 
İslam dini - Həzrəti Məhəmməd (səlləllahu əleyhi 
və alihi və səlləm)-ə nazil olan ilahi bir dindir. O 
həzrət bütün aləmlərə bir rəhmət olaraq həmin dini 
təbliğ etməyə göndərilmişdir. 
İslamın hədəf və məqsədi hər şeydən əvvəl, 
insanla Allah və məad arasında rabitə yaratmaqdır. 
Buna əsasən, bu din bir cəhətdən insanla haqq və 
yeganə olan Allah arasında rabitə bərqərar edir (fitrət 
insanı Allaha doğru yönəldir və Onun vahid və 
yeganə olduğunu sübut edir), saxta tanrıları aradan 
qaldırmaq üçün həmin prinsipə israr edir. Məhz buna 
görə də özünün əsl şüarını la ilahə illəllah (yəni 
Allahdan başqa ibadətə, sitayişə layiq qüdrət sahibi 
yoxdur) qərar vermişdir. 
Nübüvvət insan ilə onun Xaliqi arasında yeganə 
və birbaşa rabitə vasitəsi olduğundan, Allahın 
yeganəliyinə və şəxsin Onun yeganə Zatı ilə 
rabitəsinə şəhadət verməyi tovhidin isbatı üçün əsas 
şərt hesab etmişdir. 
Digər cəhətdən isə bu din insanı məadla tanış edir 
ki, bu yeganə mümkün yol ilə həyatındakı çətinlikləri 
və təzadları həll etsin və ilahi ədaləti bərqərar etsin. 
(Bunun şərhi əvvəldə qeyd olundu.) 
 76 
İslam dini özünəməxsus xüsusiyyətlərə malikdir 
və bu xüsusiyyətlərin vasitəsilə sair asimani dinlərdən 
seçilir. Burada həmin xüsusiyyətlərdən bir neçəsini 
qeyd edirik: 
1. İslam dini heç bir təhrifə məruz qalmayan 
Qurana istinad edir. Halbuki, keçmiş səmavi kitablar 
bu baxımdan çoxlu ziyanlara düçar olub təhrif edilmiş 
və özünün əsl məzmun və möhtəvası ondan 
çıxarılmışdır. Quran özünün təhrif olunmayacağı 
barədə buyurur: 
 əlbəttə, Biz Quranı nazil etdik və şübhəsiz, onu 
qoruyub saxlayacağıq. 
Dinin şəriət və əqidə ilə əlaqədar olan 
məsələlərinin qorunub saxlanması tərbiyəvi yönün 
davam etməsinə təminat verən və onu mümkün edən 
bir məsələdir. Çünki hər bir din təhrif olunsa və onun 
əsil möhtəvası ondan çıxarılsa, özünün insanlarla 
Allah arasında əlaqə vasitəsi olmaq kimi mühüm 
səlahiyyətini əldən verəcəkdir. Çünki, bu rabitə 
yalnız din adı ilə bərqərar olur. Həm də bu bağlılıq 
dinin möhtəvasına əməl etməyin və onu elmi və 
ideoloji baxımdan həyata keçirib gerçəkləş-dirməyin 
nəticəsidir. Buna görə də islamın təhriflərdən amanda 
qalması (bu da Quranın təhrif olunmaması ilə 
şərtlənir) onun öz hədəflərinin davam etdirilməsində 
zəruri bir şərt hesab olunur. 
Quranın həm kəlmə, həm də məna baxımından 
təhrif olunmaması göstərir ki, İslam Peyğəmbəri 
(səlləllahu əleyhi və alihi və səlləm)-in nübüvvəti 
özünün isbat olnmasının ən mühüm vasitəsini 
qoruyub saxlamışdır. Çünki Quran və ümumiyyətlə 
şəriətin və risalətin əsas prinsipləri adlanan hər bir 
şey qeyd olunduğu kimi, Həzrəti Məhəmməd 
(səlləllahu əleyhi və alihi və səlləm)-in nübüvvətinin 
 77 
və risalətinin isbatı üçün istiqrai bir dəlildir və bu 
dəlil, Quranın qalması ilə həmişə öz qüvvəsində 
qalacaqdır. Amma əvvəlki peyğəmbərlərin işi belə 
deyildir. Onların peyğəmbərliklərinin isbat olunması 
konkret zaman və məkan daxilində baş verən 
müəyyən hadisələrlə məhdudlanırdı. Misal üçün, 
anadangəlmə kora şəfa verib, xora xəstəliyini 
sağaltmaqla sona yetirdi (bunlar həzrəti İsanın 
möcüzələri idi-müt). Bu hadisələri yalnız o 
peyğəmbərlərlə müasir olan şəxslər müşahidə edib 
görürdü, lakin zamanın və əsrlərin ötüb keçməsi ilə 
onların ilkin şahidləri aradan gedirdi. Hal-hazırda 
insan onların qəti şəkildə isbat olunmasında aciz 
qalır. 
Hər hansı bir nübüvvətin dəlillə isbat olunması və 
yaxud onun isbat olunma yollarının axtarılması 
bəndələr üçün mümkün olmasa, Allah taalanın ona 
etiqad bəsləməyi bir kəsə vacib etməsi qeyri-
mümkündür. Çünki: 
Allah taala bir kəsi, yalnız ona əta etdiyi şey 
qədərində vəzifəli edər (və ondan artıq şeyləri yerinə 
yetirməyə vəzifəli etməz). 
Bizim keçmiş peyğəmbərlərə və onların 
möcüzələrinə olan etiqadımız Qurani kərimdə bəyan 
olunan qeybi xəbərlərə əsaslanır. 
2. Bildiyimiz kimi, zamanın keçməsi islam 
dininin əsaslarının dəlillərinə heç bir irad və nöqsan 
gətirə bilməmişdir. Bizim sözümüz təkcə bu deyildir, 
çünki, bəşərin elm və mərifətinin tərəqqiyə yüksəlib 
inkişaf etməsi və dünya barəsində müxtəlif elmi və 
təcrübi yollarla mərifət kəsb olunması ilə eyni 
zamanda, bu dinin yeni-yeni yönlərə malik olan 
dəyərləri kəşf olunur. Bu da işin sona çatması demək 
deyildir. Çünki Qurani kərim bu cəhətdən (dünya 
 78 
sirlərini bəyan etmək baxımından) həmişə elmdən 
irəlidə olmuşdur. Bu müqəddəs kitab varlıq aləminin 
Yaradanının dəlillərini elə varlıq aləminin özündə 
axtarış aparıb onun ayrı-ayrı varlıqlarında dərindən 
düşünməklə əldə etməyi tövsiyə edir. O, eləcə də 
insanı bu axtarışların fayda və sirlərindən agah 
etmişdir. Hətta bu günkü müasir insan dərk edir ki, 
ərəb cahiliyyət dövrünün cəmiyyətinə mənsub olan və 
anadan gəlmə yazıb-oxumağı bacarmayan bir şəxsin 
gətirdiyi bu kitabda elə dərin elmi məsələlərə 
toxunulmuşdur ki, yüz illər keçdikdən sonra, yalnız 
müasir elm həmin məsələləri kəşf edə bilmişdir. Belə 
ki, ingilis şərqşünası və Oksford universitetinin ərəb 
dili müəllimi Egniri, bitkilərin tozlanma prosesində 
küləyin təsirini kəşf edəndə, alimlərə belə demişdi: 
Biz avropalılar neçə əsrdən sonra bildiyimiz 
şeyləri - bitkilərdə, xüsusilə meyvə ağaclarında 
tozlanma işinin əksər hallarda küləyin vasitəsilə 
yerinə yetirilməsini dəvə sahibləri (yəni qədim 
ərəbistan əhalisi) bilirdilər.36 
3. İslam dini insan həyatının bütün sahələrini 
əhatə edir. Buna görə də bütün bu yönlər arasında 
mötədillik, normal hal və müvazinət bərqərar edib 
onun əsasında vəhdət yarada bilər. Eləcə də məscidlə 
cəmiyyət, istehsal mərkəzləri ilə əkin sahələri 
arasında qırılmaz rabitə bərqərar edə bilər. Çünki, 
                                                 
36 O, bu ayəyə işarə edir: ºËÓ†√Ó—
ÚÓ‰ÊÓ«†«‰—ÒÍ«ÕÓ†‰ÓË«‚ÕÓ;  
Və Biz, təbiətin bətnində mayalanma (tozlanma) 
işini yerinə yetirən küləkləri göndərdik. (Hicr surəsi, 
22-ci ayə) 
 79 
insan elə yaradılmışdır ki, öz maddi və mənəvi 
həyatını təklikdə, cəmiyyətdən ayrı şəkildə idarə edə 
bilməz. 
4. İslam yeganə səmavi bir dindir ki, onu, Allah 
tərəfindən gətirən Peyğəmbər, öz əli ilə cəmiyyətdə 
tətbiq etmiş, bu sahədə nəzərə çarpacaq 
müvəffəqiyyətlər əldə etmiş və insanların gündəlik 
həyatında öz şüarlarını əməli olaraq 
gerçəkləşdirmişdir. 
5. İslam dini, cəmiyyətdə tətbiq edilməklə tarix 
səhnəsinə qədəm qoymuş və onu qəbul edərək öz 
yolları üçün bir çıraq kimi götürən ümməti 
(cəmiyyəti) qurmaqda şərik olmuşdur. O, ilahi bir din 
olduğu üçün, eləcə də asimandan yer əhli üçün təbii 
amillərdən daha təsirli və onların fövqündə dayanan 
bir töhfə gətirdiyindən, müsəlmanların tarixi heç vaxt 
maddi-tarixi mühasibələr miqyasına sığa bilməyən 
qeybi və mənəvi amillər ilə rabitədə oldu. Buna görə 
də bizim, öz tariximizi maddi və məhdud səbəblərdə 
məhdudlaşdırmağımız və yaxud onu maddi amillərin 
məhsulu və ya istehsal vasitələrinin nəticəsi hesab 
etməyimiz çox yanlış bir fikirdir. Çünki, bu cür 
yozum və təfsirlər, bütün varlığı səmavi risalət 
əsasında qurulan bir ümmətin tarixinə tətbiq olunmğa 
qabil deyildir. 
6. İslam dini zaman boyu islam ümmətində 
məhdudlaşmadı, əksinə, dünyanın hər bir yerinə 
irəliləyib bütün dünyada və tarixdə qurucu və təsirli 
rol oynayan bir qüdrət kimi tanındı. Avropanın insaflı 
təhqiqatçılarının həmişə etiraf etdikləri kimi, məhz 
islamın yetərli və dolğun mədəniyyəti avropa 
xalqlarını ağır qəflət yuxusundan oyadaraq onları 
tərəqqiyə doğru sövq etmişdir. 
 80 
7. Bu dini gətirən İslam Peyğəmbəri (səlləllahu 
əleyhi və alihi və səlləm) özünün sələfləri olan bütün 
peyğəmbərlərin sonuncusu olmaq kimi xüsusiyyətlə 
onlardan seçilir. Bu məsələni (peyğəmbərlərin 
sonuncusu olmağı) o həzrətin özü elan etmişdir. Bu 
məsələ iki şeyə - mənfi və müsbət mənaya dəlalət 
edir: 
1- Mənfi: yəni o, özündən sonra başqa bir 
peyğəmbərin gəlişini inkar edir. 
2- Müsbət: yəni o həzrətin peyğəmbərliyini və 
onun bütün dövrlərdə davam etməsini isbat edir. 
Birinci mənaya diqqət yetirəndə məlum olur ki, o, 
islamın zühur etməsindən keçən 14 əsrlik bir müddət 
ərzində real həqiqətlə tam müvafiqdir və bundan 
sonra da bütün zamanlarda belə olacaqdır. Lakin bu 
məsələni də qeyd etməliyik ki, tarix səhnəsində hər 
hansı bir peyğəmbərin görünməməsi, insani 
mədəniyyətin əsas bir dayağı olan nübüvvətin öz 
vəzifəsini əldən verməsi demək deyildir. Çünki, bu 
nübüvvət, tarix boyu bütün peyğəmbərlərin risalətinin 
hamısını irs aparmışdır. Bundan əlavə, o, öz 
mərtəbəsində malik olduğu dəyərlərdən başqa, keçmiş 
peyğəmbərlərin əbədi dəyərlərinə də malikdir. Buna 
görə də islam dini zamanla birlikdə davam edərək 
bütün təkamül və yenilik amilləri ilə bir yerdə olmağa 
qabil olan nəzarətçi (mühəymin) bir dindir. 
 Biz kitabı (Quranı) haqq olaraq sənə nazil etdik, 
o, özündən əvvəldə olan bütün (səmavi) kitabların 
düzgün olduğunu təsdiq edir və onların haqq 
olmasına şəhadət verir.37 
                                                 
37 Maidə surəsi, 48-ci ayə 
 81 
8. Allah taalanın hikməti həzrəti Məhəmməd 
(səlləllahu əleyhi və alihi və səlləm)-in vasitəsi ilə 
nübüvvəti sona yetirdiyi zaman tələb edirdi ki, öz 
yerində canişinlər qoysun və onlar nübüvvət dövrü 
sona yetdikdən sonra ağır ilahi vəzifə sayılan imamət 
və xilafəti öhdələrinə alsınlar. Bu böyük və alicənab 
şəxsiyyətlər on iki nəfərdən ibarətdir. Səhih hədislərə 
əsasən, Rəsuli əkrəm (səlləllahu əleyhi və alihi və 
səlləm) şəxsən onların sayını və adlarını açıq-aşkar 
şəkildə bəyan etmişdir. Bu hədis barəsində bütün 
müsəlmanlar yekdil fikir birliyindədirlər. O 
şəxsiyyətlərin müqəddəs adları aşağıdakı kimidir: 
1-əmirəl-möminin əliyyibni əbitalib 
(əleyhissalam), ondan sonra:  
2-Həsən (əleyhissalam),  
3-Hüseyn (əleyhissalam), daha sonrakı doqquz 
nəfər isə İmam Hüseyn (əleyhissalam)-ın 
nəslindəndir: 
4-əliyyibni Hüseyn (əleyhissalam), ləqəbi 
Səccad, 
5-Məhəmməd ibni əli (əleyhissalam), ləqəbi 
Baqir,  
6-Cəfər ibni Məhəmməd (əleyhissalam), ləqəbi 
Sadiq,  
7-Musa ibni Cəfər (əleyhissalam), ləqəbi Kazim,  
8-əliyyibni Musa (əleyhissalam), ləqəbi Riza,  
9-Məhəmməd ibni əli (əleyhissalam), ləqəbi 
Təqiyy,  
10-əliyyibni Məhəmməd (əleyhissalam), ləqəbi 
Nəqiyy,  
11-Həsən ibni əli (əleyhissalam), ləqəbi əskəri,  
12-Məhəmməd ibni Həsən (əleyhissalam), ləqəbi 
Məhdi. 
 82 
9. On ikinci imam qeybdə olan zaman, islam öz 
ardıcıllarını fəqihlərə müraciət etməyi vacib etmişdir. 
Beləliklə də ictihad qapısını (yəni şəriət hökmlərinin 
Qurandan və Peyğəmbər sünnəsindən son dərəcə 
dəqiqliklə səy göstərərək əldə edilməsi) açıq 
qoymuşdur. 
əl-fətavəl-vazihə kitabı da elə peyğəmbərlərin 
sonuncusu Həzrəti Məhəmmədin (Allahın salam və 
salavatı ona və onun pak əhli-beytindən olan düz yol 
göstərənlərə olsun!) Alllah tərəfindən gətirdiyi 
şəriətdəki ictihadın bəyan olunmasından ibarətdir. 
Mən üsuli-din barəsində olan bu müxtəsər 
risaləni 1396-cı hicri ilinin (25 il öncə) Zil-həccə 
ayının 27-də yazmağa başladım və 1397-ci ilin 
Məhərrəm ayının 10-da (13 gün ərzində) axşam çağı 
yazıb sona çatdırdım. 
Bu kitabın son sətirlərini elə bir halda yazırdım 
ki, ürək ağrısı mənə əzab verir və çox incidirdi. Çünki 
mən, islamın həmişə-yaşar qəhrəmanı İmam Hüseyn 
(əleyhissalam)-ın şəhid olmasının ildönümü olan 
Aşura günündə özümü hələ də sağ görürdüm. O 
həzrət belə bir gündə öz əziz canını islam yolunda 
fəda etmişdi ki, Allahın, Onun Rəsulunun risaləti 
davamlı qalsın. Onun özü və bütün əzizləri tarixdə 
misilsiz bir şücaətlə şəhadəti qəbul etdilər ki, islamı 
himayə etsinlər, məzlumları müdafiə etmək və zülm 
altında inləyənlərə təskinlik vermək üçün islamın 
meyarlarını bərqərar etsinlər. O həzrət öz əziz 
övladları ilə birlikdə tağutçuların, şeytanpərəstlərin 
əli ilə öz qanlarına qəltan olmağı qəbul etdilər ki, 
bütün zaman və məkanlarda islamı və müsəlmanları, 
başqa sözlə, tüğyançılar tərəfindən iradələri 
əllərindən alınaraq, vicdan inqilabının şölələrini 
söndürmək, onları özlərindən qafil saxlamaq 
 83 
istədikləri bir ümməti müdafiə etsinlər. Bəli, 
şəhidlərin ağası öz qanı və vicdanı, sabit və möhkəm 
iradəsi ilə, o ağır faciələrə sinə gərib islam ümmətini 
qəflət yuxusundan ayıldaraq hərəkətə gətirdi. 
Ey mənim sərvərim və mövlam, ey əba əbdillah! 
Bu kitabın savabını sənə hədiyyə edirəm. Çünki 
islamın yüksək təfəkkür və ideologiyası məhz sənin 
pak qanınla toxunulmaz qalmışdır. Bu din, sənin 
inqilabi və insanqurucu fəryadın ilə, həmçinin tarix 
boyunda sənin və sənin pak övladlarının qızıl qanı ilə 
boyanaraq bizim əlimizə çatmışdır.38 
Nəcəf şəhəri, Məhəmməd Baqir Sədr 
 
                                                 
38 Nəhayət, Şəhid Sədrin pak qanı dinin sağlam 
qalması yolunda axıdılan yeni bir qan idi, ki, islamın 
ətirli bədəninə bir daha ətir səpdi. 
