Ruzbeh Məmməd
365 gün

Bəzən heç nəyə əl vurmadan baş götürüb getmək istəyir, 
adam. Yaşamaq üçün çoxdur bu ömür, inanın mənə.
“Narahat olma, düzələr”ə qalır üç yüz altmış beş gün 
həyat. Hər addımda qarşına çıxan dolanbac yollar və it 
günündə yaşamaqdan başqa bir şey deyil, dünya. Ala-to-
ranlıqda ümid gəzməkdi bir cib sıxıntıyla, əlləri boş, hədər 
yerə gün yandırmaqdı, mənəvi  işgəncədi...
Ruzbeh Məmməd    365 gün
Bakı, Qanun Nəşriyyatı, 2014, 104 səh., 00 tiraj
Qanun Nəşriyyatı
Bakı, АZ 1102, Tbilisi pros., 76
Tel: (+994 12) 431-16-62; 431-38-18
Mobil: (+994 55) 212 42 37
е-mail: info@qanun.az
www.qanun.az
www.fb.com/Qanunpublishing
ISBN 978-9952-26-
© Ruzbeh Məmməd, 2014
© Qanun Nəşriyyatı, 2014
5
İşığa doğru
Onunla qiyabi ünsiyyətdən sonra mənə elə 
gəldi ki onu hardasa görmüşəm. Və ünvanını da 
dəqiqləşdirdim. Ədəbiyyata, şerə, sözə bu qədər axı-
nın içində onu öz ruhu, öz nəfəsi olanların cərgəsində 
gördüm. Çünki bu gənc – Ruzbeh Məmməd özünü 
yazır, ürəyindən keçənləri qələmə alır:
Bu qədər bəs deyilsə,
Bir qədər də sərt darıx.
Mən də çıxıb gedirəm,
Gedirəm, qürbət, darıx.
Tək görüb də batan dərd,
Məni bura atan dərd,
Üzüqoylu yatan dərd,
Başını tərpət darıx.
Gəlmişik ikimiz bir,
Dərdimiz, yükümüz bir,
Darıxdıq ikimiz bir,
Bir az da xəlvət darıx.
6
Misraları gənc şairin  könül düşüncə evinin ma-
raqlı çalarlarıdır, rəngarəng duyğularıdır. Ruzbeh 
Məmməd poeziya aləmində ilk addım larını atır. Və at-
dıqca da hər şeir yazanda öz-özünə düşünür ki, sözü 
hansı rəngdədir, zamanın suallarına cavabı onu qane 
edirmi. Mənə elə gəlir ki, Ruzbeh hər yazanda öz-özü 
ilə razılaşmır və daha poetik şeir nümunələri yazmağa 
çalışır.
Yara billəm dağ, daşı,
Sən dözümlü mən naşı.
Gözündən axan yaşı
İçəmmədim... bağışla.
Sən ağıllı, mən dəli,
Dəliyəm, səndən dəli.
Səndən başqa gözəli
Seçəmmədim... bağışla.
Ömür qısa, biz uzaq,
Qorxutmaya qış, sazaq.
Səndən bir addım uzaq
Keçəmmədim... bağışla.
Gənc şair yığcam danışır. Sözü uzun-uzadı uzat-
mır və oxucunu yormur. Bu da müasir po e ziyanın 
suallarına olan cavabdır. Ruzbeh ona görə yazmır ki, 
öncə söz olub və dünyada söz var. O, dərk etməyə 
7
başlayıb ki, dərdin dərki və mənası sözlə və bu 
sözləri şerin dilinə çevirməklə mümkündür.
Batıram yavaş-yavaş 
Bu dərd-qəmin içində.
Gəl sənə yol göstərim,
Keç qəlbimin içindən...
Yandırır baxışların
Aciz durub baxanda.
Yaman gözəl olursan 
Ağlayıb darıxanda.
Gərək ki, tərgidəsən
Bu cürə baxmağı da.
Öyrədərəm indidən
Sənə darıxmağı da...
Ruzbeh hərdən mövzu dairəsini genişləndirir. 
Sevgi əhatəsindən çıxıb, hər dəfə öz ruhunun 
güzgüsündən keçib ağ vərəqlərlə üz-üzə qalır. Atası-
nın yaşına yazdığı şeir özünəməxsusdur.
Və yaxud Ruzbehin 365 gün şeri oxucunu düşün-
dürür.
Bir ilin dörd fəsli, hər fəslin dörd ayı
Və üç yüz altmış beş gün...
Ürəyindən ölmək keçir, vaxtın yoxdur ölməyə
Fəsillərin çoxluğundan itirirsən başını.
8
Torpaq soyuq deyirlər, sən də sevmirsən qışı.
Yay da istidi, yuyulmağa bir qurtum su yox,
 Heç ağlamağa da göz yaşı...
Payız, yağışlı-çiskinli, torpaq altda qaralacaq qanın.
Yazı da çox sevirsən,
Böcəklərə, kəpənəklərə baxmaq istəyirsən,
Amma nə də olsa, yaşamaq üçün çoxdur bu ömür...
Həddən çox...
Çox söz yazardım, amma qalanlarını da Ruz-
behin şeirləri desin. Əlbəttə, çətin yoldadır. Bu yolun 
sevinci də var, dərdi də. Təbii ki, ağrısı fərəhindən 
çoxdur. İnanıram ki, Ruzbeh Məmməd imzası həm 
poeziya vurğunlarına, həm də mənəviyyat adamları-
na maraqlı töhfə olacaq. Gənc şairi bu dünyada  hər 
zaman qoruya biləcəyi bircə dəyər var – Ürəyinin 
işığı. Çünki bu işıq onun gələcək yollarına nur sala-
caq. Bu da sözünün, şerinin işığı olacaq. İşığa doğru 
gedən yolda gənc şairə uğurlar diləyirəm!
                                                                            
 Fərqanə MEHDİYEVA 
Ulduz jurnalının poeziya 
şöbəsinin redaktoru, Prezident mükafatçısı, 
Beynəlxalq Rəsul Rza mükafatı Laureatı 
9
Bİr cİB sıxıntı, 
Bİr ürək darıxmaq
(klassika şeirlərindən)
Uzaq düşəsən qəfil qohumundan, yadından,
Xəbər tutmaya kimsə olduğun ünvanından,
Qeybə çəkildiyini sənin öz qadınından
Bir başqa kəs duymaya, danışanın olmaya,
Öldürəsən özünü, qarışanın olmaya...
Daraya saçlarını yuxuna canı yanmış,
Sənə təsəlli verə bu həyatdan usanmış.
Ölüb qalasan elə yer üstündə uzanmış,
Boş yerə gözün sıxan, ağlaşanın olmaya,
Sonra da adam-adam soruşanın olmaya...
İnsafsızca darıxıb, sıxılasan en qədər,
Namərdcə düşünən də darıxa səndən betər,
Gedəsən qapısına, getdiyin ola hədər,
Çıxıb sənlə gözbəgöz baxışanın olmaya,
Gəzəsən küslü-küslü, barışanın olmaya...
Qovmaya bir pişiyi, küçənin azğın iti,
Oyatmaya süd satan, səni səhərlər qəti,
Ömür də çox olmaya, ola lap müvəqqəti,
Nə əlli, nə altmış, çox da yaşın olmaya,
Yatasan torpaq altda qəbir daşın olmaya...
10
axır kİ, Bu gündə 
görüşə Bİldİk
Məni görüşünə çağıran qadın,
Axır ki, bu gündə görüşə bildik,
Bütün işləri də unuda bildik.
Gəldin həmən yerə, ilk görüş yeri,
Əlindən tutduğum, ilk öpüş yeri
Necə qoymuşuqsa eləcə durur.
Ürəklər təptəzə bir eşq uydurur.
Titrəyir dizlərim, yenə də belə,
Bilmirəm gəlirmi sənə də belə...
Haçansa bu qədər düşünməzdim heç
Səninlə yenə də gələm üz-üzə.
Sən danış özündən, nə xəbər təzə
Köçəndən, qalandan, dostdan, tanışdan.
Bilirsən, mən səni dəlicəsinə
Düşünüb necə də çox darıxmışam,
Neçə yol gözümün yaşın sıxmışam.
Hərdən sizə tərəf gəldiyim olub,
Bilmirəm nə vaxtsa güldüyüm olub?
Bəlkə də o ömür, ömür deyilmiş.
Bir onu bilirəm öldüyüm olub.
Hələ ürəyimə gəlib, ehh, nələr...
Deyirlər səbr elə, axır düzələr.
Saçının ətrini küləklər yayıb,
Günləri əlimlə birbəbir sayıb.
11
Ahh, necə zülmlər çəkmişəm, inan,
Həsrətlə, dərd ilə durub yanbayan
Ölümün qarşısın ala bilmişəm.
Hələ də bilmirəm bu ana qədər
Nə yaxşı mən sənsiz qala bilmişəm!
Yadımdan çıxmayıb varaq əllərin,
Bir zaman o əllər əlimdə olub.
Səni xatırlayıb hər gecə, gündüz,
...bir sevgi bəstəsi dilimdə olub!
23.09.2014 
12
Hərdən Belə də olur...
Birdən adam insafsızca darıxmağa başlayır,
Elə darıxırsan ki, lap it kimi.
Sıxılırsan dost-tanışdan,
Küçədə cütləşən itlərin səsindən,
Səhv düşən telefon zənglərindən...
Görürsən ki, heç nə ürəyincə deyil,
Başlayırsan üsyana.
Öldürürsən iştahanı, boğursan həvəsini.
Gününü birtəhər keçirirsən,
Elə təzəcə başlayırsan ki, yatmağa,
Eşidirsən çöldə bir dəli yağış yağır.
Yadına düşür ki, bütün ümidlərin 
Qalıb həyətdə asılı
Və çoxdan yağış isladıb. 
Xəyalların nəm çəkib,
Artıq iş-işdən keçib.
Çevrilirsən sağ böyrün üstə,
Gedirsən yuxuya.
Səhər ayılırsan,
Bütün bədənin əzgin-yorğun...
Durub baxırsan pəncərədən havaya,
13
Dönüb otağına göz gəzdirirsən,
Tör-töküntü, tavanda ayrılıq qoxusu.
Yenə də həmin şey, 
Hər şey təkrar
Təngə gəlir adamın canı.
Düşünürsən bəlkə sevgilin ola,
O da səni insafsızcasına düşünə, 
Namərdcəsinə sevə.
Tutasan əllərini,
Girəsən ürəyinə astaca,
Dağıla saçları xəyallarına,
Keçinib özündən gedəsən
Miyovuldayıb səni özünə qaytarmaya
Qəfil eyvana tullanan
Qonşu pişiyi...
24.09.2014
14
Pessİmİst şeİr
Daha səni düşünmərəm, di bəsdi,
Xəyalları sər altına uzan, dur.
Bu gethaget vaxtımda sən çalış gəl,
...gəl məni sən dizin üstə uzandır.
 
Qoy başımı dizlərimin üstünə,
Kilidlənsin birdəfəlik gözlərim.
Məğrur-məğrur gözlərini zillə, bax,
Mən də ölüm, sənə ölüm göstərim...
Çıx qəlbimin düz başından əyil, bax,
Qorxma nə var, ancaq düşsən ölərsən.
Mən gedirəm taa ömürlük yatmağa,
Yuxun gəlsə, görsən təksən, gələrsən.
Cırmaqlarsan əllərinlə üzümü,
Göz yaşını sıxarsan düz üstümə.
Dəfn edərsən gözlərinin içinə,
Kirpiyini düzərsən, düz üstümə.
Yığışarsan ürəyimdən ömürlük,
Yavaş-yavaş addımlayıb keçərsən.
Mən sənə bir ev tutaram yaxında,
...Allah qoysa həmişəlik köçərsən.
15
gəl taPşır qəBrİmİn 
daşına mənİ
Məgər əyləşəcək yermi yox idi,
Çəkdin ürəyinin başına məni?!.
Qoymadın getməyə yağış yağmamış, 
Saldın gözlərinin yaşına məni.
Səni vurmağa da əlim gəlmədi,
Bir acı sözə də dilim gəlmədi.
Gəlmədi xoş günüm, ilim gəlmədi,
Sən atdın illərin qışına məni.
Get-gəl elədikcə yol açdım sənə,
Qollarım uzandı əl açdım sənə.
Çatmadım gerçəyim, ha qaçdım sənə,
Gəzdirdin dalınca, boşuna məni.
Mənim özüm boyda dərdim, kinim var.
Dərd adlı loğmanım dərd həkimim var.
Məni qoruyacaq başqa kimim var?!
Gəl tapşır qəbrimin daşına məni.
2014
16
***
Hərdən də saçlarını
Yığırsanmı, qadası
Həfif-həfif gəzməyə
Çıxırsanmı, qadası?
…üstəlik bu dəlinin
Sər üstünə telini
Xərcləyəndə əlini, 
Sıxırsanmı, qadası?
Bu baxt, tale oyununa,
Girirsənmi qoynuma?
Günahını boynuma
Yıxırsanmı, qadası?
2014
17
məktuB
Hər gün səni düşünürəm,
...unutmağa vaxtım yoxdu.
Yenicə çatdı məktubun
Açdım!
Nəyim çatışmırdısa 
Göndərmisən, 
Niyə əziyyət çəkmisən?!
Bir qurtum göz yaşı idi,
Duzu, tamı ürəyimcə olub, 
Gözlərinə sağlıq...
Kirpiklərini göndərmisən,
Başdaşı qoydum 
Ümidlərimə.
Saçlarının qoxusu dəydi burnuma,
Hopmuşdu göndərdiklərinə.
18
...nə Bİlmək olar
Nə bilmək olar ki, dünyanın işin,
Bəlkə də çıxarsan qarşıma qəfil.
Heç özün bilmədən günün birində
Dünyanın balaca bir şəhərində
Beləcə gələrik qarşı-qarşıya
Filankəs, adama, adam rast gələr...
Yox daha azınmaz, nə desən başım,
Qoy keçsin o ildən lap uzaqbaşı
Üçcə il, beşcə il, hələ də lap az.
Bu adam heç nəyi belə unutmaz,
Pırtlaşmış saçının qoxusu hanı?!
İllərmi aparıb burnumdan bəlkə
Bəlkə də qoxuladı saçını hamı...
Qurtardı saçının qoxusu belə,
Dartıldı bir ümid yaxası belə...
Kədərlə sevincin yolu qarşımı,
Dur səni ölməyə aparım gedək,
Bu ölüm səninçün daha yaxşıdı...
Sən elə çətinsən, tanımaq olmur,
İllərin itmişi saçına düşüb.
Gözümdə qara tel taparam, gedək,
19
Bir körpə döşündən süd yalayanda,
Nə yaxşı keçmişin yadına düşüb?!
Dur səni ölməyə aparım gedək!
Mənim də balıncım kirlidi yaman,
Yüz dəfə gözümün yaşın sıxmışam.
Sonuncu ümidlər öləndən daha, 
Mən belə ölümçün çox darıxmışam,
Dur səni ölməyə aparım gedək!
20
ölənlər Hamısı dünyanın 
düşmənlərİdİ…
Bir az sağa, bir az sola burulub
Ümid tirələrinə ayaqlarını ilişdirib
Yıxılmaqdı, dünya
…və durub dişinin dibindən çıxanı demək,
Bir-iki ağız üstünə hürmək,
Üzünə tüpürüb
Tüpürcəyini boş yerə israf etmək kimi
Adidi, dünya.
Beşikdən qəbir evinə qədər
Köhnəlmiş ruhu daşımaqdı, 
İt günündə yaşamaqdı 
Ataların tərif qoşduğu, dünya.
Səbr elə, düzələr kimi
Yalan və saxta söz yoxdur.
Bizi aldadan, bizim bildiklərimizdi, 
Daha çox sevdiklərimizdi.
Bunlar sübut olunmuş aksiomadı
Vaxt olanda özümüzə hörmət qoyuruq, 
Olmayanda dostlarımıza, tanışlarımıza.
Qoşalaşdırıb barmaqlarını
Dünyaya göz ucu baxarsansa
21
Dünyanın
Əlin içi boyda olduğunu sübut etmək olar.
Şərab iyi gəlir ölümün ağzından
Havası çatmır, dünyanın.
Ölənlər hamısı dünyanın düşmənləridi,
Yaşamağa narkomandı, adamlar.
Ehh, intiqam hissi tükənib, 
Hələ yeddi milyard adam var...
22
***
...atamın 57 yaşına yazılmış şeir
Sənin hər sözündə, evimizdəki
Kitablarını yığdığın, otaqdan da böyük hikmət var idi...
Balaca, balaca atdığım addımlar zamanı, 
Sənin boyumdan uca, çəkimdən yekə
Dediyin kəlmələrindən yapışıb yeriyirdim.
Mənim gəlişim ən çox səni sevindirmişdi, 
Əlbəttə!
Atalar daha çox oğlan övladını sevirlər...
Mən yazı yazmağı da səndən öyrəndim, 
Necə ki dərd çəkərkən, başımı əllərimin arasına alıb
Ovuşdurmağı öyrəndiyim kimi!
Sən mənə öyrədirdin belə yeri, belə danış,
Nə qədər kitabları etdim axtarış.
Ancaq səndən yaxşı başa sala bilmədi
Kitablar da həyatı mənə.
Yalnız sən olmaq istəmişəm, 
Düzdür, uşaqlar atasından güclü tanımır. 
Bəlkə də
Məndə də bu xarakter vardır, 
Ancaq mən həyatı sənin alnının qırışlarında, 
Barmaqlarında közərən 
Siqaret tüstüsündə görmüşəm.
23
Nə qəribədir!
Nə tez mən böyüdüm, 
Ya sən üzünü mənim yanımda qırxdığını, 
Ya anamın üstünə qışqırdığını
Görüb mən də kişi olmaq istəmişəm...
Qarşıdan yeni yaşın gəlir
Və hamı hazırlaşır təmtəraqla sənə doğum partisi
Hazırlasınlar...
Mənim isə heç ürəyimcə deyil, 
Səni göz qabağında
Qocaltmaq!
Sən məni başının üstünə qaldırdığın, 
Atıb, tuta-tuta böyütdüyün kimi
Mənim də səni əl çala-çala, alqış edə-edə
Qocaltmağım
...heç ürəyimcə deyil, ata!!!
2014
24
***
Yazmısan guya burda
Keçir sərin havalar.
Mən bunları bilmirəm,
...səninsə xəbərin var.
Çıxmayıbdı yadından
Sağ qonşunun sifəti.
Axı de, kim çatdırıb
Qonşunun ölən itin...
Hələ bu yaz elə bərk, 
Azarlamağım çatıb.
Əşii boş ver bunları
Kimsə səni aldadıb...
Yaman da pis şey imiş
Bilirsənmi darıxmaq?..
Oxudum məktubunu,
Deyirsən ki, darıxma...
Deyirsən unudam səni,
Bu da qismət, bu da baxtdı.
Hər gün səni düşünürəm,
Unutmağa vaxtım yoxdu...
2014 sentyabr
25
deyİl
Atın boran, qışa məni,
Tutdurun qarğışa məni.
Vurun dağa, daşa məni,
Mənim canım çıxan deyil...
Nə qədər zillət görmüşəm,
Nə ağır dəhşət görmüşəm,
Ayrılıq, həsrət görmüşəm,
Ürəyim darıxan deyil...
Elə vurdu, əzdi məni,
Öz içimdə gəzdi məni,
O qədər ki üzdü məni,
Taa üzümə baxan deyil...
Ümidlərim tağdı hələ,
Bağ bildiyim, dağdı hələ.
Ruzbeh Məmməd sağdı hələ, 
A dünya, yıxılan deyil...
26
…yenə o qadın
Atır tilov gözlərini küçəyə
Öldürür gözünün qurdunu 
Baxışlarında, bir qadın… 
Gecənin səssizliyinə mübtəla olmuş
Acımasız ehtiraslı həsrət
Düşür qadının tilovuna.
Çəkilir beşinci mərtəbəyə,
Cırmaqlayır qadının bədənini,
Evin qaranlıq lövhələrini işıqlandırır
Qadının ehtirasından tutuşan gözləri, 
Tökülür balıncına daraq saçları.
Üzünə söyür neçə dəfə gecəni
Bir də həmin küçəni.
Açır yaxasını, 
Atır özünü ehtirasın girdabına,
Tir-tir əsir çiyinləri,
Görünür, çılpaq bədəni
Əlini uzadıb gözlərində işıqları qapatır
Və birdən
Ehtiraslı gecədə həsrətin ağuşunda
Təngə gəlir.
Çevrilir oyan-buyana,
Hirsindən boğur əllərindəki istini.
Tökür göz yaşını yastığına
27
Durur laybalay açır pəncərəni
Az qalır ulasın yalqızlığına…
Soyuyur ehtiraslı gözləri
Quruyur balıncına sıxdığı göz yaşı.
Hiddətindən döyəcləyir ağ əllərilə 
Qara bəxtini.
Çəkilir yuxusu ərşə
Səhər namazına kimi…
28
ay ana,  Bİr nağıl de!
Böyüyə bilmədi heç, 
...bu uşaq arzularım.
Ay ana, bir nağıl de, uşaqlıq nağılından,
Bişmə şəkər də bişir, kökədən, noğulundan, 
Mən gələndə yanına, ovcunda pay verərəsən, 
Qurban olum deyərsən…
Sadə uşaqlar kimi, başımı aldadarsan, 
Hələ nələr alarsan…
Ara-sıra danlayıb, qəlbimi ovsunlayıb,
İstəsən də vur məni, ya da dur öldür məni.
Qarşında durum, ana, başına döndür məni.
Sən də yenə həmin ol, yenə də o gənc ana.
Balanla yat yan-yana.
Ömrün qayıtsın geri, bu ömürdən – əlli yaş, 
Anacan, sən cavanlaş.
Qoy oturum yanına, uzanım dizlərində,
Dincəlim sözlərində...
Yuxuya ver gecə sən, bəlkə deyib güləsən.
Mən ağlayan zamanı, otağıma gələsən...
Ay ana, qal mənimlə, saçlarımı oxşayıb
Sən isti əllərinlə...
Xəstə olsam yataqda, olarsan göz-qulaqda.
Gəlib yanıma, ana, salıb yenə hay-həşir
29
İsti yeməklər bişir...
Balana eylə şəfa, səndədir dərdə dəva.
Anacan, qurban olum, əzizlə, yalvar yenə...
…yenə mənə oğul de, 
Yuxuya verib məni
Yenə də sən nağıl de...
30
sənsİzlİkdə oxunan şeİr 2
Öyrətdim özümü təkliyə
Öyrətdim bir balaca.
Çatdım qaçmadığım finişə!
Səndən sonra
Təkliyimin ulartısı
Evimizdəki pişiyimizi də diksindirdi.
...və qaçdı evimizdən.
Küçəmiz də üşüdü, 
Küçəmizdə əsən küləklər də,
İslandı yağışlar,
Döyüldü neçə dəfə, 
Qapımıza qəfil gələn xoşbəxtlik.
Öyrətdim özümü
Təkliyə, 
Nə asan sənsizliyə.
Gözlərimi yuxusuzluğa,
Dodaqlarımı öpüş həsrətinə,
Qarnımı aclığa.
Öyrətdim özümü 
Elə-belə acığa...
              
31
Düşünmə ki, səni düşünürəm,
...isinməyə sobam yoxdu.
Düşünmə yeməyim boyat;
Ölməyə bir odam yoxdu...
Suyum da var, havam da var,
Geyinməyə pantalonum.
Yığıb hərdən danışmağa
Xətti bağlı telefonum...
Siqareti, içkini də
Bir aydan çoxdur atmışam.
Səni sevmək vərdişimi
Yerin məlum, unutmuşam.
Bir balaca soyuqladım,
O da məndən bezdi, getdi.
Canı yanmış dərd də gəldi.
...gəldi məni gəzdi, getdi.
Düşünmə ki, səni düşünürəm,
Düşünmə ki, səni düşünürəm.
04.07.2014
32
                        
ayrılaq
Ayrılaq, 
Birinci məni, 
İkinci özünü, 
Üçüncü ünvanımı – məsələn, 
Əl telefonumun nömrəsini unut.
Dördüncü, küsməyi, 
Ağlamağı, 
Beşinci, qəmli melodiyalar dinləməyi, 
Sevgi filmləri izləməyi unut...
Altıncı, evinizə gedən, 
Gələn yolu,
Yeddinci, saata baxmağı, 
Səkkizinci, qəfil darıxmağı, 
Doqquzuncu, yerişini unut...
Mənimlə gəzdiyin yerləri gəzə bilməyəsən.
Onuncu, boş istirahət vaxtlarını unut.
Məsələn – 1, 2, 3, 4, 5, 6 və
Bazar gününü...
Mən də bircə səni unudum,
Bir az səndən az əziyyət çəkim...
33
...Bağışla
Yara billəm dağ, daşı,
Sən dözümlü, mən naşı.
Gözündən axan yaşı, 
İçəmmədim... bağışla.
Sən ağıllı, mən dəli,
Dəliyəm, səndən dəli.
Səndən başqa gözəli
Seçəmmədim... bağışla.
Ömür qısa, biz uzaq,
Qorxutmaya qış, sazaq.
Səndən bir addım uzaq
Keçəmmədim... bağışla.
34
***
Başımı qaşımağa...
Bekaram, vaxt tapmıram.
Sən mənə taxt deyirsən, 
...mənsə otaq tapmıram.
Nə yaxşı ki, saat var, 
Mən də zamana bəndəm...
Məni vurmağa nə var, 
Mən ki, amana bəndəm.
Daşa hör məni, daşa.
Ruhuma dəymə yatsın...
Saatı qur ölümdən, 
Bir gün öncə oyatsın.
Yaddaşlarda qalaram, 
Beş-altı gün, iki ay.
Hamı məni əzizlər,
Bir dünya, səndən savay...
35
teleqram...
Sonuncu teleqramım
Bir-iki sətir yazı.
Üşüdüm burda təkcə, 
Gəl oxu, bir az qızım...
Bu payızın rəngi də
Çıxdı üzümə kimi.
Özün yaxşı bilirsən
yox səndən başqa kimim...
Belə də olmur, quzum,
Hardayam, orda yoxsan.
Sən olsan darıxmaram,
Yaxşı ki, burda yoxsan.
Gedim özümü asım,
Sonra durum baxmağa.
Görsən vaxtın ötüşmür,
Başlarsan darıxmağa...
36
Bİlmİrəm
Çox illər keçib üstümdən
Özümə gələ bilmirəm.
Məni vuran, elə vurub
Hələ düzələ bilmirəm.
Elə ki qandım ölürəm,
Mən ki yubandım, ölürəm.
Soruşma qaldım, ölürəm,
Bilmirəm, hələ bilmirəm.
Çəkərsən daraq üstümə,
Tutarsan çıraq üstümə,
Qoy yazım varaq üstünə,
Bilmirəm, belə bilmirəm.
26.10.2014
37
Bİr damcı yağış
Özümü bir axşam asacağam ki, 
Ruhumu aldadıb dolamaq üçün.
Günəşi dartacam üzüaşağı, 
Aləmə od vurub qalamaq üçün...
Mən insan deyərəm o kəsə, Allah,
Qorxuram insan da yaş kəsə, Allah.
Bir halda insan da baş kəsə, Allah,
Yaratdın dünyanı talamaq üçün?!
Yüz illik ömrümü “aylıq” verərdin,
Başıaçıq dünyana yaylıq verərdin,
Allahım, mənə də quyruq verərdin, 
Arabir naz edib bulamaq üçün...
Dünya da o zaman hələ çağaydı,
Qul olan qul idi, ağa ağaydı.
Allahım, bir damcı yağış yağaydı, 
Büstümün tozunu sulamaq üçün...
38
Bu ölüm Hardadır 
yerİ Bİlİnmİr
Bəlkə də sən gedən deyildin onda,
Mən şivən qopardım, qaçıb ağladım!
Qorxdum ki, gözümdən düşəsən qəfil,
...qəlbimin qapısın açıq saxladım!
Belədə bilirdim məhəbbət, eşq də,
Köhnəlib sıradan çıxa bilərmiş.
Bir adam görəsən gündə neçə yol,
Gözünün yaşını sıxa bilərmiş.
Bu ölüm hardadır, yeri bilinmir,
Götürüb canını gedəsən ora.
Saçların bir gözəl sərə üstünə,
Bu sənin sevdiyin ilk yarın ola...
39
...İt əzaBı
Bu səhər həqiqət polisləri
Düşüb gəzirdilər
Küçəbəküçə, gecəbəgecə.
Çox keçmədən tutub gətirdilər
Boğmalaya-boğmalaya.
Ədalət keşikçiləri də dözməyib
Sındırdılar əllərindəki şərəflərini.
Çox böyük səhv edib, cəmi bir-iki düz söz
Danışdığı üçün bu insana
İt əzabı verdilər.
Məmnun qaldı bütün itlər, 
Xoşhal oldular...
40
Bİlməzsən sevİrəm mən
Sən də mənim tayımsan, uşaqsan ki, uşaqsan, 
Çalışarsan bu axşam sən məni  unudarsan. 
Sığallarsan  saçını, dırnağını yeyərsən,
Durub seçib lap təzə paltarını geyərsən.
Keçərsən düz güzgünün önündə dayanarsan,
Guya ki, mənim üçün lap elə daranarsan.
Qəfil əsəbləşərsən, bezərsən paltarından,
Hirsini tez çıxarsan qapqara saçlarından.
Boyalı dodaqların bir anda solar sənin,
Güzgüdəki qız kimi gözlərin dolar sənin,
Allı-güllü donunla gözünü qurudarsan,
Yenə gün çıxar səhər və məni unudarsan.
Zəng vurarsan dostuna, yenə eybəcər qıza,
Gözüm tutmamışdı heç, o girdi aramıza.
Gedərsiz bir gəzməyə, danışar sevdiyindən,
O yupka, bu paltodan, elə gic-gic geyimdən.
Nə də olsa bu şəhər evdən sənə xoş olar,
Bəlkə başqası çıxar, yenə də tanış olar.
Başın açılar bir az, havanı dəyişərsən,
Təzə donunu geyib güzgüylə sevişərsən.
41
Yolüstü vaxt tapanda mən düşərəm yadına,
Baxarsan elə tez-tez qolunda saatına.
Ahh nə əcəb yığmadı, görən hardadı neynir?!
Əşi nə işimədi, mənə nə, axı neynim...
Qısqanclıq bürür səni, yüz dəfə yox deyərsən,
Hərdən bir-iki ağız mənə alçaq deyərsən.
Bir mən olaram sənin düşüncən gecə, axşam,
Bilməzsən sevirəm mən, ya çoxdan unutmuşam...
42
Protez
Bu boyda böyük ömrü
Dişlərimizlə diddik.
Tab gətirmədi dişlər 
Çəkdirdik…
Salıb yerə qırdıq 
Ümidlərimizi.
Yerinə yenisini qoşdurduq.
Əllərimizi,
Ayaqlarımızı,
Qollarımızı,
Gözlərimizi
Əvəzlədik yenisilə.
Və başladı ömrümüzün
Çağdaş protez dövrü!
43
***
Çəkdim qaranlığı üstümə gecə,
Soyuğu qovurdum, çəni gətirdim.
Əl qatdım gecəyə səhərə kimi, 
Yuxuma bu gecə səni gətirdim.
Şümşad saçlarının qoxusun aldım,
Aldım nəfəsimə, sən deyə dərdim.
Sənin üzündəki təbəssümünü, 
Səpdim qaranlığa, gecəyə sərdim.
Ağlımdan eləyim bir yolluq səni,
...ki, səni unudam,  bəlkə haçansa.
Başımı qoymağa yer axtarırdım,
İtirdim başımı səni tapınca...
44
Çəkİn Pərdəsİn 
dünyanın
Şeytanla biz bir tirdəyik, 
Ocağım, odum ayrıdı.
Daddım, pis gəldi, dünyanı, 
Ağzımın dadı ayrıdı...
Ölüb gedən hər bir anın, 
Ləpiri, izi görünür.
Çəkin pərdəsin dünyanın, 
Yoxsa iç üzü görünür...
Qorx ki, elə o dünyada, 
Şeytan yerini, dar edəcək.
Çəkilin durun uzaqda, 
Dünya, intihar edəcək...
45
Çıxır...
Ruhum sızıldadıqca
Bu can bir daha çıxır.
Ucuzdu burda hər şey,
Bir ölüm baha çıxır...
Yox, yox bu dərdə çözüm,
Nə gəzir canda dözüm.
Hər cümləm, hər bir sözüm,
Fəryada, aha çıxır...
Yığ sən dərdimin kəfin,
Pozma, düzələr kefin.
Vəzir, vəkilin səfin, 
...axtarın, şaha çıxır.
Soruşma niyə, nəyi,
Nəyə  lazım bilməyi.
Bilə-bilə hər şeyi, 
...kimdi sabaha çıxır?!
46
elegİya
Öldürdülər adamın
Son ümidini.
Qalmadı daha yaşamağa 
Həvəsi.
Ağladı için-için
Sıxdı göz yaşını ovcuna, 
Ümid yiyəsi
O kim idisə güclü əllərilə
Gömdü torpağa
...və qucaq-qucaq 
Soyuq torpaq atdı üstünə.
Addım-addım gəzdilər, 
Addımı yekə adamlar
Çoxlu qəhqəhə çəkdilər
Ürəyi daşdan olanlar
Sonra da adam-adam
Çəkilib getdilər
47
…darıx 
Bu qədər bəs deyilsə,
Bir qədər də sərt darıx.
Mən də çıxıb gedirəm
Gedirəm, qürbət darıx.
Tək görüb də batan, dərd,
Məni bura atan dərd, 
Üzüqoylu yatan dərd,
Başını tərpət, darıx.
Gəlmişik ikimiz bir,
Dərdimiz, yükümüz bir.
Darıxdıq, ikimiz bir,
Bir az da xəlvət darıx.
2014
48
yüz İl ömür
Tutub sürüyürlər özləriylə illəri
Nə var, nə var ki, altmışa-yetmişə çatsınlar,
Yüz il yaşasınlar.
Axı nə fərqi var, gec, ya da tez ölmək…
Onsuz da ikisində də o dünyada hesab verəcəksən.
Bəlkə də tez öləsən.
Günahların az olar, az cəza çəkərsən.
Əllərimizi sallaya-sallaya dolaşırıq
Birinə mane oluruq, əl-ayağına bulaşırıq.
Gözdən düşürük, 
Gah da küsürük,
Bizlərdən hamı bezir.
Hətta ayaqlarımız da, bel sütunumuz da,
Başımızda tüklərimiz, 
Daha çoox sevdiklərimiz…
Gözlərimizdən işıq bezir,
Üzümüzdən təbəssüm…
Düşürük nəzərlərdən əlli-ayaqlı ətrafımızdakıların.
Bircə Allahın nəzərindən düşmürük!
             
Hər gün eyni şey olur, məsələn;
Səhər zarıya-zarıya durursan,
Bir parça yemək tapsan sənindi…
Yanında uşaq səsləri gəlir, 
49
Özünə sual verirsən, bu sənin nəyindi!
Paltarlarını tərs geyinmisən,
Şalvar əvəzi geydiyin köynəyindi…
Bir-iki saat da televizora boylan bax,
Ya da dalğanı köklə radioya xışıldasın...
Axşam da nisyələrinin siyahısını tut ağlında
Ayağın yorğanın altda donsun,
Ağlın da başında…
Amma hələ həyat şirindir, bu əzab da elə 
Bu yaşında…
50
duruB qaÇasan 
sənə yol Başlayan, adamlar 
olmayan şəHərə...
Mənə o qədər də böyük
Hörmət qoymağınızı istəmirəm, 
Sonra da, o qədər dəyərsiz biləsiniz!
Bu dünyada hər şey, hər nə
Nəyinsə qarşılığında verilir, 
Ya da heç gözləmədiyimiz 
Yerdən yaralanırıq, yıxılırıq.
Çalışıb, vuruşub, 
Kiminsə gözünə girməkdənsə
Ölüb yerə girmək
Daha şərəflidi mənim üçün!
Ölümdən yox, yaşamaqdan qorxuram.
Düzələr deyə-deyə 
Əydim düzlüyümün dümdüz qamətini.
Öyrəndim yalanı, 
Yalan danışmayan adamların
Nəfəsindən qoxuyan dadından...
Unudula-unudula,
Yalan danışa-danışa çıxardıq yolundan
“yalan danışmamaq pəhrizini” də...
Dəyər vermədik ki, bir Allah bəndəsinə
51
Dəyərimiz olsun. 
Bir Allah bəndəsinin yanında
...və beləcə qaçdı bərəkəti dəyərin də...
Bir ağlabatan fikir də gözə dəymir,
Əl atıb tutasan dəyərsizlik dəryasında.
Sonra da dirsəklənəsən ömrünün sonuna kimi
Gəlməyə insanların heç iy-miyi də
Sonra da durub qaçasan 
Sənə yol başlayan,  
Adamlar olmayan şəhərə...
28.07.2014
52
dəfn elə gözündə...
Sinəmə dağ çəkib baxışlarınla,
Özgə gözlərinlə baxıb əz məni.
Hərdən göz yaşınla yuyunmaq üçün, 
Köhnə izlərinlə çıxıb gəz məni.
Könlümü əyləndir bircə baxışla,
Özünü danla, küs, sonra bağışla.
Ruhumu görüncə məni qarşıla,
Gətirər yanına köhnə iz məni.
Qına, döy bəxtini, qına sən özün,
Bezsin göz yaşından dodağın, üzün,
Sənə misra-misra yazdığım sözün,
Hər sətir altına yıxıb düz məni.
Qal mənim xətrimdə gözəl an kimi,
Demirəm ol mənə yaxın can kimi.
Sən də çıx borcundan bir insan kimi,
Dəfn elə gözündə belə tez məni.
53
***
Ramiz Rövşənə
Əyildim keçməyə qolunun altdan,
Vüqarım bircə tək sözə ilişdi.
Az qaldım diz çökəm önündə sənin, 
Ruhun yer üstəydi, dizə ilişdi.
Çökdüm sinəsinə, çökdüm üstünə.
Dərdimi qaşıyıb tökdüm üstünə.
Sevincə büründüm çəkdim üstümə, 
Uzandı, uzandı gözə ilişdi.
Çarxı diyirləndi dayandı dünya,
Soyudu, közərdi, ha yandı dünya,
Adamlar, deyəsən oyandı dünya,
Axtara-axtara bizə ilişdi.
54
darıxmağın rəngİ
ölüm notları
Özüm ölüm 
Heç ölmək istəmirəm!
İndiki halımda, 
Olsa-olsa
Bir şüşə sükut ağzınacan dolu, 
Bir çay qaşığı rahatlıq
Qarışdırıb çəkərdim başıma 
...pis olmazdı.
Parçalanmış ümid qırıntılarını
Gəzdirirəm
Əlimdə təsbeh əvəzi.
Bir yerdə əyləşib
Qarnımı doyuzdururam
göyə baxa baxa, 
göy qutabı yeyə-yeyə. 
Göyə baxmaq, göy qutabı yemək
İkisi birlikdə cəmi altmış qəpikdi.
Hesabı ödəyirəm
Yerindəcə, anında.
 Sonra durub səndələyirəm soyuqlu küçədə, 
Əllərim cibimin qarnında...
55
Ahh, yenə yağış yağır,
Yuyulacaq xanımların ağ günə çıxmış üzləri...
İslanacaq yenə yaxaları aman, Allah, 
Yenə azacaq gözlərim...
56
…gərək adamın, adamı ola!
Bağlanıbdı çoxdan, 
Çoxlarının qəlbinin qapıları.
Giriş qapısında da yazılıb vurulmayıb, 
Saat neçədən, neçəyə qədərdi açılan vaxtları…
Indi hər şey bam-başqadı.
İndi adamlar üzərində, öz qiymətlərini göstərən
Etiket altında gizlənirlər.
Bir qıram təbəssüm, bir ton gülüşün qarşılığında verilir.
Bir parça hörmət, od qiymətinədi…
İndi adam olmaq üçün “gərək adamın adamı ola”.
Zorlanmış və itirilmiş insanlığın sorağı yenə
Bu səhər çıxmadı.
Yenə “əllərilə danışan xanım”
Hələ də axtarıldığını dedi;
Düşüb evbəev gəzilən qapılardan
Qovdular bizi, görməmişik dedilər
Dabanımıza tüpürüb qaçdıq.
Xəyanət döngələrinin, şərəfsizlik prospektinin
Ölüm işıqları da yanmır.
Adamın başına vicdansızlıq yağır qar kimi,
…dayanmır.
Gecə köynəyində, ay göyün balkonundan
Gizli boylanır, adamları izləməyə.
57
Zülmətə düşən insanlıq çoxlarının cibində, 
Bəzən də seyfli dolablarda saxlanılır.
Yaşamaq uğrunda mübarizə gedir.
Arxey erasından, paleozoya keçid dövrüdü.
İnsanlar iyləşə-iyləşə parklarda gəzişirlər.
Şikəst ol, qolun üstündə olmasın nə fərqi var, 
Təki əlin cibində olsun…
Sonra da sür ömrünü ən son dayanacaqdan
Hara qədər sürə bilirsənsə sür, astaca
Bir kimsəsiz yerdə saxla 
Taa yeni xəbər bülleteni başlayana kimi
Sonar da dirsəklən yerdə. 
Zillə göy üzünə gözlərini,
Göyün mavi ekranlarına,  “əllərilə danışan qıza”,
Gör insanlıq tapıldımı, yoxsa o da qaldı payıza…
58
elə Bİl Hardasa 
İntİHar gəzİr
Dolubdur otağa qar, sazaq səsi,
Bu gecə soyuqda külək-qar gəzir.
Bürüyüb aləmi yalquzaq səsi,
Elə bil hardasa intihar gəzir.
Külək çırpır qarı oyan-buyana,
Qar üstə büzüşən quşlar üşüyür.
Qar lopa-lopa yağdıqca gecə, 
Qar altda torpaqlar, daşlar üşüyür.
Evlərdən sobanın tüstüsü qalxır,
Ev də var divarlar soyuqdan donub.
Balaca quşcuğaz anasız qalıb, 
O da ki, bu dama soyuqdan qonub.
Nəvə aldadırlar, danışır qarı,
Nağılın soyuqda qiyməti artıb.
Nəvənin gözündə bu gecəyarı, 
Küpəgirən qarının hörməti artıb.
Cığırlar tutulub, izlər bilinmir,
Bu kənddən, o kəndin tam arasında.
Durarsan görərsən qəfil qar yağıb.
Gecəylə səhərin astanasında.
Yardımlı, 2013
59
dur yuxumdan oyan, 
qadın
Gözünə girə bilmədim,
Gözümdə oynayan qadın.
Mən səndən uzaqlaşıram,
Dur yuxumdan oyan qadın...
Özüm saldım tərsə səni,
Çoxu gülər görsə səni,
Başqası üzərsə səni
Get uzaqda dayan qadın...
Gəldim ki, bildirmək üçün,
Bir az sevindirmək üçün,
Səni tez öldürmək üçün
Gəl mən olum həyan qadın...
04.08.2014
60
Hamı dəlİ olacaq!!!
Mənim üçün bu boyda kainatda,
Müxtəlif şəhərlərdəki dəlixanalarda
Yaşayan məşhur dəlilərdən
 Ən dəlisi elə özüməm.
Başına dönüm, dəli necə olar?!
Başını kəsdiyim, qanını içdiyim, 
Ruhundan zövq aldığım cümlələrin dəlisiyəm.
...dəlilərin ən gülməlisiyəm.
Mənə hörmət edib, sayğı göstərənlər
Məndən bir qat aşağı pillədə dayanan dəlilərdi.
Çünki mənim cızma-qara şeirlərimi oxuyub, 
Vaxtını dəlinin dəli-dəli yazdığı 
Fikirlərlə oyalamaq, özü bir dəlilikdi...
Ancaq deyirlər mən dəlilərin ən müasiriyəm.
İçmirəm, çəkmirəm, bomj olub adamı, insanı
Olmayan bu yetim şəhərin küçələrini də
Sərxoş etmirəm.
Soyuqdan ayaqlarını torpağa dirəyən
Skamyaları içkiyə qonaq eləmirəm...
Barmaqlarımı isitmək üçün yandırdığım
Siqaretin kötüklərinə başımı söykəyib
61
Gecənin sükutunu pozmuram.
Düşüb səndələmirəm sağa, sola,
Gözəl xanımların qarşısında.
Belə səmimi dəliliyimdən sonra qorxuram ki, 
Bir gün hamı dəli olaa...
2014
62
…HeÇ yadına düşürəm?
            
Heç yadına düşürəm?
Hərdənbir gecə, səhər.
Bəlkə ac yatıb-durur, 
...ya da necə, nə təhər!
Üstü-açıq uzanır,
Tez-tez də soyuqlamır.
Yenə gec gəlir evə
Hər gecə sayıqlamır.
Fikir verir özünə, 
Üzünü qırxırmı heç?
Hansısa bir dostuyla
Şəhərə çıxırmı heç?
Bəlkə oyaq qalırmı,
Yoxsa yata bilirmi,
İşə vaxtlı-vaxtında
Durub çata bilirmi...
Yığılıb qalmayıbdı
Çirkli pal-paltarları.
Ütüsüz köynək geyir
Qırışıbmı şalvarı...
63
Edə bilir yır-yığış
Varmı gedib, gələni?
Havasızmı otağı
...ya açır pəncərəni.
Heç yadına düşürəm
Hərdənbir gecə, səhər.
Bəlkə ac yatıb, durur, 
...ya da necə, nə təhər.
2014
64
İlaHİ...
Bu boyda ömürü axı
Yaşamaq olmur, ilahi!
İki çiyinə düşən yükü
Daşımaq olmur, ilahi!
Neynir torpaq kürəyimi,
Geyinə çılpaq əynimi,
Əl atıb bir ürəyimi
Qaşımaq olmur, ilahi!
Sonuncu ünvanım kimi
Ən yaxın adamım kimi
Dərdi öz qadınım kimi
Boşamaq olmur, ilahi!
65
İlmə-İlmə sökülürəm
İlmə-ilmə sökülürəm
Dartma söküldüm, ay adam.
Çək üstümdən gözlərini
Donub töküldüm, ay adam!
Uymaram ta sözlərinə,
Baş qoymaram dizlərinə,
Addım-addım gözlərinə,
Qoyma çəkildim, ay adam!
İtirdin sən məndə məni,
Xəbər et görəndə məni.
Niyə qovdun sən də məni
...mən də əkildim, ay adam!
Uçur başıma indi dam,
Üşüyüb divarda donan.
Bir vaxt səninçün o qonan
Əkil-bəkildim, ay adam!
66
keÇən günlərə 
sİmfonİya...
Məni tərk edib havanın sərt qollarında
Çırpınıb, can verir nəfəsim.
Qalxır, qalxır ruhu üzü yuxarı, 
Toxunur məni yağışdan qorxudan buludlara, 
Toxunur günəşin göz bəbəyinin sarısına, 
Səcdə edir buludların tanrısına...
Soyunub qəlbimə girən fikirlərin
Dərdini çəkirəm, hərdən.
Qorxuram onlar da mənim tək 
Kimsəsiz adaya düşəcəklər deyə
Boğulacaqlar oksigeni qurtarmış, 
Dənizdə  balıq boğulan kimi
Məni də dəfn edərdilər 
Hələ bu dünyaya doğulan kimi...
Bu boyda
Götür-qoy eləməkdənsə, qağa!
Qulpundan yapışa bilmədiyim
 İşin xəcalətini çəksəydim
Təmizlənərdim başdan-ayağa...
Qüsl alardım, 
Daşlı-kəsəkli dərdin sahilində, 
67
Üstümə şığıyan günəşdən.
Gün doğandan gün batana kimi
Gəzərdim ömrümün 
Yoxuşlarında.
Sonra girib veyllənərdim
Bir gözəl qızın baxışlarında...
68
***
Önündən yürüdüm hər addım başı.
Mən səni adlayıb keçə bilmədim.
Qəlbinin hücrəsi doldu, boşaldı,
Mən sənin qəlbinə köçə bilmədim.
İllərin sayını itirdim birdən,
İllərim elə bil tələyə düşdü.
Sənə bəslədiyim məhəbbətim də
Yağışa, çovğuna, küləyə düşdü.
Yollara dikildi yazıq gözlərim,
Arxanca baxmaqdan nə hala döndü!
Dizimi qarşında bükməkdən, gülüm,
Qamətim durmaqdan suala döndü.
Mən elə yanmışam, qalanmışam ki,
Səni isidən isti, odumdan çıxıb.
Mən elə arxanca durub qaçmışam, 
Ömürlük ünvanım yadımdan çıxıb.
69
Bİr ovuc ümİd 
Mənə ümid verənlər çoxdur.
Verilən ümidlər
Ya qolu qırıq olur, 
Ya da bir tərəfdən şikəst...
Özümü, fikirlərimi
Güclə gəzdirirəm
Bu ümidləri necə gəzdirim, 
Necə götürüm
Çiynimə.
Geyinmişəm böyük dünyanı
Dünyadan kiçik
Əynimə...
70
sənə yol gətİrrəm...
Daha kar eləmir bildiklərim də,
Yadımdan çıxıbdır dediklərim də,
Sənə yol gətirrəm ətəklərim də,
Solumdan adlayıb baxıb gedən, qız.
Yuxuda ölmüşəm, lap üçüm çıxıb,
Bəxtəvər başına, yuxun çin çıxıb.
Demisən qarşına bəs kimin çıxıb,
Qəlbimdən cin kimi çıxıb gedən, qız.
Bu dəli ağlından mənə də pay ver,
Bir şəhər uzaqdan durub haray ver,
Gəl uçuq taxtından mənə saray ver,
Üstümə göz yaşın sıxıb gedən, qız.
Bu gün öldürürsən, ilim nə vaxtdı,
Üçümü, yeddimi bilim nə vaxtdı,
De, axı səninçün ölüm nə vaxtdı,
Məni öldürməkdən qorxub gedən, qız.
Mən sənə gəlirəm ayıl, yığış get,
Gözləmə baharı, elə bu qış get.
Boylan pəncərədən mənlə baxış get,
Saçların çiynimə taxıb gedən, qız.
71
mən salam verdİklərİm
(epiqraf)
Harınlayıb qudurur, 
Əlinə bel verdiklərim.
Bu gün üzümə durur, 
Dünən əl verdiklərim.
Dalda qalsam gülürlər,
Öndə getsəm ölürlər,
Məni varlı görürlər, 
Borca pul verdiklərim.
Ölü gəzir can verir,
Ruzbeh, ona qan verir,
Zəhərli dərman verir, 
Çəkib qan verdiklərim.
Köz verirəm od görür,
Duz verirəm dad görür.
Süfrəsində yad görür, 
Mən salam verdiklərim.
72
…nə yaxşı kİ ayrılmışıq, 
nə yaxşı
Hər şey bir göz qırpımında başlamışdı
Necə tez başlamışdısa da, 
Eləsinə də çox tez qurtardı.
Ayaqlarına gül kimi səpdiyim cümlələr
Sıçrayıb kədər olub gözlərimə təpildi.
Ayrıldıq,
Nə yaxşı ki ayrıldıq…
Bir sabah bütün yaşanmış sabahları
Təzələdi, fərahlatdı
…və fərqlilik yarandı
Üzülmə, ay canım üzülmə,
Burda nə var ki?!
Adam sevər də, ayrılar da.
Səni unutmaq mənə 
Bir sevgi şerinin 
Anasını ağlatmaq qədər asandı.
…di gəl darıxıram,
Mənim boğazımdan 
Bir qurtum su keçməyən kimi
Hava da keçmir pəncərədən otağıma.
İndi azalmışıq;
Mənəm, mətbəxdə soyuducu,
73
Bir də üst-başı kirli qaz sobası,
Üstündə dibi yanmış qazança,
Dörd bir tərəfi hislənmiş çaydan…
Nə yaxşı ki ayrılmışıq, nə yaxşı,
Uzun-uzadı bir-birimiz üçün 
Darıxmağa vaxtımız olar.
Ara-sıra doğmalarımızı da yad edərik.
Üzülmə, ay canım, üzülmə,
Bizim də gec-tez bundan, yaxşı bəxtımiz olar.
74
...mənİ İtİrəcəksən
Deyirdim sən məni itirəcəksən,
Məsələn, elə günün birində, 
Gözünü yumub, açınca
Görərsən getmişəm, ömürlük yoxam.
...və beləcə məni itirəcəksən.
Mən axı deyirdim inanma mənə,
Səninlə ömürlük qala bilmərəm, 
Əzizim, ürəyin ola bilmərəm.
Mən sənin sinəndə qəmli düyünəm.
Mən dəcəl, dəlisov lap ərköyünəm.
Hələ mənim qəlbi dağlamağım var,
Uşaq tək oturub ağlamağım var.
...mən sənin ürəyin ola bilmərəm.
Sənin gözlərində sevgi yaşı var,
Mənim gözlərimdə sevgi nə gəzir?!
Sənin məhəbbətin güclüdü, vallah, 
Mənim məhəbbətim məndə gizlənir.
Başımı qatıram hər nə gəldisə
Nə bilim, dolaşıb veyllənirəm, 
Deyirəm gülürəm, həm əylənirəm.
Görürsən otağım qarmaqarışıq,
75
Saçlarım dağınıq, üstüm bulaşıq,
Yüz günün çirkində itib-batıram,
Başımı birtəhər güclə qatıram...
Sənin məhəbbətinə layiq deyiləm,
Nə ağla, nə də ki, göz yaşı axıt.
Dəyməz mənim üçün, ağlama, gülüm.
Mən sənə nə vaxtsa deyirdim axı 
Məni sev, mənə bel bağlama, gülüm.
2014
76
mənİ Bağışlama, 
ay unutduğum...
Gözlərim qapanıb ümidsizliyə
Tutub yerit, bir az dolaşdır məni.
Küsmüşəm ömürlük, taa danışmaram,
...di gəl nə edirsən et, danışdır məni.
Keçirdim vaxtımı darıxmaq ilə,
Nə yaxşı bu gecə düşüb ölmədim.
Az qalsın yadımdan çıxa deməyə, 
Qapını açıq qoy, bəlkə gəlmədim...
Ölmərəm bir qızdan ötəri heç vaxt,
İncimə, sevgisin əziz tutduğum.
Gəlmişəm deyəm ki, ömürlük belə, 
...məni bağışlama, ay unutduğum.
77
…mənİm
Salasan payızın yağışlarına
Saçını bükəsən, üzümə mənim.
Təsəlli verəsən... elə pis mənəm,
…alladıb girəsən gözümə mənim.
Düzəlməz  baxtımız, qara yazıla,
Yazıla baxtımız, hara yazıla,
Göynədə qəlbimi qara yazılar, 
Mat-məəttəl qalasan, dözümə mənim.
Hərdən düşünməyə xəyalın ola,
Öləsən ölməyə... ah halin ola,
Ay adam, bəlkə də sualın ola?
Nə soruş, nə inci sözümə mənim.
Bir ümid boğasan tıxana səsi,
Qaçıb gizlənəsən, çıxana səsi.
Tapılmır Allahın bir kor bəndəsi,
Qaytara özümü, özümə mənim.
78
…nə var
Gizlənək gəl adam, bir ömür altda.
Sonra da bu ömrü bölərik, nə var.
Qoşulub dur gedək gedər-gəlməzə,
Vaxt olar qayıdıb gələrik, nə var...
Getmə, ayaq saxla, yolundan qayıt,
Keç mənim sağımdan, solumdan qayıt.
Tut mənim nə olar qolumdan, qayıt, 
Oturub ağlayaq, gülərik, nə var...
Qorxut hələm bir az kirisin eşqim,
Məni məndə burax, ərisin eşqim,
Nə edim azacıq yerisin, eşqim,
Ay canım, üzülmə bilərik, nə var...
Durubdur elə bil bu qış gözümə,
Axsın göz yaşların yağış, gözümə,
Biryolluq, ay adam, yığış gözümə,
Nə vaxtsa ayrılıb ölərik, nə var...
2014
79
o gecə ölmədİlər!!!
20 Yanvar şəhidlərinin xatirəsinə
Partladıldı o gecə neçə evin damları,
Boyadılar qanına günahsız adamları.
Neçə körpə beşikdə yuxusundan oyandı,
Qışın həmin gecəsi uzandıqca uzandı.
Qadın, ana, bacılar, tank altda tapdalandı.
Bilinmədi davası, 
Anaların gözü önündə, şəhid oldu balası.
Silahsız insanlara qıymağa axı nə vardı?!
Küçələri başına qan götürüb apardı...
Əlil, şikəst, adamlar gülləyə tuş gəldilər.
Günahsız insanların ürəyini dəldilər.
Baxıb namərdcəsinə həzz alıb dincəldilər.
Neçə-neçə oğullar oz canından keçdilər.
Azadlığın ruhunu əziz bilib seçdilər.
Geriyə dönmədilər, 
Şəhid olub, vətən üçün o , gecə ölmədilər...
Evlər yasa bələndi
Al-qırmızı qərənfil yollara səpələndi.
Yazıldı tarixlərə, hər birinin adları.
Bu vətənin, bu yurdun qəhrəman övladları.
Əziz gəldi vətənin hər bir qarış torpağı.
Dalğalandı göylərdə üçrəngli bir müstəqil, 
....Azərbaycan bayrağı!!!
20.01.2014
80
olmadı 
Qollarım qırıldı düşdü, 
Tutub bağlayan olmadı.
Öldüm mən, beləcə öldüm, 
Di, gəl ağlayan olmadı...
Bu eşqimə, bu sevdama
Əridim tək dama-dama.
Sığındım bir uçuq dama, 
Gəlib yoxlayan olmadı...
Atam oğlu çap atını,
Aç həyatın iç qatını.
Bu dünyanın saatını 
Tutub saxlayan olmadı...
81
olmadı,  vallaH olmadı
Kiminə qəlbimi açdım, 
Gözü dolmadı, dolmadı.
Kiminin yanına qaçdım, 
Yanımda qalmadı, qalmadı!
Ürək verdim ürəksizə.
Çox  yalvardım diləksizə,
Arxa  oldum köməksizə,
Olmadı, vallah, olmadı!
Qınandım düz sözün üstə,
Çoxu dedi gözüm üstə.
Söz verənlər sözü üstə
Durmadı, vallah, durmadı!
82
ölüm təqvİmİ
Hər gün gözümdən düşürsən
Düşürsən, dünya.
Mən sevə bilmirəm səni, 
Uşaqlıqda sevdiyim kimi.
Daha məni aldada bilməzsən, 
Daha mən aldanammıram
Uşaqlıqda aldandığım kimi...
Daha  sən bildiyin qədər sadəlöhv deyiləm, 
Daha kövrək deyiləm, 
Daha hürkək deyiləm,
Hər şey dəyişdi. 
Mən uşaqlığımı qova-qova böyütdüm, 
Heç atamı da, işdən gələcək, mənə nəsə alacaq
Deyə gözləmirəm.
Artıq böyümüşəm, 
Dərdlərim də mənimlə birlikdə böyüyüb.
Ehh, dünya sən başımızı nə yaman qatmısan.
Nə qədər uşaq aldatmısan...
Aldanmaq nə pis şeydi...
               
Bu dünya belədi elə,
İçi bağlı düyüncə kimi, 
Hər şey mənə gəlir
 əyləncə kimi...
83
Bilmək olmur otağıma sevinc daxil olacaq,
Ya da əli qılınclı kədər
Hələ başımıza nələr gətirəcəksən, nələr...
Hər gün başım üstdə məşhur müğənnilərin şəkli olan, 
Ölüm təqviminə baxıram,
Bircə mən intiharı bacarmıram.
Yazıq günlər, 
Hərəsi növbə ilə bir gün asılı qalır səndən,
Uşaqlığım səndən küsəndən
Daha ümidlər ardınca ikiayaqlı qaçmadı.
              
Qapım döyülür sübh tezdən
Bilirəm ki, anam döyür.
Dur, bala dur, 
Filankəs ölübdü.
Dur get sən də başsağlığına.
Ağla dünyanın alçaqlığına...
Yazıq anam, gör neçə ölüm xəbəri eşidib
Mənim yaşıma kimi...
84
ölməyə nə vardır...
Ölməyə nə vardır, gəl öldür məni,
Bir gün tez, bir gün gec canın sağ olsun.
Göndərdin bir yolluq gedər-gəlməzə,
Nə olar, əzizim, üzün ağ olsun.
Qorxma üşümərəm qışın çağında,
İsindim mən yazıq dərd qucağında.
Çək dağı sinəmə göz qabağında,
Sinəmə çəkdiyin təki dağ olsun.
Mənim xörəyimdi dərd, aşdı mənə,
Dərd azar olub daraşdı mənə.
Deyəsən tənhalıq yaraşdı mənə,
Çağır boş otaq, lap qonaq olsun.
Daha gücüm də yox, duram yerimdə,
Üşüyər olmasam, sobam yerimdə.
Məni öldürəcək dərdim yerimdə,
Ay Allah, rəhm elə, sən uzaq olsun.
85
ölü Basdırmağa torPaq taPılmır
(klassika şeirlərindən)
Çıraqla gəzilir köhnə kişilər,
Nə kişi, nə də ki papaq tapılmır.
Ölü gəzdirirlər çiyinlər üstə, 
Ölü basdırmağa torpaq tapılmır.
Nağılda deyilən ağ at qalmadı,
Şən keçən bayramlar, büsat qalmadı.
Koroğlu mindiyi qırat qalmadı.
Meşəyə getməyə ulağ tapılmır.
Dövlətin varını tapıb yedilər,
Yağını bal ilə qatıb yedilər.
Fərhad da dağları çapıb, dedilər.
İndi nağıllarda o dağ tapılmır.
Yaltaqlar ucalıb “cinağ” oldular.
Fağırın başına çomağ oldular.
Arxalı köpəyə yamağ oldular.
Pencəyə vurmağa yamağ tapılmır.
Məmuru, vəkili baş qatır indi,
Həkimi, müəllim daş atır indi.
Nəsli-ulusuna pay dartır indi,
Kasıba kirayə otağ tapılmır.
2013
86
sağ-salamat, əlvİda!
Batıram yavaş, yavaş,
Bu dərd-qəmin içində.
Gəl sənə yol göstərim, 
Keç qəlbimin içindən...
Yandırır baxışların
Aciz durub baxanda.
Yaman gözəl olursan
Ağlayıb darıxanda...
Gərək ki, tərgidəsən
Bu cürə baxmağı da.
öyrədərəm indidən
Sənə darıxmağı da...
Əynini qalın geyin,
Ay arabir sevdiyim.
Çalış vaxtın olanda
Gəl məni gör, sevdiyim.
Sağ-salamat, əlvida,
Nəyim var yır-yığış et.
Durub yola sal məni,
Bir az çalış qarğış et... 
87
salam sarvana
Hərdən boylanıram özümə tərəf,
Ta başdan baxıram ayağa kimi.
Gülüm, yol gedirəm, gəl yoldaş olaq,
Sinəmə çəkdiyin, o dağa kimi...
Bilmirəm hardadı yerim, ünvanım,
Saçını üstümə sərim, uzanım.
Niyə soruşursan, ay gözəl xanım,
Hələ yol gəlirəm bu çağa kimi.
Mən sənin gözündə qəmi sevmişəm,
Bəs başqa görəsən kimi sevmişəm?!
Xəbərim olmayıb səni sevmişəm,
Səndən alacağım bir “yox”a kimi.
16.10.2014
88
saxla Həsrətİmİ ölənə kİmİ
              
Unut birdəfəlik, unut rahatla.
Dost, tanış yanında çalışıb şən ol!
Əylənib, deyib-gül şən zarafatla, 
Bir qədər çalışıb, azca da mən ol.
Gör mən nə çəkmişəm, sən də bir az çək.
Bir parkda nə vaxtsa oturanda tək, 
Yoxluğum yanında dinənə kimi, 
Saxla həsrətimi ölənə kimi.
Boş keçən günlərin gələndə qəhət, 
Qoynuna alanda saxta məhəbbət.
Heç özün özündən xəbərin olmaz,
Dost, tanış yanında dəyərin olmaz.
Olmaz daha səni belə dinləyən,
Saçına əl vurub hey əzizləyən,
Oturub səninlə gülən tapılmaz, 
Dərdini səninlə bölən tapılmaz,
Dərdlərin yığılar sinənə kimi, 
Saxla həsrətimi ölənə kimi.
Ərit həsrətimi çalışıb ərit,
Bu eşqi qəlbində bağlayıb kirit.
Uyuş mənsizliyə, uyuş, əzizim,
Bir qədər özündə dəyiş ,əzizim.
89
Həyatı yenidən açıb varaqla
Qəlbində dəfn edib sirr kimi saxla.
Mənsizlik bağrını dələnə kimi, 
Saxla həsrətimi ölənə kimi.
Çırpınsın ürəyin ayaq səsinə, 
Elə bil kimisə gözləyən kimi.
Adıma bircə söz deyilən kimi
Keç qarşı otağa xatırla məni.
Ağlayıb xatırla, bir az xatırla,
Yaxınlar dərdini bilənə kimi, 
Saxla həsrətimi ölənə kimi.
Çəkilib gizlində soraqlayanda,
Adımı hər gecə sayaqlayanda, 
Ya da ki, bir kitab varaqlayanda
Xatirəm düşəcək yadına bir an.
Bir az tənbəl-tənbəl yerində boylan,
Şikayət eylə sən bir az dözümdən,
Yaş axsın üzünə qara gözündən,
Vaxt tapıb yaşını silənə kimi, 
Saxla həsrətimi ölənə kimi.
90
üÇ yüz alımış Beş gün
Heç bir dəfə də olsun Parisin küçələrinə
Baş çəkdinmi, çəkmədin...
Eyfel qülləsindən əyilib öz həyatına baxdınmı,
Baxmadın.
Mindinmi troya atına,
Getdinmi pinqvinlər ölkəsinə, 
Gəzdinmi soyuq qitələri, gəzmədin,
İt günündə də yaşaya bilmirsənsə, 
Bu ömür sayılmır!
Ömründə bircə dəfə də olsun ürəyin 
istəyən kimi yaşamaq, 
istədiyini etmək 
Məsələn; düşüb ortalıqda atılıb-düşmək
Bir az dəlilik eləmək, 
Qışqırıb dünyanı 
Hamının gözü qabağında söymək, 
Cəzalandırmaq ürəyindən keçdi, 
Ancaq eləyə bilmədin, nə yazıq ki...
Yalnız bayram günləri istədiyin qədər
Qarnını doyuzdura bilirsən boyat yeməklərlə.
Bu da ildə bircə dəfə mümkündü,
Bircə dəfə yalnız anadan olursan, 
Ancaq hər gün ölümün gözünün içinə dik baxırsan.
91
Bir ilin dörd fəsli, hər fəslin dord ayı
Və üç yüz altmış beş gün...
Ürəyindən ölmək keçir, vaxtın yoxdur ölməyə.
Fəsillərin çoxluğu, itirirsən başını,
Torpaq soyuq deyirlər, sən də sevmirsən qışı
Yay da istidi, yuyulmağa bir qurtum su yox,
Heç ağlamağa da göz yaşı...
Payız, yağışlı-çiskinli, torpaq altda qaralacaq qanın,
Yazı da çox sevirsən,
Böcəklərə, kəpənəklərə baxmaq istəyirsən,
Amma nə də olsa yaşamaq üçün çoxdu  bu ömür,
Həddən çoox...
92
sevgİ...
Mənim üçün hər gün, hər gün
Tək səni sevməkdi sevgi.
Gözümə dolan ümidi,
Son damla qalan ümidi
Sevərək, xərcləməkdi sevgi.
Biləm ömrümün hər anı
Unuda kaş hamı, hamı.
Mən unudub hər insanı
Bir səni görməkdi sevgi.
Hər şeyin daşını atıb,
Bütün işimi unudub,
Canımı dişimə tutub
Götürüb gəlməkdi sevgi.
Barmağının ucunacan,
Dırnağından saçınacan,
Alt paltarından qıçınacan
Sənin; ətırlənməkdi sevgi.
Ürəyimin lap dibinə
Atam bir düşmən sevinə.
Əlimi salıb cibimə
Gül ala bilməməkdi sevgi.
Qılıb namazın hər qızın,
Girib ürəyinə bir qızın
Qapı-qapı qışı, yazı
Döyüb dilənməkdi sevgi.
93
üstədİ
Yuxum da ərşə çəkilib,
Gözüm yenə can üstədi.
Əzrail tələsir gedə, 
Elə bil tikan üstədi...
Ölməyə də yerin ola,
Öldüyün yer dərin ola.
Oynatma əsəbin, bala,
Dünya bir təkan üstədi...
Tərs gəlir nəsə işimdə,
Tutmuşam canı dişimdə.
Gedərəm bu gedişimdən,
Əllərim sükan üstədi...
  
94
səssİzlİkdə oxunan şeİr 1
Çırpıram qəlbimin 
Ciblərini, üst–başını,
İtmiş əşya tək səni axtarıram.
Gəzirəm səni, sən olan yerdə, 
Sən olan şəhərdə,
Yazıqlar olsun mənə...
Sanki işim, gücüm buymuş kimi, 
Sanki dünya, sənə qədər olan 
Məsafə qədərmiş kimi
Səni düşünürəm,
Səni anıram,
Sənə gəlirəm,
Sənə yazıram
...və nöqtə, nöqtə, nöqtə!
Dizlərimdə uyuyur bir körpə 
Ağırlıq, 
Bezginlik, 
Yorğunluq...
Darıxdırır məni 
Gecənin sərxoşluğu,
Sabahın səs-küylü addımları.
Sıxır məni 
Göy üzünün gecə işıqları.
95
Ayın bic-bic baxması,
Ulduzun qəfil axması,
İldırımın çaxması,
Buludların ağlaması
...və
tək, mən,
tək, sən...
Mən burda təkəm, 
Sən orda təksən...
96
sənİ Bİrdəfəlİk 
atıB gedİrəm
  Özüm də bilmirəm gedirəm hara,
  Qaçıram dərdimə çatıb gedirəm.
  Ömürlük köçürəm lap uzaqlara, 
  Səni birdəfəlik atıb gedirəm.
  Dönmərəm, dönmərəm, gülüm, əlvida!
  Biryolluq unudub salma heç yada.
  Bilmirəm qatarla,  ya da piyada, 
  Səni birdəfəlik atıb gedirəm.
  Arxamca boynunu burma, dayanma,
  Son dəfə yuxunda baxım, oyanma.
  Qayıdar düsünmə, bəlkə də sanma,
  Səni birdəfəlik atıb gedirəm.
  Sevmərəm özgəsin... sözümsə mətin,
  Nöqtəsin qoyuram bu məhəbbətin.
  Dönməyim geriyə, vallahi çətin,
  Səni birdəfəlik atıb gedirəm.
2013
97
yenə
Sığal çəkirsən başıma, 
Quduracaq başım yenə.
Daşım kimin başına düşüb, 
...kimə dəyib daşım yenə?!
Gözəl anım dedim sənə,
Baxıb xanım dedim sənə,
Çaşıb canım dedim sənə,
Bir dəfə də çaşım yenə...
Dərd yedim, dərdə calandım,
Yanıb içimdə qalandım.
Nə qədər uzaq dolandım, 
Gəldi səndən xoşum yenə...
98
…sənİn üÇün yazılan şeİr 
Son dəfə dodaqlarımın arasında
Xatirə şəkli çəkdirir,  
Düşür bəmbəyaz kağız üzərinə
Deyə bilmədiyim 
O iki kəlmə söz...
Birdən hər şeyi unuduram,
Uzun-uzadı sükut çökür ortalığa.
Xəyalıma yuvarlanıb düşən 
O səni düşünürəm,
Gülüşünə, baxışlarına sarılıram.
Mən hər şeyi sənlə ölçürəm,
Sən gözəlsən, hamı çirkindi, 
Sən gül qoxulusan, güllərin ətri yoxdur...
Sənin yanında olarkən zaman, 
Sənə bircə dəfə
Sevirəm deməyə güclə çatır.
Saatın qulağını da bururam,
Hərçənd yenə də zaman su kimi axır...
...və qayıdıram evə
Əllərimdə əlinin qızmar istisi, 
Dodaqlarımda saçından bir tel, 
99
Üzümdə saçlarının gül ətri,
Bağışla məni o, iki kəlmə söz xatirinə
Suçumu boynuma alaram!
Bağışla məni, 
   bağışla ki, səni çox sevirəm...
2014
100
statİstİka
Deyirlər biri ölüb, 
Biri dünən doğulub.
Birin Allah öldürüb,
Biri suda boğulub.
Biri yoldan keçəndə
Dərd vurub yıxıb yola.
Nəfəsi gedib, gəlir,
Ruhu yaxılıb yola...
Canı üstə ölən var,
Aç o biri dəftəri də.
Ölü kimi qeyd elə, 
Bu bircə nəfəri də...
Hələ ev yıxması var,
Daşın altda, baş qalıb.
Siyahıda olmayan
Neçə vətəndaş qalıb?!
101
mündərİcat
İşığa doğru ................................................................5
Bir cib sıxıntı, bir ürək darıxmaq ...........................9
Axır ki, bu gündə görüşə bildik .............................10
Hərdən belə də olur... ..............................................12
Pessimist şeir .............................................................14
Gəl tapşır qəbrimin daşına məni ...........................15
Məktub .......................................................................17
...nə bilmək olar ........................................................18
Ölənlər hamısı dünyanın düşmənləridi… ...........20
Deyil  ..........................................................................25
…yenə o qadın ..........................................................26
Ay ana,  bir nağıl de! ................................................28
Sənsizlikdə oxunan şeir 2  .......................................30
Ayrılaq .......................................................................32
...bağışla .....................................................................33
Teleqram... .................................................................35
Bilmirəm ....................................................................36
Bir damcı yağış .........................................................37
Bu ölüm hardadır yeri bilinmir  .............................38 
...it əzabı  ....................................................................39
Bilməzsən sevirəm mən ............................................40
Protez .........................................................................42
Çəkin pərdəsin dünyanın .......................................44
Çıxır... .........................................................................45
Elegiya........................................................................46
…darıx  ......................................................................47
Yüz il ömür ...............................................................48
102
Durub qaçasan sənə yol başlayan, adamlar 
olmayan şəhərə... ......................................................50
Dəfn elə gözündə... ..................................................52
Darıxmağın rəngi ölüm notları ..............................54
…gərək adamın, adamı ola! ....................................56
Elə bil hardasa intihar gəzir ....................................58
Dur yuxumdan oyan, qadın ...................................59
Hamı dəli olacaq!!! ...................................................60
…heç yadına düşürəm? ...........................................62
İlahi.............................................................................64
İlmə-ilmə sökülürəm ...............................................65
Keçən günlərə Simfoniya... .....................................66
...mənə ümid verənlər çoxdur ................................69
Sənə yol gətirrəm... ....................................................70
Məni bağışlama, ay unutduğum... .........................71
…nə yaxşı ki ayrılmışıq, nə yaxşı ...........................72
...məni itirəcəksən ....................................................74
...məni bağışlama, ay unutduğum... ............................76
...mənim  ....................................................................77
…nə var......................................................................78
o  gecə ölmədilər!!! ...................................................79
Olmadı  ......................................................................80
Olmadı,  vallah olmadı ............................................80
Ölüm təqvimi  ...........................................................82
Ölməyə nə vardır... ..................................................84
Ölü basdırmağa torpaq tapılmır ............................85
Sağ-salamat, əlvida! .................................................86
Salam sarvana ...........................................................87
Saxla həsrətimi ölənə kimi ......................................88
Üç yüz alımış beş gün..............................................90
103
Sevgi... ........................................................................92
Üstədi .........................................................................93
Səssizlikdə oxunan şeir 1  .......................................94
Səni birdəfəlik atıb gedirəm ...................................96
Yenə  ...........................................................................97
…sənin üçün yazılan şeir  .......................................98
Statistika  ...................................................................100

