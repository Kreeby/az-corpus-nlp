 1 
 
 2 
 
 
Elmi redaktor: Prof. Kübra Əliyeva 
Redaktor: Təhmasib Novruzov  
 
 
 
 
 
 
 
F. Ağasıoğlu. Pazırıq xalısı. (Qarabağın sehirli bir basırıq xalısı). 
Bakı, 2012, ......... nəşriyatı 
 
Keçən əsrin ortalarında Altaydakı Pazırıq kurqanında 
tapılan bir xalı 24-25 əsrlik yaşına görə dünyanın ən qədim 
xalısı sayılır. Peterburqda Ermitaj muzeyində saxlanan bu 
xalı haqqında bir çox xalçaçı uzmanların araşdırmaları olsa 
da, onun harada və hansı xalqa mənsub xalçaçılar tərəfindən 
toxunması üzərində aparılan mübahisə hələ də davam edir.  
Yazar bu kitabçada Pazırıq xalısının toxunma yeri və 
toxunma üsulu haqqında məlumat verib, onun üzərindəki 
rəsmlərin, naxış və ornamentlərin bildirdiyi simvolları şərh 
etmişdir. Yazara görə, Altayda bir türk xaqanının yas törəni 
üçün sifarişlə Qarabağda toxunmuş bu xalının elmi tədqiqi 
Qarabağın qədim tarixinə aydınlıq gətirməsi baxımından da 
böyük önəm daşıyır.  
 
 
 
 
 
                                                                         ©  F. Ağasıoğlu 
 
 
 
 
 3 
 
 
Firudin Ağasıoğlu 
 
 
 
 
PAZIRIQ XALISI 
PAZYRYK CARPET 
ПАЗЫРЫКСКИЙ КОВЁР 
(Qarabağın sehirli bir basırıq xalısı) 
 
 
 
 
 
 
 
 
 
 
 
 
 
BAKI - 2012 
 
 4 
QARABAĞDA 2500 IL ÖNCƏ TOXUNMUŞ XALI  
 
Keçən əsrin ortalarında Altayda yerli türklərin «məzarlıq» 
anlamında Basırıq (Pazırıq) adlandırdığı yerdə qazıntı aparan 
arxeoloq S. İ. Rudenko qədim kurqandan saqa (skit) boylarına 
məxsus sənət əsərlərilə yanaşı hamını heyrətə salan rəngini itir-
məmiş və salamat qalmış bir xalı aşkar etdi. «Pazırıq xalısı» adı 
ilə bugün Ermitajda saxlanan bu xalının yaşı m.ö.V-IV əsrə aid 
edilir, mütəxəssislərin rəyinə görə, xalının tapıldığı kurqanda 
aşkar olunan digər əşyaların kimyəvi analizi də onların həmin 
çağda bu basırığa qoyulduğunu göstərir. Xalının kurqan altında 
salamat qalmasının səbəbi vaxtilə basırıqda açılmış bir oyuqdan 
məzarın dibinə sızan suyun buz bağlaması, xalının buzun içində 
qalması idi.  
183 x 200 sm 
ölçüdə olan dünya 
şöhrətli bu xalının 
toxunma yeri, üzə-
rindəki naxışların, 
qrifon, at və maral-
ların, ortadakı çər-
çivədə 24 xananın 
anlamı bir çox ali-
min tədqiqat möv-
zusu olmuşdur. 
Əksər tədqiqatçılar burada verilən simvolların saqa (skit) 
sənət əsərlərindəki «añ üslübü» (heyvan stili) ilə üst-üstə düşən 
və ayrılan cəhətlərinə də toxunmuşlar. Ermitajda 1960-cı illər-
dən şüşə arxasında saxlanan xalının toxunma üsulu haqqında da 
müxtəlif fikirlər vardır: bəziləri onu simmetrik ilmikli, bəziləri 
də bukle (dolama, sarma, lülə) üsulu ilə toxunduğunu qeyd edir.  
Başqa-başqa ölkələrdə yaşayan bir neçə alim bir-birindən 
xəbərsiz olaraq Pazırıqda ortaya çıxan bu xalının Türkmənistan, 
Azərbaycan və Anadoluda geniş yayılmış oğuz-türkmən xalıları 
 5 
ilə eyni tipdə olması haqqında eyni qənaətə gəlmişlər: A. Bek-
mıradov (1987), F. Ağasıoğlu (1990), F. Tekçe (1993 ), N. Kır-
zıoğlu (1995). Həmin mövqe sonralar yazdığım kitab və məqalə-
lərdə də əks olunmuşdur.1 Lakin bu xalının hansı bölgədə, hansı 
xalqa məxsus xalçaçıların toxuması üzərində mübahisə hələ də 
davam edir və mübahisəyə qoşulanlar sırasında isə uzmanlarla 
yanaşı qədim tarixdən və xalçaçılıq sənətindən xəbəri olmayan 
həvəskarlar vardır, ona görə vaxtaşırı gündəmə gələn polemika 
göstərilən problemlərin çözümünə yardım etməkdənsə, onlara  
daha da dolaşıq, gerçəklikdən uzaq fantastik yorumlar yükləyir. 
                                                        
1 Türkmənistanda (Bekmıradov A. Andalıp həm oquznaməçilik dəbi. Aş-
qabad, 1987; Türkiyədə (Kırzıoğlu N. Altaylardan Tunaboyuna. Türk dün-
yasında ortak motifler. Ankara, 1995.); Almaniyada (Tekçe F. Altaylardan 
bir halının öyküsü. 1993);  Azərbaycanda (Ağasıoğlu F. Dünyanın ən qə-
dim döşəkcəsi. «Xəzər» toplusu, 1990, №4, 12; və «Azər xalqı», 2000 və 
2005, 118-123). 
   Ağasıoğlu F. 2500 il öncə Qarabağda toxunmuş Bərdə (saqa-oğuz) xalı-
sı. “Füyuzat” dərgisi, 2008, №1 (39), 16-22; “Kimlik” elmi-ictimai dərgi, 
2010, sentyabr, №5, 71-76; Агасиоглу Ф. Бардинский (сако-огузский) 
ковер сотканный 2500 лет назад. «Азербайджан и азербайджанцы» 
(Президиум НАН Азербайджана), Б. 2008, №1-4, 
 6 
Azər-türkmən xalıları ilə arasındakı tipoloji yaxınlıqla bə-
rabər, toxunma üsulu, eyni naxışlar, eyni boyaq çalarları, üzərin-
dəki kompozisiyanın verdiyi anlam və bilgi baxımından Pazırıq 
xalısını öğuz-türkmən xalısı saymaq gərəkdiyi halda, onu iran, 
hay boylarına aid etmək cəhdləri davam etməkdədir. Halbuki, bu 
xalını türklərə bağlamaq istəyənlər də, onu türk xalısı saymayan-
lar da «türklərin atayurdu Altay yörələridir» kimi yanlış arqu-
mentə əsaslanırlar: birincilər xalının toxunma yerini Azərbay-
candan uzaqlaşdırır, ikincilər isə xalını görkəminə və toxunma 
üsuluna görə İranın quzeyində toxunduğunu, lakin o çağda türk-
lərin buradan çox uzaqlarda olduğunu yazır. Göründüyü kimi, 
həm türkçülər, həm də anti-türkçülər xalının Azərbaycan türk-
ləri tərəfindən toxunduğunu birbaşa və dolayı yolla inkar edirlər 
ki, bu da hər iki tərəfin Urmu teoriyasından xəbərsiz olduğunu 
göstərir, halbuki, Urmu teoriyasına görə, türklərin Atayurdu 
Azərbaycanı da içinə alan Ön Asiyadır və m.ö. IV-II minillərdə 
buradan doğuya iki böyük köç olmuşdur, Altaya da türklər bura-
dan getmişlər. Sonralar isə saqa-qamər və oğuz-səlcuq boyları 
içindən bəzi geriqayıtmalar olmuşdur. Bu baxımdan, Urmu teo-
riyasını gözönünə alıb, Pazırıq xalısının toxunma yerini və kim-
lər tərəfindən toxunduğunu müəyən etmək mümkündür. 
Xalçanın tapıldığı kurqanda saqa elbəyi (hökmdarı) basdı-
rılması fikri irəli sürülmüş və bu bunu əksər tədqiqatçılar qəbul 
etmişlər, belə ki, kurqanın möhtəşəmliyi, oradakı əşyaların zən-
ginliyi və xalçanın üzərindəki simvollar da həmin fikri təsdiq-
ləyir. Kurqanın aid olduğu tarixdə (m.ö.V-IV əsr) yarımköçəri 
heyvandar saqa boyları Azov dənizindən Altaya qədər olan əra-
zilərdə müxtəlif dövlətlər qurmuşdular. Bu durum şərq və qərb 
qollara ayrılan hunlar və sonralar Göytürk xaqanlığı çağlarında 
da davam etmişdir.  
Quzey Qafqaz üzərindən m.ö. VII əsrin əvvələrində Azər-
baycana qayıdan saqa boyları indiki Ermənistanı da içinə alan 
və Dərbənddən Urmu gölünə qədər uzanan bir ərazidə (qədim 
Azərbaycanda) çox qüdrətli bir dövlət qurmuşlar. Antik çağ ya-
 7 
zarları burada oturan Saqa elbəylərinin qonşu ölkələrdən vergi, 
bac-xərac aldığını və bəzən uzaq ellərə yürüş etdiklərini, hətta 
Misirə qədər getdiklərini yazmışlar. Buradakı saqa elbəylərin-
dən biri də haqqında əfsanələr yaranmış məşhur Alp Ər Tunqa 
(Əfrasiyab) idi. Urmu 
gölü yaxınlığında öl-
dürülən bu türk baş-
buğunun yas törənin-
də yazılmış «Tunqa 
Alp Ər öldümü?» mis-
rası ilə başlanan ağıtı 
XI əsrdə «Türk dillə-
rinin lüğəti» kitabında 
M. Kaşğari də yad et-
mişdir. 
 Sonralar qonşu Urartu və Mana dövlətlərilə birlikdə Saqa 
dövləti də süqut etmiş, əraziləri Mada (Midiya) dövlətinin tər-
kibinə qatılmışdır. Saqa elinin adı son dəfə m.ö. VI əsrin əvvə-
lində, 593-də Tövratda çəkilir. Artıq 
bu çağlarda saqa boylarının bir hissəsi 
Azərbaycandan çıxıb Azov yaxasına 
qayıtmış və orada sonralar böyük Saqa 
(Skitiya) dövləti qurmuşdular. Orada 
elbəylər Qonur, Savlı, Ata kimi türk 
adları daşıyırdı. Makedoniyalı İskən-
dərin atası Filiplə döyüşdə 90 yaşında 
ölmüş saqa elbəyi Atanın (m.ö. III əsr) 
adı və rəsmi olan bu sikkə də elmə bəllidir.  
Hunların batıya axınına qədər saqa boyları sonralar «Qıp-
çaq çölü» adlanacaq Azaq dənizindən Altaya qədər uzanan boz-
qırda yarımköçəri elat yaşamını davam etdirmişlər. Vaxtilə xalı 
ticarəti ilə məşğul olmuş məşhur xalçaşünas alman alimi Ulrix 
Şürman «Pazırıq, mənşəyi və yozumu» adlı kitabında Pazırıq 
kurqanının m.ö. V əsrdə batıdan Çinə qədər uzanan ipək yoluna 
 8 
və ucsuz-bucaqsız bozqırlara nəzarət edən önəmli bir saqa (skit) 
kralına aid olduğunu qeyd edir.2 Son vaxtlar Altayda arxeoloji 
qazıntılar aparan arxeoloqlar belə yazır: «Guman etmək olar ki, 
Pazırıq basırıqlarında tapılan əşyalarla Altaya yerli kultura aidi-
yatı olmayan yeni əhali gəlmişdir (yada salırıq ki, dendroxrono-
loji metod vasitəsilə əldə edilmiş son göstəricilərə görə, Pazırıq 
kurqanları, Ukokun bütün basırıqları otuz ildən bir az artıq möv-
cud olmuşdur), bu əşyalar bir-iki nəslə aid olub onlarla birlikdə 
o biri dünyaya getmişdir».3  
Ümumiyətlə Pazırıq kurqanlarından çıxan geyim-gecim, 
pal-paltar və xalı-xalçaların böyük bir qismini m.ö. I minilin or-
talarında Ön Asiyadan Altaya köçən saqalara aid edirlər. Həmin 
kurqanların tədqiqatçıları buradakı naxışların və simvolikanın 
Urartu, Mada çağında Van-Urmu hövzələrində görünən naxış-
ların davamı olduğunu yazırlar.4 Saqa (skit) adı altında müxtəlif 
xalqlar vardı, lakin Azərbaycanda dövlət quran saqa boyu oğuz 
                                                        
2  Schürmann U.  Pazyryk, Seine Deutung und Herkunft. Mannheim-Mün-
chen, 1983; Bu kitabdakı görüşləri haqqında U. Şürman Nyu-York şəhə-
rində (1982, sentyabr) Erməni Xalı Cəmiyətinin (Armenien Rug Society) 
təşkil etdiyi simpoziumda da məruzə etmişdir. 
3 Полосьмак Н. В., Баркова Л. Л. Костюм и текстиль пазырыкцев Ал-
тая IV-III вв. до н.э. Новосибирск, 2005, 131. 
4  Eyni qaynaq. 
 9 
türkləri idilər, çünki antik çağ yazarlarının qələmə aldığı elbəyi 
saqaların (basileyi skuthai) soy şəcərəsində və mifologiyasında 
keçən adlar oğuz türkcəsində olub, sonrakı Oğuznamələrdə tək-
rar edilir.5 
Beləliklə, m.ö.VII əsrdə Quzey Azərbaycanda hakimiyətdə 
olan saqa (oğuz) boyları buradakı xalçaçılıq sənətinin və xalça-
lar üzərində yabanı heyvanların stilizə olunmuş saqa boylarına 
məxsus «añ üslubu» gələnəyinin inkişafına təkan vermişdir. Bu 
baxımdan, Altayda ölən saqa elbəyinin dəfnində istifadə edilən 
Pazırıq xalısının m.ö. V və ya IV əsrdə Qarabağda toxunduğunu 
irəli sürən xalçaşünaslar haqlıdır. Lakin bəzi alman alimlərinin 
(Ulrix Şürman, Volkmar Gantshorn) bu xalını Qarabağ 
ermənilərinə (haylara) aid olduğunu yazması isə bilimdışı 
yorumdur. «Bu xalının hay və ya pers xalçaçıları tərəfindən 
toxunması» kimi elmi gerçəklikdən uzaq olan yanlış fikirə 
aşağıda qayıdacağıq, hələlik xalının toxunm yeri, toxunma 
üsulu, «dili» və başqa görüntü atributları üzərində dayanmaq 
gərəkir. 
Toxunma yeri. Azərbaycanda toxuculuq tarixi qədim ol-
duğu kimi, qoyunçuluğun yarandığı bu bölgədə xalı-xalça toxu-
ma sənəti də qədim çağlarda ortaya çıxmışdır. Belə ki, Güney 
Azərbaycanın Maku bölgəsində tapılan m.ö. II minilliyə aid gil 
fiqur üzərindəki yaraşıqlı xalı şəkili alimlərin diqqətini çəlb et-
mişdir.6 Türkmənistanın güney-batı bölgəsində Sumbar qazın-
tısında m.ö. XIV əsrə aid xalça iplərini kəsən qayçı da tapılmış-
dır.7 Maku xalça sənətinin varlığını göstərən bəlgənin m.ö. II 
minilliyə aid olduğunu vurğulayan xalçaşünas alim K. Əliyeva 
doğru olaraq göstərir ki, asimmetrik düyünün daha bəsit və ko-
                                                        
5 Azərbaycana qayıdan dış oğuzların burada qurduğu dövlət haqqında geniş 
məlumat bu kitabda verilmişdir: Ağasıoğlu F. Qədim türk elləri. Saqa-
Qamər boyları. Bakı, 2006. 
6 Руденко С. И. Исскуство Алтая и Передей Азии. М. 1961, 30. 
7 Хлопин И. Н. Еще раз о древности туркменского ковроделия. (Кон-
ференция, посвященная 90-летию М. П. Грязнова), СПб. 1992, 50-61. 
 10 
bud forması olan lulubaf düyünü tarixi qaynaqlarda adı m.ö. III 
minildən bəlli olan Azərbaycanın qədim lulu boyları ilə bağlı-
dır.8 Xalı toxuma diqqət, bacarıq və hövsələ tələb edən çətin bir 
sənətdir. Türkmən atasözündə belə deyilir: «Xalı dokamak iññe 
bilen quyı qazan yalı» (Xalı toxumaq iynə ilə quyu qazmaqdır). 
Təbriz xalçaçılıq məktəbinin tarixi uzaq keçmişə dayandığı kimi, 
Qarabağın özünəməxsus xalı-xalça gələnəyi də qədim çağlarda 
yaranmışdı.   
Pazırıq xalısında başqa bölgələrin oğuz-türkmən xalıları 
ilə müqayisədə daha çox Şirvan-Qarabağ xalçaçılarının nəfəsi 
duyulur. Qarabağ qədimdən xalça sənətinin mərkəzlərindən idi 
və bu gələnək günümüzə qədər davam etmişdir. X əsrdə əl-Mü-
qəddəsi yazırdı ki, «misli olmayan» xalçalar Qarabağda toxu-
nub Bərdə bazarında satılır. Burada Saqa və sonra minil davam 
edən Alban çağlarında görünən çoxlu türk boylarından birinin 
sifarişlə Pazırıq xalısını toxuması doğal nədənlərə dayanır.   
Azərbaycanda Saqa elinin (dövlətinin) yerində m.ö. IV əsrin 
sonlarında qurulan Alban (Aran) elində saqalardan qalma çoxlu 
                                                        
8   Алиева К.  Тебризская ковровая школа XIV-XVII вв. Б. 1999, 8-10. 
 11 
türk boyları vardı, dövlət qurumunda öndərlik edən alpan//aran 
boyları da bunlardan idi. Vaxtilə Part (Parfiya) dövlətini quran 
Ərsaqlar Türkmənistanda hələ də izi qalan albanlarla eyni soy-
dan gəlirdi, belə ki, uzun müddət Alban elində hakimiyətdə olan 
Ərsaq soyu da partların prototürkmən qolundan idi və Novosi-
birsk vilayətində baraba türklərinə aid Arsaklı adında kənd ol-
ması göstərir ki, doğuya da onlardan köçənlər olmuşdur.9 Ona 
görə də, ərsaqları «kantura oğulları» sayan qədim hay tarixçisi 
M. Xorenatsi (II. 1) ilə Kesariyalı Prokopinin (II. 1. 6) «Qoy heç 
kim düşünməsin ki, Arsakidlər erməni (hay) soyludur» -  deməsi 
Ərsaq (Artsaq) adını haylara bağlamaq istəyənlərə bunun əksini 
söyləməyə imkan vermir.10  
Alban çağında Sakasena bölgəsi saqaların adı ilə bağlı idi. 
Şəki, Şaqan, Pir-Saqat və çoxlu Sahatlı yer adları həmin atlı sa-
qalardan qalmadır. Qarabağdakı Bərdə adı isə saqaların bir qolu 
olan bardı (partı//part) boyunun adı ilə ortaya çıxmışdı. İki minil 
öncə Pompey Troq yazırdı ki, indi Doğuda hökmranlıq edən 
partlar saqa (skit) qaçqınlarındandır, bu, «onların adında da gö-
rünür, belə ki, skit dilində pardı sözü qaçqınları bildirir».11 Aral 
gölündə quzey adalardan biri «gedər-gəlməz» anlamında Barsa-
kelmes adlanır. Göründüyü kimi, antik çağ yazarının bəhs etdiyi 
bartı//partı etnonimi buradakı bar- feilinin bartı (getdi) formfsı 
ilə yaranmışdır. Beləliklə, Qarabağ və ətraf bölgələrdə görünən 
qıpçaq, qarqar, kəngər, gögər, dondar, bulqar, subar boyları ilə 
yanaşı part, ərsaq kimi prototürkmən boylarının da olması oğuz-
türkmən mənşəli Pazırıq xalısının burada toxuması ehtimalını 
qüvvətləndirir.  
Toxunma üsulu. Bu xalının zahiri görünüşü ilmikli-xovlu 
xalçalara bənzədiyi üçün əvvəllər onun gördes ilmiyi (simmetrik, 
türk, güllabi ilmə) üsulunda toxunduğu güman edilirdi. Doğru-
                                                        
9  Радлов В. В.  Из Сибири: Страницы дневника. М. 1989, 116. 
10 Хоренаци М. Исторiа Арменiи Mоисея Хоренскаго. М.1858; Про-
копий Кесарийский. О постройках. ВДИ, №4, 1939 (III. 1.6). 
11 История Узбекистана в источниках. Ташкент, 1984, 154-155. 
 12 
dur, bu üsuldan Quba, Qarabağ, Şirvan xalçalarında geniş isti-
fadə olunur, lakin Pazırıq xalısının sonrakı tədqiqi (K. Erdman, 
F.Tekçe və b.) göstərdi ki, o, bukle (Noppen) üsulunda toxun-
muş 
xovsuz xalıdır.  
 
 
Tanınmış xalçaşünas Lətif Kərimov Azərbaycanda xovlu 
xalçaların iki üsulla, xovsuz xalçaların isə yeddi növ texnologiya 
ilə toxunduğunu qeyd edir.12 Xalının bukle üsulu ilə toxundu-
ğunu yazan məşhur xalçaşünas alim Prof. Kurt Erdman «İlmikli 
şərq xalısı» adlı əsərində bunu Noppen türü adlandıraraq yazır: 
«Bu cür toxumada çözgü teli (arış) arasından keçirilən atqı ip-
liyi (arğac) həm də çözgü üzərinə yerləşdirilmiş incə çubuqlara 
da sarılır. Çubuqları çəkəndə Noppen türü alınır və artıq orta-
dan yarılanda ilmikli xalının xovuna bənzər görüntü yaranır».13 
S. İ. Rudenko xalıda hər 1 dm2 sahədə 3600 düyün oldu-
ğunu qeyd edir; N. Görgüna-Kırzıoğlu da xalının gördeş (türk) 
                                                        
12 Kərimov L. Azərbaycan xalçası. Bakı, 1985, 10. 
13 Erdmann K. Der orientalische Knüpfteppich.Tübingen,1955. (Geniş mə-
lumat üçün bax: Tekçe F. 1993, 32-35 və Erdmann K. The History of 
Early Turkish Carpets. London, 1977) 
 13 
düyünü ilə toxunub, hər 10 sm2 sahəyə 3600 düyün düşdüyünü 
yazır.14 Lakin Kurt Erdman kimi Fuat Tekçə də yun iplə ilmikli 
toxumada bu qədər düyün 
vurulmasını mümkün 
saymır. 
Boya. Azərbaycanda 
qədim çağlardan bitki yar-
pağı və kökündən təbii 
boya hazırlanması 
gələnəyi vardı. Haqqında 
danışdığımız xalının 
toxunduğu çağda yaşamış 
tarixçi Herodot Qafqazda 
yarpağını əzib suda 
qarışdıranda boya alınan ağac növü olduğunu yazır və özəlliklə 
bu boyanın solmadığını, hopduğu parça yuyulanda itmədiyini 
vurğulayırdı.15  
Qarabağ xalçaları al, qırmızı, qızılı sarı, mis rəngi, palıdı, 
mavi boyaları və bu rənglərin çalarları ilə seçilir. Həmin 
rənglərdən Pazırıq xalısında da istifadə olunduğunu görmək 
olur. Bu xalının 24-25 əsrdən sonra İran, Türkmənistan və 
Azərbaycanda toxunan 
kopiyalarında da boya 
uyğunluğu Qarabağ boya 
gələnəyində görünür.  
Görkəm qurumu. 
Xalıda qıraqdan özəyə 
doğru içində müxtəlif 
şəkil, naxış olan beş zolaq 
(bardür) və bir orta bölüm 
(özək) vardır, görüntülərin 
                                                        
14 Руденко, 1961; Kırzıoğlu, 1995, 28; Tekçe, 1993, 30-33. 
15 Herodot, I. 203. 
 14 
düzümü isə bölmələr üzrə belədir:  
qrifonlar (1 və 5)  
atlar və atlılar (2)  
hun gülü  (3 və 6)  
marallar (4)  
Qrifonlar. Xalının ən kənar bölməsi olan zolaqda (1) və 
orta bölmə (6) ilə marallar arasındakı zolaqda (5) yerləşən 
qrifonlar saqa añ üslubunda gördüyümüz dördayaqlı heyvan 
bədənli, quş başlı, quş qanadlı yırtıcı yaratıq şəklində veril-
mişdir. Qanadlarını və quyruğunu yuxarı qaldırıb geriyə baxan 
qrifonlar Ön Asiya təsviri sənətində geniş işlənmişdir. Buradan 
batıya və doğuya aparılan añ stili sırasında qrifonlar mühüm 
yer tutur, Altayda və İtaliyada ortaya 
çıxan qrifon şəkillərinin bənzərliyi 
bunu aydın göstərir. Qanatlı añ şəkilləri qədim türk mifoloji 
görüşü ilə sıx bağlıdır, hətta noqay xalqının milli bayrağında da 
qanatlı bozqurd yer almışdır.  
Atlar və atlılar. Xalının 2-ci bölümündə Qarabağ köhləni 
kimi aydın seçilən sağdan sola yönəlik 28 at vardır. Saqa-türk 
savaş atlarında olduğu kimi Pazırıq xalısındakı yalı kəsilib quy-
ruğu düyünlənmiş atlar soldan 
sağa, maralların hərəkətinə tərs 
yöndə düzülmüşdür: 
 15 
Burada verilən Təbriz miniatür rəsmində, özəlliklə Şirvan 
xalçasında da atların quyruğu eyni formada düyünlənmişdir. 
Göründüyü kimi, aradan minillər ötsə də, Azərbaycanda xalça 
toxuyanlar belə kanonik düyünvurmanı saxlamışlar. 
Atların belinə atılmış cullar kiçik 
xalılar kimi diqqəti çəkir, belə ki, bunlar 
Pazırıq xalısının bəzəkləri içində saçaqlı 
kiçik xalılardır, onların da başqa naxış-
larla yanaşı, daha çox qoçbuynuzu orna-
mentləri vardır. Bu naxışlar təkcə Qara-
bağ xalı-xalçasında deyil, oğuz-türkman 
toxumalarında geniş işlənən ən sevimli 
ornamendir. Uzmanlar bu qoçbuynuzu 
naxışlarının azər, türk, türkmən toxuma-
larında davam etdiyini sərgiləyən örnək-
lər vermişlər.16  
Xalıdakı saqa geyimli-başlıqlı atlı-
ların bəzisı yüyən əlində atın üstündədir, 
bəziləri də atın sol yanı ilə irəli addımlayır. Atlar olan bardürdə 
(2) təkərə oxşayan iki kiçik səkkiz tinli damğa da vardır. Sanki 
atların buradan başlanan hərəkət dövrəsi burada da qapanır. 
                                                        
16 Tekçe, 1993, 36, 142 (şəkil 4, 19);  Kırzıoğlu, 1995, 36-37. 
 16 
Hun gülü. Xalının orta bölümündə nilufər çiçəyinin günəş 
şüaları ilə çarpazlaşan yarpaqlarına bənzəyən səkkiz buçaqlı na-
xış vardır ki, buna hun 
nəsnələri üzərində olması 
nədəni ilə hun gülü də 
deyilir.  
Xalının orta (6) 
bölümündə 6 x 4 düzümü 
ilə 24 hun gülü vardır. 
Atlarla marallar arasında 
yerləşən (3) bardürün 
içində də ortadakı naxışdan azacıq fərqlənən 69 hun gülü ve-
rilmişdir. Türkmən xalçalarında olduğu kimi, hun gülü Azər-
baycan xalçalarında da çox işlənir, ayrı-ayrı ornament 
qurumunda onun türlü variantlarından geniş istifadə olunur. 
Marallar. Hun güllərilə qrifonlar arasındakı bölümdə (4) 
sağdan sola sıralanmış sakit durumda otlayan 24 xallı maral var-
dır. Pazırıq kurqanını açan S. İ. Rudenkodan tutmuş, son tədqi-
qatçılara qədər əksəri bu növ maralların (dama mesopotamica) 
İranın quzey-batısında olduğunu vurğulayırlar. Belə yazarların 
çoxu Azərbaycan adını dilə gətirməsə də, İranın quzeyi Azərbay-
can olduğunu hamı bilir.  
İndi qırmızı kitaba salınan 
bu maral növünün qədim çağlar-
dan Azərbaycanda olması bəllidir 
və bunu göstərən çoxlu bəlgələr 
var, belə ki, hələ 3-4 minil öncə 
onların şəkili Qobustan qayaları-
na həkk olunmuş, Saqa çağında 
 17 
onun fiquru Azərbaycanda tuncdan tökülmüşdür. Bu baxımdan, 
Pazırıq xalısında olan xallı maral Azərbaycan xalı-xalçası üçün 
də doğal görənəklərdəndir, belə ki, xalçaşünas professor Kübra 
Əliyeva «Təbriz xalça məktəbi» adlı kitabında bunun bir neçə 
örnəyini vermişdir.17 Azərbaycan türklərinin mifologiyasında 
və folklorunda özəl yeri olan bu maralların qutsal sayılması da 
Pazırıq xalısı üzərində aparılan araşdırmada diqqətə alınmalı-
dır.            
Xalıdakı simvollar. Xalı-xalça üzərində görünən güllər, 
naxışlar və damğalar özəl anlam daşıyan işarələrdir, bu işarələ-
rin çözülməsi onu toxuyanın ilmələrlə nəyi anlatmaq istədiyini 
öyrənmək, iplərə vurduğu düyunlərlə «yazdığı məktubu» oxuya 
bilməkdir. Bu baxımdan, Pazırıq xalısının dilini anlamaq üçün 
yuxarıda gözdən keçirilən añ (maral, at, qrifon) rəsmlərinin və 
naxışların simvolik anlamları üzərində dayanmaq gərəkir. Bu 
xalıdakı sayların da özəl anlamları vardır, belə ki, burada dünya-
                                                        
17 Алиева, 1999, 187 (tablo XLII). 
 18 
nın dörd tərəfini bildirən dördbucaqlı bardürlərdən tutmuş, gül, 
at və maralların sayı ilə bəlirlənən 4, 6, 24, 28 sayları bir nüsxə-
də toxunmuş bu xalının özəl təyinatı ilə birbaşa bağlı olan yas 
olayının informasiya daşıyıcılarıdır.  
 Pazırıq xalısındakı simgələrin (simvolların) sonrakı oğuz-
türkmən xalı-xalçalarında davam etməsi, xalçaçılıq yaddaşında 
yaşaması görünən elementlərin müqayisə edilə bilməsi, tipoloji 
kodların açıqlana bilməsi üçün imkan yaradır. Belə imkandan 
yararlanmaqla xalıda ayrı-ayrı elementlərin semantikası (anlamı) 
və bu anlamların bir-birilə əlaqəsinin (sintaktik semantika) or-
taya çıxardığı bütöv bilgini öyrənmək olur, bu bilgi də xalının 
kim tərəfindən və hansı məqsədlə toxunduğunu bəlli edir. Belə 
ki, danışıq səslərindən sözlər, sözlərdən cümlə yarandığı kimi, 
xalıdakı elementlərdən yaranan anlamların əlaqəsi də bitkin bir 
informasıya daşıyır.     
Xalının dili. Yazıöncəsi çağlarda yayılan piktoqrafik (şə-
killi) yazılardan xalı-xalça sənətində geniş istifadə olunmuşdur, 
piktoqram-loqoqram (şəkil-söz) prinsiplərinə əsaslanan Pazırıq 
xalısındakı elementlərin kod açımı bunu aydın göstərir.  
Bəzi yazarlar xalının üzərində olan orta xanaların fərqli 
rənglərdə yox, eyni rəngdə olduğunu nəzərə almadan onun bir 
dama oyunu üçün və ya xalının toxunduğu vaxtdan bir əsr əvvəl 
yaşamış Əhəməni şahı Daraya hədiyə kimi, yaxud şahların otur-
duğu taxtın üzərinə salmaq üçün toxunduğunu qeyd etsələr də, 
fikirlərini təsdiq edəcək əsaslı elmi 
dəlillər gətirə bilməmişlər.18 Saqalara 
aid sənət əsərlərində onların mifoloji 
dünyagörüşünün simvolik təsvirlərinə 
uyğun olan bu xalının Saqa elbəyinin 
yas törəni üçün Azərbaycanda (İranın quzeyində) toxunması 
fikrini isə əksər ciddi alimlər dəstəkləyir. 
                                                        
18 Завитухина М. Р. Пазырык, древняя самобытная култура алтайских 
кочевников. «Kuryer» Yunesko, yanvar, 1977, 36-37). 
 19 
Pazırıq xalısında hun gülü deyilən nilufər gülünün 
ləçəklərilə carpazlaşan günəş şüaları burada «qaranlıq dünyadan 
işıqlı dünyaya boylanma» anlamını əks etdirən bəlgədir, çünki 
çay və göllərin dibində (qaranlıqda) bitən nilufərin uzantısı 
suyun üzünə çıxandan sonra çiçəkləyə bilir, ləçəkləri isə 
qaranlıq düşəndə açılır. Hun (nilufər) gülünün bu özəlliyini 
vurğulayan F. Tekçe belə yazır: «Bəlkə də, bu nədənlə qədim 
misirdə ölüm, yeraltı və ölümdən sonra yenidən dirilmə tanrısı 
Osirisin simgəsi olmuşdur».19  
Bu türkmən xalısında 
olduğu kimi, Pazırıq xalısı-
nın da orta (6) bölümündə 
6 x4 = 2 4 sayı ilə hun gülü 
verilmişdir. Oğuz eposları-
na görə, Oğuz xanın 6 oğlu 
və hər oğlundan 4 torunu 
olmuşdur, 24 torunundan da 
24 oğuz boyu törəmişdir.  
Pazırıq xalısı xaqanın 
ölümü ilə bu oğuz boyları-
nın yas içində olmasını 24 
hun gülü ilə vermişdir. O biri dünyada yenidən doğulma bəlgəsi 
isə həmin anlamı bildirən hun gülü və kurqanaltı «ev» (basırıq) 
loqoqramı ilə 3-cü bölmədə yer almışdır.   
Atlar olan ikinci bölmədə yuxarı sol tərəfdə iki təkər və ya 
səkkiz guşəli () ulduz işarəsi vardır. Ulrix Şürman yas törəni 
üçün toxunmuş Qafqaz mənşəli xalıdakı səkkiz guşəli naxışın 
araba təkəri olduğunu basırıqdakı arabanın qalıqları ilə bağlayır. 
Bunlar əgər təkərdirsə, onda elbəyin araba ilə basdırılmasına 
işarə və bu araba ilə o biri dünyaya gedəcəyinin simvoludur. 
Lakin xalıda araba şəkili olmadığı üçün bu versiya özünü doğ-
rultmur. Digər yozuma görə, bu naxışlar səkkiz guşəli damğa-
                                                        
19 Tekçe, 1993, 99. 
 20 
dırsa, onda bu damğanın hələ sumer çağından tanrı simvolu 
olub, dingir (tengri) kimi oxunan sözün işarəsidir. Ön Asiyada 
mixi yazıdan istifadə edən xalqların (sumer, akkad, het, urartu) 
hamısı bu sözü həmin mənada işlətmişlər. Bu baxımdan, damğa-
nın məhz quyruğu düyünlü atlar olan bölmədə verilməsinin də 
anlamı aydınlaşır. Belə ki, burada sıralanmış atlar elbəyin yas 
törənində tanrıya qurban veriləsidir, çünki hunlar kimi, ölən ada-
mın ruhunun tanrı məkanına gedə bilməsi üçün Xəzərin batı və 
doğu tərəfində yaşayan və at qurbanı verən massagetlər də saqa-
ların bir qolu idi və həmin çağlarda massagetlərin qurbanlıq atı 
Günəş tanrısına sunduqlarını Herodot da yazırdı.20  
Göründüyü kimi, Tanrı (Günəş) damğası ilə qurbanlıq at-
ların eyni bardürdə (zolaqda) verilməsi təsadüfi deyil. Bu dam-
ğaya Alban çağı saxsı qablar üzərindəki piktoqramlar sırasında 
da rast gəlmək olur:  
Alban çağı bu şəkilli 
yazılarda tanrı damğası ilə 
yanaşı gördüyümüz maral 
və ağ-qara üçbucaq şəklin-
də ev-kurqan piktoqramla-
rı Pazırıq xalısında da var-
dır. Xalıdakı iki üçbucaq 
(kurqan) və kurqanaltı «ev» (basırıq) 
piktoqramları kiçik naxış kimi hun 
gülləri olan üçüncü bölmədə 
(bardürdə) verilmişdir.  
Şəhid olan türk döyüşçüsünü atı 
ilə birlikdə basdırmaq gələnəyi 
Azərbaycanda hələ m.ö. II minilin 
son əsrlərinə aid Şahtaxtı, Xaçbulaq 
kurqanlarında görünməkdədir. Orta 
əsrlərdə isə artıq atı yox, onun daş-
                                                        
20 Herodot, I. 216; Eberhard W.  Çinin Şimal komşuları. Ankara,1942, 93. 
 21 
dan yonulmuş heykəlini qəbrin yanında qoyurdular. Belə gələ-
nək oğuzlarda geniş yayılmışdı. Bunun örnəyinə Azərbaycanın 
hər bölgəsində rast gəlmək olur. 
Türklər atın quyruğunu düyünləyib savaşa girərdilər. Bu 
gələnəyin saqalarda görünməsi və Pazırıq xalısında əks 
olunması da doğaldır. Döyüşçü ilə birlikdə atının da «şəhid» 
olmağa hazırlanması atın quyruğunu düyünləməklə bəlirlənirdi, 
buna at çərmətmək, dullamaq və M. Kaşğarinin qeyd etdiyi kimi 
düymək deyilirdi. Asurlar saqa atlılarını quyruğu düyünlü atlarla 
təsvir etdikləri kimi, çinlilər də daş oymalarda təsvir etdikləri 
qonşuları atlı türklərin atının quyruğunu düyünlü şəkildə verirdi-
lər. Mahmud Kaşğari savaşa gedən döyüşçülərin atının quyru-
ğunu düyünlədiyini əks etdirən «Kudruk katığ tügdimiz» mis-
rası ilə başlanan bir şeir parçası vermişdir.21  
Kudruk katığ tügdimiz,  «Quyruğu qatı düyünlədik, 
Tənqrig öküş ögdümiz,  Tanrını çox öydük, 
Kəmşip atığ təgdimiz,   Atı üzəngilədik, 
Aldap yana kaçtımız.   Aldadıb yana qaçdıq». 
Keçmişdə atın sahibi 
öləndə yəhəri bir neçə gün 
tərsinə qoyardılar ki, ada-
mın ruhu qayıdıb evdəki-
lərə xətər toxundurmasın. 
Bu inancla bağlı «Yəhərin 
tərsə çevrilsin!» qarğışı da 
yaranmışdır. Bu baxımdan, 
xalıda maralların hərəkəti-
nə tərs yöndə verilən atla-
rın sağdan sola düzümü yas 
törəni simvolu kimi vurğulanır. 
                                                        
21 MK, I. 458;  Bu gələnəyin orta əsrlərdə də davam etməsi məlumdur, belə 
ki, Alp Arslan atının quyruğunu düyünləyib Malazgird savaşına girmişdi. 
 22 
Ən qədim çağlardan prototürklər ilin fəsillərini qoç, maral 
timsalında simvollaşdırmış, sonralar bir sıra türk boyları onların 
şəklini soy-boy damğası kimi istifadə etmişlər. 
Bu boyların təsviri sənətində yazın gəlməsi 
yeni qoç və ya maralın doğulması, payızda 
soyuqların düşməsi isə onların yırtıcı heyvan 
tərəfindən parçalanması kimi verilmişdir. Bu 
paradiqmada sığır, maral, təkə yaşam simgəsi, 
börü, arslan, bars, qrifon isə ölüm simgəsidir, 
yaşamın bitməsi (ölüm) və yenidən doğulma 
inancı həyatın davam etməsidir. Saqa rəsm-
lərindəki añ üslubunun əsasını təşkil edən də 
bu motivlərdir.  
Xalının kənarındakı bölmədə (1) və 24 
iç xana ilə 24 xallı maral arasındakı bölmədə 
(5) yerləşən qrifonlar saqa añ türündə yırtıcı 
heyvan şəklində verilmişdir. Lakin buradakı 
qrifon maralı parçalayan pozada deyil, yalqız 
durumda verilmişdir. Qanadını və quyruğunu yuxarı qaldırıb 
geriyə baxan bu qrifonların da hərəkətində gərginlik yox, bir 
durğunluq var. Olsun ki, qrifonların hərəkətsiz durumu yasın 
payızöncəsi çağda keçirildiyini əks etdirir.22 
Beləliklə, Pazırıq xalısında soldan sağa düzülən maral-
ların qrifonlarla yanaşı zolaqda (3) sakit otlaması burada həyat 
(yaşam) simvoludur, çünki orta bölmədə yasda (hun gülü) olan 
24 oğuz boyuna yaşam simgəsilə (24 maral) «baş sağlığı» 
verilib, onlara yeni yaşam arzulanır. Göründüyü kimi, xalıdakı 
maralların sayı da simvolik anlam daşıyır, belə ki, verilən 24 
maral sonrakı Mete çağı hunlarda olduğu kimi, oğuzların bəlli 
                                                        
22 Saqa añ üslubunda adətən heyvanlar dinamik və gərgin hərəkətli 
pozada verilir. Bu xalıdakı at, maral və qrifonların hərəkətində isə gər-
ginlik yox, bütöv kompozisiyaya uyğun bir həzin sakitlik, yas ovqatı 
vardır. Məhz bu fərqi duya bilməyən bəzi yazarlar yanlış olaraq, buradakı 
təsvirin saqalara yad olduğunu söyləmişlər. 
 23 
24 boyunu bildirir, Dədə Qorqud eposunda «24 sancaq bəyi» 
deyimi də bu saqa-oğuz gələnəyinə dayanır. Xalının qoyulduğu 
Kurqanın isə türk xaqanına və ya dövlətdə önəmli görəvi olan bir 
türk bəyinə aid olmasını qurbanlıq atların 28 sayı vurğulayır və 
«hunlar kimi, göytürklərdə də Tanrıdan qut almış sayılan döv-
lətin 28 dərəcəli düzənini (hiyerarşini) anımsayır».23   
Xalının dililə bağlı yuxarıda deyilənləri qısa da olsa, belə 
özətləmək olar. Xalıda tanrı və kurqan piktoqramları, hun gülü, 
quyruğu düyünlü qurbanlıq atların tərs yönə düzümü yas bəlgəsi 
olub xalının yas törəni üçün sifarişlə toxunduğunu açıq bəlli edir. 
Xalıda şəkil-naxış və işarələrin kod açımlı anlamı, verilən bilgi-
nin mövzusu, bütöv görüntüdə simgələrin bir-birilə ilgili anlam 
bildirisi üzərində tipoloji-müqayisəli araşdırma göstərir ki, bu 
xalı Azərbaycanın Qarabağ bölgəsində saqa boylarından qalma 
oturaq oğuz-türkmən xalça ustaları tərəfindən toxunmuşdur. 
Təbəri qeyd edir ki, ərəblər 642-də Azərbaycana gələndə 
ölkənin quzey-doğusunda yüksək keyfiyətli xalçalar toxundu-
ğunu görmüşlər. Qədimdən xalça sənətinin mərkəzlərindən sa-
yılan Qarabağdakı xalı-xalça gələnəyi günümüzə qədər davam 
etmişdir, X əsrdə əl-Müqəddəsi yazırdı ki, «misli olmayan» bu 
xalçalar Qarabağda toxunub Bərdə bazarında satılır.  
Beləliklə, istifadə olunmuş rənglərdən tutmuş, toxunma tü-
rünə, naxış və simvollara qədər Qarabağ, o cümlədən türkmən 
xalçaları ilə genetik və tipoloji bənzərliyilə ortada olan bu əvəz-
siz sənət əsəri saqa-oğuz xalısıdır. Bəs, bu xalının erməni (hay) 
və ya pers (irandilli) xalqına mənsub olduğunu söyləyənlər hansı 
elmi-tarixi faktlara əsaslanır? 
Xalının ermənilərə aid olmasını yazan Ulrix Şürmana görə, 
guya bu sənət əsəri ona görə türkmən xalısı ola bilməz ki, o çağ-
larda Altaydan bu yana türklər yox imiş, ermənilər isə Qafqaz 
dağlarının güney ətəyindən tutmuş Asurun quzey sınırına qədər 
                                                        
23 Tekçe, 1993, 155 (qeyd 66); Yazarın burada 28 at əvəzinə «28 keyik» 
yazması isə, görünür, texniki səhvdir.  
 24 
böyük bir ərazidə yaşayırmış. Yazar kitabını bu son cümlə ilə 
bitirir: «Dəfn mərasimi üçün toxunmuş Pazırıq xalısı bütün 
əlamətlərinə (?) görə erməni sənətinin bir şedevr əsəridir».24 
Tarixdən bəllidir ki, Van gölü yaxınlığında Ermən bölgəsi 
m.ö.V əsrdə Urartu çağından qalan və öncə Mada, sonra Əhə-
məni dövlətinin kiçik bir əyaləti idi. Bu bölgəyə haylar xalının 
toxunduğu çağdan bir neçə əsr sonra Suriyanın quzeyindən gə-
lib yerləşmiş və obyektiv erməni alimlərinin yazdığına görə də, 
daha sonralar bir xalq kimi burada formalaşmışlar. Buradan çox 
sadə bir sual ortaya çıxır, saqa xalısının toxunduğu çağdan bir 
neçə əsr sonra Azərbaycandan çox uzaq bir bölgədə formalaşan 
hay xalqı bu xalını Qarabağda necə toxuya bilərdi?  
Volkmar Gantshorn isə Kölndə nəşr olunan böyük həcmli 
«Xristian Şərq xalısı» adlı kitabında bu xalını ermənilərə aid et-
məklə kifayətlənmir, Altaydakı Pazırıq kurqanının da ermənilərə 
məxsus olduğunu yazır.25 Bu yazara görə, hətta türk xalçaçıları 
xalı-xalça toxumağı da ermənilərdən öyrənmişlər. Bu bilimdışı 
fikrin cavabını bir gürcü alimin sözləri ilə vermək yerinə düşər. 
1886-cı ildə Şuşaya gələn gürcü tədqiqatçısı Zedgenidze yazırdı 
ki, burada xalçalar azərbaycanlı ailələrdə toxunur, «ermənilər 
xalça toxumağı onlardan öyrənməlidir».26 
Pazırıq xalçasının toxunduğu çağlarda bir müddət İranda 
olmuş Ksenofont yazır ki, pers çarı Kuruş midiya (mad) geyim-
lərinə üstünlük verir və dostlarının da belə geyinməsinə çalışırdı. 
Həmin yazar özəlliklə vurğulayır ki, Kiaksarın dincəlməsi üçün 
Kuruş yerə mada xalçaları döşənməsinə göstəriş verdi.27 
                                                        
24 Schürmann, 1983. 
25 Gantzhorn V. Der christlich orientalische Teppich. Köln, 1990. 
26 Kərimov, 1985, 15. 
27 Ксенофонт, «Киропедия». 1976, 129, 186; (V. 5. 7; VIII. 1. 40-42). 
 25 
Göründüyü kimi, nə hay, nə də fars boylarının xalçaçılıq 
sənətilə ilgisi olmamışdır, onlar xalı-xalça toxumağı türklərdən 
öyrənmişlər. Güney Qafqazda islamı qəbul etməyən bəzi xris-
tian türklər, özəlliklə Qarabağda hay kilisələrinin təsiri altında 
olan alban (türk) boylarının bir hissəsi sonralar erməni kimliyilə 
tanındı və beləcə son üç-dörd əsrdə erməniləşən ailələr içindən 
xalca toxuyan çıxması doğaldır, lakin bunun Qafqazda gəlmə 
xalq olan haylarla ilgisi yoxdur. Eyni durum Azərbaycandakı 
irandilli boylara da aiddir, hətta İslam ölkələrinə xalça gələnəyi 
Səlcuqlar çağında yayılsa da, farslar yaşayan bölgələrdə xalça-
çılıq sənəti Səfəvilər çağında yarandı. 
Aparılan müqayisələr göstərir ki, m.ö.V-IV əsrdə Altayda 
saqa elbəyinin yas törəni üçün Azərbaycandan aparılan saqa-
oğuz xalısını sonrakı Qarabağın bir hissəsini (Bərdəni də) içinə 
alan o çağın Sakasena bölgəsindəki saqalar (oğuz-türkmənlər) 
toxumuşlar. Beləliklə, deyilənlərə yekun vurub, «Pazırıq xalısı» 
adı ilə Ermitajda saxlanan Azərbaycan xalça sənətinin bu şah 
əsərini Qarabağ xalçaçılıq məktəbinin «Saqa-Oğuz xalısı» adlan-
dırmaqla tarixi gerçəkliyi bərpa etmiş və bununla 2500 il əvvəl 
bu xalını toxuyan azərbaycanlının ruhunu da şad etmiş olarıq. 
 
 
 
 
  
 
 
 
 
 
 
 
 
 26 
ПАЗЫРЫКСКИЙ КОВЕР 
(Волшебнo-скорбный ковёр Карабаха) 
Резюме 
            Хранившийся в Эрмитаже Пазырыкский ковер был соткан V-IV вв. 
до н.э. на Кавказе для траурной церемонии одного из сакских вождей в Ал-
тае. Несмотря на то, что существуют много суждений, касающихся места, где 
был соткан Пазырыкский ковер и кем он был соткан, их можно разделить 
на две главные группы (А, В). Таким образом, согласно группе А ковер сот-
кан в Алтае, а согласно группе В ковер был соткан армянами или персами 
на севере Ирана (на Кавказе). В суждениях обеих групп имеются  достовер-
ные и недостоверные информации; в  группе А место, где соткан ковер пра-
вильно указан (Карабах), а в группе В личность - соткавший ковер (огузы-
тюркмены). Неправильное суждение обеих групп связано с такой истори-
ческой концепцией как «тюрки пришли на Переднюю Азию из Алтая». В 
то время, как возвращающиеся в Азербайджан скифы VIII-VII вв. до н.э. в 
прошлом направлялись из Передней Азии на восток и на север, при этом 
уносили с собой мотивы «звериного стиля».  
           В области Сакасена, связанная с именем саков появилась Барда, пре-
вратившаяся в центр ковроткачества. Слово Барда образовалась от слова 
bardı (path), потому что «по-скифски изгнанники называются партами». 
Карабах был под властью Аршакидов (Арсак) из рода part, не имеющего во 
время существования Албании отношения к армянам. 28  Как армяне, позднее 
пришедшие на Кавказ учились вязанию ковра от местных тюрков, так и персы 
присвоили  этот промысел в эпоху Сельджуков. В периоде вязания ковра 
сакские племена создавали различные государства на территории протянув-
шейся от Азовского моря до Алтая и этот процесс продолжался и в эпоху 
разделения гуннов на восточные и западные ветви, а позднее ставшей Гёк-
тюркским хаганством. С этой точки зрения, для траурной церемонии вязание 
карабахскими ковроткачами ковра с отображением события является при-
емлемым случаем. Пиктограммы божество и кургана, цветок лотос, гёклен-
ские лошади с сучковатым хвостом, приносящиеся в жертву, является дока-
зательством того, что ковер соткан для траурной церемонии. 
          Типологическо-сравнительное исследование показывает, что этот 
ковер был соткан в Карабахском регионе Азербайджана со стороны огуз-
тюркменских мастеров ковра с оседлым образом жизни, оставшихся от сак-
ских племен. Поэтому если этот щедевр искусства имеющий генетическую 
и типологическую сходность с Карабахскими коврами начиная от исполь-
зуемых цветов до способа вязания, до узоров и символов, до пятнистый оле-
ней будет называться «сакско-огузким ковром» историческая действитель-
ность восстановиться, а также будут покоится души карабахских ковротка-
чей, соткавших этот незаменимый ковер.  
                                                        
28 Strabon, XI.8.4;  P.Troq, XI.1.10; Прокопий К. О постройках. ВДИ, №4,1939 (III.1.6) 
 27 
PAZYRYK CARPET 
(Miraculous-sorrowful Carpet of Garabagh) 
Resume 
The Pazyryk carpet, which is kept in the Hermitage museum, has been wo-
ven in Caucuses in the V-IV B.C for the mourning party of one of leaders of Saks 
(Skythians) in Altai. Though various ideas have been expressed about the place 
and the person waving the Pazyryk carpet, they may be divided into two main gro-
ups (A, B). So that, according to the group A, the carpet has been woven within 
Sak-Turkish branch in the Altai region, but the Group B has written that it had 
been woven by the Armenians and Persians (in Garabagh) in the North of Iran. 
There are correct and wrong points in the thoughts of both groups; the group A 
indicated the weaving place of the carpet as (Garabagh) but the group B indicated 
the personality of those that have woven the carpet as (Oguz-Turkmen) correctly. 
The wrong thoughts of both groups are connected with the concept that “the Turks 
have come to the South-West Asia from Altai”. However, the Skythians that have 
returned to Azerbaijan in the VIII-VII B.C had gone to the east and north from 
South-West Asia and had taken the motives of “wild style” from here. 
The name of Barda that became the center of carpet making in the region 
of Sakasena has emerged with the name of parth branch separated from the sky-
thians, because the outcasts are called parths in skythish language.29 But Gara-
bagh was being managed by the Arshakids (Arshaks) being from parth families 
not relating to Armenians in Albanian period.30 Persians have mastered the car-
pet making profession from Seljuks as the Armenians that came to the Caucuses 
afterwards have learned the carpet weaving profession from the Turks.  
The cattle breeder Sak branches had built various states in the territories 
from Azov sea till Altai in the period the carpet had been woven and this situation 
had been continued in the periods of Huns that divided into the north and south 
branches and in the period of Gokturk khakanate. That’s why it should be consi-
dered normal that the Saks had ordered their countrymen carpet markers from 
Garabagh to weave linear carpet for mourning party in Altai.  
The God and mound pictograms, lotus flower (water-lily), placement of 
sacrificial horses with the knotted tails in the contrary direction are the evidences 
of mourning, and express that the carpet had been woven for a mourning party 
with order. The typological-comparative investigations state that this carpet had 
been woven by the inhabited Oghuz-Turkmen carpet masters being from the Sak 
branches in the Garabagh region in Azerbaijan. That’s why, though the masterpi-
ece, with genetic and typological similarity with the Garabagh (Turkmen) carpets 
for the used colors, weaving style, ornament and symbols (dama mesopotomica), 
is called “Sak-Oghuz carpet”, the historical truth will be recovered and the spirit 
of the carpet makers that who had woven this matchless carpet will be glad.   
 
                                                        
29 Strabon, XI. 8.4; P.Troq, XI.1.10; History of Uzbekistan in sources. Tashk.1984, p. 154.  
30 Prokópios. On buildings. VDI, No 4, 1939 (III. 1.6). 
 28 
 
 
 29 
 
 
 
 
 30 
 
