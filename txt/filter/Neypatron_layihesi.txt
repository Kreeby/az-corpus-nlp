 
 
 
 
 
 
 
 
 
 
NEYRATRON layihəsi  
 
Fərhad  MƏMMƏDOV 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
I 
İLK ŞAHİD 
‐ Bax...indi çıxmalıdır. Artıq üçüncü gündür ki, saatı qeydə alıram...hər gün eyni vaxt 
4.30, gecə yarı 
‐ Sizin binadan çıxır, yoxsa...başqa yerdən gəlir... 
‐ Vallah, orasını dəqiq deyə bilmərəm...O elə qəfildən peyda olur ki, haradan çıxdığını 
hara getdiyini güdmək olmur...Qorxumdan balkondan güdürdüm, özüm ikinci 
mərtəbədə qalıram...dünən mətbəxin işığını söndürdüm ki, onu rahat güdə 
bilim...Amma elə bil o hiss edirdi ki, onu kimsə güdür, ağzının altında bir təhər 
bağırtımı deyim, iniltimi deyim, qəribə səslər çıxarıb elə hey binanın mənzillərinə 
ümumi göz gəzdirirdi. 
‐ Görünüşü yadındadır? 
‐ Düzdür qaranlıq olsa da, bəzi şeyləri seçə bildim...Topuğuna qədər uzanmış boz və ya 
(qaranlıqda ayırd etmək olmurdu) digər açıq rəngli plaş geymişdi...olduqca nimdaş 
idi...Başında da,...lənət şeytana həmişə o papağın adı yadımdan çıxır...o, soyuq 
zonalarda xidmət edən əsgərlər qışda başları nə qoyurlar...bax ondan. Bildin də, 
qulaqları açılıb bağlanan. 
‐ Hə...davam elə. Sifətini seçə bildin... 
‐ Elə mənin dəhşətə gətirən əsas məsələ də budur...Az qala balkonda bayılacağdım. Bir 
təhər özümü ələ aldım 
‐ Axı nə, ürəyimiz üzmə 
‐ Bax sənin canınçın, gözləri pişik kimi qıp-qırmızı işıldayırdı...Nə bilim, belə şeyi mən 
ancaq qorxulu filmlərdə görmüşəm...Ürəyim ağzıma gəldi...Əlində də dediyim kimi 
uzun ov tüfəngi tutmuşdu 
‐ Hansılardan karabin, vinçester 
‐ Əşi yox...Qoşa güllə idi...Çünki atəş açandan sonra boş gilizlərin yerə düşdüyün 
eşitmədim...Yəqin içində qalmışdı...Bu axı köhnə tüfənglərdə belə olur... 
Adil (Post-patrul baş çavuşu), qısa, kənardan açıq görünən tağı ilə sağa doğu daranmış heyvan 
tükü tək cod saçlı, yaşı 25-30 aralarında olan bu gənc polis nümayəndəsinin demək olar ki, 
sifətində elə bir təsvir ediləsi şey yox idi, standard aqressiv insan siması idi ki, belə sifət tipləri  
nəslərindəki çoxlu insest hallarının əmiqızı -əmioğlu nigahının təsirindən ortaya çıxa 
bilirdi...nəzəriyyədə...Əslində isə bir Allah bilir. Üç il bundan əvvəl orta təhsilli qulluqçu kimi 
həqiqi hərbi xidməti cəbhə bölgələrindən birində başa vurmuş, kiçik çavuş rütbəsini almışdır. 
Bir il yarım müddəti başa vurduqdan sonra yaşadığı Sumqayıt şəhərinə, qaçqınların 
məskunlaşdığı məhləyə, qayıtmış, bir müddət azadlıq abu-havasına alışmağa 
çalışmışdı...Gördüyü dəhşətli mənzərələr, avtopark naryadı üzrə həmkarı Arifin onun beş 
addımlığında öz beynini AKMS-lə dağıtması, hər gün eyni ağır rejim, natamam qidalanma, 
odun naryadı zamanı baltanın sapından çıxıb başını yarması (bəxti onda gətirmişdi ki, baltanın 
küt tərəfi dəymişdi) və bu kimi digər hallar onu bir həftə özünə qaytara bilmirdi...Sivil həyat 
ona yuxu kimi gəlirdi...Elə bil bu yuxuda yatdığına görə ehtiyatlı idi...Elə bilirdi ki, hansısa 
naryaddır yatıb, və indi hansısa bir mərdiməzar leytenant gəlib onu oyadacaq və hissə 
növbətçisinə məruzə edəcək...Amma onu hələ də oyadan olmurdu. Həftələr keçirdi...lakin onu 
hələ də bu uzun çəkmiş yuxudan oyadan yox idi. Təzəliycə avtosalonlardan birinə yuyucu 
qismində işə düzəlmişdi. Lakin elə bil o bu sivil həyata hələ də alışmamışdı...Hər şey onu 
qıcıqlandırırdı, tam sərbəstlik onu qorxuya salırdı...zabit görəndə tez ayağa qalxardı, çaşıb 
hərbi salam belə vermək istəyərdi,...artıq nə etdiyini anladıqda isə gicgahından tez-bazar 
təpəsinə sarı aparardı və başına sığal çəkərdi, guya saçını darayırmış kimi, zabitlər isə onun bu 
yaxınlarda demobilizə olduğunu anlayıb, onunla qulluq etdiyi hərbi hissə haqqında söhbət 
açardılar. 
Həftələri artıq aylar əvəz etmişdi Adil isə hələ də uyğunlaşmamışdı...İşdən aldığı maaş isə onu 
(kimsəsiz olduğuna ramən) qane etmirdi...Nəhayət, özü-özünə kifayətdir deyib yenidən 
müddətdən artıq hərbi qulluqçu kimi hərbiyə qayıtmağı qərara aldı...Belələrinə “maxe” deyə 
müraciət edirlər...Çox vaxt tağım komandirinin köməkçisi vəzifəsində olsa da, bəzi hallarda 
zabit-gizir çatışmamazlığına görə xidmət rəisi vəzifəsinə kimi yüksələ bilir, halbuki vəzifənin 
adında hansısa bir xidmət rəisinin vəzifəsinin içraçısı yazılır, yada ki, vəzifəsini müvəqqəti 
içra edən...Həm də maxe qəşəng maaş alırdı, vəzifəsindən asılı olmayaraq, üç yüz manat, rəis 
vəzifəsi tutsa isə bu maaş iki qat arta bilərdi...pulsuz ev, pulsuz yemək-içmək, daha o nə istəyə 
bilərdi axı...Onsuz da sivil həyatda onun nə bir yaxın dostu nə də ona əl tutacaq qohumu yox 
idi...Maxı kimi 2-ci ilinə çatdıqda isə gözləntiləri o qədər əks effekt və frustrasiyaya səbəb 
olmuşdu ki, müqavilədə göstərilən axırıncı üçüncü ilə çatmasını səbirsizliklə gözləyirdi...Artıq 
o doğrudanda adi vətəndaş olmaq istəyirdi...hərbi onu bezdirmişdi...Axırıncı gün gəldi, bir 
təhər təhvil-təslimini apardı---elə istədiyi vəzifəni tuturdu---müvəqqəti əşya anbarı rəisi- bir 
çox şeylər həmişəki kimi hərbi dilində “belinə vuruldu” sonra canını qurtarıb...Sumqayıta 
deyil, Bakıya üz tutdu...Çünki onun yeni himayədarı peyda olmuşdu...Atasının əmisiqızı kimi 
özünü təqdim etmiş və ona baş çəkmiş, orta yaşlı, eleqant geyimli İradə xanım bu yaxınlarda, 
Bakı şəhər icra hakimiyyətində şöbə müdiri vəzifəsinə keçdiyini bildirmişdi...Və təsadüfən 
belə bir qohumunun hələ də sağ olduğunu bilib, ona mütləq əl tutacağını söz vermişdi...Hərbi 
hissəyə bəlkə ilk dəfə idi ki, İnfiniti markalı General Motors maşını daxil olurdu...İradə xanım, 
öz qəşəng tələbə qızını da gətirmişdi...Qız Adilə elə hey gülümsəyərdi...Adil birinci dəfə idi 
ki, ona qarşı belə bir qadın münasibəti görürdü...İçində tarazlıqlar pozulmuşdu, ölümün bir 
addımlığında dəfələrlə olmasına ramən ogünki kimi heç vaxt həyacan çəkməzdi. Nəhayət 
İradə xanım Adilə bütün göstərişlərini verdi, cibinə ikiyüz manat basıb, üzündən öpdü...Qızı 
isə ona əl uzadıb yenidən gülümsədi (Bəlkə də Adilin əllərinin tərli olmasından idi) və 
tanışlıqlarına şad olduğunu və onu Bakıda gözlədiklərini bildirdi... 
O gün sözün əsl mənasında Adilin həyatını dəyişmişdi...Artıq həyat məqsədləri dəyişmişdi,  
sivil həyatda yaşamaq həvəsi artmışdı...Məqsədlərin tacında isə bu gözəl Aydanla evlənmək 
dururdu... 
Bakıya qayıtdıqdan sonra onu İradə xanım öz ikimərtəbəli evində bir ailə üzvü kimi 
yerləşdirdi, evdə kişi xaylağı olmadığından Adil İradə xanımın həyat yoldaşının rəhmətə 
getdiyini güman edirdi...Amma sonralar məlum oldu ki, İradə xanım heç vaxt ərə 
getməmişdi...Hamilə qaldığını bilib onu kəndən qovmuşdular, o da hər şeyə özü 
başlamışdı...zəhməti ilə karyeraya nail olmuşdu. Adil bir neçə gündən sonra bir başa olaraq 
(çavuş deyil) baş çavuş rütbəsi aldı və Post-patrul xidmətində işə başladı. 
‐ Məllim, saata baxıram artıq dördə qalıb beş dəqiqə...Bəlkə deyirəm, bu gün 
gəlməyəcək 
‐ Qəribədir,...axı mən saatı qeydə almışdım hər gün saat dördün yarsı...saniyə bə saniyə 
dəqiq... 
Adil gülümsədi 
‐ Sizin saatla, onun saatıyla, yoxsa metro saatıyla ?!...Yaxşısı budur Siz gedin yatın, 
artıq gecdir, biz köməkçimlə 24 saat növbədəyik, bir şey olsa Sizə xəbər verərik... 
Altmış bir yaşlı Əlicabbar kişi binaya doğru burulub sürətli yerişlərlə bloklarına doğru 
addımlamağa başladı...Hələ çox uzaqlaşmadığından Adil gün ərzində soruşmağı yersiz 
bildiyi şeyi indi soruşmağa cəhd etdi...yenidən  gülümsəyərək 
‐ Məllim, sizin nazirlikdə qohumunuz işləmirki? – Əlicabbar kişi dərhal geriyə dönüb 
təəcüblə... 
‐ Xeyr, niyə soruşursan 
‐ Mənə çox maraqlıdır ki, belə bir xırda məsələyə görə necə olur 24 saatlıq növbə təyin 
edirlər...- kişi onu ələ saldığını sanıb, onun sualına məhəl qoymayıb yenidən buruldu 
və blokda yox oldu...Halbuki Adil gülümsəsədə  sualında müharibə tək ciddi idi. 
Hədəfi güdmə yerindən uzaqlaşıb binadan xeyli aralıda yerləşmiş qarajların yanında 
gözədəyməz, qaranlıq yerdə saxlanılmış Reno markalı xidməti avtomobilə doğru 
yaxınlaşdı...Sürücü oturacağı tərəfdən maşına girib, arxa oturacaqlarda uzanıb yatmış 
kiçik çavuş Fuadı əli ilə xəfifcə silkələyib... 
‐ Dur ə, sənin növbəndi...-Fuad saata baxıb, Adil adam kişi olar, hələ dördə on beş 
dəqiqə qalıb 
‐ Taxtabaş...səni dörd tamamda oyatsaydım, özünə gələnəcən elə on beş dəqiqə 
keçərdi...Nəyimə lazım mənim vaxtımdan gedir...Dur üzüvə su vır, ərazini gəz.-deyə 
Fuada zarafatca təpik də vurub özü onun yerinə uzandı, maşındakı hərbi buşlatı üstünə 
çəkdi...bir neçə dəqiqədən sonra yuxuya getdi 
 
II 
İLK QURBAN 
Aydan həmişəki kimi yuxusuna gəlmişdi...Çox gözəl görünürdü...elə hey gülümsəyirdi, 
lakin Adilə tərəf baxmırdı, mənzərə çox tutqun idi...gülümsəyən Aydanın yanında yeni 
obrazlar gah peyda olur gah da yoxa çıxırdılar, onunla söhbət edirdilər, lakin Aydan olduğu 
kimi yerində qalırdı və söhbət etdiyi adamların birdən birə hara yoxa çıxdığına təəcüblənmirdi 
belə. Adil dinməsədə, onu çağırdığını hiss edirdi...səs gəlmirdi...Qız elə bil onu 
eşitmirdi...Nəhayət Adil bir qədər ona yaxınlaşır, əlavə obrazlar yenə yoxa çıxır, ağ yoxsuzluq 
fonunda yalnız ikisi olur, qız isə yenə ona tərəf məhəl qoymur. Nəhayət Adil dözməyib 
Aydanı çağırmaq üçün işarə barmağını onun çiyninə toxundurmaq istəyir...Aydan elə sürətlə 
başını çevirirki, Adil onun sifətində baş vermiş dəhşətli dəyişiklikləri dərk etməyi çatdıra 
bilmir...Bir an sonra baxıb görür ki, Aydanın sifətini eybəcər, üzü qırışlarla dolu, yaşıl gözlü, 
göz qapaqlarından biri tam açılmamış eybəcər bir insan sifəti əvəz edib...Adil özü də dəqiq 
bilmir ki, bu qadındır yoxsa kişi...dəhşətli mənzərə onu paralizə edir...oyanmaq üçün əllini 
sıxır, dilini dişləyir, qışqırmaq istəyir amma heç bir fayda olmur.  
‐ Adil tez, ol mənə köməy elə...tez ol...deyə qarşıdakı bədheybət kişi səsi ilə yalvarmağa 
başlayır...Axı o dodaqlarını heç tərpətmir belə...Sifət cizgilər isə şikarın arxasınca 
günlərlə qaçan qəddar ovçu simasına bənzəyir...axı o belə sifətlə necə yalvartı səsləri 
çıxara bilər...Adil bir şeyə əmindir ki, həmən səslər qarşıdakı bədheybətdən çıxa 
bilməz...Birdən qulağına möhkəm zərbə səsi gəlir...Reflektik olaraq Adilin gözləri 
açılır...Maşında yatdığına əmin olur... Başını qaldıran kimi maşının arxa qapı 
pəncərəsinə var gücü ilə ovuclarını çırpan gözləri sərt ağrıdan bərələnlər tək orbitindən 
bayra çıxmış Fuadı görür və diksinir...Fuad ekstazda olanlar kimi elə hey dəlilər kimi, 
quduzcasına pəncərəni durmadan vırır...Yəni onun qapını dəstəyini basıb açmaq ağlına 
gəlmir...Bu mərəkə nəyə lazım... 
‐ Adil....Adil...tezzz  ol...-o qədər möhmək udqunur ki, səsi Adilin qulağına çatır.- 
Qonşular düz deyirdilər...O gəldi...bu gün də gəldi....Ay Allah, qarnımı gülləylə 
yaralayıb...mən qan itirirəm...- deyə birdən huşunu itirdi...yerə sərildi...Adil hadisələrin 
gedişindən hələ tam baş çıxartmadığı üçün bütün bu monoloqun gedişi zamanı arxa 
oturacaqda uzanmış gəlikdə pəncərəni seyr edirdi...Fuad səriləndən sonra isə artıq belə 
vəziyyətdə pəncərədən heç nə seyr etmək olmurdu...Qorxudan keyib qalmış Adilin 
bədənindən elə bil kürə ildırım keçdi...Tez özünü ələ alıb yerdəki Fuadı qaranlıqda 
əzmək ehtimalı olduğundan digər qapından çıxaraq tez bazar Fuadın yıxıldığı yerə 
gəldi...Embrion şəklində qatlanıb uzanmış Fuadı bir qədər qaldırıb, əli ilə qaranlıqda 
onun yuniformasında əsasən qarın və sinə nahiyəsində gəzdirməyə başladı...Maraqlı 
idi, onun əli heç bir maye və ya nəmlik hiss etmirdi...Yəqin etdi ki, adi pistoletdən ya 
Makarov ya dakı Tetedən atəş açıb...Tez uniformanın düymələrini yırtdı...Alt 
paltarlarını yuxarı qaldırıb, qarnına göz gəzdirdi...Gördükləri onu hamsından çox 
heyrətə gətdirdi...Gördükləri isə o idi ki, o heç nə görmürdü...Yaradan və qandan əsər 
əlamət belə yox idi. 
 
 
 
 
III 
İLK HƏQİQƏT 
Nəhəng otaqda ən azı beş metr uzunluğunda olan masanın başında  İradə xanım, digər 
başında isə Adil əyləşmişdi...Masanın üstündə bayram günlərindəki kimi ürəyin nə istəyir var 
idi...Halbuki bu ailənin gündəlik həyat tərzi idi...İmkanları buna imkan verirdi. Adili elə bil 
məcburi yedizdirirdilər...Ağzına bir yarpaq dolması qoyur, bir-iki dəqiqə çeynəyir...lakin 
udmağa tələsmirdi...Elə hey gözlərini masadakı duzqabıya zilləyib dünən olanları götür-qoy 
edirdi. İradə xanım uzun fasilədən sonra gülümsəyərək yenidən söhbətə başladı... 
- Axır nə oldu, iş yoldaşının başına hava gəlib... 
Adili elə bil silkələyib oyatdılar... 
‐ Hmm...Dəqiq bilmirəm nə məsələdi...elə hey başımdan çıxmır...Bu gün onu başdan 
ayağa müayinə etdilər...sözün əsl mənasında...məsələyə aidiyyatı olmayan yerlərini 
belə... 
‐ Bu məgər o qədər vacib idi- ha-ha-ha... 
‐ Psixoloq israr etdi...Dedi ki, hmm...necə başa salım... onun evlilik həyatındakı 
problemlər...özünüz başa düşdüz də, hamsı onun qarabasmalarına təsir edə bilər. 
Halbuki hadisələrin gedişi bunu tam əsassız edir...Axı qonşuda həmin kişini 
görmüşdü...Çox qəliz məsələdi... 
‐ Nəisə...belə müəmmalı şeylər həmişə məni maraqlandırıb...amma görürəm danışmağa 
həvəsin yoxdu... 
Adil bayaqdan məqam axtarırdı ki, Aydanın belə gec vaxtda harada olduğunu 
soruşsun...lakin sıxılırdı...Nəhayət özündə güc yığıb cəhd etdi. 
‐ İradə xanım,...?  
‐ İradə xanım yox İradə...Artıq üç aydır ki bu evdə yaşıyırsan hələ də rəsmi şəkildə 
müraciət edirsən...-gülümsəyərək- bir dəki, axı mən səndən yalnız on yaş böyüyəm... 
‐ Oldu...Aydan hardadır... 
İradə cavab verməyə tələsmədi...Çəngəli əlindən qoydu, iki əlini dua edən rahibə şəklində 
birləşdirib Adilin gözünün içinə zillədi...yenidən özünəməxsus şəkildə gülümsədi. 
‐ Bilirsən...mən bu anı sən bizə gələn gündən gözləyirdim...amma utanırdım... 
‐ Nədən utanırdın 
‐ Utanmağım barədə vaxt gələndə, ikilikdə qalanda deyərəm...Nəhayət ki, qızım məni 
xoşbəxt edəcək 
Bu anı Adil hələ hərbi xidmətdə olandan səbirsizliklə gözləyirdi...Elə gün elə gecə yox idi 
ki, bu haqda fikirləşməsin, xəyallar yaratmasın...Elə bil bu sözlərlə ürəyinin klapanı 
bağlandı və qanın hərəkətinə mane olaraq, dialoqun kuliminasiya nöqtəsini gözləyirdi... 
‐ Siz demək istəyirsiz ki, hmm....demək istəyirsən ki, 
‐ Demək istəyirəm ki, Aydan sabah nişanlanacaq...- Adil istədiyinin belə asan başa 
gələcəyini gözləmirdi. Hətta dünənki hadisələr də onun fikirlərini çox uzaqlara tərk 
etmişdi. 
‐ Nişanlanır 
‐ Elədir ki var...Səndən çoxdan gizləyirdim...deyirdim, bilirsən də bu kişilərin 
xasiyyətini, deyirdim birdən Aydanı qrup yoldaşı Nəsimiylə görsən yazıq oğlanın ağız-
burnunu əzərsən...yazıq çox fağır oğlandı...amma neyləmək olar bir-birlərini 
sevirlər...Maraqlısı ondadır ki, əvvəllər bir-birlərinə düşmən münasibət 
bəsləyirdilər...Bilirsən də ikisi də oxuyan uşaqdı, qrupun ən yaxşılarıdır...Bir-birləri ilə 
daima birincilik rəqabəti aparırdılar...Sənin ayağın isə düşərli olub...elə sən gələn kiçik 
bir hadisə onların bir-birlərinə olan gizli məhəbbətlərini üzə çıxarıb...Mən isə sənə bir 
təcrübəli qadın kimi deyə bilərəm ki, onların arasında heç vaxt nifrət olmayıb...bu 
sadəcə gözdən pərdə asmaq idi...Onlar elə ilk günlərdən bir-birlərini sevirdilər...lakin 
bu tədricən baş verirdi...Bilirsən mənim kafir, ateist Nitşenin fəlsəfəsindən xoşum 
gəlməsə də, onun bir fikri həmişə həyatda öz təsdiqini tapıb...Məhəbbət o məhəbbətdir 
ki, tədricən yaranır...Belə...-sevindiyini göstərmək üçün öz çıxışını yavaşca 
alqışlamağa başladı...bayaqdan diqqət mərkəzi öz nitqində olduğundan ətrafdakılardan 
biganə idi...indi isə Adilin sifətindəki dəyişiklikləri görüb süni alqışları dayandırdı...- 
Sənə nə oldu belə? 
İradənin iki cümləsi kifayət etmişdi ki, onun bütün xəyallarını, uzun müddətli planlarını 
alt-üst etsin, doğrudan da məhəbbət adamı axmaq və cahil bir şəklə salır...insan artıq səmərəli 
şəkildə düşünə bilmir...Artıq hər şey aydın idi...Bütün planlar əbəs idi...O hələ də həyat 
təkdir...Onu heç kəs başa düşmür...Belə yaşamaqdansa, ölmək yaxşıdır... 
Adil səsli şəkildə masadan qalxdı...İradə də stulundan qalxıb əynindəki mavi xalatın 
kəmərini sıxıb, Adilə tərəf yaxınlaşmağa başladı...Adil onun nə etmək istədiyini başa 
düşməyib lal-dinməz donub qaldı...Adil İradə ilə indiyə qədər belə yaxın məsafədə 
durmamışdı. İradə xəfifcə Adilin enli çiyinlərindən yapışdı...Üzünü tədricən qabağa 
verib...dodaqlarını Adilin sol qulağına yaxınlaşdırdı. Pıçıldamağa başladı 
‐ Hmm...Bilirsən mən bunu sənə çoxdan demək istəyirdim. Amma, utanırdım...Axı bu 
ağılasığmaz şeydi. Qorxurdum məni axmaq hesab edərsən...Elə indi də qorxuram. Nə 
etmək olar məhəbbətdə heç bir hədd yoxdur...Mən səni sevirəm...- xeyr, Adil 
həyatında bu qədər uzun çəkmiş emotsional variyatsiyalara məruz qalmamışdır. 
Mexaniki olaraq qaşları təəcüblənmiş şəxs kimi aşağı doğru qabardı...Lakin hələ də  
gözləri irəli baxırdı... 
‐ Aydanı tez evləndirərəm sonra biz ikimiz bir yerdə yaşayarıq, ...nə qədər qəribə 
görünsədə, ancaq mən sənin qədər həyatımda heç kimi sevməmişəm...Həmişə səninlə 
birgə olmaq istəyirəm...Qoy Aydan evlənsin, gör mən sənin rütbəni və vəzifəni 
artırıram ya yox...- artıq zərif əllər Adilin boynuna sarıldı, İradə yanağını öpmüşdü ki, 
yağ oksigenə toxunan kimi Adil partladı...İradənin əllərini mümkün qədər nəzakətli 
şəkildə  boynundan kənara atıb, qapıya doğru irəlilədi...İradə yerə çöküb beşinci sinif 
qızı kimi üzünü dizlərinin arasında gizləyib hönkürməyə başladı.    
 
 
***  ***  *** 
‐ Sənə nə olub, özündə deyilsən elə bil-deyə xidməti maşının sükanında əyləşmiş post 
patrul serjantı Əbülfəz soruşdu 
‐ Hər şey yaxşıdı...- bir qədər fasilə edib- Sən mənə de görüm, niyə təzədən bu xarabaya 
patrul təyin etdilər...demişdilər axı boş şey idi...- Əbülfəz oturacağa söykənib, üzünü 
Adilə tərəf çevirdi 
‐  Dünən qonşular yenə həmən ovçunu görüblər...Eyni vaxtda səsə üç mənzildən oyanıb 
bayıra çıxıblar- işarə barmağını Adilin sağındakı pənərə şüşəsinə tutub binadakı 
mənzilləri göstərməyə başladı- birinci blok ikinci mərtəbə, keçən dəfəki dayı, həmişəki 
kimi, üçüncü blok birinci mərtəbə, üçüncü blok üçüncü mərtəbə...Dayının başına 
deyəsən hava gəlib nədi...özüylə eləmə tənbəllik ət baltası da gətirib çölə... 
‐ Bəs axırı nə olub? 
‐ Axırı o olub ki, təxminən eyni vaxtda çölə çıxan qonşular...dediklərinə görə dünən 
gecə dəhşət duman var idi...deyəsən hamsının başı xarab olub...mən özüm də bu 
yaxınlıqlarda yaşayıram amma səhər duranda tər təmiz hava var idi...nəisə, dediklərinə 
görə onlar gələndə, manyakın uzaqdan ancaq nimdaş plaşını görə bildilər, qaranlıq 
dumanda yox oldu...onu da gördülər ki, atəş açdığı it meyitini boynundan tutub öz 
arxasıyca sürüyürdü. 
‐ Manyak yenə də atəş açıb 
‐ Hə...əvvəl yenə it ulaşmaları gəlib...sonra itlərin ani zingiltisi gəlib və elə bil hamısı 
təhlükəni hiss edib əkiliblər...Bir şey maraqlıdır ki, uzun müddət burada yaşamış 
sakinlər burada nadir hallarda itlərin gəzişdiyini bildiriblər...Gecə yarısı bu itlərin 
haradan çıxdıqlarını izah edə bilmirlər.  
‐ Qan...-ağzından sözü təzəcə çıxartmışdı ki, Əbülfəz onu dərhal qabaqladı...elə bil 
əhvalatdan həzz alırdı. 
‐ Qan izi, yerdə qalıb, lakin yalnız 10 metrə yaxın məsafədə uzanır...yan ikimərtəbəli 
binanın döngəsinə kimi. Elə bil həmən yerdən iti artıq qaldırıb, əl üstündə aparıblar. 
‐ Hansı vaxtda peyda olub...dördün...-yenə də Əbülfəz gülümsəyərək 
‐ Dördün yarısı...yenə həmən vaxtda... 
‐ Mən bir şeyi başa düşmürəm ki, niyə bu it ovçusu buları belə narahat edir...Hər gün 
dördün yarısı gəlmir, qoy gəlsin də...Bunun qonşulara nə isti soyuğu var...İstisi var ki, 
yatanları narahat edən itləri qovur...Bunda pis və qorxulu nə var axı...Bizi də gecəynən 
göndərirlər bu dəlinin birini tutmağa 
‐ Razıyam...amma mənə doğrudan da bunlar maraqlı gəlir...Ömrümdə manyak 
görməmişəm... 
‐ Sən elə özün dəlinin birisən...Yaxşı smeni necə bölək 
‐ Qaqaş incimə, amma mənim vaxtım on üçdən altıya kimidir. Axırıncı dəfə səninlə 
naryadda olanda vaxtı sən seçmişdin...Bu dəfə mən seçirəm on ikidən üçə kimi sənsən. 
‐ Nədir, yoxsa dördün yarsında hadisə yerində olmaq istiyirsən 
‐ Rəis tapşırıb ki, sabaha bu it oğlu itin ya ölüsü ya da dirisi hazır olsun. Onu özüm 
tutmaq istəyirəm. Eh..gərək dünən də patrul təyin edəydilər, düşərdim dalınca. 
‐ Maşında yatacaqsan?- sualını təzəcə bitirmişdi ki, Adilin pəncərəsində peyda olan qara 
siluet hər ikisini diksindirdi...Qara kurtkalı orta yaşlı şəxs aşağı əyildi ki, üzünü 
maşındakılar görə bilsin...pəncərəni döyməyə başladı. Adil qapını açmaq əvəzinə 
pəncərəni aşağı saldı. Tutqun sifətli bu qərib adamın görünüşündən bəlli olurdu ki, ən 
azı üç gündür ki özünə baxmır, saçları daranmamış, üzünü qalın saqqal 
basmışdı...ağzından gələn spirt iyi isə Adili bir təhər etmişdi. 
‐ Axşamınız xeyr... 
‐ Nə lazımdı? – deyə Əbülfəz tanınmaz hal alıb acı şəkildə soruşdu 
‐ Yandıranınız olmaz?- deyib gegirdi...qarnına yumruq dəymiş kimi əvvəl mədəsini 
sonra ağzını tutdu...Görünür mədəsində metabolizm lazımı şəkildə getmirdi...Bir gün 
ərzində Adilin gördükləri və eşitdikləri kifayət edirdi ki onun bütün həyat planlarını 
alt-üst etsin...bircə o qalmışdı ki, onun üstünə qaytaraydılar...Adili hiddət alovu 
bürümüşdü özünü qabağı verib əlini pəncərədən bayıra çıxartdı və yazıq kişini elə 
itələdi ki, üç metr aralıda səkiyə yıxıldı. 
‐ Cındırın biri cındır...deyəsən KPZ-yə getmək istəyirsən...Nə qədər sənin aparmamışam 
itil cəhənnəm ol burdan. Kişi bir təhər ayağa qalxıb, axmaqcasına... 
‐ Oldu rəis, əsəbləşmək nəyə lazım...Bu saat yoxa çıxıram...-deyə küçənin o başında 
gözdən itdi. Əbülfəz heç nə deməyib sadəcə özünəməxsus şəkildə gülümsədi, 
maşından çıxıb arxa oturacağın qapısını açdı və arxa oturacaqda uzandı...Adil saata 
baxanda gördü ki, saat artıq birə beş dəqiqə işləyirdi. 
‐ Mənim smenim başladı...Çıxıram bayra...Üçə qalmış görüşərik -deyə  çölə çıxdı... 
Həmişəki kimi ilk öncə binanın arxasını yoxlamaq məqsədilə iki binanı ayıran maşın 
yolu ilə irəlilədi. Bina sakinlərinin, başlıca olaraq birinci mərtəbədə yaşayanların bina boyunca 
kiçik, çəpərləri xüsusi rus mənşəli sarmaşıqlarla sarılmış “oqorod”ları var idi. Çəpərin 
yaxınlığından keçəndə ilin hansı fəsli olmasından asılı olmayaraq möhtəşəm ətir, adamı məst 
edirdi. Elə Adil bunu bilib çalışırdı ki, çəpər boyunca hərəkət etsin. Artıq kiçik yol qurtardı, 
ona lazım olan binanın arxasına keçmək üçün sola dönməli idi. Elə də etdi, binanın arxası elə 
acınacaqlı vəziyyətdə idi ki, sakinlərdən birinin evinə gələn qonağa binanın arxasını 
göstərsəydin atasının canına and içərdi ki, bu həmən bina deyil...Binanın arxasında da kiçik 
lakin planda nəzərdə tutulmamış bağçalar yerləşirdi...Lakin binadan on-onbeş metrə aralı idi, 
arada qalan boşluq isə təyinatsız zibilliyə çevrilmişdi. Bina sakinləri eləmə tənbəllik elə 
pəncərədən zibilləri aşağı vızıldadırdı. Yer də kələ-kötür idi, bəzi yerlərdə kiçik kollar bitmiş, 
digər yerlərdə əsasən də daş-qayanın üstündə mamırlar çıxmış, qalan yerləri isə qalın zibil 
qatında aydın seçmək olmurdu...Hara da baxırdan salafan klyok idi, hətta bağların divarlarının 
qıraqlarında bitmiş yabani şam ağacların, küknar ağacının budaqlarında belə həmin ağ, qara 
salafanlardan görmək olardı...Bir sözlə adamın ürəyi bulanırdı. Bu kələ kötür “Fermopil” 
keçidini bir təhər keçib binan digər ucuna çatdı...Gözünə heç bir şübhəli şey 
dəymədi...Doğrusu Adil burda ən azı üç küçə itini görməyi gözləyirdi...Lakin itlərdən əsər 
əlamət yox idi. Ətrafa sanki illər idi ki, canlı varlıq ayaq basmırdı. Birdən ağlına əla fikir 
gəldi...İradə xanımın ona keçən ay hədiyyə etdiyi smart tipli mobil telefonu xidməti şalvarının 
cibindən çıxarıb, baş barmağı ilə telefonun üst hissəsini yuxarı doğru itələyib, menyuya 
girdi...Qaranlıqda Adilin üzü açıq-aydın işıqlandırdı...Arxasındakı elektrik sütununa söykənib 
rahatca eşələnməyə başladı...Olduqca keyfiyyətli foksu olan kameranı seçib, gecə çəkilişi 
rejimini seçdi...Ekranda ayağının altındakı KONTİ kağızı aydın şəkildə canlandı, gözləri 
ekranda telefonu sağa sola aparmağa başladı...Düzdür kamera bu rejimlə...reallığı 
canlandırmaqda gecikmələr etsə də, əksər statik şeylər və ya kiçik trayektoriyalı hərəkətləri 
lazımı şəkildə fiks edə bilərdi. Adil həmin manyakla qarşılaşsa nəyin bahasına olursa olsun 
onu videoya alacaq. Nə əcəb, bu qonşuların ağlına gəlməyib...Kamera rejimindən çıxanda əli 
təsadüfən  yes düyməsini basıb Şəkil qalereyası qovluğuna girdi, və dərhal ekranda Aydanın 
anası ilə birgə Nabranda dəniz fonunda çəkdirdikləri şəkil çıxdı...Adil bunu Aydanın mobil 
telefonundan onun də xəbəri olmadan blutuzla göndərmişdi...Ürəyindəki ağrılar və sıxılmalar 
yenə öz sözünü deməyə başladı. Şəklin iki dəfə böyüdüb, zoom-u Aydanın üzünə uzatdı...İpək 
kimi dümdüz qara saçları, nazik qara qaşları, qonur gözləri, nazik çənəsi, xəfifcə qızaran 
yanaqları, dəqiq formalı zərif burnu, bütün bunlar elə kompleks gözəllik təşkil edirdi ki, 
Yaradana istər istəməz həmd edirdi. Bu ailədə keçirdiyi günlər onun üçün həyatının əksər 
hissəsindən dəyərli və gözəl idi. Bir-birinin ardınca gələn fikirlər, köhnə xəyallar, xəyalların 
sınma nöqtələri, xəyaldan reallığa keçidlər, alternativ xəyallar, təsəlli verən xəyallar, səmərəli 
düşüncələrlə, xam xəyalların mübarizəsi – qulağına gələn it hürültüsü onu bu transdan oyatdı. 
Telefonun saatına baxanda bir də gördü ki, saat üçə qalıb on beş dəqiqə. Adil hələ ömründə bu 
qədər çox xəyallarda uçmamışdı. Binanın əks ucundan dönüb yenidən binanın ön tərəfində 
peyda oldu...təxminən otuz beş-qırx metr məsafə aralıda dayanmış xidməti Reno qaranlıqda o 
qədər də çətinliklə görünmürdü...Tərkibində fosforlu birləşmələri olan plastik lampalar, 
uzaqdan pişik gözü kimi parıldayırdı. Maşında doğru irəlilədi, tez tez əsnəməyə başladı...bərk 
yuxusu gəlmişdi...Yəqin bu gün də manyakı görməy ona qismət olmayacaq. Maraqlısı onda 
idi ki, maşının qapısını açıb içəri girəndə Əbülfəzdən əsər əlamət yox idi. Afərin- gərək ki, 
vaxtında durub...yəqin subaşına gedib-deyə özlüyündə fikirləşdi, elə bir başa arxa oturacağa 
adlayıb, uzandı, oradakı dublyonkanı üstünə çəkdi. 
 
IV 
İLK CƏSƏD 
Adil qulağına dəyən it hürültüsünə oyandı, saatına baxanda gözləri kəlləsinə çıxdı. Saat 
dördün yarısı idi. Başını qaldırıb pəncərədən baxmaq istədi. Pəncərələr içərinin 
temperaturundan tərlədiyinə görə heç nə görmək mümkün deyildi. Tez pencəyinin manjeti 
hissə ilə şüşəni silib boylandı...Nə qədər də inanılmaz olsa da, yanından elə həmən an boz 
plaşlı, başında qara panama, sol əlində üzü yerə qoşa güllə ov tüfəngi tutub maşınla paralel 
şəkildə düzləməsinə gedirdi. Adil dərhal geri çəkildi, halbuki, it ovçusu heç maşına tərəf 
baxmırdı belə. Qonşular necə də düz ifadə vermişdilər...doğrudanda dodaqaltında xüsusi səslər 
çıxarırdı, bağırtı tipli səslər çıxardırdı. Adil pəncərədən nə qədər boylandısa manyakın sifətini 
görə bilmədi, elə bil sifəti Marian çökəkliyi kimi zülmətdə idi...Heç nə seçmək olmurdu. Bu 
taxtabaş Əbülfəz haradadır görəsən, bilirdim o, bu gün çöplədəcək –deyə özlüyündə Əbülfəzə 
acılandı. Əlini tapanca qabına atdı, pistoleti təzəcə çıxarmışdı ki, qızmış quduz itin hücüm 
sədaları və mırıltısı eşidildi, itin atdığı hər bir addımı eşitmək olurdu. Manyak isə ondan da 
dəhşətli bir bağırtı çıxartdı, atəş açıldı...İtin qısa ölüm zingiltisindən hər şey məlum oldu. Adil 
yenidən pəncərədən baxmağa qərara aldı...Təəssüf ki, arxa pəncərədən hadisələrin gedişini 
görmək olmurdu. Lakin binanın podyezdlərini açıq aydın seçmək olurdu. Çox maraqlıdır. 
Qonşular hələ də çölə çıxmayıblar...Adil tapancanın darağına baxdı...döyüş güllələri ağzına 
kimi dolu idi, tapancaya keçirdi və qoruyucunu çəkdi. Yavaşca maşının arxa qapısını açdı. 
Maşından çıxan an ovçu yerə sərilmiş it meyiti ilə məşğul idi, dombalmışdı. İtin boyun 
dərisindən qaldırıb, yolunu davam etməyə başladı, Adillə onun arasında iyirmi beş metr 
məsafə olardı...Adil həyəcandan özünü ələ ala bilmirdi. Əlləri titrəyir üzünü tər 
basmışdı...Ürək döyüntüsü isə həddindən artıq gec idi. Bədənini buz bağlamışdı. Nişangahı 
ovçu istiqamətində tutub, qışqırdı “Tüfəngi yerə at, it oğlu it. Üzünü də mənə tərəf çevir...Tez 
ol.”. Tüfəngi əlindən yerə qoymasa da, sağ əlində üzü aşağı sallanmışdı. Adilə sonradan çatdı 
ki, tüfəngin içindəki gilizləri boşaldıb təzə güllə ilə doldurmasa o bu tüfənglə heç bir təhlükə 
yarada bilməsi. Dodadaltı xüsusi səslər dəyişkən səs miqyası ilə yenə də eşidilirdi. Bir əlində 
it meyiti, bir əlində tüfəng yavaş-yavaş Adilə tərəf burulmağa başladı. Adil onun üzü yanmış 
tüksüz, qaşsız hər tərəfi kələ-kötürlü qırışlar və həddindən artıq uzun çapıqlarla bürünmüş qara 
sifətini və əsasən də, qırmızı gözlərini görəndə, qorxu dalğasının gücündən qeyri-iradi atəş 
açdı. Bəxtindən güllə yan keçdi. Manyak isə bir millimetr belə tərpənmədi. “Görürsən ki, 
boşboğaz deyiləm, artıq bir hərəkət elə gör beynini dağıdıram ya yox.”- deyə səsləndi, və 
cibindən dərhal mobil telefonunu çıxardı...Yenidən kameranı aktivləşdirdi, ovçuya tərəf tutdu. 
Ekrana baxmağa başladı...Bu səhv addım idi, çünki Adilin yadından çıxmışdı ki, gecə rejimi 
çəkilişi həqiq zamandan bir saniyə gec addımlayır...Bir saniyə isə hər şeyi dəyişə bilərdi. 
Ekranda ovçunun əlində it olan qolunun arxaya doğru yığıldığını görən Adil, gözlərini hiss 
edibmiş kimi dərhal ekrandan ayırdı, ovçuya tərəf baxanda havada itin ağılasığmaz sürətlə ona 
sarı uçduğunu gördü, başını çevirməyə yarım saniyə geciksəydi, belə ağır sümüklü itin 
təpəsinə çırpılmasında çox ehtimal ki sağ çıxmayacaqdı, it çiyninə təyib göstərdiyi təzyiqdən 
onu yerə sərdi, Adil başını qaldıranda bir də gördü ki, manyak iri addımlara aradan çıxır...Tez 
tapancanı əlinə alıb ona tərəf qaçmağa başladı...Uzaqdan atəş açmaq istəmirdi. Manyakın 
atdığı növbəti addım isə Adili tam çaşdırdı. Belə ki, manyak üzbəüz  ikimərtəbəli binanın 
solundan, döngəyə keçsə idi...Artıq onu tutmaq çox müşkül məsələ olacaqdı. Bununla belə, o 
həmən ikimərtəbəli binaya bitişik qonşulardan birinin alçaq çəpərli ( təxminən yarım metr 
olardı) bağçasına girdi və böyürtkən kollarının arxasında gizləndi, Adil çəpərə minimal 
məsafədə durdu. Kolu nişan aldı...Birdən ani olaraq gələn güclü baş ağrısı onu gözlərini 
yummağa vadar etdi...Maraqlıdır ki, gözlərini yumduğu an özündə rahatlıq hiss etdi, 
bədənindəki soyuq getdi, ətrafdakı temperaturun istiləşdiyini hiss etdi, gözlərini açanda otağın 
içində olduğunu gördü, qarşısında çarpayı var idi, orada bir qız yatırdı, ətrafa boylananda ona 
məlum oldu ki, bu Aydanın otağı idi...Bu xəyallar özündən asılı olmayaraq onu dəli edirdi. 
Yenidən gələn baş ağrısı, gözlərini yumur və açanda yenidən həqiqi məkana qayıdır. Başını 
bir qədər silkələyir...Yenidən kolluğa baxanda isə oradan tüfəng lüləsinin ona tərəf baxdığını 
görürür. Gözlərini yumub, qulaqlarının batmaması üçün ağzını açır, daraqda nə qədər güllə var 
hamsını boşaldır, kolluq tərəfə. Tüfəngin yerə düşməsindən Adil başa düşür ki, sabah onu yeni 
rütbə gözləyir...Çəpəri tullanıb bağçaya girir, kolluğa tərəf irəliləyir, birdən yaxın məsafədən 
dəlicəsinə qadın qışqırıq, ağlaşma hay-küy  səsləri gəlir. Adil arxadan belini yumruqlamağa 
başlayırlar...və eşidir “Axı, niyə....niyə. Onun səndə nə işi vardı, Əclaf mən səni 
öldürəcəyəm”. Üzünü arxaya çevirəndə, onu vuran qadının İradə olduğunu gördü və “Sən 
burda neyniyirsən” deyə soruşdu. Və yenidən başağrısı, gözlərini açanda yenidən otaqda 
olduğunu görür...Otaq qan-qeysan içindədir, çarpayıdan axan qan sızıntıları, yerdəki xalçaya 
xəfifcə damcılayır. Çarpayıda yatmış Aydan da güllənin dəymədiyi yer yoxdur...Adilin huşu 
özündən gedir...Səhər Polis şöbəsində ayılanda isə ona bildirirlər ki, sən demə heç dünən iş 
günü deyilmiş...heç bir patrul təyin edilməyib... 
 
V 
NEYRATRON LAHİYƏSİ- YEKUN KONFRANS 
 
Əla işıqlandırılmış konfrans otağı müxtəlif tip insanlarla dolu idi. Otağın bir ucundan 
digər ucuna kimi uzun dəyirmi masa uzanırdı...Masanın sol tərəfində ağ xalatlı alimlər, 
professorlar və çox güman ki, namizədlər digər tərəfində isə yüksək çinli zabitlər, pərdə 
arxasında qalan naməlum dövlət xadimləri, xüsusi orqanların polkovnikləri və digər qeyri-elm 
sahəsinin lakin elmə birbaşa nəzarət edən nümayəndələri əyləşmişdi. Hər kəsin diqqəti 
dəyirmi masanın önündə quraşdırılmış ağ yazı lövhəsi və sinovizyonun yaxınlığında durmuş 
düzbucaq formasında olan eynək tağmış, Kortez tipli ağ saqqal saxlayan, uzun və daranmamış 
şülküt saçlı professor Cəmilzadənin nitqində idi...Konfrans otağı elə bir yerdə baş tutmuşdu ki, 
ora heç bir media nümayəndəsi və ya axmaq “burunlar” girə bilməzdi, otaqda quraşdırılmış 
xüsusi qurğular, o cümlədən yeni tip SKELLER və SKREMBLER-lər otaqda səslənənlərə 
ətrafdan qeyri-qanuni qulaq asılmasını mümkünsüz edirdi. 
‐ Hörmətli zabitlər, hörmətli politoloqlar, iqtisadçılar və kolleqalar...Bu gün Sizləri son 
illərdə əldə etdiyimiz ən böyük nailiyyətlərdən biri ilə tanış edəcəyəm...- 
polkovniklərdən birinə baxaraq həyacanla – yoldaş polkovnik, bizdə alındı...baş 
tutdu... 
Həddindən artıq dolu polkovnik, bir qayda olaraq diqqəti nəiləsə məşğul olanda hər zaman 
vərdiş etdiyi kimi sağ qolu sol qolunun üstünə qoyub, sağ  əlinin ovucu ilə ağzını 
örtərdi...reaksiya verməli olduğundan əllərini çəkib, gülümsəyərək, sakit lakin vahiməli 
komandir səsi ilə- Təbrik edirəm, professor- professor Cəmilzadə 
 
‐ Bu gün nəticələr yekun olduğundan görürəm ki, aramızda onlarla yeni simalar var, və 
çox güman ki, layihənin məğzi və təfərrüatları  haqqında çox az məlumatlıdırlar. Ona 
görə hesab edirəm ki, həqiqəti ilkin mənbədən eşitmək daha məqsədəuyğun olar. 
Yoldaşlar Sizin izninizlə mən hər şeyə əvvəldən başlayım.- öz həmkarlarına tərəf 
baxaraq özünəməxsus şəkildə formal gülüş səsləri çıxartmağa başladı...- Sizi başa 
düşürəm, indi fikirləşirsiz ki, mən burada danışacağam, siz isə heç bir şey 
anlamayacaqsız...Lakin ötən konfransımızda iştirak edənlər bilirlər ki, mənim heç də 
disertasiya vermək fikrim yoxdur...Biz alimlər gərəl preskriptivist deyil deskriptivizt 
olaq...yəni vacib olan mürəkkəb cümlələrlə, elmi ifadələr və terminaloqiya ilə 
danışmaq deyil, əsas məsələ fikri istənilən vasitə ilə çatdırmaqdır. Bu praktikada da 
özünü doğruldub...müqayisə etmək üçün qərb və post-sovet elmi sistemini müqayisə 
etmək kifayətdir...hər şeyi təhsildən başlamaq lazımdır...- qara kostyumlu dövlət 
xadimlərindən biri işarə vasitəsi kimi səsli şəkildə boğazını boşaltdı...professor quşu 
göydə tutub özünü itirmədi, amma çox güman ki, bu işarəni edən elə təhsilə cavabdeh 
“kölgə” idi. 
‐ Nəisə...deyəsən bir qədər uzaqlaşdım...Neyratron layihəsi...Neyraton 
Əvvəllər bu konfransda iştirak etməmiş zabitlərdən biri, nitqə müdaxilə edib 
‐ Professor, neytron bombası yaratmısız...- gülümsəyərək... bunu axı artıq ixtira ediblər, 
hətta qadağan da ediblər, heç bir partlayış vermir...yalnız ətrafa radiasiya  yayır. 
‐ Yoldaş zabit,- ulduzlarını sayıb, özünü yığdı, əvvəl mayor olduğunu hesab etsə də, 
ayparanın ölçüsündən generalla danışdığını başa düşdü, özünü yığdı, yoldaş general 
Siz səhv eşitdiz, neyratron-un neytronla əlaqəsi yoxdur, onun işi yalnız neyronladır- 
insan beyni təşkil edən hüceyrə... 
General axmaq vəziyyətə düşməmək üçün gülümsəyərək 
‐ Bunu vaxtında dedə, məllim 
Konfrans zalını bir neçə saniyəlik möhkəm gülüş bürüdü... Ara sakitləşdiyini görən professor 
yenidən nitqinə davam etdi... 
‐ Sözün düzü, ilk baxışdan, doğrudan da, bir silah kimi səslənir, amma bu bilavasitə bir 
silah deyil, sistematik ötürücü vasitəsidir...Başlayım əvvəldən...Keçən il bizim 
Amerikalı kolleqalarımız, Luiziana ştatının nevroloji tədqiqat heyətinin üzvləri bir 
neçə il öncə dəhşətli avtomobil qəzası keçirmiş bir orta yaşlı amerikan xanımı üzərində 
xüsusi tədqiqat aparmışdılar...Xanım bu qəzada hər iki övladını itirmiş, həyat yoldaşı 
isə iki illik komadan sonra vəfat etmişdi. Xanım qəzadan bir il keçmiş depresiyadan 
çıxmağı qərara almış və əvvəlki işinə qayıtmışdır...Lakin özündən asılı olmayaraq, 
dediyinə görə, onun düşüncələrinin hər on saniyəsinin üçü həmən hadisəyə aid 
olur...Qəza gözünün qabağına gəlir və nəticədə harada olursa olsun, ətraf 
temperaturdan asılı olmayaraq, təzyiqi aşağı düşür, bir sözlə qadın ictimai yerlərdə 
uzun müddət qala bilmir...halı özündən gedir. Psixoloqlar, Çin təbabəti, qeyri-tibbi 
vasitələr...bunlar heç biri fayda vermir. Nəhayət elə olur ki, qadınla Luisiana ştatının 
bu vaxta qədər tədqiqatlarını siçovullar üzərində aparan nevroloqlarının motivləri üst-
üstə düşüb, qadına xüsusi səs boğucu otağa daxil ediblər, ətraf hər yer ağappaq olub, 
otaqda yalnız bir tam ağ kreslo yerləşib...Kresloda oturandan sonra, xanıma profonol 
adlanan iynə vurublar ki, bu da insanın beynində emosiya yaradan mindalin vəzinin 
fəaliyyətini passivləşdirir...yəni insan həyacan keçirmir...İynən beş dəqiqəlik təsir 
müddəti ərzində qadından xahiş ediblər ki, həmən qəza haqında bir qədər ətraflı 
fikirləşsin olanları təfərrüatları ilə yadına salsın... Bir neçə seansdan sonra qadının qəza 
yadına düşəndə o artıq heç bir həyəcan keçirməyib...Bu ona görə baş verib ki, mindalin 
vəzi xüsusi maye ifraz etmədiyi zaman qadının qəzanı xatırlaması, onun beynində 
alternativ yaddaş neyronları formalaşdırıb, bura əvvəlki informatsiya keçib lakin 
yaddaş hüceyrələri özlərini elə formalaşdırıb ki, onun fəaliyyəti zamanı yəni qəza yada 
düşən zaman mindalin vəzi heç bir maye ifraz etmir, nəticədə o heç bir həyəcan 
keçirmir...Bir neçə müddətdən sonra isə bu hadisə artıq onun gözünün qabağına 
ümumiyyətlə nadir hallarda gəlməyə başlayıb, bunun da bir açıqlaması var ki, səbəb 
artıq emotsiaların heç bir rol oynamamasıdır,...əvvəllər onun tez-tez qeyri-iradi şəkildə 
yada düşməsinə səbəb...elə emotsiaların özü idi....Belə, ...bəs biz bundan nə kimi 
istifadə etdik. Biz bu nailiyyətdən daha səmərəli və məqsədəuyğun şəkildə istifadə 
etməyi qərara aldıq. Belə ki, hesab etdim ki, biz süni şəkildə alternativ yaddaş yarada 
bilərik. Sınaqları viviseksiya yolu ilə- yəni heyvanların üzərində aparmaqla heç bir 
nəticə əldə edə bilməyəcəyimiz su kimi aydın idi... Ona görə də biz birbaşa insan 
üzərində təcrübə aparmağı qərara aldıq...Lakin təcrübənin baş tutması üçün üzərində 
testlər aparılan şəxsin bundan heç bir xəbəri olmamalı idi...Çox müşkül məsələ 
olduğundan, qərara aldıq ki, anesteziyada olan xəstələrdən birini xəstəxanadan qaçıraq, 
məlum idi ki, ürək damarlarında cərrahiyyə əməliyyatı aparılmış həmən şəxs – 
Sumqayıt şəhər  sakini, coğrafiya müəllimi, Mövlud Əliyev, növbəti gün oyanmalı 
idi...Mövlud Əliyev ehtimal edildiyi kimi növbəti gün oyandı...Oyanan kimi, ona 
təzyiqi qaldıran kafein iynəsi vurduq, lakin eyni zamanda ona xüsusi məst edici Eleksis 
dərmanı da yeritdik ki, ətraf şeylərə fikir verməsin. Daha sonra xəstənin başına xüsusi 
hazırladığımız visual kaska keçirdik, bu bir növ portal televizor kimidir, lakin fərqi 
ondadır ki, ətrafdakı səslər və görüntülər kaskaya daxil olmur...Yalnız vizual kaskanın 
ekranında nə gedirsə o da görünür. Luisiana professorlarından fərqli olaraq emotsional 
hissləri və adrenalini qaldırmaq üçün  antiprofonol tətbiq etdik ki bu da mindalin 
vəzinin ifrazatını sürətləndirir...Xüsusi seçdiyimiz qorxulu holivud filmlərindən bir 
vahiməli manyak surətini seçdik, bu ovçu idi...Lakin üzü yanıq, gözləri vulkan kimi 
qırmızı, qəribə səslər çıxaran bir insan ovçusu...Çarxın gedişi zamanı manyak öz ov 
tüfəngi ilə meşədə üstünə hücum çəkən itləri və canavarları deşik-deşik edirdi. Çox 
qanlı və dəhşətli mənzərə idi...Bizim yaradacağımız yalançı yaddaşın baş tutub 
tutmamasını yoxlamaq üçün isə gərək əlavə bir direksiya təyin edəydik...Ağlımıza belə 
bir şey gəldi ki, dəqiq saat amilindən istifadə edək, “saat dördün yarısı”, “gecə yarı”, 
“dördün yarısı”, “dəqiq dördün yarısı” deyə tez-tez bu sözləri visual effektlərin 
müşayəti ilə ona eşitdirirdik...Təxminən beş seans keçirtdik...Ona yuxu dərmanı verib, 
yenidən xəstəxanaya göndərdik...Bütün testləri bir gecə ərzində həyata 
keçirdiyimizdən, gecə xəstənin harada olması heç kimi narahat belə etmədi...Yəqin 
edirdilər ki, ayaq yoluna çıxıb...Növbənin baş həkiminə gəldikdə isə o, bu təcrübə 
haqqında əvvəldən məlumatlandırılmışdı. Elə xəstənin seçilməsinə o yardım 
göstərmişdi...dedi ki, ən “sakit” xəstələrdəndir...Bilsə belə şikayət etməz... 
Professor dərindən nəfəs alıb, yorğunluğunu bir anlıq aldı, masanın üstündəki pultu qaldırıb 
başının üstündəki sinovizyona tutdu, otağın işıqları avtomatik olaraq söndürüldü...Professorun 
hazırladığı slayd şou başladı, ilk öncə xəstənin üçün dördə şəkli, daha sonra xəstə təcrübə 
zamanı, xəstənin təcrübədən sonrakı görüntüsü, xəstənin yaşadığı yer, binanın peykdən 
görünüşü, binanın və ətraf ərazilərin ümumi planı, post patrul təyin edildikdən sonra ərazinin 
peykdən amma çox yaxın miqyasdan görünüşü və slaydlar professorun izahları ilə bir-birini 
əvəz etdi...Slaydlar bitdikdən sonra...işıqlar yenidən yandı, professor masa arxasında 
əyləşənlərin işığa hələ alışmamış gözlərini büzüb, əlləri ilə uşaq kimi ovuşdurduqlarınını 
görəndə cani tək gülümsədi və nitqinə davam etdi... 
Beləliklə, bizim Mövlud Əliyevə göstərdiyimiz film parçaları, ətraf səslər, müxtəlif sekresiya 
dərmanları onda özü tərəfindən yalançı yaddaş neyronları formalaşdırdı...yəni biz süni yaddaş 
yaratmağa nail olduq...Artıq evə gedən gündən etibarən hər gecə , daha doğrusu səhər dördün 
yarısı, çöldən it səsləri, atəş səsləri eşidir...və bayıra çıxanda həmən ovçunu görür...Sözün 
düzü hörmətli kolleqalar, hörmətli zabitlər, bu təcrübə bizim gözlədiyimizdən çox bəhrə 
verdi...bizim məqsəd Mövlud Əliyevdə süni yaddaş yaratmaq idi, buna nail olduqda...lakin 
bizim ağlımıza da gələ bilməzdi ki, Mövlud bu süni yaddaşı bir infeksiya kimi başqalarına da 
keçirə bilsin...digər qonşulara heç bir antiprofonol vurulmadığı halda onlar da ovçunu 
gördüklərini iddia edirdilər...daha sonra post patrul xidmətinin iki çavuşu...Vəziyyətin 
gərginləşməməsi üçün, yoldaş polkovnikin dəstəyi ilə, elə etdik ki, manyakın tutulması bütün 
Sumqayıt camaatına bildirilsin ki, ara sakitləşsin...Belə...bu qədər...Bu böyük nailiyyətdir 
yoldaşlar. 
Artıq bir dəfə monoloqa müdaxilə etmiş general yenidən söhbətə qoşuldu... 
‐ Bütün bunları qoyaq bir qırağa...bizi bura yığmağınızın məqsədi nədir...Bunların bizə 
nə aidiyyatı var 
‐ Ayidiyyatı var, yoldaş general, həm də necə...Lakin siz mənim nitqimin mətnaltı 
ismarıcını tuta bilmədiz...Siz təsəvvür edin ki, neyratron layihəsindən hərbi də nə kimi 
məqsədlərlə istifadə oluna bilər...Əsir düşmüş hər hansı bir düşmən zabiti və ya əsgəri, 
və ya ümumiyyətlə sivil vətəndaşı (düşmən tərəfdən) neyratrona məruz qoyuruq...Bu 
dəfə iri dozalarla, həm də ovçu görüntülərinin yerinə, üzərində bizim bayraqlarımız əks 
olunun yüzlərlə tank, bete-er və s. hücüma keçdiyi görüntüsü, tankların uğultusu, bizim 
dildə marş mahnıları və səsləri...və yalnız dördün yarısı deyil, günün müxtəlif 
vaxtları...Siz təsəvvür edin bu silahla biz nə kimi psixoloji üstünlüyə nail olarıq...- 
general bir neçə saniyə uzanmış fasilədən sonra, məsələni analiz edib dərk etmiş kimi 
başı ilə təsdiqə bənzər işarə etdi, heç kimin gözləmədiyi halda yerindən qalxıb, 
professora tərəf getdi, professorun əlini sıxıb onu təbrik etdi 
‐ Siz nə vaxtdan bizimlə əməkdaşlığa başlaya bilərsiz...düşmən “krolikləri” nə qədər 
istəyirsən...bircə vaxtı deyin...Nə lazım olsa çəkinməyin, dərhal yerinə yetirməyə 
hazıram... 
Otaqdakılar konfransın bitdiyini görüb, dağılışmağa başladılar, namizədlər və professorlar 
Cəmilzadəni ətrafa alıb təbrik etməyə başladılar...Zabitlərin əksəriyyəti artıq otağı tərk 
etmişdi. Qəflətən otağına digər ucundan, tenor kişi səsi eşidildi... 
‐ Professor bəs, o yazıq ölən qızın nə günahı var idi, bəs onu öldürən polis nəfərinin nə 
günahı var idi – deyə bayaqdan məqam axtara bir kapitan ayağa qalxdı. 
Professorun əhvalının qaçdığı aydınca hiss olundu...Kapitanın üzünə baxıb bir qədər 
fikirləşdi... 
‐ Məgər Siz, yoldaş zabit, belə bir məsəl eşitməmisiz?... “Elm qurban tələb edir” 
 
 
 
