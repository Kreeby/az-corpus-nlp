 
MƏMMƏDTAĞI CƏFƏROV 
 
ÖMRÜN 
ĠZLƏRĠ 
 
 
 
 
 
 
 
Bakı - «Nurlan» - 2006 
 
 
 
Redaktor: Avtandil Ağbaba. 
 
Məmmədtağı Cəfərov. Ömrün izləri (Məqalələr, 
müsahibələr), Bakı, «Nurlan», 2006. - 216 səh. 
 
 
 
 
 
 
 
«Ömrün izləri» kitabı görkəmli alim, Azərbaycan 
Milli Elmlər Akademiyasının həqiqi üzvü, 
Azərbaycan Ziyalılar Cəmiyyətinin prezidenti, kənd 
təsərrüfatı elmləri doktoru, professor Məmmədtağı 
Cəfərovun son onbeş ildəki ictimai-siyasi fəaliyyətini 
əhatə edir. 
XX əsrlə XXI əsrin qovuşuğunda xalqımızın 
keşməkeşli tarixinə fəal ziyalı mövqeyini əks etdirən 
məqalə və müsahibələr, səfər təəssüratlan, şəxsiyyət 
və onun həyatdakı mövqeyi əsərin əsas qayəsini təşkil 
edir. 
 
 
 
C    4603000000   qrifli nəşr 
       N 098-2006 
 
 
 
 
 
 
© "Nurlan" - 2006 
 
BU, MƏNĠM ƏQĠDƏMDĠR 
 
İnsan ömrü qanadlı quş kimidir. Göz açıb yummamış gəlib 
keçir. Ancaq öz ömrünün hər anını qiymətləndirməyi bacaran, 
onu mənalı yaşamağa çalışan insanlar həyatda heç vaxt 
unudulmurlar, həmişə nəyəsə nail olurlar. Tale belə insanları 
dəfələrlə bərkə-boşa salır, sınaqlardan çıxarır, cəmiyyətdə 
müxtəlif hadisələrlə qarşılaşan bu insanlar hər cür çətinliyə 
dözür, hər əzaba qatlaşırlar. Bəzən onlann qarşısını mənəviyyatı 
pozğun qaragüruhçular kəsir, hər cür maneələr törədir, özlərinin 
şəxsi mənafeyi naminə çirkin istəklərinə nail olmaq üçün min bir 
hiyləyə əl atır, fitnəkarhq törədirlər. Fəqət heç bir maneə, hiylə və 
xəyanət, fitnəkarlıq əsil şəxsiyyətləri öz mövqeyinə, amalına 
sədaqətli insanları yolundan döndərə bilməyib. Belə insanlara 
bütün zamanlarda, bütün cəmiyyətlərdə həmişə hörmət və 
ehtiram göstərilib. Çünki onlar həmişə öz ləyaqətlərini uca 
tutublar, cəmiyyətin, xalqm mənafeyi onların həyatının mənasına, 
qayəsinə çevrilib. Tarixdə belə işıqlı şəxsiyyətlər, ürəyi vətən və 
xalq üçün döyünən insanlar çox olub, tarix qocalıb onlar 
gəncləşdikcə həyat da sanki gözəlləşib, belə insanları nəinki öz 
vətənində, bütün dünyada tanıyır, sevirlər. Görkəmli ingilis 
mütəfəkkiri P.Rozegerin dediyi kimi "ən böyük və ölməz 
əməllərə can atmaqla birgə etiraf etməyə məcburuq ki, bu 
dünyada edə biləcəyimiz ən yaxşı şey insanlara sevinc bəxş 
etməkdir". Doğrudan da, dünyada insanlara, sənə ümid yeri kimi 
baxanlara sevinc bəxş etməkdən böyük xoşbəxtlik ola bilərmi? 
Ulu öndərimiz, ümummilli liderimiz Heydər Əliyevin ömrünün 
bütün anları bu müqəddəs əmələ həsr olunub, xalqına xoşbəxtlik 
bəxş etmək bu böyük şəxsiyyətin həyatının mənasına çevrilib. 
Bunun üçün o, heç nədən çəkinməyib, həmişə eyni mövqedə 
dayanıb: xalqın, dövlətin mənafeyini müdafiə etmək mövqeyində. 
Ümummilli liderimizin sarsılmaz və dəyişməz mövqeyi əsil həyat 
məktəbi, vətənini, xalqını sevənlər üçün əsil örnəkdir. 
Həmişəyaşar və əbədi bir örnək. 
Mövqe ərəb sözüdür. Yer, məhəllə, vaxt, zaman mənalarını 
ifadə edir. Birinci məna ilə ikinci məna tamamilə fərqli 
3 
anlayışlardır, bizim dilimizdə, əsasən birinci mənada - yəni 
müəyyən yer, daha doğrusu, insanın həyatda, cəmiyyətdə ya da 
coğrafi bir ərazidə tutduğu yer mənasında işlənir. İnsanın həyatda 
və cəmiyyətdə tutduğu yer bu mənanı daha dəqiq ifadə edir. 
İndiyə qədər bu anlayışa müxtəlif elmi-nəzəri və fəlsəfi 
yanaşmalar olsa da, yeni dövr, yeni tarixi şərait həmin anlayışa 
bu günün, müasir gerçəkliyin ictimai-siyasi və ideoloji prinsipləri 
baxımından yanaşmağı tələb edir. 
Mövqe anlayışı məhdud və geniş mənada başa düşülür. Şəxsi, 
fərdi məsələlərə, miqyas etibarı ilə dar bir çərçivəyə aid olan 
mövqe məhdud, milli dövlətçilik, cəmiyyət həyatı, qlobal, 
taleyüklü problemlərlə bağlı seçilən mövqe isə geniş mənalı, 
daha dəqiq desək vətəndaş mövqeyi hesab olunur. 
İnsanların həyata, ətrafımızda cərəyan edən hadisələrə 
baxışlarındakı ziddiyyət və müxtəliflik çox zaman mövqelərin 
müsbət və mənfı qütblərə ayrılmasına səbəb olur. Bu iki əks 
qütbün mahiyyəti ilə bağlı polemikaların meydana çıxması 
mövqe anlayışını müəyyən mənada nisbi xarakter daşıdığını 
göstərir. 
Mövqe ayrı-ayrı insanlara, konkret fərdlərə aid olduğu kimi, 
kiçik və ya böyük kollektivlərə, habelə geniş xalq kütlələrinə də 
aid edilir. Mövqe, məqsəd və amal eyniliyi çox zaman 
milyonlarla insanların mənəvi həmrəylik və yekdilliyini 
şərtləndirir. 
Nəhayət, mövqe sabit və dəyişkən səciyyə daşıya bilər. 
Təcrübə və müşahidələr göstərir ki, prinsipial, qətiyyətli və 
iradəli adamlar öz mövqelərində daha möhkəm dayanır və elə bu 
səbəbdən də onların hər bir işdə uğur qazanmaq ehtimalı daha 
çox olur. Ümumiyyətlə, mövqe müəyyənliyi insana məxsus ən ali 
mənəvi-əxlaqi keyfıyyətlərdən biridir. O, insanın əqidə, məslək 
və xarakter bütövlüyünü göstərməklə həm də həyat və 
fəaliyyətinin əsas məzmun, qorxaqlıq və mütiliyinə, xəstə 
ambisiyaların əsiri olduğuna dəlalət edir. Belə mövqe həyat və 
cəmiyyət üçün qorxuludur. Lakin mövqesizlik, passiv seyrçilik 
və müşahidəçilik öz zərərli mahiyyətinə görə heç də mövqe 
dəyişkənliyindən geri qalmır. Cəmiyyətdə yaşayıb eyni zamanda 
cəmiyyətdə baş verən proseslərdən kənarda qalmaq olmaz. 
Unutmaq lazım deyil ki, daim dəyişən, yeniləşən dünyamız 
4 
insanlardan məhz mövqe fəallığı və mövqe müəyyənliyi tələb 
edir. 
Həyatda çox şeylər görmüşəm, çox sınaqlardan çıxmışam, 
müxtəlif xarakterli insanlarla rastlaşmışam. Bir-birindən 
mürəkkəb hadisələrin şahidi olmuşam. Ümumiyyətlə, mənim 
fıkrimcə, yaxşı da, pis də həyatda həmişə qoşa mövcuddur, bəlkə 
də gözəllik, yaxşılıq və xeyirxahlıq diqqəti ona görə daha çox 
cəlb edir ki, insan öz yolunu heç vaxt bunlardan uzaq salmasın, 
ömrünü gözəlliklər və xeyirxahlıq içərisində keçirsin. Ömrümün 
baharını da, qışını da görmüşəm. Artıq yetmiş yaşın zirvəsində 
dayanmışam. Müdrik kəlamların birində deyilir: "Dünya hamıya 
çatacaq qədər böyükdür. Başqasının yerini tutmağa 
çalışmaqdansa, çatacaq yerin haqqında fikirləş." 
Hər dəfə yaşımın üstünə yaş gəldikcə dönüb arxaya baxmışam, 
ətrafı seyr etmişəm, cəmiyyətə nəzər salmışam. Həmişə 
anlamışam ki, həyatda insana çox şeylər hörmət və nüfuz 
qazandıra bilər. Amma insan ən böyük nüfuzu prinsipial mövqeyi 
ilə qazanır. Şəxsiyyətin formalaşmasında, əlbəttə, onun yaşadığı 
ailə, cəmiyyət, ictimai mühit və başqa amillər önəmli rol daşıyır. 
Ancaq əsl şəxsiyyət öz mövqeyini həmişə qoruyub saxlayır, onu 
heç nəyə heç vaxt dəyişmir. Hələ lap uşaqlıqdan həyatın hər 
üzünü görmüşəm. Ağır məşəqqətli günlər keçirmişəm. Böyük 
Vətən müharibəsinin qızğın çağlarında atam cəbhədə olub. İki 
uşaqla xəstə anam tək-tənha qalmışdır. Aclıq və soyuq bütün 
qonşuları olduğu kimi, bizi də təntidirdi. Yaşımın az olmasına 
baxmayaraq ən ağır işlərə qatlaşırdım. Həmişə demişəm və indi 
də deyirəm ki, mən torpaq oğluyam, torpağa güvənmişəm, 
torpaqdan güc almışam. O dəhşətli və məşəqqətli illərdə xeyirxah 
insanların bizə dayaq durması, zəif və xəstə anamm sabaha 
ümidlə baxması məndə sadə və xeyirxah insanlara böyük 
məhəbbət oyadıb. Həmişə xalqıma, müstəqil dövlətimə bağlı 
olmuşam. Bu bağlıhğın bir hissəsi, mənə elə gəlir ki, uşaqlıqda 
keçirdiyim həmin ağır günlərdə formalaşıb. Yəni həyatımın ilk 
çağlarında gördüyüm sadə və xeyirxah insanlar bu mövqeyi 
məndə formalaşdırıblar. 
Hər bir insanın mövqeyinin formalaşmasında məktəb illəri 
xüsusi rol oynayır. Oxçoğluda yeddiillik məktəbdə oxuduğum 
illərdə çox çətinliklərlə üzləşmişəm. Elə bil ki, həyatın qara 
5 
günləri mənim taleyimə yazılıb. Müharibə qurtarsa da, yenə də 
maddi vəziyyətimiz ağır olaraq qalırdı. Ən zəruri ərzaq, geyim və 
s. tapılmırdı. Məktəbə çox vaxt ya ayaqyalın, ya da cırıq çarıqla, 
rezin ayaqqabı ilə gedirdim. Ancaq bütün bunlar mənim oxumaq 
həvəsimi, arzumu heç vaxt zəiflətməyib. Əksinə həmişə 
çalışmışam ki, yaxşı oxuyum, əlaçı olum. Xoşbəxtliyin səbəbini 
əməkdə, elm və təhsil dalınca getməkdə görmüşəm. Yaxşı 
insanlarla daim ünsiyyətdə olmağım mənim həyatımda böyük rol 
oynayıb. Yeddiillik məktəbi bitirib İrəvan Kənd Təsərrüfatı 
texnikumuna oxumağa gedəndə yaşca kiçik olsam da, artıq həyat 
təcrübəm, dünya və cəmiyyət haqqında kifayət qədər məlumatım 
var idi. Bu təcrübə texnikumda oxuduğum illərdə mənim çox 
karıma gəldi. Mənim torpağa bağlılığını, xeyirxah insanlara 
münasibətim, onlarla həmişə ünsiyyətdə olmağa can atmağım 
mənə öz mövqeyimi müəyyənləşdirməkdə böyük təsir göstərib. 
İndi də mən harada oluramsa həmin xeyirxah insanları, onların 
ətrafdakılara xeyirxahlıqlarını heç vaxt unutmaram. Həmişə, hər 
yerdə insanlara gərək olmağı, xeyirxah əməlləri təbliğ özümə 
nəinki, borc bilirəm. Və mənə elə gəlir ki, bu cür mənəvi 
borclarm dərk edilməsi insanı öz əqidəsinə sədaqətli edir, onun 
mövqeyinə yaxşı mənada təsir göstərir. 
Həyatımın ən gözəl çağlarını, ömrümün ən gözəl günlərini 
Gəncədə keçirmişəm desəm, səhv etmərəm. Gəncə mühiti mənim 
dünyagörüşümün formalaşmasında, fəal həyat mövqeyinin, ziyalı 
kimi yetişməyinin zəmini oldu. Haçansa qəzetlərə verdiyim 
müsahibələrdən birində fəal həyat mövqeyindən, ictimai həyatda 
ziyalı-cəmiyyət münasibətlərindən söhbət açmışdım. Elə 
müsahibə "fəal həyat mövqe 
yindən" adlanırdı. İrəvanda texnikumu qurtardıqdan sonra 
Moskvada Timiryazev adına Kənd Təsərrüfatı İnstitutuna qəbul 
olsam da, cəmi bircə gün bu ali təhsil ocağının tələbəsi olmaq 
qismətimə düşdü. Çünki Moskva kimi tanımadığım nəhəng bir 
şəhərdə nə qalmağa yerim, nə bir tanışım, nə də pulum var idi. 
Həmin çətin günlərdə Gəncə mənə öz qoynunda yer verdi. 
Burada indi mənim rəhbərlik etdiyim akademiyanı (o vaxt 
Azərbaycan Kənd Təsərrüfatı İnstitutu adlanırdı) bitirdim. 
Dissertasiya müdafıə edərək namizədlik, sonra isə doktorluq 
dərəcəsi adını aldım. Yüzlərlə məqaləm, ondan artıq kitabım, 
6 
dərslik və vəsaitlərim çap olundu. Uzun illər doğma təhsil 
ocağında kafedra müdiri, dekan, rektor işləmişəm, bu vəzifələrdə 
çalışanda da müxtəlif mövqeli insanlarla, mövqesiz "alimlərlə", 
nadan və paxıllıqla rastlaşdım. Ulu öndərimiz H.Əliyevin fərmanı 
ilə 1981-ci ildə AKTA-ya rektor təyin edildim. 
Təəssüf ki, "sapı özümüzdən olan baltalar" məni bu vəzifədən 
heç bir səbəb olmadan uzaqlaşdırdılar. Mənə qarşı əsassız 
hücumlar oldu. Lakin heç vaxt özümü itirmədim, haqq-ədalətdən 
əlim üzülmədi. Respublikada gedən kreslo davası, yalançı millət 
qəhrəmanlarının ağılsız siyasəti, qarşıdurmalar millətimizə çox 
ziyan vurdu. Yalnız ayrı-ayrı şəxsiyyətlər yox, Azərbaycan məhv 
olmaq təhlükəsi qarşısında idi. Ümummilli liderimiz H.Əliyevin 
ikinci dəfə hakimiyyətə qayıdışı bu qarşıdurmalara, hərc-
mərcliyə və özbaşınalığa son qoydu, ədalət zəfər çaldı. 
Böyük öndər, ümummilli liderimiz H.Əliyevin zəngin və 
mənalı ömür yolu vətən və millət naminə fəal vətəndaş mövqeyi 
nümayiş etdirməyin ən parlaq nümunəsidir. 30 ildən çox 
Azərbaycana rəhbərlik etmiş H.Əliyevin başlıca məqsədi 
respublikamızın hərtərəfli inkişafına nail olmaq, onu dünyanm ən 
qabaqcıl ölkələri sırasına çıxarmaq və xalqımızı xoşbəxt 
gələcəyə qovuşdurmaqdan ibarət olmuşdur. 70-80-ci illərdə 
vətəndaşlıq mövqeyini respublikamızın sosial-iqtisadi və mədəni 
tərəqqisinə xidmətdə görən bu fenomenal şəxsiyyət 90-cı illərdə 
öz mövqeyini xilaskarlıq və milli dövlətçiliyimizin memarı 
missiyasında gördü. 91-ci ildə Moskvadan vətənə qayıdışının 
səbəbini izah edərkən H.Əliyev özü də göstərirdi ki, mən belə 
ağır və çətin günlərdə xalqımla birlikdə olmaq, onun 
problemlərinin həllinə öz imkanım daxilində kömək etmək üçün 
bu addımı atdım. Azərbaycanda ikinci siyasi hakimiyyətə 
gələrkən "mən ömrümün qalan hissəsini öz xalqıma bağışlamaq 
istəyirəm" deyən müdrik rəhbərimizin vətəndaşljq mövqeyi 
canından artıq sevdiyi Vətən və xalq qarşısında müqəddəs borc 
hissinə sədaqətinin dahiyanə ifadəsi idi. Onun bu mövqeyi 
tezliklə "Heydər-xalq, xalq-Heydər" aforizminə çevrilərək dillər 
əzbəri oldu. 
 
7 
Bütün məsələlərin həllində xalqm dəstəyinə, qüvvə və 
bacarığına stinad etməyi zəruri sayan H.Əliyev hər şuydən əvvəl 
özünün məşhur və tarixi çağırışları ilə xalqı ayağa qaldırdı, 
ölməkdə olan ümid və inamını özünə qaytarmaqla onu böyük, ali 
məqsədlər uğrunda mübarizəyə səfərbər etdi. H.Əliyev öz 
qətiyyət və uzaqgörənliyi sayəsində tezliklə Azərbaycanda 
ictimai-siyasi sabitliyin yaradılmasma nail oldu və yalnız bundan 
sonra ölkədə həyat normal məcrada inkişaf etməyə başladı. Qısa 
müddət ərzində Azərbaycan dünyanın qabaqcıl ölkələri ilə 
hərtərəfli əməkdaşlığın təməlini qoydu, beynəlxalq inteqrasiya 
proseslərinin fəal iştirakçısına çevrildi. Daxildən və xaricdən 
olan intensiv təzyiqlərə baxmayaraq H.Əliyev tutduğu yoldan bir 
addım da geri çəkilmədi. Bax, budur zaman-zaman nəsillərə 
nümunə olacaq vətəndaşlıq mövqeyi!.. 
İndi H.Əliyevin müstəqil dövlətimizin inkişafı naminə 
apardığı daxili və xarici siyasəti respublikamızm prezidenti 
İ.H.Əliyev ləyaqətlə davam etdirir. Möhtərəm prezidentimizin 
həyata keçirdiyi böyük işlər onun fəal rəhbər, vətəndaşlıq 
mövqeyinin sarsılmazlığını, qranit kimi möhkəmliyini göstərir. 
H.Əliyev özünün nitq və çıxışlarında, ictimaiyyətin 
nümayəndələri ilə görüşlərində tez-tez vətəndaşlıq mövqeyi 
probleminə toxunur, yaşadığımız həmin ağır və məşəqqətli 
günlərdə bu problemin böyük həyati əhəmiyyət kəsb etdiyini 
xüsusi vurğulayırdı. O, dönə-dönə qeyd edirdi ki, 
respublikamızın indiyə qədər görünməmiş çətinlik və 
mərhumiyyətlərlə üzləşdiyi bir şəraitdə hər kəsin cəsarəti və 
prinsipial mövqe tutması olduqca vacibdir. H.Əliyev vəziyyətə 
"uyğun" olaraq tez-tez öz mövqeyini dəyişənləri kəskin surətdə 
tənqid edərək belələrini özünə xas olan yumor hissi ilə obrazlı 
şəkildə o tərəf-bu tərəfə əsən başsız küləklərə bənzədir və iki 
stolda oturmağın və ya iki müxtəlif paqon gəzdirməyin ölkənin 
və xalqın taleyinə çox ciddi zərbə vurduğunu söyləyirdi. 
H.Əliyev göstərirdi ki, milli mənafeyə, dövlətçilik maraqlarına 
və tarixi dəyərlərə zidd olan hər bir cəhd məhvə məhkumdur. O, 
 
8 
ictimai-siyasi və dini mövqeyindən, tutduğu vəzifədən asılı 
olmayaraq hər bir azərbaycanlıdan öz Vətəni üçün nə isə faydalı 
bir iş görməyi, milli dövlətçiliyimizin möhkəmləndirilməsi, 
torpaqlarımızın işğaldan azad olunması uğrunda mübarizəyə 
qoşulmağı tələb edirdi. H.Əliyevə görə, vətəndaşlıq mövqeyi 
insana məxsus bütün mənəvi-əxlaqi keyfıyyətlərin fövqündə 
dayanmalı, müxtəlif əqidə və məslək sahiblərini vahid bir 
məqsəd, bir amal naminə birləşdirən güclü daxili stimula 
çevrilməlidir. 
H.Əliyev öyrədirdi ki, Vətəndən uzaqlarda yaşayan 
həmyerlilərmiz də vətəndaşlıq mövqeyini, milli heysiyyətini 
qoruyub saxlamalıdır və onların qəlbi daim doğma torpağımızla, 
doğma xalqımızla birgə döyünməlidir. 
Bütün bunlar mənim mövqeyimi daha da möhkəmləndirdi. 
Xalqımızın böyük oğlu H.Ə.Əliyevin xalqımızın rifahı, 
Vətənimizin çiçəklənməsi naminə həyata keçirdiyi əməllər, 
tutduğu fəal vətəndaşlıq, liderlik mövqeyi əsil həyat məktəbidir. 
Fəxr edirəm ki, mənim mövqeyim məhz bu məktəbdə 
formalaşıb. 
 
 
 
 
 
 
 
 
 
 
 
 
 
 
 
 
 
 
 
 
 
9 
 
MÜNDƏRĠCAT 
 
Bu, mənim əqidəmdir ............................................................................ 3 
 
ZĠYALI SÖZÜ, TARĠXĠN ĠZĠ 
 
Şərəfli yol ............................................................................................ 12 
Uğurlu Fransa səfəri ........................................................................... 16 
Milli ordu haqqında düşüncələr ........................................................... 21 
Tarixin ibrət dərsləri ............................................................................ 25 
Görkəmli alim, yazıçı, fəxri ziyalı ...................................................... 32 
Vətəndaş alim ...................................................................................... 38 
Elm müharibə illərində  ....................................................................... 43 
İdeya uğurunda mubarizə .................................................................... 51 
Tarixi həqiqətlər unudulmaz .............................................................. 55 
Azərbaycan cəmiyyətinin bütün təbəqələrini birləşdirən siyasi güc ... 62 
Gənc yazıçı xadim ............................................................................... 65 
Dostlarımız və soydaşlarımızın ürək sözləri ....................................... 67 
Ziyalıların ürək sözləri ........................................................................ 74 
İlham Əliyev xalqın iradəsi, zamanın hökmü və qanunun aliliyi ilə 
nazir vəzifəsinə yüksəldi.......................................................................77 
Monolit qüvvə ..................................................................................... 85 
Dünya azərbaycanlılarının ümummilli lider........................................ 89 
Müstəqilliyimizin baş memarı ............................................................. 92 
Ziyalı seçimi yanlış olmur .................................................................. 100 
15 oktyabrda xalq - Heydər, Heydər - xalq seçimi növbəti zəfərini 
qazanacaq ...........................................................................................109 
 
HƏQĠQƏTĠN TARĠXĠ - TARĠXĠN HƏQĠQƏTĠ 
 
Yeni Azərbaycan Partiyası günü- gündən Azərbaycanın həyatında daha 
mühüm rol oynayır ............................................................................ 115 
Səriştə də istedaddır .......................................................................... 119 
"Respublikamızda  kənd  təsərrüfatının  inkişafı və  kadr hazırlığı 
akademiyamızın fəaliyyəti ilə bilavasitə bağlıdır" ............................ 125 
"Akademiyamız Türkiyə ilə dostluğun şərəfli tarixini yaşadır" ........ 133 
Mənəvi saflıq, siyasi əxlaq və  bir də gərək həqiqətin üzünə düz baxa 
biləsən .................................................................................................. 139 
Elmdə rəqabət də, əməkdaşlıq da geniş üfüqlərə yol açır .................... 147 
215 
"Fransızlar elmə, alimə böyük ehtiram göstərirlər" ............................. 153 
Yeni Azərbaycan Partiyasının II qurultayı əsas strateji məqsədləri 
müəyyənləşdirdi ................................................................................... 157 
Sabaha aparan partiya .......................................................................... 161 
Fəal həyat mövqeyi .............................................................................  165 
Gələcəyə hesablanmış addımlar ........................................................... 173 
Dağlıq Qarabağ probleminin həllini dondurmaq gələcək nəsil qarşısında 
üzüqaralıq olar ....................................................................................  179 
Dostluq və qardaşlığa qayıdış .............................................................. 184 
Azərbaycan Respublikasının prezidenti zati- aliləri cənab Heydər Əlirza 
oğlu Əliyevə Azərbaycan ziyalılar cəmiyyətinin muracəti .................. 191 
Ziyalıların fıkri qətidir.........................................................................197 
 
Hərarətli sətirlər, ürək sözləri 
Əqidəsinə sədaqətlə ............................................................................. 199 
İstedadlı alim, fədakar elm xadimi ....................................................... 200 
Elm yollarında ...................................................................................... 201 
Görkəmli alim, xeyirxah insan ............................................................. 204 
Elmin çətin yollarında..........................................................................205 
Gərgin əmək, gözəl bəhrə....................................................................208 
Mənalı ömrun anları ............................................................................. 210 
Yeni Azərbaycan Partiyası siyasi şurasımn üzvü, 
professor Məmmədtağı Cəfərov cənablarına .................................. 212 
Son söz əvəzi........................................................................................214 
 
Yığıma verilib: 01.02.2006. Çapa imzalanıb: 08.05. 2006. 
Şərti çap vərəqi 13.5 Qarnituru tayms. 
Ofset kağızı, kağız formatı: 60x84 1/16 Tiraj: 500 
 
Kitab "Nurlan" nəşriyyat-poliqrafıya müəssisəsində hazır 
diapozitivlərdən çap olunmuşdur. Müəssisənin direktoru: 
N.B.Məmmədli  
Tel: (0-50) 311-41-89; (012) 497-16-32 
Ünvan: Bakı, İçərişəhər, 3-cü Maqomayev, 8-ci döngə, ev 4. 
