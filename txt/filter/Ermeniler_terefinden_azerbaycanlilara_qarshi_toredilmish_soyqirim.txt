 
AZƏRBAYCAN RESPUBLİKASI TƏHSİL NAZİRLİYİ 
 
BAKI  SLAVYAN  UNİVERSİTETİ 
 
AZƏRBAYCANŞÜNASLIQ  
TƏDRİS - MƏDƏNİYYƏT MƏRKƏZİ  
 
 
 
SADİR MƏMMƏDOV 
 
 
 
 
ERMƏNİLƏR TƏRƏFİNDƏN 
AZƏRBAYCANLILARA QARŞI 
TÖRƏDİLMİŞ SOYQIRIM 
 
 
 
 
BSU Beynəlxalq münasibətlər və  
regionşünaslıq fakültəsi Elmi  
Şurasının 02 aprel 2010-cu il tarixli  
qərarı ilə çapa tövsiyə olunmuşdur  
(protokol №36 ) 
 
 
 
 
 
BAKI-2010 
 
 2
 
  
Tərtib edən: hüquq elmləri namizədi, böyük elmi işçi         
Sadir Surxay oğlu Məmmədov 
 
Redaktor:     filologiya elmləri namizədi, dosent 
Elşən Əlisa oğlu Şükürlü 
 
Rəyçilər: tarix elmləri namizədi, dosent 
Şirinbəy Hacıəli oğlu Əliyev 
 
fəlsəfə elmləri namizədi, dosent 
Qalib Nəcmi oğlu Barxalov 
 
                                 
  
        
S.Məmmədov. Mart  soyqırımı. Bakı, “Kitab aləmi”, 2010. – 16 s . 
 
«Ermənilərsstərəfindən azərbaycanlılara qarşı törədilmiş  soyqırım» adlı bu 
kitabça gənclərin,  dünya ictimaiyyətinin və xarici qonaqların bu sahədə 
məlumatlandırılması məqsədilə tərtib olunmuşdur. Kitabçada ermənilərin zaman-
zaman azərbaycanlılara qarşı törətdikləri soyqırımlar rəsmi dövlət arxiv 
sənədlərinə, problemlə ilgili elmi mənbələrə istinadən oxucuların nəzərinə 
çatdırılır. 
 
 
 
 
 
4702060000 
 
M 
АБ 003035 
 
022-10 
 
© Áàêû Ñëàâéàí Óíèâåðñèòåòè "Êèòàá àëÿìè" Íÿøðèééàò-Ïîëèãðàôèéà Ìÿðêÿçè — 2010 
 
 3
 
ERMƏNİLƏR TƏRƏFİNDƏN AZƏRBAYCANLILARA 
QARŞI TÖRƏDİLMİŞ SOYQIRIM 
 
«Azərbaycanlıların soyqırımı Bakı, Şamaxı, Quba qəzaların-
da, Qarabağda, Zəngəzurda, Naxçıvanda, Lənkəranda və Azər-
baycanın başqa bölgələrində xüsusi qəddarlıqla həyata keçiril-
mişdir. Bu ərazilərdə dinc əhali kütləvi   surətdə qətlə yetirilmiş, 
kəndlər yandırılmış, milli mədəniyyət abidələri dağıdılıb məhv 
edilmişdir».   
Heydər Əliyev  
 
Tarixi hadisələrin düzgün işıqlandırılması problemi bu gün 
bəşəriyyəti düşündürən vacib məsələlərdəndir. Azərbaycan xalqının 
həyatında isə elə böyük tarixi faciələr var ki, onlar haqqında hələ də 
gənc nəslin, eləcə də dünya ictimaiyyətinin lazımi səviyyədə məlu-
matı yoxdur. Ziyalılarımız, alimlərimiz uzaq və yaxın keçmişimizdə 
baş verən hadisələri yazmaq, təfsilatı ilə gələcək nəslə çatdırmaq 
üçün öz vətəndaşlıq borcunu yerinə yetirməlidirlər. Bu mənada 
ermənilərin əsrlərdən bəri bəşəriyyət əleyhinə törətdikləri cinayət-
ləri, xüsusilə azərbaycanlılara qarşı apardıqları soyqırım siyasətini 
araşdırıb beynəlxalq ictimaiyyətin diqqətinə çatdırmaq mühüm 
vəzifələrdəndir. 
Hər il 31 mart ölkəmizdə dövlət səviyyəsində  azərbaycanlıla-
rın soyqırımı günü kimi anılır. Bu təqvim son yüz ildə Azərbaycan 
tarixində  baş vermiş faciəli hadisələrin xalqın yaddaşındakı  qanlı 
izlərini özündə əks etdirir. Azərbaycanlıların kütləvi şəkildə qırıl-
masını, repressiyalara məruz qalmasını XX yüzilliyin dünya tarixi-
nin ən qanlı səhifələrindən  biri hesab etmək olar. 1918-ci il martın 
31-də Bakı kommunası və erməni şovinistləri Azərbaycanda kütləvi 
qırğınlar, qətliamlar törətməklə bəşər tarixində misli  görünməmiş 
vəhşiliklər törətmişlər.  
Bu soyqırımı əsl hüquqi-siyasi qiymətini Azərbaycan dövlət 
müstəqilliyinə qovuşduqdan sonra almışdır. Mart hadisələrinin  80-ci 
 
 4
ildönümündə - 1998-ci il martın 26-da ümummilli lider Heydər 
Əliyevin məqsədyönlü fəaliyyəti nəticəsində verilən fərman erməni 
təcavüzkarlarının terror hərəkətlərinə verilən dolğun və hərtərəfli 
hüquqi-siyasi qiymət olmuşdur. Bu fərman Azərbaycanın indiki və 
gələcək nəsillərinin milli yaddaşının qorunması baxımından, bir 
növ, proqram sənədidir. Əsrlər boyu azərbaycanlılara qarşı 
aparılmış soyqırımı və deportasiya siyasətini geniş təhlil edən bu 
tarixi sənəddə martın 31-nin azərbaycanlıların Soyqırımı Günü kimi 
qeyd olunması təsbitlənmişdir. Fərmanda deyilirdi: «Azərbaycan 
Respublikası müstəqillik qazandıqdan sonra xalqımızın tarixi 
keçmişinin obyektiv mənzərəsini yaratmaq imkanı əldə edilmişdir. 
Uzun illər  gizli saxlanılan, üzərinə qadağa qoyulmuş həqiqətlər 
açılır, təhrif olunmuş hadisələr özünün əsl qiymətini alır. 
Azərbaycan xalqına qarşı dəfələrlə törədilmiş və uzun illərdən bəri 
öz siyasi-hüquqi qiymətini almamış soyqırımı da tarixin açılmamış 
səhifələrindən biridir». 
Ötən illər ərzində Azərbaycan dövləti bu tarixi gerçəklikləri, 
xalqın iki əsr boyu məruz qaldığı soyqırımı və etnik təmizləmənin 
dəhşətli miqyasını beynəlxalq ictimaiyyətə çatdırmaq istiqamətində 
xeyli iş görmüşdür. Fərmanda ermənilərin Azərbaycana qarşı  
təcavüzünün tarixi köklərinə də toxunulmuş, mərhələlərlə törədilmiş 
soyqırımı və terror siyasəti dolğun əksini tapmışdır. Tarix boyu 
azərbaycanlılara qarşı həyata keçirilmiş soyqırımı lap əvvəldən rus-
erməni işbirliyinin nəticəsi olmuşdur.  Rusiya imperiyası  bu yolla 
Cənubi Qafqazda  möhkəmlənmək, ermənilər isə Rusiyanın hava-
darlığına arxalanaraq, tarixi Azərbaycan  torpaqlarını ələ keçirmək, 
bu torpaqlarda erməni dövləti qurmaq məqsədi güdmüşlər. 
XIX əsrin ikinci yarısından ermənilərin azərbaycanlılara qarşı  
soyqırımı təşkilatlanmış və planlı siyasət kimi aparılmışdır. Azər-
baycan, Türkiyə və Gürcüstan ərazisində «Böyük Ermənistan» 
dövləti qurmağa niyyətlənən ermənilər «Daşnakstyun» (1880, Tif-
lis), «Erməni vətənpərvərləri ittifaqı» (1885, Nyu-York), «Qncaq» 
(1887, Cenevrə) kimi siyasi-terror təşkilatlarını  bu istiqamətə 
yönəltmişdirlər. Sözügedən təşkilatların fəaliyyət proqramında 
 
 5
azərbaycanlılara qarşı ardıcıl terror və qırğın aksiyaları həyata 
keçirmək məramı əsas yer tuturdu. 1905–1907-ci illərin Rusiya 
inqilabı bu təşkilatların fəaliyyəti üçün «geniş imkanlar» açdı. 
Qarışıqlıqdan istifadə edən ermənilər Bakı, Şuşa, Zəngəzur 
qəzalarında, Qarabağda kütləvi qırğınlar törətmiş, 75 azərbaycanlı 
kəndini talan etmişlər. 
1905–1907-ci il inqilabından sonra azərbaycanlıların deporta-
siyası və soyqırımı prosesi davam etdirilmişdir. Bunu Rusiya 
imperiyasının o vaxtkı  statistik məlumatları da təsdiqləyir.  1916-cı 
ildə nəşr olunan məlumatlara əsasən, İrəvan quberniyasının əhalisi 
1830–1914-cü illər ərzində 40 dəfə artaraq 570 min nəfər təşkil 
etmişdir. Lakin bunun müqabilində bölgənin azərbaycanlı əhalisinin 
sayı cəmisi 4,6 dəfə artmışdır. Hətta bu qədər sıxışdırılma və depor-
tasiya müqabilində yenə 1916-cı ildə İrəvan əhalisinin təxminən 45 
faizi, yəni 247 min nəfəri azərbaycanlılardan ibarət olmuşdur. 
1914-cü ildə başlanan Birinci dünya müharibəsi və onun 
gedişində Rusiyada baş verən inqilablar (1917-ci il) ermənilərin  
«Böyük Ermənistan» iddiası üçün əlverişli şərait yaratmışdır.  1915-
ci ilin əvvəlində Türkiyənin şimal-şərq bölgələrinin  erməni əhalisi 
Osmanlı dövlətinə qarşı müharibəyə və türklərə qarşı kütləvi 
qırğınlara başlamışdı. Bunun cavabında Osmanlı dövləti erməni 
əhalisinin o ərazilərdən kütləvi şəkildə köçürülməsi barədə əmr ver-
mişdi.  Türkiyə ərazisindən erməni hərbi dəstələri ilə birlikdə  
İrəvan quberniyasına, Qarabağa və Zəngəzura çoxlu sayda  erməni 
əhalisi də köçüb gəlmişdi. (Bu barədə rəsmi sənədlərə əsaslanan 
dəqiq məlumatlar növbəti monoqrafiyada ətraflı şəkildə şərh 
olunacaq – S.M.) Rusiya ordusuna arxalanan ermənilər əvvəlcə 
Naxçıvanda və İrəvanda, ardınca isə Qarabağda, Azərbaycanın 
digər bölgələrində azərbaycanlılara  divan tutmuşlar. 
1917-ci ilin dekabrında Osmanlı dövləti ilə bolşeviklərin 
Zaqafqaziya Komissarlığı  arasında  bağlanmış Ərzincan  barışığına 
uyğun olaraq Qafqaz  cəbhəsindən çıxarılan rus ordusunu əvəz edən 
erməni hərbi birləşmələri başıpozuqluq şəraitindən istifadə edərək 
yerli müsəlman əhalisinə zülm etmişlər.  Nəticədə  hələ 1918-ci ilin 
 
 6
martına qədər İrəvan quberniyasında 199 azərbaycanlı kəndi tama-
milə dağıdılmış və yandırılmışdı. Bu ərazidə yaşayan 135 min Azər-
baycan türkünün bir qismi ermənilər tərəfindən qətlə yetirilmiş, 
qalanları isə Osmanlı  ordusunun nəzarət  etdiyi ərazilərə qaçmağa 
məcbur olmuşlar.  
Bu qırğınlara 1917-ci il dekabrın 16-da RSFSR Xalq Komis-
sarları Soveti tərəfindən Qafqaz ilşəri üzrə fövqəladə komissar təyin 
edilmiş Stepan Şaumyan başçılıq edirdi. Belə bir vəziyyət S.Şaum-
yana cənubi Qafqazda sovetləşmə siyasətini həyata keçirmək üçün 
real imkanlar verirdi. Böyük qırğınlara başlamağa yalnız bəhanə 
lazım idi: nəhayət, müsəlman əsgərlərin Lənkəranda olan könül-
lülərə  silah göndərmək istəməsi Şaumyana bu bəhanəni verdi. O, 
Lənkərana silah göndərilməsinin qarşısını almaq əmrini verdi.  Baş-
lanan atışmalarda ölən və yaralananlar oldu.  Şaumyan bu hadisəni 
bəhanə edərək ruslarla erməniləri azərbaycanlılara qarşı misli 
görünməmiş  qırğınlar törətməyə sövq etdi.  
Martın 30-da səhər tezdən erməni-bolşevik birləşmələri şəhəri 
gəmilərdən yaylım atəşinə tutdular. Bunun arxasınca silahlı daşnak-
lar azərbaycanlıların  evlərinə soxularaq amansız qətllər törətdilər. 
Martın 31-i və aprelin 1-də  qırğınlar xüsusilə kütləvi xarakter aldı.  
Üç gün ərzində Bakıda 30 min insan qətlə yetirildi. Şaumyanın 
erməni-bolşevik dəstələri Bakı əhalisinin 400 milyon manatlıq 
əmlakını talan etmiş,  müsəlmanların bir çox ziyarətgahlarını  
dağıtmışdılar. Daşnak-bolşevik qüvvələri Təzəpir məscidini topa 
tutmuş, Bakının ən möhtəşəm memarlıq incilərindən sayılan 
«İsmailiyyə»nin binasına od vurmuşdular. Martın 30-dan aprelin 2-
dək sürən  qırğınlarda Şamaxı qəzasının 53 müsəlman kəndində 
ermənilər tərəfindən 8027 azərbaycanlı (onlardan 2560-ı qadın, 
1277-si uşaq idi) qətlə yetirilmişdi. Quba qəzasında 162 kənd dar-
madağın edilmiş, 16 mindən çox insan həyatına son qoyulmuşdu. 
Lənkəranda, Muğanda minlərlə soydaşımız öldürülmüşdü. Ermə-
nilər Dağlıq Qarabağda 150 azərbaycanlı kəndini tamamilə  dağıt-
mış, Şuşada  görünməmiş qırğınlar törətmişdirlər. 1918-ci ilin mart-
aprelində Bakı, Şamaxı, Quba, Muğan və Lənkəranda ermənilər 100 
 
 7
min azərbaycanlı qətlə yetirmiş, 10 minlərlə insanı öz torpaqla-
rından qovmuşdular. Təkcə Bakıda 30 minə yaxın azərbaycanlı 
xüsusi qəddarlıqla öldürülmüşdü. Quba ərazisində 122,  Qarabağın 
dağlıq hissəsində 150,  Zəngəzurda 115, İrəvan quberniyasında 211, 
Qars əyalətində 92 kənd yerlə yeksan olunmuş, əhali üzərində heç 
nəyə məhəl qoymadan qətliam həyata keçirilmişdi. İrəvan azər-
baycanlılarının çoxsaylı  müraciətlərinin birində («Əməkçi» qəzeti 
№ 231, 2 noyabr 1919-cu il) bildirilir: «Biz  erməni təcavüzkar-
larına qarşı mübarizəyə  şüurlu surətdə getdik. Əgər azərbaycanlılar 
üstün gəlsəydilər, onda Bakı Azərbaycanın paytaxtı elan edilə 
bilərdi». 
Göründüyü kimi, azərbaycanlılara qarşı aşkar  soyqırımı 
həyata keçirən ermənilər Bakı da daxil olmaqla, bütün Azərbaycanı 
özlərinin ərazisinə çevirmək niyyətində idilər. Xalqımız uzun illər 
bu gerçək tarixdən  məlumatsız olmuş, saxta ideoloji ehkamlar və  
yalan tarix nəticəsində yaddaşımız uzun illər tamamilə yad istiqa-
mətdə köklənmişdir. Dəhşətli genosidin qurbanı  olmuş minlərlə 
soydaşlarımızın uyuduğu qəbiristanlığın üstünü betonlayaraq üzə-
rində Kirovun heykəli ucaldılmış, ətrafda istirahət parkı salmışdılar. 
Bu mənada, ümummilli lider Heydər Əliyevin 9 il bundan əvvəl 
imzaladığı fərman 200 illik işğal və soyqırımı siyasətinə qarşı 
çıxarılan tarixi sənəd olmaqla yanaşı, xalqımızın öz milli-mənəvi 
dəyərlərinə, tarixi köklərinə, torpağına və vətənə bağlılığı baxımın-
dan da çox əhəmiyyətlidir. Tarixi şərait səbəbindən ötən iki əsr 
ərzində baş vermiş hadisələrə, xalqın  faciələrinə obyektiv  qiymət 
vermək mümkün olmamışdır. Bunun nəticəsində ermənilər ötən 
illər ərzində  özlərinin saxta iddialarını ictimailəşdirməyə, «erməni 
soyqırımı»  adlı avantüranı geosiyasi amilə çevirməyə cidd-cəhdlə 
çalışmışlar. Lakin tarixi faktlar onu göstərir ki, öz havadarlarına 
arxalanan ermənilər bu faktları dünya ictimaiyyətindən gizlətsələr 
də, tarix bu faktları çağdaş zəmanəmizə qədər qoruyub saxlamışdır. 
Bu mənada azərbaycanlılara qarşı törədilən soyqırım hadisələrindən 
bəzi məqamları oxucuların diqqətinə çatdırmağı zəruri hesab edirik. 
 
 8
Odur ki arxiv sənədlərinə əsaslanan bəzi mənbələrə istinadən bir 
neçə faktik hadisələrə nəzər yetirək.  
Müvafiq məxəzlərlə tanışlıq zamanı ermənilərin 
azərbaycanlılara qarşı törətdikləri qırğınlar barədə məlumatları oxu-
duqca, insanlıq  əleyhinə yönəlmiş vəhşi xislətli həmin əməl sahib-
lərinə qarşı  nifrət birə-min artır. Məsələn, Naxçıvanın Əmovu 
kəndində törədilən dəhşətli faciələr bu mənfur kütlə tərəfindən 
xüsusi qəddarlıqla həyata keçirilmiş soyqırım siyasəti idi. Andra-
nikin quldur dəstəsi Azərbaycanın müxtəlif bölgələrində soydaşla-
rımıza qarşı edilən vəhşilikləri Naxçıvanda da törətmişdir. Əmovu 
kəndinin başına açılan  müsibətlərin  yalnız müəyyən qismini qələ-
mə alan G.Məmmədova yazır: «Daşnaklar kəndin altında nəhəng 
tonqal qaladılar. Qadınları, kişiləri sürüyüb tonqalın ətrafına gətirir-
dilər. Dəstələrə bölünmüş daşnaklar kəndin ətrafında, dağlara üz 
tutan qadınları haqlayır, saçlarından tutaraq sürüyə-sürüyə tonqala 
gətirir,  gücləri çatmayanları elə oradaca baltalayır, doğrayırdılar...». 
Ürək ağrısıyla qeydə alınan digər bir məqamda isə deyilir: «Saqqallı 
əsgər yapoya (erməni cəlladına verilmiş təxəllüsdür–H.H.) sözünü 
qurtarmağa aman vermədi. İti baltanı gəlinin sinəsindən  aşağı çəkdi 
və körpə isti ana bətnindən yumrulanıb yerə düşdü. Saqqallı süngü 
ilə uşağa diqqətlə baxdı, ucadan hırıldadı: 
– Mən düz tapmışam. Yapo, bu, əsgər olacaqdı, oğlan 
uşağıdır. 
Saqqallı əti çimçəşmədən yumurunu süngünün ucu ilə götürüb 
tonqala atdı...» 
 Yuxarıda göstərilən və bundan da dəhşətli hadisələr  
minlərlədir. Sual yarana bilər ki, erməniləri türklərin soyqırımına 
təhrik edən düşüncə tərzi yaxın illərdənmi formalaşıb? Birmənalı 
şəkildə demək lazımdır ki, əlbəttə, yox! Ermənilərin soyqırım 
siyasəti əsrlərdən bəri formalaşmış, onun ideya daşıyıcıları isə  
ardıcıl şəkildə  təbliğatlarını aparmış və onlar üçün əlverişli məqam  
yetişdikdə həmin andaca soyqırım hadisələri törətmişlər. Bu ide-
yanın daşıyıcılarından və yeri gəldikdə onu real şəkildə həyata  
keçirənlərdən biri əvvəldə qeyd olunduğu kimi məhz S.Şaumyan 
 
 9
olmuşdur. Ümumilikdə götürdükdə, məskunlaşma dinamikası  haq-
qında tarixi ədəbiyyatlarda kifayət qədər elmi cəhətdən əsaslandırıl-
mış məlumatlar olduğundan, bunun geniş təhlilinə ehtiyac 
duyulmur. Lakin erməni-daşnak ideologiyasının uydurma fikirlərinə 
cavab olaraq,  təkcə onu göstərmək kifayətdir ki, Türkmənçay 
müqaviləsinə qədər bu şəhərlərdə ermənilər son dərəcə az olmuşlar 
və onları barmaqla saymaq olardı.  
Təbii olaraq, türklərin soyqırımını qarşılarına məqsəd kimi 
qoyan bu cür ideoloqların sayıqlamaları həmin siyasətin həyata 
keçirilməsində çox zaman ermənilərə vasitə olmuşdur. Hesab edi-
rəm ki, rəsmi sənədlərə əsasən bir məqamı da oxucuların nəzərinə 
çatdırmaq zəruridir. Məsələn, əlverişli məqamlardan məharətlə 
istifadə edən erməni şovinistlərinin 1918-ci ilin mart qırğınlarından 
bəhs edən mənbələrin birində (H.Baykara, «Azərbaycan istiqlal 
mübarizəsi tarixi») yazılır: «Türklərin mağazaları talan edildi, evlər 
yandırıldı. Bu barədə mənim üçün yazmaq olduqca  ağırdır. Türk 
qadınları saç-saça bağlanaraq çılpaq gəzdirildikdən sonra müxtəlif 
şəkildə təcavüzlər, öldürmələr və daha başqa cinayətlər... törədildi. 
Təcavüzlər bununla bitmədi. Erməni, rus könüllü dəstələri Şamaxı, 
Salyan, Kürdəmir, Quba və Lənkərana da hücum etdilər, bu yer-
lərdə də Bakıda olduğu kimi, qırğınlar, talanlar və tarixdə görün-
məyən cinayətlər törədildi». Bax həmin soyqırımın təşkilatçıları və 
onu real şəkildə həyata keçirənlər hadisələr başlamazdan əvvəl, 
martın 15-də tapşırıq almışdılar. Çünki 1918-ci il martın 15-də 
etdiyi çıxışında S.Şaumyan, guya, ölkədəki vəziyyətdən 
narahatlığını bildirərək demişdi: «Bakı Soveti vətəndaş 
müharibəsinin Zaqafqaziyada  başlıca  dayağı və mərkəzi 
olmalıdır». Çıxışdakı motivlər onu göstərirdi ki, artıq 
azərbaycanlıların soyqırımına başlamağın vaxtı çatıb. Buna 
ermənilər tam hazırlıq da görmüşdülər. Planlı şəkildə yerinə 
yetirilən proses Bakıdan əvvəl Şamaxıda keçirilmişdir. Tarixi 
qaynaqlara və arxiv sənədlərinə əsasən demək olar ki, Novruz 
bayramı ərəfəsində Şamaxı əhalisinə dəhşətli divan tutulmuşdur. 
1918-ci ilin ilk aylarından başlayaraq hazırlanan soyqırım planını 
 
 10
yerinə yetirməyi S.Lalayana tapşırmışdılar. Erməni daşnaklarının 
yekdil fikri bu idi ki, Şamaxının müsəlman əhalisi tamamilə  məhv 
edilməlidir. Şamaxı şəhərində bu qanlı aksiyanı yerinə yetirən 
Lalayanın terrorçu quldur dəstəsi eyni vəziyyəti kəndlərdə də 
davam etdirdi və şəhərin 58 kəndi  xarabazara çevrildi. Hadisələrlə 
bağlı 21 oktyabr 1918-ci il tarixli «Azərbaycan» qəzetində ürək 
ağrısıyla yazılırdı: «... Biz, Şamaxı əksinqilabçılarının  başına nə 
gəldiyini bilmirik, amma onu bilirik ki, başda sosialist «Əmirov və 
Lalayev» olmaqla qırmızı sosialist dəstəsi Şamaxıdakı bütün müsəl-
man əhalisini kəsib doğramış, kəndləri dağıtmışdılar. Lalayevin 
Şamaxı  müsəlmanlarına qarşı törətdiyi vəhşiliklər bu müddət ərzin-
də gördüklərimiz bütün dəhşətləri kölgədə qoydu». 
Gətirdiyimiz iqtibasdan görünür ki, Şamaxıya göndərilən 
erməni silahlı dəstələri, guya, əksinqilabçıları cəzalandırmağa gəl-
mişdilər. Lakin onlar, əslində, bu ad altında bütün müsəlman əha-
lisinə divan tutmuşdular. Ermənilərin belə bir siyasət yeridərək 
soyqırım niyyətlərini reallaşdırdıqları barədə sonralar N.Nərimanov 
yazırdı: «Müsəlman bolşevik olsaydı belə, ona aman vermirdilər. 
Daşnaklar deyirdilər: «Biz heç bir bolşevik tanımırıq, təkcə elə 
müsəlman olmağın  kifayətdir.». Onlar kefləri istəyən adamı öldü-
rür, evləri dağıdır, xaraba qoyurdular... Bolşevizm bayrağı altında  
daşnaklar müsəlmanlara qarşı hər cür vəhşiliyə yol verirdilər. 
Nəinki kişilərə, hətta hamilə qadınlara belə rəhm etmirdilər». 
Statistik rəqəmlər də Şamaxı qırğınlarının hansı qəddarlıqla 
törədildiyini əks etdirir. Şamaxı kəndlərində azərbaycanlılara qarşı 
törədilən qırğınların göstəricilərinə bir daha diqqətimizi yönəldək. 
Cəyirlidə 75, Ərəbqədim kəndində 378, Cəmcəmlidə 26, Qara-
vəllidə 120, Kürdəmirdə 25, Ovçuluda 27, Bağırlıda 370, Təklədə 
922, Dilmanda 585, Sulutda 44, Nuranda 117, Sündüdə 250, 
Ağsuda 200, Bəklədə 316 nəfər və s. adını çəkmədiyimiz Şamaxı-
nın digər kəndlərində minlərlə günahsız insan vəhşicəsinə qətlə 
yetirilmişdir. 
Tarixi sənədlərin araşdırılması göstərir ki, S.Lalayan Şama-
xıda törətdiyi qırğınlarla kifayətlənməmiş, ətraf ərazilərdə, o 
 
 11
cümlədən Göyçay və Kürdəmir rayonlarında da soyqırım əməllərini 
davam  etdirmişdir. Kürdəmirdə aparılan istintaq sənədlərində gös-
tərilir ki,  Kürdəmiri yandıran və əhalinin əmlakını talan edib 
dağıdan ermənilər  Şamaxı qəzası tərəfindən  gəlmişlər. Ermənilər 
«Daşnakstyun» partiyasının  rəhbərliyi altında  bolşevizm bayrağı 
adı ilə milli siyasətlərini həyata keçirirdilər. Erməniləri Kürdəmirə  
Stepan Lalayan gətirmişdi. O, müsəlmanlara qarşı  törətdiyi 
yanğınların, qətllərin və talanların təşəbbüskarı və təşkilatçısıdır. 
Kürdəmirdə yaşayan Mövsüm bəy Sadıqbəyov istintaq zamanı 
ermənilərin vəhşilikləri barədə belə ifadə vermişdir: «Mən bir neçə 
ildir ki, Kürdəmirdə yaşayıram. Əslən Şamaxıdanam, Şamaxı hadi-
sələrindən üç həftə əvvəl mən bura köçmüşdüm. Hələ Kürdəmirdə 
yaşadığım  vaxt eşitmişdim ki, ermənilər Bakıdan çoxlu silah  
daşıyıb gətirmişlər. Müsəlmanlar öz etirazlarını bildirdikdə ermə-
nilər deyirdilər ki, biz özümüzü qorumaq məqsədilə silah toplayı-
rıq... 1918-ci il martın 15-də Meysəri kəndində ermənilərlə müsəl-
manlar arasında ilk toqquşma baş verdi. Ertəsi gün ermənilər və 
müsəlmanlar arasında sülh müqaviləsi bağlandı. Əhalidə belə arxa-
yınçılıq yarandı ki, artıq təhlükə sovuşmuşdur. Lakin  martın 18-də 
Mədrəsə kəndindən Şamaxıya  top atəşi açıldı. Tezliklə malakanlar 
da müsəlmanlara qarşı çıxış etdilər... Şəhər bütünlüklə dağıdılmışdı. 
Bütün bu qırğınların  başlıca təşkilatçısı və təşəbbüskarı Stepan 
Lalayan, Mixail Arzumanov, Qaraoğlanov olmuşlar». 
Son illərdə respublikamız bu sahədə fəaliyyətini gücləndirmiş, 
rəsmi sənədlərə əsasən ermənilərə qarşı ədalətli  effektiv  fəaliyyətə 
başlanmışdır. Ulu öndər Heydər Əliyevin 1998-ci il 26 mart tarixli  
fərmanı bu işlərin vahid və sistemli surətdə aparılmasına imkan 
yaratmşdır. Bu sərəncam uzun illər gizli saxlanılan, üzərinə qada-
ğalar qoyulan həqiqətləri açmış, xalqımızın qan yaddaşını təzələmişdir. 
Azərbaycanın milli problemlərinin beynəlxalq səviyyədə  qal-
dırılması, erməni vandalizminin ifşası istiqamətindəki  əzmkar və 
qətiyyətli fəaliyyət bu gün Heydər Əliyev siyasi kursunun layiqli 
davamçısı olan Azərbaycan Prezidenti İlham Əliyev tərəfindən də 
qətiyyətlə davam etdirilir. Dövlət başçısının soyqırımı ilə bağlı 
 
 12
xalqa miraciətində  vurğuladığı kimi: «Biz yalnız tarixi ədalətin və 
həqiqətin bərpa edilməsini, işğal və soyqırımı siyasətini 
yürüdənlərin beynəlxalq ictimaiyyət qarşısında ittiham olunmasını 
istəyirik. Əminəm ki, Xalqımızın vətənpərvərliyi, milli birliyi və 
məqsədyönlü  fəaliyyəti ermənilərin azərbaycanlılara qarşı 
törətdikləri soyqırımların dünya ictimaiyyətinə çatdırılması 
prosesində önəmli rol oynayacaqdır”. 
Tövsiyə olunmuş müraciətin nəticəsidir ki, Heydər Əliyev 
Fondu soyqırım ilə bağlı 100-dək materialın xaricdə sərgisini təşkil 
etmişdir. Fondun həyata keçirdiyi “Qarabağ həqiqətləri” silsiləsi və 
işğal olunan ərazilərdə mədəni-tarixi abidələrin dağıdılması ilə bağlı 
ingilis dilində nəşr olunmuş kitab və bukletlər xaricdə yayım-
lanmışdır. 
Eyni zamanda, 2009-cu ilin fevralında İslam Konfransı 
Təşkilatının Gənclər Fondunun mədəniyyətlərarası dialoq üzrə baş 
əlaqələndiricisi Leyla xanım Əliyevanın təşəbbüsü ilə fəaliyyətə 
başlamış “Xocalıya ədalət” kampaniyası ötən bir il ərzində uğurla 
davam etmiş, bu aksiyaya dünyanın əksər ölkələrində könüllülər 
qoşulmuşdur.          
Göründüyü kimi, ermənilər tərəfindən azərbaycanlılara qarşı  
törədilən soyqırım  düşünülmüş plan əsasında mərhələlərlə həyata 
keçirilmiş, xalqların dinc-yanaşı yaşamaq prinsipinə  daim sadiq 
qalan soydaşlarımız isə bu cür faciələrin heç vaxt baş  
verməyəcəyinə inanaraq bəşər tarixində görünməyən  fəlakətlərə 
düçar olmuşlar. Bu gün dünya ictimaiyyətinin hər bir üzvü, xüsusilə 
hər bir Azərbaycan vətəndaşı xalqımızın başına gətirilən bu 
faciələrdən xəbərdar olmalı və tarixdən ibrət dərsi götürməyi 
bacarmalıdır. Bəşəriyyət əleyhinə cinayətlərdən sayılan ermənilərin 
azərbaycanlılara qarşı törətdikləri soyqırım hadisələrinə veriləcək 
qiymət isə bu problemi tarixi faktlara əsasən dünya ictimaiyyətinə 
çatdırmağımızdan, onun doğru-düzgün təbliğindən asılıdır. 
  
 
   
 
 13
 
 
 
 
 
 
 
 
 
 
 14
 
 
 
 
 
 
 
 
 
 
 
 
 
 
 
 
 
 
 
 15
 
 
 
 
 
 
 
 
 
 16
 
 
 
SADİR MƏMMƏDOV 
 
 
 
ERMƏNİLƏR TƏRƏFİNDƏN AZƏRBAYCANLILARA 
QARŞI  TÖRƏDİLMİŞ  SOYQIRIM 
 
 
 
 
 
 
 
 
 
 
 
 
 
×àïà èìçàëàíûá: 16.06.10 
Ôîðìàò: 60õ84 1/16, Ñèôàðèø 022. Òèðàæ 100. 
 
 
Àçÿðáàéúàí Ðåñïóáëèêàñû Òÿùñèë Íàçèðëèéè 
Áàêû Ñëàâéàí Óíèâåðñèòåòè 
«Êèòàá àëÿìè» Íÿøðèééàò-Ïîëèãðàôèéà Ìÿðêÿçè 
Öíâàí: Áàêû, Ñ.Ðöñòÿì 25. 
