 
M.F.AXUNDOV  ADINA 
AZƏRBAYCAN  DÖVLƏT  KİTABXANASINDA 
"AZƏRBAYCAN  QAÇQINLARI" 
FOTOALBOMUNUN   TƏQDİMATI 
MƏRASİMİNDƏ NİTQ 
 
Hörmətli xanımlar və cənablar! 
Bu gün Azərbaycanda yaşayan qaçqınların və məcburi 
köçkünlərin həyatını əks etdirən fotoşəkillərdən ibarət kitabın 
yaranması və təqdim olunması təqdirəlayiq, əlamətdar bir 
hadisədir. 1988-ci ildən, Ermənistanın Azərbaycana hərbi 
təcavüzü başlayandan indiyə qədər Azərbaycanın həyatında 
qaçqınlar və məcburi köçkünlər amili yaranmışdır. Təəssüflər 
olsun ki, qaçqınların və məcburi köçkünlərin sayı ilbəil 
artmışdır. İndi onların sayı artıq 1 milyon nəfərdir. 
Ermənistanın Azərbaycana etdiyi hərbi təcavüz nəticəsində 
yaranmış hərbi münaqişə ölkəmizə çox ağır zərbələr  
vurmuşdur. Bu hərbi təcavüz Azərbaycanın iqtisadiyyatına, 
həyatının bütün sahələrinə və vətəndaşlarına böyük zərbələr 
vurmuşdur. Azərbaycan əsrin sonunda - 1988-ci ildən 
başlayaraq indiyə qədər üzləşdiyi bu ağır faciə XX əsrdə 
xalqımızın başına gəlmiş bəlalardan, faciələrdən ən dəhşətlisi, 
ən ağırı, ən zərərlisidir. Biz bu faciənin mənfi, dəhşətlı, 
nəticələrini həyatımızın bütün sahələrində hiss edirik. Onun 
ağır nəticələri o cümlədən insanların, vətəndaşlarımızın 
həyatında çox təsirli şəkildə hiss olunur. 
Dünyada, Yer kürəsinin bir çox yerlərində qaçqınlar və 
köçkünlər mövcuddur. Ancaq Azərbaycanın, 7 milyon əhahisi 
olan ölkəmizin vətəndaşlarından 1 milyonu qaçqın və köçkün  
vəziyyətində yaşayır. Hesab edirəm ki, dünyanın heç bir 
yerində belə bir hadisə yoxdur. 
Biz müharibə nəticəsində çoxlu şəhidlər, itkilər vermişik. 
Bu xalqımız üçün ağır yaradır. Torpaqlarımızın işğal olunmuş 
 2 
hissəsində əsrlər boyu yaranmış varidatımız dagıdılıbdır, tarixi 
abidələrimiz təhrif olunubdur, məhv edilibdir. Orada yaşamış 
insanların qəbiristanlıqları dağıdılıbdır. Bunların hamısı bizim 
üçün ağır yaradır. Bütün bunlarla bərabər, insanların evindən, 
yerindən-yurdundan zorla çıxarılması, onların didərgin 
düşməsi, varını-yoxunu, ailə üzvlərindən çoxunu itirməsi və bir 
neçə ildən bəri çadırlarda, vaqonlarda, yaşayış üçün yararlı 
olmayan ayrı-ayrı yerlərdə ağır vəziyyətdə yaşaması bizim 
həyatımızda, Azərbaycan xalqının, hər bir vətəndaşımızın 
qəlbində olan böyük bir yaradır. 
Təəssüflər olsun ki, biz Azərbaycan xalqının düşdüyü bu 
ağır vəziyyəti, insanların o çətin şəraitdə yaşamasını, 
qaçqınların bu ağır vəziyyətini dünya ictimaiyyətinə lazımi 
qədər çatdıra bilməmişik. Təəssüf ki, Ermənistan-Azərbaycan 
münaqişəsində kimin günahkar olmasını da son illərə qədər 
hələ sübut etmək mümkün olmamışdı. Ermənistan 
Azərbaycana təcavüz etdiyi, respublikamızın torpaqlarını işgal 
etdiyi halda bəzi beynəlxalq təşkilatlarda, bəzi ölkələrdə, 
dünyada hesab edilirdi ki, Azərbaycan Ermənistanı blokadaya 
alıbdır, guya Azərbaycan Ermənistana əziyyət verir, güya 
Azərbaycanın düzgün olmayan siyasəti nəticəsində 
Ermənistanda insanlar pis yaşayırlar. Bəzi hallarda belə  
təsəvvür yaranırdı ki, burada Azərbaycan Ermənistandan daha 
çox günahkardır. 
Məlumdur ki, son illər Azərbaycan dövlətinin, hökumətinin 
apardığı   siyasət   nəticəsində  beynəlxalq   təşkilatlarda, dünya   
ölkələrinin   tam   əksəriyyətində   artıq   bu   məsələ 
aydınlaşıbdır. Kimin təcavüzkar olması və kimin təcavüzə 
məruz qalması artıq məlumdur. 
Bizim apardığımız ardıcıl siyasət nəticəsində ATƏT-in 
Lissabon zirvə görüşündə Ermənistan-Azərbaycan 
münaqişəsinin sülh yolu ilə həll olunması barəsində qəbul 
edilmiş bəyanat da buna əyani sübutdur. Ancaq təəssüflər olsun 
ki, dövlət səviyyəsində aparılan bu ardıcıl siyasətlə bərabər, 
 3 
respublikamızın başqa təşkilatları, ictimai təşkilatları tərəfindən 
Azərbaycanın həqiqətlərini dünyaya yaymaq üçün lazımi işlər 
keçmişdə görülməyibdir, indi çox az görülür. Qaçqınların, 
məcburi köçkünlərin vəziyyəti haqqında dünya ictimaiyyətinə 
daim ətraflı, müfəssəl məlumat vermək və dünya ictimaiyyətini 
bu problemə cəlb etmək, onu daim diqqət mərkəzində 
saxlamaq üçün, yenə də deyirəm, Azərbaycanın müvafıq 
təşkilatları və ictimaiyyəti, ictimai təşkilatları lazımi iş görə 
bilməyiblər. 
Bu gün burada təqdim olunan kitab Azərbaycanda yaşayan 
köçkünlərin və qaçqınların vəziyyətini müəyyən qədər əks 
etdirir. Hesab edirəm ki, bu, həmin məsələni, yəni qaçqınların 
vəziyyətini müəyyən qədər əks etdirir. Hesab edirəm ki, bu, 
həmin məsələni, yəni qaçqınların vəziyyətini bu qədər geniş 
əks etdirən ilk kitabdır. Ancaq mən hesab edirəm ki, 
Azərbaycanda yaşayan qaçqınların, məcburi köçkunlərin, 
çadırlarda ağır şəraitdə yaşayan insanların vəziyyətini əks 
etdirmək üçün bir neçə belə kitab lazımdır. Bu məsələ heç vaxt 
bir kitaba sığmaz. Ancaq indiyə qədər, demək olar ki, heç bir 
şey olmadığına, yaxud bu barədə az vəsaitlər olduğuna görə biz 
bu kitabı yüksək qiymətləndiririk. 
Mən fürsətdən istifadə edib, bu münasibətlə bildirmək 
istəyirəm ki, Azərbaycanda - həm hökumətdə, həm də ictimai 
təşkilatlarda - qaçqınların və köçkünlərin vəziyyəti ilə məşğul 
olan orqanlar qeyri-qənaətbəxş işləyirlər. Azərbaycanda 
qaçqınların və köçkünlərin vəziyyəti ilə məşğul olan xüsusi 
dövlət komitəsi, böyük bir nazirlik var. Nazirlər Kabinetində 
bu məsələ ilə məşğul olan böyük bir şöbə var. Bir çox ictimai 
təşkilatlar bu məsələ ilə məşğul olmalıdırlar. Ancaq mən hesab 
edirəm ki, bu təşkilatlar, bu orqanlar üzərlərinə düşən vəzifələri 
layiqincə yerinə yetirmirlər. Mənim bu sözlərim qaçqınlara və 
məcburi köçkünlərə daimi göstərilməli olan diqqət, qayğı və 
humanitar yardımlar məsələsinə də aiddir. Eyni zamanda 
qaçqınların və köçkünlərin vəziyyətini həm Azərbaycan 
 4 
ictimaiyyətinin, həm də dünya ictimaiyyətinin daim diqqət 
mərkəzində saxlamaq və dünya ictimaiyyətinə daim çatdırmaq 
sahəsinə də aiddir. 
Belə olan halda qaçqınların, məcburi köçkünlərin 
vəziyyətinə get-gedə diqqət azalır, onların yaşaması üçün 
göstəriləcək yardımların miqdarı azalır və beləliklə, bu məsələ 
- bizim həyatımızın ən faciəli bir cəhəti - adiləşir. Təsadüfı 
deyil ki, beynəlxalq humanitar təşkilatlar da Azərbaycanda 
olan qaçqınlara, köçkünlərə öz yardımlarını azaldırlar, bu 
məsələyə öz münasibətlərini soyudurlar. Təəssüf ki, bizim 
dövlət, hökumət orqanları bu işlərə diqqət yetirmirlər. Bəziləri 
belə düşünürlər ki, artıq bir çox il keçibdir, qaçqınlar və 
məcburi köçkünlər öz vəziyyətlərinə alışıblar, çadırlarda, dəmir 
yolunun üzərində, vaqonlarda yaşamağa öyrəşiblər, dözümlü 
olublar və dözürlər, ona görə də bunların yaşayışını xırda-xırda 
elə normal hesab etmək lazımdır. Mən belə meylləri hiss 
edirəm. Ona görə də mən bu sözləri bu gün həyəcanla, çox 
narahatlıqla nəinki burada toplaşanlara, ümumiyyətlə, bütün 
ictimaiyyətimizə çatdırmaq istəyirəm. 
Əgər biz işğal olunmuş torpaqlarımızın azad edilməsinə nail 
ola bilməmişiksə və yerindən-yurdundan didərgin düşmüş 
insanları öz evlərinə, yurdlarına qaytara bilməmişiksə, demək, 
bu problem həll olunmayıbdır. Demək, biz qaçqınlara və 
köçkünlərə daha da borcluyuq və onlara daha da diqqətli 
olmalıyıq. Çünki insan bir ay, iki ay, bir il belə vəziyyətə 
dözür. Ona görə dözür ki, onda ümid var ki, o bu vəziyyətdən 
tezliklə çıxacaq. Ancaq bir il, iki il, üç il, dörd il olanda o, 
ümidini itirə bilir. Amma gərək biz imkan verməyək ki, 
insanlar ümidini itirsinlər. Apardığımız böyük işlərlə yanaşı - 
yəni işğal edilmiş torpaqlarımızın azad olunması sahəsində 
apardığımız böyük işlərlə yanaşı - biz gərək qaçqınlara, 
köçkünlərə daim diqqət, qayğı göstərək. Gərək onlara 
diqqətimizi, qayğımızı, köməyimizi keçən illərə nisbətən daha 
da artıraq. 
 5 
Təəssüf ki, vəziyyət belə deyil. Ona görə də mən bu gün bu 
məsələ barəsində belə həyəcanla danışıram. Mən qaçqınların, 
məcburi köçkünlərin işi ilə məşğul olanda bütün orqanlardan - 
hökumət, dövlət orqanlarından tələb edirəm ki, onlar öz 
işlərində buraxdıqları səhvləri aradan qaldırsınlar, öz 
vəzifələrini layiqincə yerinə yetirsinlər və bu sahədə öz 
işlərində ciddi dönüş yaratsınlar. 
Nazirlər Kabineti bu işlə ciddi məşğul olmalıdır. Baş nazirin 
müavini İzzət Rüstəmov - bu məsələyə məsul və həmin 
vəzifəyə məhz bu məqsədlə təyin edilmiş şəxs gərək bilsin ki, 
görülən işlər bizi qane etmir. Bu işlərlə daha da ciddi və 
konkret məşğul olmaq lazımdır. 
Qaçqınların və Məcburi Köçkünlərin İşləri üzrə Dövlət 
Komitəsinin sədri Qəhrəmanovu mən bir dəfə tənqid etmişdim, 
bu gün bir daha deyirəm - vəziyyəti kökündən düzəltməlidir və 
biz bu komitənin, bu böyük hökumət orqanlarınn işinin 
nəticələrini görməliyik. 
Nazirlər Kabineti bu məsələni daim diqqət mərkəzində 
saxlamalıdır və vaxtaşırı, bəlkə də ardıcıl surətdə, müəyyən bir 
plan əsasında bu məsələlərin vəziyyətini dinləməli, müzakirə 
etməli, lazımi tədbirlər görməlidir və lazım olan vaxtlarda 
mənə məlumatlar və öz təkliflərini verməlidir. 
Mən ictimai təşkilatlara müraciət edirəm. Onlar da bu 
sahəyə öz münasibətlərini tamamilə dəyişdirməlidirlər. 
Qaçqınların, köçkünlərin vəziyyətini unutmaq olmaz. Unutmaq 
olmaz ki, biz daim onların yanında olmalıyıq, biz onlarla bir 
yerdə olmalıyıq, onlarla tez-tez görüşməliyik, qaçqın 
düşərgələrində olmalıyıq, onların vəziyyətini bilməliyik və 
onlara əlimizdən gələn yardımı etməliyik. 
Mən beynəlxalq humanitar təşkilatlara müraciət edirəm və 
rica edirəm ki, onlar Azərbaycanın bu vəziyyətinə öz 
diqqətlərini daha da artırsınlar, öz münasibətlərini 
zəiflətməsinlər, göstərdikləri yardımları da mütəşəkkil etsinlər. 
Bəzən bunlar pərakəndə xarakter daşıyır və bəzən də bir sıra 
 6 
səbəblərdən, yardımların qaçqınlara çatdırılması ilə məşğul 
olan ayrı-ayrı Azərbaycan vətəndaşlarının günahı üzündən, 
yaxud da ki, onların qeyri-qanuni hərəkətlərinə görə bu 
yardımlar qaçqınlara, köçkünlərə vaxtı-vaxtında çatmır. 
Qaçqınlar, məcburi köçkünlər Azərbaycanın bir çox inzibati 
bölgələrində yaşayırlar və bu inzibati rayonların, şəhərlərin icra 
orqanları, icra hakimiyyəti başçıları var. Mən onlardan tələb 
edirəm ki, qaçqınlara və məcburi köçkünlərə qayğı və diqqəti 
artırsınlar, onların üzərinə bu sahədə qoyduğumuz vəzifələri 
layiqincə yerinə yetirsinlər. 
Şübhəsiz, bu gün burada təqdim olunan kitabı geniş yaymaq 
mümkün olsa, bu, Azərbaycandakı qaçqınların və məcburi 
köçkünlərin vəziyyəti haqqında beynəlxalq aləmdə, beynəlxalq 
təşkilatlarda, dünyada təəssüratı daha da dəqiqləşdirəcəkdir. 
Ancaq tam təəssürat yaratmaq üçün gərək bu iş ardıcıl, 
mütəmadi getsin, epizodik xarakter, kampaniya xarakteri 
daşımasın. Hələ ki Azərbaycanda qaçqınlar, köçkünlər var, 
hələ ki münaqişə qurtarmayıbdır, bu məsələ ilə hamımız daim, 
ardıcıl məşğul olmalıyıq. 
Qaçqınların, köçkünlərin vəziyyətini bilməyən adamlar uçün 
əlbəttə ki, bu kitab geniş təəssürat yaradır. Amma bizim üçün, 
yəni qaçqınların, məcburi köçkünlərin vəziyyətini gözü uə 
görmüş adamlar üçün bu kitab çox kiçik bir şeydir, azdır. Yəni 
mən bu kitabda qaçqınların o ağır vəziyyətini tamamilə ağır 
görmürəm. Yenə də deyirəm, bu kitab kənar adamlarda böyük 
təəssürat yaradacaqdır. Amma bizim borcumuz odur ki, bütün 
bu mənzərəni - Azərbaycanın həyatında olan, qaçqınlarla və 
köçkünlərlə əlaqədar yaranmış mənzərəni bütün dünyaya 
çatdıraq. Onun üçün bir kitab yox, bir neçə kitab yaranmalıdır, 
bəlkə seriyalar olmalıdır, bəlkə də hər bir qaçqın düşərgəsi 
haqqında bir kitab yaratmaq lazımdır. Buna heç bir şeyi 
əsirgəmək lazım deyil. Bunun üçün hər bir vəsaitdən istifadə 
etmək lazımdır. 
 7 
Hesab edirəm ki, Nazirlər Kabineti Prezidentin İcra Aparatı 
ilə bərabər belə kitabların yaranmasının proqramını 
hazırlamalıdır, tərtib etməlidir. Bu proqram əsasında bir çox 
seriya belə kitablar yaranmalıdır. Mən bayaq fikirlərimi dedim. 
Ancaq başqa fikirlər də ola bilər. Bu fikirlərin əsasında bu 
məsələnin çərçivəsini genişləndirmək olar. Bunun üçün də həm 
humanitar təşkilatlardan, həm ictimai təşkilatlardan, həm də 
dövlətdən, hökumətdən lazımi vəsait ayırmaq mümkündür. Biz 
bunu edə bilərik. Burada çətinlik olmayacaqdır. Ancaq bu işi 
görmək lazımdır. 
Məlumdur ki, biz Ermənistan-Azərbaycan münaqişəsinin 
sülh yolu ilə həll olunması uğrunda çalışırıq və bu sahədə 
müəyyən irəliləyişlər mövcuddur. ATƏT-in Minsk qrupunun 
son təkliflərini Azərbaycan da, Ermənistan da əsasən qəbul 
ediblər. ATƏT-in Minsk qrupunun həmsədrlərinin 
nümayəndələri bu günlərdə yenidən bizim bölgəyə gələcəklər, 
danışıqlar aparacağıq. Hesab edirik ki, məsələnin sülh yolu ilə 
həll olunması müəyyən bir relslər üzərinə düşübdür. Biz bunu 
sadəcə, sürətləndirməliyik və qarşıda olan maneələri aradan 
götürməliyik. 
Şübhəsiz ki, işğal olunmuş rayonlar bunların nəticəsində 
işğalçı hərbi dəstələrdən azad ediləcəkdir. Bilirsiniz ki, birinci 
mərhələdə, işğal edilmiş altı rayonun azad olunması və oradan 
zorla köçürülmüş, çıxarılmış insanların öz yerlərinə qayıtması 
nəzərdə tutulubdur. Ancaq bu, müəyyən vaxt tələb edən bir 
prosesdir. 
Nə qədər ki, biz bu münaqişəyə son qoymamışıq, nə qədər 
ki, Azərbaycanın işğal olunmuş torpaqları azad edilməyibdir, 
nə qədər ki, bu qaçqınlar, məcburi köçkünlər öz yerlərinə, 
yurdlarına qayıtmayıblar, bu problem Azərbaycanın bütün 
orqanlarının - hökumətin, dövlətin, ictimaiyyətin, hər bir 
vətəndaşın diqqət mərkəzində olmalıdır. Hamı çalışmalıdır ki, 
qaçqınların, köçkünlərin indiki vəziyyətinin müəyyən qədər 
normal saxlanması üçün öz yardımını etsin. Hamımız ardıcıl 
 8 
surətdə çalışmalıyıq ki, Azərbaycanın bugünkü mənzərəsi, 
məcburi köçkünlərin, qaçqınların belə ağır vəziyyətdə olması 
dünyanın hər bir guşəsinə, ölkəsinə, hər bir dövlət başçısına, 
hər bir beynəlxalq təşkilata çatsın. Beləliklə, biz sülh yolu ilə 
ədalətin qələbəsinə nail olacağıq. 
Bu gün təqdim olunan kitabın yaranmasında zəhmət çəkmiş 
bütün təşkilatlara, şəxslərə təşəkkür edirəm. Bu təşəbbüsü 
qiymətləndirirəm. Hesab edirəm ki, çox gec də olsa, belə bir 
təşəbbüs və bugünkü təqdimat mərasimi bu sahədə gələcəkdə 
görüləsi işlər üçün təkanverici bir məqamdır. 
Ümidvaram ki, bu mərasimdə iştirak edən xarici ölkələrin 
səfirliklərinin, beynəlxalq təşkilatların nümayəndələri bu 
kitabın yayılmasında, təbliğ olunmasında öz xidmətlərini 
göstərəcəklər, ümumiyyətlə, bu gün burada meydana çıxmış 
məsələlərin həll olunmasında Azərbaycan Respublikasına, 
xalqına və yerindən-yurdundan didərgin düşmüş Azərbaycan 
vətəndaşlarına yardımçı olacaqdır. Sağ olun. 
  
AZƏRBAYCAN.   5 noyabr. 1997-ci il 
 
