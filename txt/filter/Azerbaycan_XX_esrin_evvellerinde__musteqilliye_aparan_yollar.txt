1 
 
 
Azərbaycanı əbədi müstəqilliyə qovuşduran  
HEYDƏR ƏLİYEV şəxsiyyətinə ithaf edirəm 
 
 
 
 
 
 
Dilarə Seyidzadə 
 
 
 
 
 
Azərbaycan XX əsrin 
əvvəllərində: 
müstəqilliyə aparan yollar 
 
 
 
 
 
 
 
 
Bakı - 1998 
 
2 
 
Azərbaycan Respublikası «Kitab» cəmiyyəti 
 
Redaktor Asəf Həsənov 
 
 
 
 
 
 
 
 
 
 
 
XIX əsrin sonu - XX əsrin əvvəlləri Azərbaycan xalqının müstəqillik uğrunda 
mübarizəsinin mühüm dövrlərindən biridir. İslahatlardan sonrakı çar Rusiyasında baş verən 
əsaslı ictimai-siyasi və iqtisadi dəyişikliklər məcrasında Azərbaycanda əmələ gəlmiş 
sahibkarların görkəmli nümayəndələri, onların ideoloqları və ziyalılar bütün imkanlardan 
istifadə edərək xalqın milli mənlik şüurunun uyanması, maariflənməsi, siyasi mədəniyyət 
səviyyəsinin yüksəlməsi, vətəndaşlıq hüquqlarından tam həcmdə istifadə etməsi üçün 
mübarizəyə başçılıq etdilər. Hər cür çətinliklər, məhdudiyyətlər şəraitində deputat seçilmiş 
Azərbaycan nümayəndələri Rusiyanın ali qanunvericilik orqanı olan Dövlət Dumasının 
tribunasından xalqımızın haqq səsini bütün imperiyaya çatdırdılar. 
Şərqdə ilk demokratik respublika olan Azərbaycan Xalq Cümhuriyyətinin 
yaranmasına doğru aparan dövrün tədqiq olunduğu bu kitabda əsrin əvvəllərində 
Azərbaycanda cərəyan edən ictimai-siyasi proseslərin geniş mənzərəsi öz əksini tapmış, 
mükəmməl təhlil olunmuşdur. 
Kitab tarixçilər, tədqiqatçılar, tələbələr və geniş oxucu kütləsi üçün nəzərdə 
tutulmuşdur. 
 
The end of XIX, beginning of XX с. is one of the important periods in the struggle 
of Azerbaijani people for their independence. Outstanding representatives of enterpreneurs 
and their ideologists appeared in Azerbaijan on the background of social-political and 
economic changes of post-reform tsarist Russia, as well as local intelligentsia using all the 
possibilities headed the struggle to strengthen national self-consciousness of people, to 
educate them, to raise their level of political culture and to enjoy fully civil rights. Having 
been elected in the atmosphere of difficulties and restrictions, Azerbaijani members of 
Russian Supreme Legislative institution, State Duma extended the true message of 
Azerbaijan to all Empire. 
This book describing the period of creation of the first democratic Republic, 
Azerbaijan Khalg Chumhuriyyeti investigates thoroughly social-political processes of the 
beginning of century in Azerbaijan. 
The book is designed for historians, researchers, students and wide readers' masses. 
 
3 
 
GİRİŞ 
 
XIX əsrin əvvəllərindən müstəmləkə əsarəti altında yaşamış Azərbaycan xalqı 
yalnız bizim əsrin sonunda öz mübarizəsinin məntiqi nəticəsi kimi dövlət müstəqilliyinə nail 
oldu. Məhz buna görə də xalqımızın suverenlik yolu ilə inamla addımladığı indiki zamanda 
əsrimizin əvvəllərindən canlanmağa başlamış milli azadlıq hərəkatının, müstəqilliyimizə 
aparan yolların tarixi təcrübəsinin öyrənilməsi xüsusi əhəmiyyət kəsb edir. 
Əsrimizin əvvəllərində Rusiyada baş vermiş sosial toqquşmalar cəmiyyətdə siyasi 
qüvvələrin bir-birindən aralanması prosesini sürətləndirdi, bütün ictimai qüvvələri hərəkətə 
gətirdi. Rus-yapon müharibəsində çarizmin məğlubiyyəti, 1905-ci ildə xalq kütlələrinin 
geniş miqyaslı çıxışları, cəmiyyətin sosial cəhətdən yuxarı təbəqələrində müxalifət əhval-
ruhiyyəsinin artması sübut edirdi ki, mütləqiyyət rejiminin əvvəlki, "xalis" şəkildə 
mövcudluğu artıq mümkün deyil. 
İmperiyanın milli ucqarlarında, о cümlədən də Azərbaycanda azadlıq hərəkatı 
genişlənirdi. Hüquqsuzluq şəraiti yaratmış, hər cür azadfikirlilik və milli dirçəliş 
təzahürlərinə görə amansız təqiblər həyata keçirən çarizmin müstəmləkə siyasəti 
Azərbaycandakı böhranı dərinləşdirirdi. 
Azərbaycanın milli-azadlıq hərəkatının liderləri müstəmləkə əsarətinə qarşı çıxaraq 
milli bərabərsizliyin ləğvinə, Qafqazda federativ quruluşa çağırır, eyni zamanda hər bir 
regiona özünüidarəetmə hüququ verilməsi ideyasını müdafiə edirdilər. Onlar mədəni-maarif 
sahəsində müstəqillik tələb edir, ana dilinin sərbəst inkişafı, ana dilində təlim keçmək 
hüququ uğrunda mübarizə aparırdılar. 
Çarizmin müstəmləkə siyasəti, Azərbaycan ziyalılarının məruz qaldıqları iqtisadi və 
siyasi məhdudiyyətlər onlarda müxalifət əhval-ruhiyyəsinin güclənməsi və ziyalıların öz 
millətindən olan zəhmətkeşlərlə birləşməsi üçün zəmin yaradırdı. Azərbaycan sahibkarları, 
onların ideoloqları çar mütləqiyyətinin vəd etdiyi islahatlar yolu ilə öz tələblərinin yerinə 
yetirilməsinə nail olmaq niyyətində idilər. 
Öz mənafelərinin qorunmasında siyasi cəhətdən formalaşmamış Azərbaycan 
sahibkarları XIX əsrin axırlarında - XX əsrin əvvəllərinin ilk illərində petisiyalar və ərizələr 
tərtib edib verməklə silk hüquqlarına, rus sahibkarları və mülkədarları ilə bərabər hüquqlara 
nail olmağa çalışırdılar. 
Coşğun 1905-ci ilin artıq lap əvvəlindən Azərbaycan sahibkarları siyasi və ideoloji 
cəhətdən fəallaşaraq öz liderlərinin və ideoloqlarının simasında siyasi meydana çıxıb 
mənafelərini və tələblərini ifadə edirdilər. Milli sahibkarların siyasi xəttinin özünəməxsus və 
kifayət qədər mühüm əlamətləri olsa da, bütövlükdə Rusiya sahibkarlarının siyasətinin 
ümumi meylləri onlara da xas idi. 
XX əsrin əvvəllərində Azərbaycan sahibkarlarının keçdikləri yolun təhlili bu 
təbəqənin sosial və siyasi simasını səciyyələndirməyə, ölkədə baş verən ictimai-siyasi 
hadisələrə münasibətini və bu hadisələrdə iştirakını açıb göstərməyə, azadlıq hərəkatında 
rolunu müəyyən etməyə imkan verir. 
Azərbaycan sahibkarlarının sosial proseslərin kəskinləşməsi dövründə formalaşmış 
siyasi əqidəsi siyasi partiyaların və təşkilatların proqram sənədlərində, oktyabrdan əvvəlki 
bütün dövr ərzində onların nümayəndələrinin və ideoloqlarının çıxışlarında öz əksini tapmış 
və Rusiyanın Dövlət Dumasında Azərbaycan deputatlarının fəaliyyətində xüsusilə açıq 
şəkildə nümayiş olunmuşdur. Azərbaycan deputatları çoxsaylı qanun layihələrinin, 
sorğuların hazırlanmasında və tərtibində, Dumada və onun komissiyalarında qaldırılan 
4 
 
məsələlərin müzakirəsində iştirak edərək Rusiyada parlamentarizmin yaranmasına və 
inkişafına öz töhfələrini vermişlər. 
Kitabda Azərbaycan tarixi elmində ilk dəfə olaraq deputatların fəaliyyəti nəzərdən 
keçirilir, onların Duma tribunasından çıxışları təhlil olunur, Rusiya parlamentinin bütün 
müsəlman deputatları ilə səyləri birləşdirmək cəhdləri və kadetlərə bağladıqları ümidlər 
işıqlandırılır. Lakin onların bütün səyləri əbəs idi - çarizm, Duma onların tələblərini yerinə 
yetirmək, onlara bərabər hüquqlar, müvafiq imtiyazlar vermək, hüquq məhdudiyyətlərini 
ləğv etmək və s. üçün heç bir tədbir görmədi. Köhnə metodlarla diyarı idarə etməkdə 
getdikcə daha çox çətinlik çəkən yerli çar idarəsinin "acizanə məktubları" da çara təsir 
göstərə bilmədi. O, özgə xalqlara münasibətdə öz ana xəttindən zərrə qədər də olsa kənara 
çıxmırdı - heç bir hüquq, heç bir imtiyaz verilməməli idi. Beləliklə, Azərbaycanın sosial 
cəhətdən yuxarı təbəqələrinin nümayəndələri müəyyən siyasi təcrid şəraitində idilər və 
qarşıya qoyduqları məqsədə - Rusiya imperiyası çərçivəsində hüquq məhdudiyyətlərinin 
ləğvinə nail ola bilmədilər. Təkcə öz imtiyazları uğrunda deyil, həm də milli inkişaf azadlığı 
uğrunda onların mübarizəsinin əsas forma və metodları çara, yerli çar hakimiyyət 
orqanlarına müraciətlərdən, xahişlərdən ibarət idi.  
Azadlıq hərəkatının böyük yüksəlişi dövrü Azərbaycan xalqına istedadlı, yüksək 
peşəkar ictimai-siyasi xadimlərin parlaq bir dəstəsini bəxş etdi. Onların həyat amalı millətin 
mənafeyini, azadlığını və müstəqilliyini müdafiə etmək idi. Amansız siyasi və iqtisadi 
hüquqsuzluq şəraitində Rusiyanın ali nümayəndəli orqanının yüksək tribunasından ilk dəfə 
olaraq çıxış edib öz sözünü demək imkanı qazanmış Azərbaycan ideoloqları öz xalqının 
ehtiyac və ümidlərini ardıcıl surətdə və məqsədyönlü şəkildə imperiyanın hər bir sakininə 
çatdırmağa çalışırdılar. Bəzən hətta şəxsiyyəti alçaltma və təhqir forması alan heç bir əngəl, 
heç bir maneə onların qarşısını kəsə bilmədi, onları tutduqları yoldan çəkindirmədi. 
Rusiyanın Dövlət Dumasındakı fəaliyyət prosesində Azərbaycan deputatlarının 
topladıqları təcrübə gələcəkdə onlara cəmiyyətin bütün mütərəqqi qüvvələrinin səylərini 
birləşdirərək Azərbaycan Xalq Cümhuriyyətini yaratmağa, onun rəhbər orqanlarına başçılıq 
etməyə və müstəqil dövlətçiliyin yaradılmasına başlamağa imkan verdi. Azərbaycan 
Respublikasının Prezidenti Heydər Əliyev Azərbaycanda ilk demokratik respublikanın 
qurulmasında Əlimərdan bəy Topçubaşovun, Fətəli xan Xoyskinin və onların silahdaşlarının 
böyük xidmətlərini yüksək qiymətləndirərək demişdir: "Onların gördüyü işlər Azərbaycan 
xalqının bu günü üçün çox böyük əhəmiyyət kəsb edir. Onların fəaliyyəti bizim üçün həmişə 
əziz olacaqdır. Onların xatirəsi bizim qəlbimizdə daim yaşayacaqdır"1. 
 
  
                                                          
1 H.Ə.Əliyev. Azərbaycanın dövlət müstəqilliyi əbədi, dönməz və sarsılmazdır. "Azərbaycan" qəzeti, 28 
may 1997-ci il. 
 
5 
 
I FƏSİL 
 
Azərbaycan XIX - XX əsrlərin qovuşuğunda 
 
§1. Çarizm siyasəti və Azərbaycanda 
sosial-iqtisadi və ictimai-siyasi vəziyyət 
 
Rusiya imperiyasının işğal etdiyi əyalət olan Azərbaycan siyasi, dini və 
milli əsarətin bütün əzablarına məruz qalmışdı. İmperiyanın qalan bütün qeyri-rus 
əhalisi kimi Azərbaycanın da əhalisinə alçaldığı "özgə xalq" damğası vurulmuşdu. 
Azərbaycanlılar müsəlman, "qeyri-xristian" olduqlarına görə həyatın bütün 
sahələrində hüquq məhdudiyyətlərinə məruz qalırdılar. Çarizm ictimai-siyasi və 
iqtisadi sahələrdə hər hansı bir müstəqillik təzahürünə hər cür əngəllər törədirdi. 
Azərbaycanda yaşayan yerli əhaliyə, azərbaycanlılara münasibətdə çarizmin 
siyasəti heç də birdən-birə formalaşmamışdı. Lakin bu regionu fəth edib onu 
imperiyaya birləşdirmək meyli çoxdan mövcud idi. Bu təkcə Rusiyanın coğrafi 
vəziyyətindən, Orta və Yaxın Şərqdə siyasi məqsədlərindən deyil, həm də iqtisadi 
mənafelərindən irəli gəlirdi. I Pyotr Xəzər dənizinin sahillərində bərqərar olmağa, 
İranın Zaqafqaziyada hökmranlığına son qoymağa, bu ərazinin Osmanlı imperiyası 
tərəfindən tutulmasının qarşısını almağa çalışaraq XVIII əsrin 20-ci illərində 
məşhur "Xəzər" yürüşünə başladı. Lakin о dövrdə Qafqaz uğrunda müharibə 
Rusiyaya sərfəli deyildi və bu cəhdlər heç bir şey vermədi. 
Çar Rusiyasının siyasi xəttində dəyişikliklər XIX əsrin əvvəllərində baş 
verdi. 1803-cü ildə ərazisi böyük hərbi-strateji əhəmiyyətə malik olan Car-Balakən 
camaatı tabe etdirildi. 1804-cü ildə Gəncə müdafiəçilərinin müqavimətini qırmaq 
mümkün oldu, 1805-ci ildə isə əzəli Azərbaycan torpaqları olan Qarabağ və 
Zəngəzur işğal edildi. Bu hadisələr Qafqaz uğrunda Rusiya-İran və Rusiya-Türkiyə 
müharibələrinin başlanmasına səbəb oldu. Bu müharibələr nəticəsində isə Gülüstan 
(1813-cü il) və Türkmənçay (1828-ci il) müqavilələri ilə Azərbaycanın şimal 
hissəsi Rusiya imperiyasının tərkibinə daxil edildi. 
Rusiya tərəfindən Azərbaycanın işğalının nəticələri heç də birmənalı 
olmadı. Bu tarixi hadisənin Azərbaycan xalqı üçün müsbət əhəmiyyəti ondan ibarət 
idi ki, nəhayət xarici istilaların təhlükəsi aradan qaldırıldı. Diyarda həyatın 
müəyyən dərəcədə sabitləşməsi ticarətin və sənətkarlığın canlanmasına, şəhərlərin 
artmasına kömək etdi. Əyalətlər arasında daxili gömrük maneələrinin ləğv 
edilməsi, Azərbaycanda vahid pul sisteminin, həmçinin bütün ölkə üçün ümumi 
olan ölçü və çəki sisteminin tətbiqi, Rusiyanın quberniyaları ilə möhkəm iqtisadi 
əlaqələrin yaradılması, kapitalist münasibətlərinin təşəkkülü Azərbaycanın 
Ümumrusiya bazarına, onun vasitəsi ilə dünya ticarət dövriyyəsinə qoşulmasını 
şərtləndirirdi. 
6 
 
Lakin bu hadisənin mənfi nəticələri Azərbaycan xalqı üçün daha ağır və 
əzablı idi. Rusiya tərəfindən işğal nəticəsində Azərbaycanda müstəmləkə rejimi 
quruldu, Azərbaycan xalqı zorakılıqla iki hissəyə bölündü: onun böyük hissəsi İran 
Azərbaycanında, kiçik hissəsi isə Qafqaz Azərbaycanında (onu coğrafi dildə Şimali 
Azərbaycan da adlandırmağa başladılar) qaldı. Azərbaycan dövlətçiliyinin inkişafı 
demək olar yüz il ləngidildi, onun ərazi bütövlüyü pozuldu, torpaqlarının ayrı-ayrı 
hissələri müxtəlif quberniyaların və vilayətlərin tərkibinə qatıldı ki, bunların da 
sərhədlərini çarizm vaxtaşırı dəyişdirirdi. Tabe etdirilmiş Azərbaycan xalqına, 
həmçinin də başqa müsəlman xalqlarına münasibətdə Rusiya mütləqiyyətinin 
siyasətində ayrı-seçkiliyə yol verilirdi. Azərbaycanlıların hüquqları hətta başqa 
ucqarların (məsələn, Gürcüstanın, Ermənistanın) xalqlarının hüquqlarından da 
xeyli məhdud idi, çarizmin köçürmə kampaniyası isə regionun etnik mənzərəsini 
əsaslı şəkildə dəyişdirmişdi. 
Çarizm Azərbaycana Rusiyanın xammal mənbəyi kimi baxaraq yalnız 
özünün inkişaf etməkdə olan sənayesi üçün zəruri olan sahələrə münasibətdə 
proteksionist xətt yeridirdi. Lakin XIX əsrin 60-70-ci illərində çar hökumətinin 
ölkənin sosial-iqtisadi inkişaf tələbatını nəzərə alaraq Azərbaycanda keçirdiyi 
dəyişikliklər məhsuldar qüvvələri xeyli dərəcədə azadlığa çıxardı, yeni istehsal 
münasibətlərinin intensiv inkişafına kömək etdi. Vahid Ümumrusiya bazarının 
təşəkkülü əhalinin sosial strukturunda ciddi dəyişikliklər doğurdu. Əlverişli iqtisadi 
və ictimai şərait işgüzar adamların təşəbbüs və zirəklik göstərməsi üçün zəmin 
yaratdı. 
İctimai-iqtisadi həyat səhnəsinə müxtəlif zümrələr arasında sahibkarlar və 
muzdlu işçilər kimi yeni zümrələr çıxırdı. Onların formalaşmasının xüsusiyyəti 
bundan ibarət idi ki, müstəmləkə rejimi şəraitində onların nə lazımi səviyyədə 
təhsili, nə sənaye vərdişləri, nə də hər hansı iri kapitalı var idi. Onların hətta 
mənafeləri də qanunvericilik tərəfindən qorunmurdu. Bu zümrələrin Azərbaycanda 
sərbəst inkişafı yolunda süni maneələr yaradılırdı. Bu, müxtəlif millətlərdən olan 
işçilərin əməyinin qeyri-bərabər ödənilməsi kimi müstəmləkə prinsipində də, milli 
sahibkarların haqiqətən çox böyük səylər hesabına aradan qaldırmalı olduqları 
güclü sədlərin mövcudluğunda da özünü təzahür edirdi. 
Öz inkişafı nəticəsində ölkənin mərkəzi quberniyalarında Rusiya 
sahibkarlarının müəssisələri ilə rəqabətə girə biləcək sahələrdə milli qüvvələrin 
sahibkarlıq fəaliyyəti son dərəcə məhdudlaşdırılırdı. Hökumət qabaqcıl və 
mənfəətli təsərrüfat sahəsinə - neft sənayesinə rus kapitalının və xarici kapitalın 
axınını xüsusən təşviq edirdi. Onun nümayəndələri neft hasilatı və emalı 
texnikasının yaxşılaşdırılmasının, neft məhsullarının daşınması vasitələrinin 
təkmilləşdirilməsinin və beynəlxalq bazarda Bakı neftinin mövqeyinin 
möhkəmləndirilməsinin obyektiv nəticələri ilə yanaşı Azərbaycanın tükənməz 
yataqlarını yırtıcı şəkildə istismar edirdilər. Onlar külli miqdarda mənfəət 
götürərək Azərbaycanın çox zəngin yeraltı sərvətlərinin işlənməsi perspektivləri 
7 
 
barədə az düşünürdülər. Emal sənayesi müəssisələri yaradılması sahəsində 
göstərilən hər cür cəhdlərin qarşısında ciddi sədlər çəkilirdi. Pambıqtəmizləmə 
sənayesinin yaradılması, H.Z.Tağıyevin Qafqazda ilk və ən iri toxuculuq fabrikinin 
tikintisi tarixi buna sübutdur. 1897-ci ildə H.Z.Tağıyev çar idarələrinə müraciət 
edərək Bakıda lifli maddələrin emalı üzrə səhmdar cəmiyyəti yaratmağa icazə 
istəmişdi. Əvvəlcə ona icazə vermişdilər, çünki Qafqazda mülki işlər üzrə baş 
rəisin maliyyə nazirinə vəsatətində yazdığı kimi, "Bakı qubernatorunun 
bildirdiyinə görə, qeyd olunan cəmiyyətin müəssisəsi çox faydalıdır və ticarət 
baxımından böyük əhəmiyyətə malikdir, sahibkar Tağıyevin mötəbər sima olması 
isə tamamilə uğurlu nəticələr vəd edir".
2
 Lakin tezliklə iş əks istiqamət aldı. Yerli 
hakimiyyət orqanları H.Z.Tağıyevin icazə gözləmədən fabrikin tikintisinə 
başladığını bəhanə gətirərək işi dayandırmaq barədə sərəncam verdilər, Tağıyev isə 
bir neçə dəfə cərimə olundu. Fabrik tikmək üçün icazə məsələsi üç il uzandı.
3
 Hətta 
fabrik tikilib qurtarandan sonra da torpağın icarəyə götürülməsi məsələsi ilə 
əlaqədar bir neçə il hakimiyyət orqanları ilə çəkişmə davam etdi. 1906-cı ilin 
iyununda II Nikolay H.Z.Tağıyevin nümayəndələrinin xahişini "nəticəsiz" 
qoymağı əmr etdi
4
. Çar məmurları bütün region üçün lazımlı olan müəssisənin 
tikintisi işini uzun müddət ləngidərək bununla imperiya dövlət aparatının müəyyən 
instansiyalarına təzyiq göstərən və imperiyanın ucqarlarında toxuculuq sənayesinin 
inkişafını hər vasitə ilə dayandıran Rusiya sahibkarlarının iradəsini yerinə 
yetirdilər. 
Toxuculuq fabriki Tağıyevin qeyri-adi kommersiya müəssisəsi idi. Artıq 
1904-cü ildə onun istehsal həcmi 2,2 milyon rubl, 1911-ci ildə isə Port-
Petrovskdakı (indiki Mahaçqala) filial ilə birlikdə demək olar 3,5 milyon rubl təşkil 
etdi. Birinci dünya mübaribəsi dövründə Hərbi İdarənin ehtiyacları üçün təkcə 
1915-ci ildə 4 milyon arşınadək bez və 300 milyon arşın parusin parça 
hazırlanmışdı. Bakıda toxuculuq fabriki tikdirməklə H.Z.Tağıyev təkcə 
Azərbaycanda qiymətli ixrac məhsulları və külli miqdarda gəlir verən yeni sənaye 
sahəsinin yaradılmasına kömək etmədi. Belə iri müəssisənin açılmasının daha 
böyük nəticəsi minlərlə kasıb-füqəranın iş və pulsuz ev ilə təmin edilməsi idi. 
Fabrikin ambulatoriyası və məktəbi də var idi. Fabrikin işçilərinə ibtidai təhsil 
almaq, Azərbaycan əhalisini ictimai mənafelərə xidmət yoluna cəlb etmək imkanı 
verilmişdi
5
. 
Milli sahibkarlığın nümayəndələri hər dəfə bu cür maneələrlə qarşılaşmalı 
olurdular. Belə ki, 1908-ci ilin yanvarında Azərbaycanın gəmi sahibləri Dəmir 
Yolu İdarəsinə müraciət edərək onların gəmiçilik idarələrinin birbaşa Qafqaz-
                                                          
2 Sitat bu kitabdan gətirilir: Алиева Л.М. Рабочие-текстильщики Баку в начале XX в. Bakı, 1969, 
səh.19. 
3 Алиева Л.М. Göstərilən əsər., səh. 21. 
4 ADTA, fond 44, siyahı 4, iş 20, vərəq 267. 
5 Bax: M.C.İbrahimov. H.Z.Tağıyevin toxuculuq fabrikinin yaradılması. İqtisadçı, 1992, may, №13. 
8 
 
Zakaspiysk və Qara dəniz-Qafqaz-Voljsk-Zakaspiysk xətlərinə qoşulmasını xahiş 
etmişdilər
6
. İri rəqabətçilərin vəsatəti
7 
Rusiyanın məşhur "Qafqaz və Merkuri", 
"Şərq əmtəə anbarları cəmiyyəti" və "Ümid" şirkətlərini ciddi narahat etmişdi. 
Onlar yüklərin birbaşa dəniz-dəmir yolu ilə daşınması haqqında dəniz, çay və 
dəmir yolu müəssisələri arasında saziş bağlanmasını nəzərdə tutan konvensiya 
yükdaşımaları üzərində inhisarı öz əllərində saxlamağa çalışırdılar. Milli gəmi 
sahiblərini konvensiya daşımalarına buraxmamağı qəti qərara almış sindikat 
nümayəndələri hökumətə hər cür təzyiq tədbirlərinə əl atırdılar. Belə bir cəhət 
diqqəti cəlb edir ki, Tağıyev və Rəsulov öz gəmiçilik idarələrinin bütün 
istiqamətlərdə yük daşınması müddətlərini azaltmağa və yük daşınmasının yol 
xərcini hər pud üçün 2 qəpik aşağı salmağa hazır olduğunu bildirmişdilər. Lakin 
Peterburq şirkətləri onların inhisarçı vəziyyətinə hər hansı qəsdi qətiyyətlə rədd 
edirdilər. Özlərinin qərəzli mübarizəsində onlar heç bir şeydən çəkinmirdilər. 
Məsələn, 1910-cu ilin iyununda maliyyə və yollar nazirinin adına yazdıqları 
ərizədə onlar xüsusi olaraq vurğulayırdılar ki, yükdaşımaların bir hissəsinin 
xaricdəki qeyri-rus sahibkarının (qeyd müəllifindir - D.S.) əlinə keçməsi İran ilə 
ticarətə mənfi təsir göstərə bilər
8
. Çox böyük səylər nəticəsində H.Z.Tağıyev və 
M.Rəsulov, nəhayət ki, icazə ala bildilər. Lakin onların qarşısında sərt şərtlər 
qoyuldu - yeni qəbul edilmiş gəmiçilik idarələri üçün müəyyən cədvəl üzrə 
müddətli reyslərin təsis edilməsi, yüklər göndərilərkən gəmiçilik idarələrinin 
adlarının hökmən göstərilməsi və nəhayət, 300 min rubl məbləğində girov 
qoyulması
9
. Buna baxmayaraq nə H.Z.Tağıyev, nə də Rəsulov girov məbləğini 
keçirmədilər - M.Rəsulovun bunun üçün əlində nağd sərmayəsi yox idi, 
H.Z.Tağıyev isə belə bir qərarı ədalətsizlik hesab etmişdi
10
. 
Beləliklə, 8 il ərzində müxtəlif instansiyalar qarşısında qaldırılan vəsatətlər 
rədd edildi. Bu işə maneçilik törədən cəmiyyətlərin idarə heyətləri özlərinin 
şovinist, böyükdövlətçilik mövqelərini gizlətmirdilər. Məsələn, "Qafqaz və 
Merkuri" cəmiyyətinin idarə heyəti Nazirlər Şurasının bütün üzvlərinə göndərdiyi 
"Yaddaş məktubu"nda cəmiyyətin hökumət qarşısındakı bütün xidmətlərini 
sadalayaraq belə bir cəhətə diqqəti cəlb edirdi ki, cəmiyyət "sırf milli müəssisədir, 
çünki səhmdarlardan başlayaraq ən aşağı pillədən olan işçilərədək cəmiyyətin 
                                                          
6 Эфендизаде Д.М. Формирование  монополистического  капитала  в торговом  судоходстве  на  
Каспийском море.  В  кн.  Материалы  по истории России в период капитализма. Л., 1976, 
səh.198. 
7 Qeyd etmək kifayətdir ki, 1908-ci ildə Bakı limanında Tağıyevin "Kür-Xəzər  Cəmiyyəti"nin yük 
dövriyyəsi 5,2 milyon pud, "Qafqaz və Merkuri" cəmiyyətininki  - 7,1 milyon pud, "Şərq əmtəə 
anbarları cəmiyyəti"ninki isə - 6,2 milyon pud olmuşdur. (Bax: Эфендизаде Д.М. Göstərilən əsər, səh. 
203). 
8 Эфендизаде Д.М. Göstərilən əsər, səh. 206. Bax habelə: Ибрагимов М.Дж. Предпринимательская 
деятельность Г.З.Тагиева. Bakı, 1990, səh. 74. 
9 Эфендизаде Д.М. Göstərilən əsər, səh.200. 
10 Эфендизаде Д.М. Göstərilən əsər, səh. 206. 
 
9 
 
bütün tərkibi yalnız rus təbəələrindən ibarətdir və onların da böyük əksəriyyəti əsl 
ruslardır. H.Z.Tağıyevin yaratdığı Kür-Xəzər gəmiçilik idarəsi barəsində isə bunu 
demək olmaz"
11
. Polis Departamentinin direktoru xəbər verirdi ki, mötəbər dairələr 
Tağıyevi müdafiə edirlər, "Tağıyevin gəmiçilik idarəsinin birbaşa yollara daxil 
edilməsi barədə göstəriş alınmışdır, gözlənilən kommersiya faydasından asılı 
olmayaraq ondan bəzi siyasi məqsədlərlə, Qafqazda İran və Türkiyə ilə birlikdə 
həyata keçirilməli olan əməliyyatlar üçün istifadə olunması nəzərdə tutulur"
12
. 
Buna baxmayaraq məsələ Nazirlər Şurasında müzakirə olunmadı. 
H.Z.Tağıyev bu cür güclü müqavimətə tab gətirməyərək və gəmiçilik 
sahəsində hər bir addımının belə qarşılanacağını başa düşərək bu fəaliyyət 
sahəsindəki əməliyyatlarını dayandırmağı qərara aldı və axırda özünün bütün 
donanmasını "Qafqaz və Merkuri" və "Şərq əmtəə anbarları cəmiyyəti" sindikatına 
satmağa məcbur oldu. 
Qafqazda, о cümlədən də Azərbaycanda çarizmin müstəmləkə siyasətinin 
təzahürlərindən biri də köçürmə kampaniyası idi. Bu siyasət diyarın ən yaxşı 
torpaqlarında əvvəlcə ermənilərin, sonra isə mərkəzi quberniyalardan olan rus 
kəndlilərinin zorakılıqla yerləşdirilməsindən   ibarət idi. XIX əsrin 30-cu illərindən 
başlanan köçürmə kampaniyası tədricən ardıcıl xarakter almış, məqsədyönlü 
siyasətə çevrilmişdi. Əsrin axırlarında isə çar hökuməti köçürmə üzrə 
qanunvericilik aktlarının hazırlanmasına başladı. 1899-cu il aprelin 15-də əlahəzrət 
tərəfindən "Zaqafqaziyada köçürməyə icazə haqqında qanun"
13
 verildi. 1900-cü il 
dekabrın 22-də elan olunmuş yeni qanunda isə Qafqazda mülki işlər üzrə baş rəisə 
icazə verilmişdi ki, "rus mənşəli və pravoslav dininə mənsub kəndlilərin" 
vəsatətlərini yalnız ilkin qaydada müzakirə etməklə onları xəzinə torpaqlarında 
yerləşdirsin
14
. Yerli hakimiyyət orqanları bu çar sərəncamını həyata keçirərək artıq 
1901-ci ilin martında köçürmə sahələrini müəyyənləşdirməyə başladılar. 1904-cü 
ilin iyulunda yeni bir qanun verildi - "Kənd obıvatellərinin və əkinçi meşşanların 
könüllü surətdə köçürülməsi haqqında müvəqqəti qaydalar"
15
. Qanuna görə yalnız 
rus mənşəli, pravoslav dininə mənsub yerli adamların və ya üç idarənin - Daxili   
İşlər Nazirliyinin, Hərbi İdarənin və Qafqazda mülki işlər üzrə baş rəisin 
mülahizəsi ilə raskolçuluq sektalarının imperiyanın müsəlman ucqarlarına, о 
cümlədən də Qafqaz diyarına köçürülməsinə icazə verilmişdi. 1903-cü ilin 
iyununda təsis edilmiş köçürmə işi üzrə xüsusi müşavirə yuxarıda adı çəkilmiş 
layihəyə əlavə edilmiş və Dövlət Şurasına təqdim olunmuş izahatnamədə göstərirdi 
ki, "köçürməni təkcə ölkənin mərkəzində aqrar məsələnin həlli vəzifəsinə deyil, 
                                                          
11 Эфендизаде Д.М. Göstərilən əsər, səh. 201. 
12 RFDA, fond 102, Polis Departamentinin xüsusi şöbəsi 1910, iş 335, vərəq 3. 
13 Сборник узаконений и распоряжений о переселении. СПб,. 1901, səh. 234-235. 
14 Сборник узаконений и распоряжений о переселении, вып. 8. səh. 234. 
15 Исмаил-заде Д.И. Русское крестьянство в Закавказье. М., 1982. səh. 143. 
 
10 
 
həm də rus əhalisinin faizinin cüzi olduğu ucqarların məskunlaşdırılmasının siyasi 
mənafelərinə tabe etdirmək zəruridir"
16
. 
Köçürmə üçün münbit torpaqlar seçilirdi. Azərbaycanda belə ərazi Mil və 
Muğan düzləri idi. Bu torpaqlarda çar hökuməti yalnız rus köçkünləri üçün 
suvarma sisteminin aparılmasına dair bütöv bir proqram həyata keçirdi. 
Əvvəlcədən adamların xəzinə torpaqlarına köçürüləcəyini elan edən hökumət 
tədricən bu məqsədlə müxtəlif bəhanələr altında yerli əhalinin də torpaqlarını 
əllərindən alırdı. Bu məsələdə məhkəmə, yerli və ali hakimiyyət instansiyaları 
yekdil idilər, buna görə də azərbaycanlı əhalinin şikayət etməyə yeri qalmamışdı. 
Düzdür, çoxsaylı şikayətlərin izi ilə göndərilən xüsusi məmurlar yerli əhalinin 
mənafelərinin sıxışdırılması faktlarını etiraf edir və ərznamələr tərtib edərək onları 
ali dövlət idarələrinə təqdim edirdilər, lakin bunların heç birinin nəticəsi olmurdu. 
Bütün Alar kənd camaatının Lənkəran qəzasından Cavad qəzasına 
köçürülməsi və bu torpaqların Pokrovka rus kəndindən olan köçkünlərə verilməsi 
barədə çar hakimiyyət orqanlarının sərəncamı yerli əhalinin torpaq ilə təmin 
edilmədən dədə-baba yurdlarından məcburi surətdə köçürülməsinə və orada gəlmə 
ünsürlərin yerləşdirilməsinə dair dəhşətli faktlardan biridir. 1905-ci ildə "Bakı 
şəhərini və Bakı quberniyasını təftiş etməyə" gəlmiş senator A.M.Kuzminski bu 
faktı qeyd etmişdi
17
. Bu məsələyə narazılığını bildirən Ə.M.Topçubaşov "Kaspi" 
qəzetində dərc etdirdiyi məqalədə sərəncamın verilməsində "köçkünlərin işi ilə 
məşğul olan bürokratların əli olduğunu" göstərərək yazırdı ki, "özlərinə hər hansı 
bir məşğuliyyət axtaran bu bürokratlar Qafqazda köçürmə məntəqələrinin 
yerləşdirilməsi üçün yararlı olan gen-bol münbit torpaqlar olduğunu təsvir edərək 
Peterburqdakı rəisləri şirnikləndirirlər"
18
. Əlbəttə, bu məsələdə təkcə hakimiyyət 
orqanlarının bürokratlığı günahkar deyildi. Lakin hər şeydən əvvəl məhz bu cəhət 
Azərbaycanda qurulmuş rejimin müstəmləkə xarakterini, çar idarələrinin 
özbaşınalığını əks etdirirdi. Ə.M.Topçubaşov dəfələrlə çar hakimiyyət orqanları 
nümayəndələrinin kəndlilərə qarşı qərəzli münasibətinə diqqəti cəlb edərək 
göstərirdi ki, onların torpaqları əllərindən alınıb köçkünlərə verilir
19
. О, 1905-ci 
ilin iyulunda "Ədalətli tədbir" məqaləsində çarizmin köçürmə siyasətini tənqid 
atəşinə tutaraq qeyd edirdi ki, bu siyasət azərbaycanlı əhalinin mənafelərinin 
tapdalanması hesabına həyata keçirilmişdir. Ə.M.Topçubaşov aqrar işlərində 
qəsdən qeyri-müəyyənlik və qarışıqlıq yaradıldığı, sahələrin arasında hədd 
qoyulmadığı, kəndlilərin torpaq paylarının satın alınmadığı barədə yazırdı. Buna 
görə də Ə.M.Topçubaşov 1899-cu ildə Qazax qəzasının kəndlilərindən alınmış 3,3 
min desyatin torpağın onlara qaytarılması barədə Qafqaz canişini İ.İ.Vorontsov - 
                                                          
16 Исмаил-заде Д.И. Русское крестьянство в Закавказье. М., 1982 cəh. 143. 
17 Всеподданнейший отчет о произведенной в 1905 г. по высочайшему повелению сенатором 
Кузьминским ревизии города Баку и Бакинской губернии. Bakı, 1906. 
18 "Каспий" qəzeti, 1 dekabr 1905-ci il. 
19"Каспий" qəzeti, 9 iyul 1905-ci il. 
11 
 
Daşkovun göstərişini ədalətli tədbir kimi qiymətləndirmişdi. O, buna "yerli 
əhalinin istəyinin nəzərə alınmasına doğru qəti dönüş"
20
 kimi baxırdı. Əslində isə 
çar idarəsinin bu göstərişi Azərbaycan kəndlilərini bir qədər sakitləşdirmək, onları 
öz hüquqları uğrunda mübarizədən yayındırmaq istəyindən irəli gəlirdi. 
Hakimiyyət orqanları tərəfindən öz doğma torpaqlarını tərk etməyə məcbur 
edilən əhali çox vaxt yaşamaq üçün yararlı olmayan iqlim şəraitinə düşürdü. Bu isə 
çox vaxt onların xəstələnməsinə və məhvinə səbəb olurdu. Diyarın kənd əhalisi 
arasındakı narazılıq və iğtişaşlar Qafqazda köçürmə işinin müdirini məcbur etdi ki, 
köçkünlərin hərəkətini müvəqqəti olaraq dayandırmaq barədə 1905-ci ilin 
aprelində köçkünlərin işlərinə baxan məmur aparatına müraciət etsin. Lakin о eyni 
zamanda belə bir cəhəti də göstərirdi ki, bu sərəncam əvvəlki yaşayış yerindən 
birdəfəlik üzülüşmüş və köçürmə yerlərinə doğru hərəkətdə olan adamlara aid 
deyildir. Bu bir daha sübut edirdi ki, köçürmə planauyğun və ardıcıl surətdə həyata 
keçirilirdi, belə sərəncamlar isə yalnız yerli kəndlilərin avamlığı və sadəlövhlüyü 
üçün nəzərdə tutulmuşdu. Çarizm özünün köçürmə siyasətindən heç vaxt 
dönməmişdi. Əksinə, "artıq XX əsrdən başlayaraq, xüsusən isə 1905-1914-cü illər 
ərzində çarizmin Qafqazdakı köçürmə siyasətində belə bir meyl aşkar nəzərə çarpır 
ki, köçürmə problemi ilə yanaşı böyük iqtisadi əhəmiyyəti olan ərazilərdə 
təsərrüfatlar yaradılması vəzifəsi həyata keçirilir. Bununla əlaqədar diyarın rus 
kəndlilərinin yerləşdirilməsi üçün sahə dəqiq müəyyən edilmiş və demək olar ki, 
ərazi cəhətdən məhdudlaşdırılmışdı. Bundan sonra rus kəndliləri Qafqazda başlıca 
olaraq Şərqi Zaqafqaziyanın düzən rayonlarında və Qara dəniz quberniyasının 
torpaqlarında yerləşdirilirdi"
21
. 
Milli mədəniyyətin bütün sahələri və ilk növbədə mətbuat kəskin 
məhdudiyyətlərə məruz qalırdı. İsmayıl xan Ziyadxanov 1906-cı ildə Dövlət 
Dumasında demişdi: "Deyirlər ki, müsəlmanlar geridə qalmış xalqdırlar, lakin bu 
düzgün deyil, onları yatmağa və geridə qalmağa məcbur etmişlər (qeyd 
müəllifindir - D.S.). Bir nümunə göstərim. Senzura nizamnaməsi xüsusən ciddi 
olanda bizi qəzet çıxarmağa qoymurdular. Senzura zəifləyəndən sonra isə təkcə 
keçən il bizdə 30 müsəlman nəşri olmuşdur"
22
. 
1875-ci ildə Həsən bəy Məlikov (Zərdabi) "Əkinçi" qəzetini təsis etdi. 
"Əkinçi" Azərbaycan dilində nəşr olunan ilk qəzet idi. 1905-ci ildə 
Ə.M.Topçubaşov yazırdı: "Bizim savadlı müsəlmanlarımızın əksəriyyəti İndiyədək 
"Əkinçi" qəzetini ruh yüksəkliyi ilə xatırlayırlar... Çoxlarının yaxşı yadındadır ki, 
qısa bir vaxtda Qafqaz müsəlmanlarının durğunluq bataqlığı necə hərəkətə gəldi və 
ana dilində mətbu orqanın canlı sözü onları necə ayıltdı"
23
. Bu qəzet və onun 
səhifələrində mütərəqqi, demokratik və maarifçilik ideyalarının təbliği, 
                                                          
20 "Каспий" qəzeti, 9 iyul 1905-ci il. 
21 Исмаил-заде Д.И. Göstərilən əsər, səh. 219. 
22 RFDTA, fond 1278, siyahı 1, iş 190, vərəq 9. 
23 "Каспий" qəzeti, 18 yanvar 1905-ci il. 
12 
 
Azərbaycan xalqının milli mənlik şüurunun formalaşmasına onun təsiri çar üsuli-
idarəsini narahat etməyə bilməzdi. Çar senzurası onu bağlamaq üçün bəhanə 
axtarırdı. 1877-1878-ci illər Rusiya-Türkiyə müharibəsinin başlanması ilə əlaqədar 
qəzetə siyasi xarakterli məsələlərə toxunmaq qadağan edilmişdi. Sonra isə 1977-ci 
ilin sentyabrında onun bağlanmasına hökumət fərman verdi. 
Senzura məhdudiyyətləri rus dilində çıxan "Kaspi" qəzetinə də tətbiq 
edilmişdi. Qəzeti 1895-ci ildə H.Z.Tağıyev 57 min rubla almış və onun sahibi 
olmuşdu
24
. Görkəmli ictimai xadim, hüquqşünas, publisist Əlimərdan bəy 
Topçubaşov uzun illər qəzetin redaktoru olmuşdu. Təkcə Azərbaycanda deyil, həm 
də onun hüdudlarından çox-çox uzaqlarda populyar olan bu qəzetin nəşrinin və 
redaktəsinin azərbaycanlıların əlində cəmlənməsi yerli hakimiyyət orqanlarını 
həyəcana salırdı. Zənnimizcə, Bakı quberniya jandarm idarəsinin mövqeyi 
diqqətəlayiqdir. Jandarm idarəsi "yeganə yerli qəzetin nəşrinin və redaktəsinin 
tatarların (azərbaycanlıların - D.S.) ixtiyarına verilməsini, xüsusən də 
Azərbaycanda böyük nüfuza və hörmətə malik H.Z.Tağıyevin "Kaspi"yə sahib 
olmasına icazə verilməsini heç də mümkün" hesab etmirdi
25
. Yəqin ki, 1897-ci 
ildən qəzetin qeyri-rəsmi nəşr olunduğunu bununla izah etmək olar
26
. 
1879-cu ildən "Ziya" qəzeti nəşr olunmağa başladı. 1880-ci ildən o, "Ziyayi 
Qafqaziyyə" adı altında çıxdı. Eyni zamanda Tiflisdə "Kəşkül" qəzeti, 1903-cü 
ildən isə "Şərqi-rus" qəzeti nəşr olunurdu. 
Dövri mətbuat Qafqaz Mətbuat İşləri Komitəsinin senzurasının çox ciddi 
nəzarəti altına götürülmüşdü. Komitənin senzorları Azərbaycan dilində mətbuat 
orqanlarının yayılmasına hər cür mane olmağa çalışaraq onların üzərinə 
"panislamizm" damğası vurmağa səy göstərirdilər. Tiflis senzura komitəsinin 
divarları arasında uydurulmuş "panislamizm" Polis Departamentindən və Baş 
Jandarm İdarəsindən tutmuş müsəlman əhalisinin yaşadığı ən ucqar yerlərin polis 
sahələrinədək Rusiya imperiyasının bütün inzibati idarələrinin mühüm mövzusu 
idi. Komitədə "şərq  mətbuatını" müşahidə etmiş Mirzəşərif Mirzəyev xatırlayırdı: 
tamamilə təbii idi ki, müsəlman işləri haqqında raport yazan işçi öz yüksək rəisləri 
qarşısında fərqlənmək üçün hökmən "panislamizmə" toxunmalı idi
27
. 
Azərbaycan cəmiyyətinin bir çox varlı nümayəndələri hakimiyyət 
orqanlarının bu cür mənfi münasibəti, bəzən isə təqibləri ilə üzləşərək dövri 
mətbuat orqanlarına maddi yardım göstərməkdən qorxur, heç də həmişə maarifçilik 
və xeyriyyəçilik ilə bağlı tədbirləri müdafiə etmirdilər. 1871-ci ildə canişinin və 
yerli hakimiyyət orqanının hüsn-rəğbətindən istifadə edib xeyriyyə cəmiyyəti 
                                                          
24 Ибрагимов М.Дж. Göstərilən əsər, səh. 56 
25Мовлаева С.А. Пропаганда русской и азербайджанской культуры на страницах газеты "Каспий" 
(1881-1917 гг.). Bakı 1983, səh. 121. 
26 Yenə orada. 
27 "Вышка" qəzeti, 18 iyun 1992-ci il. 
 
13 
 
yaratmağı qərara almış Həsən bəy Məlikov da bununla qarşılaşdı
28
. O, cəmiyyətin 
nizamnaməsini tərtib edərək Bakıda, Gəncədə, Tiflisdə nüfuzlu adamlara müraciət 
etdi və onları təşəbbüsü müdafiə etməyə və bu cəmiyyətə müntəzəm surətdə pul 
yardımı göstərməyə çağırdı. Lakin cəmiyyət çох adi, eyni zamanda onun təsisçisi 
üçün acı bir səbəbə görə bağlandı - о öz fəaliyyətinin əsas şərtini yerinə yetirə 
bilmədi, iki il ərzində özünün mədaxili və məxarici barədə məlumat təqdim edə 
bilmədi. 
1905-ci ildə yenidən xeyriyyə cəmiyyəti yaratmağa cəhd göstərildikdə bu 
dəfə artıq hakimiyyət orqanları buna mane oldular. Ə.Ağayev yazırdı: "75 min 
müsəlmanın yaşadığı Bakının müsəlmanları xeyriyyə cəmiyyəti yaratmağa icazə 
verilməsi barədə vəsatət qaldırdılar. Onlardan bir ay sonra müsəlmanlarla 
müqayisədə sayca çox cüzi olan gürcü cəmiyyəti belə bir vəsatət qaldırdı. 
Gürcülərə icazə verdilər, müsəlmanlara isə rədd cavabı verdilər"
29
. 
Çarizm ana dilində məktəblər açılmasına mane olur, məktəblərdə ana dilinin 
tədrisini qadağan edir, məktəblərdə tədrisi ən yeni metod ilə aparmaq sahəsində hər 
cür cəhdləri təqib edərək buna mövcud rejimə qarşı çıxmaq kimi baxardı
30
. 
Müsəlmanlara təkcə Zaqafqaziyada deyil, həm də bütün Rusiya imperiyasında orta 
məktəblərdə dərs deməyə icazə verilmirdi. Ə.Ağayevin orta məktəb müəllimi 
vəzifəsinə təsdiq edilməsinə on bir il imtina olunması buna nümunədir
31
. İstər orta, 
istərsə də ali savadlı adamların sərbəst peşə seçməsi imkanı məhdud idi. Bəzi ali 
tədris müəssisələrinin qapıları azərbaycanlıların üzünə bağlı idi. Onların texniki 
təhsil almasına hər cür maneçilik törədilirdi. Müəyyən mənada bununla izah olunur 
ki, Azərbaycan sahibkarlarının nümayəndələri neft sənayeçiləri qurultayının 
Şurasında ümumiyyətlə təmsil olunmamış, Bakı birja komitəsində isə çox zəif 
təmsil olunmuşdular. Təhsil alan gənclərin dövlət təqaüdü almaq hüququ yox idi. 
Ali məktəbi müvəffəqiyyətlə bitirdikdən sonra onlar həmin tədris müəssisəsində 
yuxarı vəzifələrə keçmək imkanından məhrum idilər. Belələrindən biri də  
Əlimərdan bəy Topçubaşov idi. Topçubaşov Peterburq universitetinin hüquq 
fakültəsini əla qiymətlərlə bitirdikdən sonra ona təklif olunmuş kafedranın 
professoru vəzifəsini bu səbəbdən tuta bilməmişdi. O, Bakıya qayıtmış və özünü 
ictimai-siyasi fəaliyyətə həsr etmişdi. Qeyri-adi bacarığı, dərin peşə biliyi çox 
tezliklə Azərbaycan cəmiyyətinin bütün təbəqələrində ona layiqli hörmət və nüfuz 
qazandırdı. Moskva universiteti hüquq fakültəsinin məzunları, Yelisavetpol 
şəhərindən olan Fətəli xan Xoyski və Xəlil bəy Xasməmmədov yalnız ona görə 
                                                          
28 "Həyat" qəzeti", 13 və 27 dekabr 1905-ci il. 
29 "Каспий" qəzeti, 1 aprel 1905-ci il. 
30 Bax: məsələn: Таирзаде Н. Состав учащихся Бакинского реального училища в последней 
четверти XIX в. Известия АН Азербайджана, Серия истории, философии и права, 1981, № 3; yenə 
onun. К истории народного образования в промыслово-заводском районе Баку в конце XIX - 
начале XX века. Известия АН Азербайджана, Серия истории, философии и права, 1988, № 1. 
31 "Баку" qəzeti, 1 mart 1906-ci il, "Каспий" qəzeti, 1 mart 1906-cı il. 
 
14 
 
uzun illər Yekaterinodar mahal məhkəməsi prokurorunun köməkçisi vəzifəsində 
işləmişdilər ki, onların öz yaşayış yerlərində   işləmək hüququ yox idi. Müsəlmanın 
andlı müvəkkil olmasını ədliyyə naziri təsdiq etməli idi
32
. Vəkillər 
korporasiyasında müsəlmanların sayı 5 faizdən çox ola bilməzdi. Məhkəmə 
icraatının əhalinin başa düşdüyü ana dilində aparılması qadağan idi. Məhkəmə 
icraatının mühüm təsisatlarından biri olan andlı iclasçılar yox idi. İ.Ziyadxanov 
Dövlət  Dumasının iclasında demişdi: "Bizdə məhkəmələrin binası var, məmurlar 
var, lakin ədalət mühakiməsi yoxdur. Hərbi məhkəmələrdə ölüm hökmlərini, mülki 
məhkəmələrdə katorqaya göndərilmə haqqında hökmləri məhkəmələr deyil, 
tərcüməçilər elan edirlər. Müsəlman əhalisi rus dilini bilmir. Məmurlar isə yerli 
əhalinin dilini bilmirlər, buna görə də qəpik-quruşa baxan tərcüməçilər, - məndə 
faktlar var ki, tərcüməçilər 8 rubl məvacib alırlar, - bütün bu cəzalara məhkum 
edirlər"
33
. İ.Ziyadxanov Azərbaycanda mütləqiyyət siyasətini həyata keçirən 
məmurlar haqqında danışarkən göstərirdi: "Cənab xalq nümayəndələri, bizdəki 
administrasiya heç bir əndazəyə sığmır. Əgər təsəvvür etsəniz ki, Rusiya dənizdir, 
Zaqafqaziya isə onun sahilidir, sizin hər cür tullantılarınız gəlib Zaqafqaziya 
sahillərinə çıxır və diyarın onsuz da mənəviyyatsız olan administrasiyasının 
heyətini tamamlayır. Bizim administrasiyanın idealı - rüşvətxorluq və adamlara 
əzab-əziyyət verməkdir"
34
. Eyni zamanda azərbaycanlılar dövlətin məmur 
aparatında işə demək olar cəlb edilmirdilər. "Şərqi-rus" qəzeti yazırdı: "Bakı 
müsəlmanları indiyədək şəhər rəisi cənab Novikovdan narazıdırlar. Boş yer açılan 
kimi rəis dərhal ora bir rus təyin edir, müsəlmanları isə qətiyyən unudur. Boş 
yerləri tutmaq üçün rəis Rusiyanın ucqar kəndlərindən məmurlar gətizdirir, onlara 
böyük və artıq məvacib təyin edir"
35
. 
Azərbaycanlıların hüquqları şəhər və yerli idarəetmə sahəsində də kəskin 
surətdə məhdud idi. 1892-ci il 11 iyun tarixli Şəhər əsasnaməsinin 44-cü 
maddəsinə uyğun olaraq qeyri-xristian olan qlasnıların sayı əhalinin hətta böyük 
əksəriyyətini müsəlmanlar təşkil edən yerlərdə də qlasnıların ümumi sayının beşdə 
bir hissəsindən çox ola bilməzdi. Çoxsaylı vəsatətlərin nəticəsində "əlahəzrətin 
əmrinə uyğun olaraq" 1900-cü il dekabrın 14-də həmin əsasnaməyə edilən əlavəyə 
görə Qafqazın şəhərlərində qeyri-xristianlardan olan qlasnıların sayı qlasnıların 
ümumi sayının yarısından çox ola bilməzdi
36
. 
Din sahəsində də müsəlmanların qarşısında çoxlu sədlər çəkilmişdi. Onlar 
din xadimlərini seçmək hüququndan məhrum edilmişdilər. Yerli çar idarəsi din 
xadimlərini öz iradələrinin sözsüz icraçılarına çevirmək istəyirdi. Çarizm sünnilər 
                                                          
32 "Каспий" qəzeti, 1 mart 1906-ci il.  
33 RFDTA, fond 1278, siyahı 1, iş 190, vərəq 10. 
34 RFDTA, fond 1278, siyahı 1, iş 190, vərəq 10-11. 
35 Bu kitabdan gətirilir: Azərbaycan tarixi, 2-ci cild, Bakı, 1960, səh. 277.  
36 Мильман А.Ш. Политический строй Азербайджана в XIX - начале АХ вв. Bakı, 1966, səh. 218. 
 
15 
 
ilə şiələr arasındakı ziddiyyətlərdən də məharətlə istifadə edərək bəzən bunu son 
həddədək kəskinləşdirirdi. Nəhayət, vəqf torpaqları da müsəlmanların əlindən 
alınaraq hökumət tərəfindən inzibati orqanların ixtiyarına verilmişdi. 
Tam hüquqsuzluq səviyyəsində sərt sıxışdırma və təqiblər şəraiti XIX-XX 
əsrlərin qovuşuğunda Azərbaycan cəmiyyətinin vəziyyətini səciyyələndirirdi. Bu 
barədə 1905-ci ildə Ə.Ağayev "Müsəlmanların petisiyalarına dair zəruri izahatlar" 
məqaləsində yazırdı: "Demək olar heç bir  xalq müsəlmanlar kimi bu cür unudulub 
sıxışdırılmamışdı. Onlar elə bil heç yox idilər. Onların heç bir ehtiyacı ödənilmirdi; 
onların bütün xahişləri rədd edilirdi. Düzdür, о vaxtlar onlara qarşı xüsusən 
müstəsna tədbirlər də görülmürdü, lakin bu ona görə deyildi ki, onların   xidmətləri 
nəzərə alınırdı, onları belə müstəsna tədbirlərə layiq bilmirdilər. Bu sadəcə olaraq 
ona görə idi ki, onların yaşayıb-yaşamamasını heç ağıllarına da gətirmirdilər,  
onlarla hesablaşmırdılar, onlara qətiyyən fikir vermirdilər. Buna görə də 
müsəlmanlar təkcə bir müsəlman kimi deyil, həm də passiv surətdə əzab çəkirdilər. 
Başqalarının hüquqlarının  məhdudlaşdırılmasına  yönəldilmiş  qanunlardakı 
anlaşılmazlıqlar, qeyri-müəyyən ifadələr ucbatından heç bir kəs onlara hər hansı 
şəkildə ziyan vurmaq istəmirdi"
37
. Ə.Ağayev bununla yanaşı yaranmış vəziyyətin 
səbəblərini açıb göstərməyə və ondan çıxış yolları tapmağa çalışırdı. О hesab 
edirdi ki, Rusiya kimi belə bir böyük ölkədə hər bir xalq "özünü istər hökumətə, 
istərsə də hakim xalqa tanıtdırmağı" bacarmalıdır. Ə.Ağayev bu "başlıca və nəcib 
missiyanı ziyalılara və varlılara" həvalə edirdi. "Birincilər öz zəkası, öz şüuru, öz 
istedadı və bacarığı ilə xalqın köməyinə gedir, hakim xalqı onun ehtiyacları, həyatı, 
quruluşu ilə tanış edir, ikincilər isə bu vəzifəni yerinə yetirmək üçün ziyalılara öz 
sərvətlərindən maddi yardım göstərirlər". Ə.Ağayev təəssüflə yazırdı ki, 
varlılardan hələlik yalnız H.Z.Tağıyev "onların sərvətinin xalq üçün böyük rol 
oynadığını başa düşmüşdür, ziyalılar arasından isə çox nadir adamlar Rusiya 
cəmiyyətini müsəlmanlarla tanış etməyə cəhd göstərmişlər". О həmçinin qeyd 
edirdi ki, tək-tük olan belə hallarda da əl verib salamlaşaraq, iltifat göstərərək 
onlardan "mərhəmət", "nəcabət",  "xeyirxahlıq"  gözləməklə  "biz irəli getmirik, 
məsələlərin nüfuzlu surətdə və vicdanla həll oluna bildiyi yerlərdə məsələləri 
işıqlandırmağa nail ola bilmirik"
38
. 
Bununla yanaşı Azərbaycan sahibkarları hüquq və imtiyazlarını rus 
sahibkarları ilə bərabərləşdirməyə doğru tələbkarcasına və inadla can atırdılar. 
Onlar şəhər özünüidarəsi sahəsində fəallıq göstərirdilər. Burada Azərbaycan 
sahibkarları öz mövqelərini möhkəmləndirməyə çalışırdılar. Bu isə şəhərlərdə 
sənaye və ticarət fəaliyyətinin konkret məsələlərinin həllində real səmərə ilə 
əlaqədar idi. Belə ki, 1902-1905-ci illərdə Bakı şəhər dumasında 48 qlasnıdan 23-ü 
azərbaycanlı idi. Onların arasında Azərbaycan milli kapitalının H.Z.Tağıyev, 
M.Nağıyev. Ş.Əsədullayev, N.Q.Sadıqov, N.Mehdiyev, Ə.Dadaşov kimi iri 
                                                          
37 "Каспий" qəzeti, 30 mart 1905-ci il  
38 «Каспий», qəzeti 30 mart 1905-ci il. 
16 
 
nümayəndələri, ziyalılardan Ə.M.Topçubaşov, F.Vəzirov, Ə.Ağayev (qlasnıya 
namizəd) və başqaları var idi
39
. Onların bəzi nümayəndələri Bakı şəhər dumasının 
bir sıra komissiyalarının tərkibində iştirak edirdilər
40
. Şamaxıda 12 şəhər 
müvəkkilinin tərkibində 6 azərbaycanlı var idi və onlar əsasən yerli sahibkarların 
nümayəndələri idilər
41
. Lənkəranın və Qubanın şəhər müvəkkillərinin tərkibində də 
azərbaycanlıların say nisbəti belə idi
42
. 
 
§ 2. Azərbaycan iqtisadiyyatında milli kapitalın mövqeyi 
 
Rusiyada sosial-iqtisadi və ictimai dəyişikliklər zərurətindən irəli gələn 
kapitalist cəmiyyəti quruculuğu prosesi sənayenin və ticarətin inkişafı üçün 
əlverişli şərait yaratdı. Bu, Azərbaycan sahibkarlarının nümayəndələrinə imkan 
verdi ki, çarizmin siyasəti ilə bağlı yuxarıda göstərilən məhdudiyyətlərə, rus və 
əcnəbi kapitalistlərinin kəskin rəqabətinə baxmayaraq sənaye, ticarət və nəqliyyat 
sahələrində Azərbaycan iqtisadiyyatının inkişafı, mədəniyyət ocaqlarının 
yaradılması, Azərbaycan cəmiyyətinin intellektual potensialının yüksəlişi, 
cəmiyyətin milli mənlik şüurunun inkişafı üçün obyektiv surətdə ümummilli 
əhəmiyyəti olan bir sıra iri müəssisələr yaratsınlar. 
Milli kapitalın tədavül sahəsindən istehsal sahəsinə transformasiyası XIX 
əsrin ikinci yarısı ərzində Azərbaycanın sosial-iqtisadi inkişafının səciyyəvi 
xüsusiyyəti idi. Nisbətən qısa müddət ərzində milli kapital iqtisadiyyatın bir sıra 
mühüm sahələrində və xüsusən də neft sənayesində kifayət qədər möhkəm mövqe 
tutdu. 
Neft sənayesinə kapital qoyuluşunun dörd əsas mənbəyi var idi: ticarət 
kapitalı, sənaye kapitalı, xarici kapital, habelə hərbçilərin və çar administrasiyası 
nümayəndələrinin qoyduğu pul
43
. Milli sahibkarlardan H.Z.Tağıyev, 
Ş.Əsədullayev, M.Nağıyev və başqaları birinci qrupun nümayəndələrindən idilər. 
Əgər onlar əvvəllər ticarət evi formasında ənənəvi və adi müəssisələrin təşkilini 
üstün tuturdularsa, ikinci və xüsusən də üçüncü qrupun nümayəndələri dərhal 
səhmdar  cəmiyyətləri yaratmaq yolunu tutdular. 
Qeyd etmək lazımdır ki, "neft sənayesinin inkişafının lap əvvəlindən nəzərə 
çarpan xüsusiyyətlərdən biri də bu idi ki, yataqların zənginliyi, torpağın və işçi 
qüvvəsinin ucuzluğu neft işini az miqdarda kapital ilə də aparmağa imkan verirdi, 
buna görə də çoxlu kiçik firmalar yaranırdı. Bu firmaları əsasən yerli sahibkarlar 
yaradırdılar. 70-ci illərin əvvəllərində onlar neft quyularının 88 faizinədək olan 
hissəsini öz əllərində toplamışdılar və neft çıxan torpaq sahələrinin satış qiymətinin 
                                                          
39 ADTA, fond 50, siyahı 1, iş 194, vərəqlər 68-69 arxada. 
40 Yenə orada, vərəq 100. 
41 Yenə orada, iş 201, vərəq 16. 
42 Yenə orada, iş 251, vərəq 33; iş 263, vərəq 35. 
43 Bax: M.C.İbrahimov. Azarbaycanda milli  sahibkarlığın  yaranması. İqtisadçı, 1992, aprel, № 2. 
17 
 
ümumi məbləğinin 94,5 faizini onlar ödəmişdilər". Milli kapitalın nümayəndələri   
neft emalı sənayesində çox möhkəm mövqe tutmuşdular. Bakı rayonunda fəaliyyət 
göstərmiş 46 zavoddan 25-i və ya 54 faizi azərbaycanlılara məxsus idi
44
. Bu onu 
sübut edirdi ki, islahatlardan sonrakı dövrdə Azərbaycanın neft sənayesinin inkişafı 
bütün ölkə miqyasında kapitalist sisteminin yaranması prosesinin tərkib hissəsı 
kimi Ümumrusiya zəminində baş versə də,  onun "köhnə  yerli  kökləri  var  idi"
45
. 
Lakin istehsalatın yüksəlişi onun bütün sahələrini texniki cəhətdən 
təkmilləşdirmədən mümkün deyildi. Xarici sahibkarlardan müəssisələrin təşkilinin 
müasir formalarını götürən, neft hasilatı, emalı və daşınmasına vətən elminin 
texniki yeniliklərini daxil edən milli sahibkarlar bununla öz şirkətlərinin inkişafına 
nail olurdular. Bunun  nəticəsində  həmin şirkətlər çox tezliklə  о dövrün ən sabit 
və kifayət qədər əhəmiyyətli istehsal şirkətləri sırasına çıxmışdı. Düzdür, belə 
müəssisələrin sayı nisbətən çox deyildi. Məsələn, 1883-cü ildə neft sənayesi 
müəssisələrinin 135 sahibi sırasında 17 azərbaycanlı, о cümlədən H.Z.Tağıyev, 
N.Səlimxanov, Ə.M.Qafarov, A.Qarayev, M.Q.Səlimxanov, H.B.Haşımov, 
İ.Nuriyev və başqaları var idi
46
. Əsrin axırlarında 167 neft sənayesi firmasından və 
müəssisəsindən 49-u və уа 29,3 faizi azərbaycanlılara məxsus idi. Lakin bu 
müəssisələr kiçik idilər. Məsələn, istehsal gücü ildə 100 min pud neft olan 
müəssisələr qrupunda Azərbaycan sahibkarlarına onların 33,3 faizi, 100 min 
puddan 500 min pudadək olan qrupda 48,7 faizi, 500 min puddan 1 milyon 
pudadək olan qrupda 25 faizi, 1 milyon puddan 10 milyon pudadək olan qrupda 12, 
5 faizi məxsus idi. İstehsal gücü 10 milyon puddan çox olan müəssisələr qrupunda 
milli kapitalı yalnız H.Z.Tağıyev, M.Nağıyev və Ş.Əsədullayev təmsil edirdilər. 
XX əsrin əvvəllərində milli sahibkarların mövqeyi bir qədər möhkəmləndi. 1914-
cü ilin məlumatlarına görə, 58 nəfər azərbaycanlı sahibkara 83 firma məxsus idi.
47
 
Hacı Zeynalabdin Tağıyev Azərbaycanın ən iri sahibkarı və sənaye-maliyyə 
və ticarət sahəsində milli sahibkarların yuxarı təbəqələrinin ən nüfuzlu 
simalarından biri idi. O, hökumət dairələrində, məmurlar arasında böyük nüfuza 
malik idi və Azərbaycanın iqtisadi və ictimai-siyasi həyatına aid bütün məsələlərdə 
çox fəal iştirak edirdi. 
1878-ci ildə Tağıyevin mədənində neft quyusu fantan vurdu. Mədən iri bir 
müəssisəyə, Tağıyevin özü isə Azərbaycanın ən varlı adamlarından birinə 
çevrilərək bir sıra sənaye sahələrində, nəqliyyatda və ticarətdə mühüm mövqe 
tutdu. 
                                                          
44 Ибрагимов М.Дж. Нефтяная промышленность Азербайджана в период империализма. Bakı, 
1884,   səh. 35-36, 77 yenə onun. Предпринимательская деятельность Г.З.Тагиева, səh. 19-20. 
45 Монополистический капитал в нефтяной промышленности России. 1883-1914. Документы и 
материалы, Л.-М., 1961, səh. 8. 
46 ADTA, fond 389, siyahı 4, iş 725, vərəq 79. 
47 Нуриева З.Н. Позиция национальной буржуазии в промышленности Азербайджана в конце 
XIX-XX в. Автореф. канд. дисс. Bakı, 1987, səh. 14. 
18 
 
1897-ci ilin axırlarında Tağıyev özünün neft mədənlərini, kerosin-yağ 
zavodunu, habelə Xəzərdə neft məhsulları daşıyan gəmilərini İngiltərə bankının 
direktorlarından biri E.Qubbardonun başçılıq etdiyi Britaniyanın ən iri sahibkar 
şirkətinə 5 milyon rubla satdı. H.Z.Tağıyev puldan savayı təsis edilmiş ingilis 
şirkətinin 100 min funt sterlinq (o vaxt təxminən 1 milyon  rubl)  məbləğində 
səhmlər paketini də aldı və onun direktorlarından birinə çevrildi
48
. 
İngilis kapitalı ilə sıx bağlı olan H.Z.Tağıyev Britaniya sahibkarlarının və 
maliyyəçilərinin Bakıda təsis etdikləri başqa firmalarda da iştirak edirdi. Sonralar 
o, 1896-cı ildə Londonda yaradılmış ingilis firmasının - Bakı Rus Nefti 
Cəmiyyətinin direktorlarından biri oldu. Bu cəmiyyət Bakıda Arafelovun və 
Budaqov qardaşlarının mədənlərini 6,8 milyon rubla aldı
49
. Müəyyən dövr ərzində 
ingilis kapitalistləri çar qanunvericiliyinin hətta son dərəcə yumşaq 
məhdudiyyətlərindən yan keçərək Bakı neft mədənlərini almaq üçün 
H.Z.Tağıyevin adından pərdə kimi istifadə edirdilər
50
. H.Z.Tağıyev Azərbaycan 
neft sənayesinin inkişafının bir çox mühüm məsələlərinin həllində iştirak edirdi. O, 
Bakı neft sənayeçilərinin bir sıra birliklərinin yaradılmasının, "Bakı standartı", 
"Bakı kerosin zavodları sahiblərinin ittifaqı", "Xəzər gəmi sahiblərinin ittifaqı" 
kimi iri sazişlərin təşəbbüsçüsü idi. Bu qrupların məqsədi ölkənin daxili bazarında 
iri şirkətlərə müqavimət göstərmək və Vətənin neft məhsullarını dünya bazarına 
çıxarmaq idi
51
. 
1913-cü ilədək neft sənayesində milli kapitalın mövqeyi xeyli gücləndi. 
Qeyd etmək lazımdır ki, artıq səkkiz milli firma bir milyon puddan çox neft hasil 
edirdi: "Musa Nağıyev" - 6,8, "Şəmsi Əsədullayev" - 6,7, Ə.S.Məlikov - 5,6, 
M.T.Mirbabayev - 1,3, Əmiraslanov qardaşları - 1,2, Məlikov və Mahmudov - 1,5, 
"Bəxt" - 1,6, "Naftalan Neft Sənayesi Cəmiyyəti" - 4,9 milyon pud. Bakının 
milyonçu firmaları arasında ümumi neft hasilatının 30 faizə qədəri həmin 
müəssisələrə məxsus idi. Mədənlərində 500 min puddan bir milyon pudadək neft 
hasil olunan neft sənayeçiləri arasında İ.Hacınski, Aşurbəyov qardaşları, 
M.Səlimov, H.B.Ələkbərov var idilər. Bütövlükdə milli müəssisələrin xüsusi çəkisi 
15 faizə çataraq Bakı rayonunda neft hasilatının 1/6 hissəsini təşkil edirdi. 
Musa Hacıəli oğlu Nağıyev öz sahibkarlıq fəaliyyətinə manufaktura 
ticarətindən başlayaraq 1862-ci ildə kiçik bir dükan açmışdı. XIX əsrin son 
illərində o, Balaxanıda, Sabunçuda, Əmircanda, Ramanada neft çıxan torpaq 
sahələrini icarəyə götürdü. Əvvəllər onun mədən fəaliyyəti çox da uğurlu deyildi, 
                                                          
48 Стригунов И.В. Из истории формирования бакинского пролетариата (70-80-е гг. XIX в.) Bakı, 
1980, səh. 36-37 
49 Стригунов И.В. Из истории формирования бакинского пролетариата (70-80-е гг. XIX в.) Bakı, 
1980, səh. 245 
50Садыхзаде Р.М. Проникновение английского капитала в нефтяную промышленность 
Азербайджана. Автореф. канд. дисс. Bakı, 1967, səh.16  
51 Ибрагимов М.Дж. Göstərilən əsər, səh. 104 
 
19 
 
lakin artıq XX əsrin ilk illərində onun mədənlərindəki quyular fantan vurdu. Məhz 
bu hadisə 1887-ci ildə yaradılmış "M.Nağıyev" firmasının istehsalat fəaliyyətinin 
xarakterinə təsir göstərdi. Artıq 1913-cü ildə bu firma Bakının ən sabit işləyən 
firmaları sırasına daxil idi. 
Şəmsi Hacı Əsədulla oğlu Əsədullayev XIX əsrin 60-cı illərinin axırlarında 
- 70-ci illərinin əvvəllərində bir qədər pul yığıb dövlət duz mədənini icarəyə 
götürdü. Eyni zamanda Musa Nağıyev ilə birlikdə Ramanada üzüm-meyvə bağı 
aldı. Bu cür fəaliyyətdən əldə etdiyi gəlir ona daha mənfəətli işa başlamağa imkan 
verdi. 1872-ci ildə neft sənayesində icarə sisteminin ləğv olunması
52
 təşəbbüskar 
adamlar üçün neft işi sahəsində böyük perspektivlər açdı. Belələrindən biri də 
Ş.Əsədullayev idi. O, 1874-cü ildə kiçik bir torpaq sahasi alıb orada neft hasilatı 
müəssisəsi yaratdı. 1893-cü ildə onun yeganə neft quyusunda 23 milyon pud neft 
çıxarıldı, 1895-ci ildə isə neft fantanı 40 milyon pud neft verdi. Nəticədə onun 
müəssisəsi "Ş.Əsədullayev" neft hasilatı və emalı kontoruna çevrildi. Bu kontor 
əsas kapitalı 10 milyon rubldan çox olan iri neft sənayesi müəssisələri sırasına 
çıxdı. XX əsrin əvvəllərində kontor səhmdar cəmiyyətinə çevrildi. Həmin cəmiyyət 
Bakı rayonunda bütün neft hasilatının təxminən 60 faizini verən 12 firmadan biri 
oldu
53
. 
"Podrat qazma" kontoru başqa bir milli sahibkar Murtuza Muxtarovun adı 
ilə bağlıdır. O, əsrin axırlarında Bibi-Heybətdə qazma avadanlığı zavodu inşa etdi. 
Bu zavod Rusiyada neft avadanlığı istehsalı üzrə ilk xüsusi müəssisə idi. 1906-cı 
ildə o, "Qazma avadanlığı sahibləri sindikatı"nın və "Neft quyularının qazılması 
üzrə Bakı podratçılar cəmiyyəti"nin əsas iştirakçılarından biri oldu. Onun 1903-cü 
ildə yaratdığı neft emalı firması 1913-cü ildə əsas kapitalı 4 milyon rubl olan 
səhmdar cəmiyyətinə çevrildi. Cəmiyyət əsasən neft quyularının qazılması və neft 
avadanlığının təmiri işləri ilə məşğul olurdu. Bütövlükdə sənayenin bu sahəsində 
milli sahibkarlar kifayət qədər möhkəm mövqe tutmuşdu. 34 podrat qazma 
müəssisəsindən 3-ü, 1913-cü ildə isə 45 belə müəssisədən 7-si azərbaycanlılara 
məxsus idi
54
. 
Neft emalı sənayesində Azərbaycan kapitalının xüsusi çəkisi getdikcə 
artırdı. 1883-cü ildə Bakının 100 kerosin zavodu sahibindən 41-i azərbaycanlı idi, 
onların arasında H.Z.Tağıyev, N.Mehdiyev, A.M.Nuriyev, H.S.Sadıqov, 
M.Xanlarov var idi
55
. Lakin istehsalın miqyası onlara neft emalı sənayesində 
qabaqcıl yer tutmağa imkan vermirdi. Belə müəssisələrin, habelə doldurma 
stansiyalarının və körpülərinin sahibləri arasında onlar yalnız 21 faiz təşkil 
                                                          
52 Исмаилов М.А. К вопросу о ликвидации откупной системы в азербайджанской нефтяной 
промышленности. В кн.: Труды Института истории и философии АН Азерб., т. II. Bakı, 1952, 
səh.73-104. 
53 M.C.İbrahimov. XIX əsrin axırlarında - XX əsrin əvvəllərində Azərbaycanın neft sənayesində milli 
kapital problemi. Azərbaycan, № 276, Ankara, 1990. səh. 34. 
54 Баку и его районы. 1914, səh. 330-340. 
55 ADTA, fond-389, siyahı 1, iş 8, vərəqlər 2-3 arxada. 
20 
 
edirdilər
56
. Onların müəssisələrində bütün neft məhsullarının yalnız 8,1 faizi 
hazırlanmışdı
57
. 
Neft emalı sənayesində Azərbaycan sahibkarlarının iştirakının azalması 
meyli əsrin əvvəllərində də davam etmişdir. Məsələn, 1904-cü ildə Azərbaycan 
sahibkarlarına məxsus 19 neft emalı müəssisəsindən 11-i başqa millətlərdən olan 
sahibkarlara icarəyə verilmişdi, 4-ü il ərzində işləməmişdi. Fəaliyyət göstərən 
başqa müəssisələrdən 4-ü Azərbaycan kapitalının iri nümayəndələrinə - 
Ş.Əsədullayevə, M.Nağıyevə, H.M.Vəzirova və İ.Hacınskiyə məxsus idi
58
. Həm də 
bu müəssisələrdə istehsal olunan neft məhsullarının ümumi  həcmi 1904-cü ildə 
Bakı rayonunda onların istehsalının yalnız 4,7 faizini təşkil edirdi
59
. 1906-cı ilə 
dair məlumatlara görə isə, fəaliyyət göstərən 77 müəssisədən artıq 20-si 
azərbaycanlılara məxsus idi
60
 ki, bu da onların mövqeyinin möhkəmlənməsini 
sübut edirdi. 1913-cü ildə isə M.Əsədullayevin və M.Nağıyevin zavodları bütün 
neft emalı zavodlarının 45 faizə qədərinə sahib olan və Rusiyanın neft 
məhsullarının 60 faizə qədərini istehsal edən 6 ən güclü müəssisə qrupuna daxil 
idi. 
Kimya sənayesinin inkişafı neft emalı ilə sıx bağlı idi. XX əsrin 
əvvəllərində Azərbaycan sahibkarları kimya müəssisələri (sulfat turşusu, kaustik 
soda və s. istehsal edən) sahiblərinin ümumi sayının 10 faizini təşkil edirdilər. 
Maşınqayırma sənayesində milli kapital istər müəssisələrin və işçilərin 
sayına, istərsə də istehsalın həcminə görə zəif mövqe tuturdu
61
. Metal emalı 
sənayesində Azərbaycan kapitalı daha sanballı təmsil olunmuşdu. Bakının 
mexaniki zavodlarından birinin şərikli sahibi H.Z.Tağıyev idi
62
. XIX əsrin 
axırlarında bu sahədə M.Muxtarova, Cavanşirov qardaşlarına və başqalarına
63
 
məxsus xeyli müəssisə qazma avadanlıqlarının təmiri üzrə ixtisaslaşmışdı. 
M.Muxtarovun podrat qazma ilə məşğul olan iki mexaniki zavodu var idi. 
Onlardan ən böyüyü Sabunçu zavodu idi. Bu iki nəhəng müəssisədə fəhlələrin bir 
qismi qazma işləri ilə, digər qismi isə qazma ləvazimatının istehsalı və təmiri ilə 
məşğul idi
64
. M.Muxtarovun müəssisələri tədricən genişlənirdi. 1913-cü ildə daha 
bir mexaniki zavod inşa edildi. Bu zavod mədənləri iri qazma texnikası ilə təmin 
edirdi
65
. 
                                                          
56 Azərbaycan tarixi, 2-ci cild, səh. 256. 
57 ТИЕА, fond 1, siyahı 1, iş 5886, səh. 177-178. 
58 Справочный ежегодник на 1906 г. Вся промышленность Баку и Бакинской губернии на 1906 г. 
Отдел V. Hesablamalar müəllifindir - D.S. 
59 Обзор бакинской нефтяной промышленности за 1904 г., т. II, ч. II, səh. 45-47, 50-52, 53-54. 
Hesablamalar müəllifindir - D.S. 
60 Баку и его районы, 1908, səh. 121-124. 
61 Исмаилов М.А. Промышленность Баку в начале XX века. Bakı, 1976, səh. 29. 
62 Ст.Гулишамбаров. Обзор фабрик и заводов Бакинской губернии. Tiflis, 1890, səh. 231. 
63 Бакинский справочный календарь на 1898 г. Bakı, 1897, səh.17, 24 
64 Исмаилов М.А. Промышленность Баку в начале XX в. səh. 31. 
65 Исмаилов М.А. Промышленность Баку в начале XX в. səh. 31. 
21 
 
XX əsrin əvvəllərində Azərbaycanda 12-14 maşınqayırma müəssisəsi milli 
kapitala məxsus idi, onlar öz istehsal işini əsasən neft emalının tələbatına uyğun 
qururdular
66
. Bu sənaye sahəsi müəssisələrinin xeyli hissəsini təmir emalatxanaları 
təşkil edirdi. Onların arasında milli kapitalın payı təxminən dörddə bir qədər idi. 
Buxar qazanları istehsal edən iri müəssisələr siyahısına M.Nağıyevin də 
müəssisəsi daxil idi. Müəssisədə 1500-2000 fəhlə işləyirdi
67
. Bütövlükdə isə bu 
sahədə milli kapital XX əsrin əvvəllərində 3-4 kiçik müəssisə ilə təmsil olunmuşdu 
ki, bunların da hər birində 15-20 fəhlə işləyirdi
68
. Metal emalı üzrə kiçik 
müəssisələrin sahibləri sırasında Azərbaycan sahibkarlarından S.Abdullayev, 
M.Səlimov və başqaları var idi
69
. 
Gəmi təmiri sahəsində də milli sahibkarların müəssisələri var idi. 12 gəmi 
təmiri müəssisəsinin yarısı onlara məxsus idi. Məsələn, H.Z. Tağıyevə məxsus olan 
gəmi təmiri emalatxanası, Ə.Ə.Dadaşovun vərəsələrinin gəmi tərsanəsi və 
mexaniki emalatxanaları, İ.V.Vəliyevin mexaniki emalatxanaları və s. var idi.
70
 
1900-1903-cü illərdə Azərbaycan sahibkarlarına məxsus olan gəmi təmiri 
müəssisələrinin xüsusi çəkisi istehsalın həcminə görə 18,2 faiz təşkil edirdi
71
. 
Energetikada Azərbaycan kapitalı H.Z.Tağıyevin "Elektriçeskaya sila" 
səhmdar cəmiyyətində iştirakı ilə təmsil olunmuşdu. Tağıyev cəmiyyətin 
direktorlarından biri idi
72
. O, 1907-ci ildə Əhmədlidəki iplik fabrikinin ehtiyacları 
üçün lazımi miqdarda elektrik enerjisi buraxılması barədə bu cəmiyyət ilə 
müqavilə bağlamışdı
73
. Bundan əlavə XX əsrin əvvəllərində Bakı rayonunda 12 
xüsusi kiçik elektrik stansiyası inşa edilmişdi. Bunlar Ş.Əsədullayevə, 
H.B.Aşurova, T.Qulubəyova və başqalarına məxsus idilər. İki elektrik stansiyasını 
Tağıyev tikdirmişdi: bunlardan biri onun Zığdakı fabrikini təchiz etmək üçün idi, 
ikincisi isə şəhərdə Olqinskaya küçəsindəki pasajda (indiki univermaq) idi
74
. 
Milli sahibkarların az-çox mühüm mövqe tutduqları başqa təsərrüfat 
sahələrindən fərqli olaraq ipəkçilik sənayesinin yaranması və inkişafı bilavasitə 
Azərbaycan kapitalı ilə bağlı idi. 1903-cü ildə Azərbaycanda mövcud olan 105 
baramaaçma və ipək emalı müəssisəsindən 57-si milli sahibkarların 
nümayəndələrinə məxsus idi. Nuxada və Nuxa qəzasında bu sahənin 
müəssisələrinin üçdə iki hissəsi Ə.H.Məmmədova (142 fəhləsi olan ən iri fabrikin 
                                                          
66 ADTA, fond 509, siyahı 1, iş 18, vərəqlər 26, 46, 48-49; iş 28, vərəq 27-42. 
67 Исмаилов М.А. Промышленность Баку в начале XX в. səh. 41. 
68 Нуриева З.Н. Göstərilən əsər, səh. 13. 
69Сумбатзаде А.С. Социально-экономические предпосылки победы советской власти в 
Азербайджане. М., 1972, səh. 156.  
70 Справочный ежегодник на 1906 г. Вся промышленность Баку и Бакинской губернии. Отдел V. 
Промышленность. Bakı, 1906, səh. 8-9.  
71 Исмаилов М.А. Промышленность Баку в начале XX века, cəh.50. 
72 Справочный ежегодник на 1906 г. səh. 8. 
73 Ибрагимов М.Дж. Göstərilən əsər, səh. 82. 
74 Ибрагимов М.Дж. Göstərilən əsər, səh. 82. 
22 
 
sahibi), Mehdi Hacıəbdül oğluna, Hacısüleyman Hüseyn oğluna, Əbdülkərim Hacı 
oğluna, Salam Lətif oğluna və başqalarına məxsus idi
75
. Bu sənaye sahəsində 
"Şamil və Aslan Sərkərov qardaşları", "Nadir və Hacı Məmmədrəsulov qardaşları", 
"Səlimov qardaşları", "Bünyadov qardaşları" və başqa ticarət evləri görkəmli yer 
tuturdu
76
. Digər ipəkçilik rayonlarında - Qarabağda və Naxçıvanda Azərbaycan 
kapitalının mövqeyi nisbətən zəif idi. Ordubad sahibkarlarından R.Rzayevin, 
H.İ.Hacıyevin, H.M.Babayevin, H.Fərəcovun və başqalarının fabriklərini qeyd 
etmək lazımdır
77
. 1908-ci ildə Azərbaycanda 131 fabrik var idi ki, bunlarda da 
təxminən 6000 fəhlə işləyirdi. 1915-ci ildə 169 ipək emalı müəssisəsində 10 
mindən çox fəhlə çalışır, 14 milyon rubldan çox məbləğdə məhsul istehsal 
edilirdi
78
. Azərbaycanda çox yüksək keyfiyyətli ipək istehsal olunurdu və buna 
görə də o, dünyada geniş şöhrət qazanmışdı. Azərbaycanlı ipək sənayeçiləri 
L.Lətifovun, Ə.Əbdürrəhmanovun, Rəhimov qardaşlarının, Ə.Məmmədovun, 
İ.Nağıyevin, R.Rzayevin, M.Babayevin və başqalarının fabriklərində əldə olunmuş 
xam ipək bir çox beynəlxalq və Ümumrusiya sərgilərinin qızıl və gümüş 
medallarına layiq görülmüş, K.Babayevin müəssisəsi isə yüksək keyfiyyətli məhsul 
buraxdığına görə 13 dəfə qızıl medal almışdı
79
. 
XX əsrin axırlarında inkişaf etməkdə olan pambıqçılığın bazasında 
sənayenin yeni bir sahəsi - pambıqtəmizləmə sahəsi yaranmışdı. Sahənin 
müəssisələrinin xeyli hissəsi Azərbaycan sahibkarlarına məxsus idi. Bakıda 
tikilmiş və H.Z.Tağıyevə məxsus olan Azərbaycanda ilk pambıq parça fabriki iri 
kapitalist müəssisəsi idi. Fabrik 1900-cü ildə işə başlamışdı. 1905-ci ildə fabrikin 
illik məhsuldarlığı 2,2 milyon rubl təşkil etmişdi
80
. Tağıyevin Bakıda toxuculuq 
fabriki də var idi. 1912-ci ildə Yelisavetpol və Bakı quberniyalarının 50 
pambıqtəmizləmə zavodundan 26-sı azərbaycanlılara məxsus idi ki, bu da 52 faiz 
təşkil edirdi. İrəvan quberniyasında mövcud olan 200 müəssisədən 80-i, yəni 40 
faizi Azərbaycan kapitalına məxsus idi, Naxçıvan qəzasında isə bütün zavodların 
yarısı azərbaycanlıların əlində idi
81
. 
Milli sahibkarlar qonşu regionların pambıqtəmizləmə sənayesinə də kapital 
qoyurdular. Qeyd etmək lazımdır ki, Zaqafqaziyada demək olar bütün toxuculuq 
sənayesi Azərbaycan kapitalistlərinin nəzarəti altında idi. Mahmudbəyov və 
Məstanzadə qardaşlarının Tiflisdəki fabriki öz istehsal gücünə görə yalnız 
Tağıyevin Bakıdakı fabrikindən geri qalırdı. Burada şəhərin sənaye həyatında çox 
böyük nüfuzu olan "İbrahim bəy Şirinbəyov və K
0
" şirkəti də var idi. Şirkət 
                                                          
75 Сумбатзаде А.С. Göstərilən əsər, səh. 155. 
76 T.T.Vəliyev. İmperializm dövründə Azərbaycan sənayesi  və proletariatı, Bakı, 1987, səh. 94. 
77 Yenə orada, səh. 96. 
78 Нуриева З.Н. Göstərilən əsər, səh. 20. 
79 T.T.Vəliyev. İmperializm dövründə Azərbaycan sənayesi və proletariatı, səh. 96. 
80 Алиева Л.Л. Göstərilən əsər, səh 17-31. 
81 T.T.Vəliyev. İmperializm dövründə Azərbaycan sənayesi və proletariatı, səh. 102. 
 
23 
 
Yelisavetpolda xüsusi şöbə açmışdı. 1913-cü ildə H.Z.Tağıyev Dərbənddə "Xəzər 
manufakturası" səhmdar cəmiyyətini aldı. Bu cəmiyyət əvvəllər rus kapitalistlərinə 
məxsus idi. Orta Asiyada, xüsusən də Türkmənistanda Azərbaycan kapitalının 
xüsusi çəkisi böyük idi. Bakının birinci gildiyaya mənsub tacirləri X.M.Mövlamov 
və M.Nağıyev tərəfindən Kızılarvadda yaradılmış "Pambıq" səhmdar cəmiyyətinin 
əsas kapitalı 1,2 milyon rubl təşkil edirdi. Moskvada "M.S.Əliyev və 
X.B.Hacıhəsənski" və "M.K.Mehdiyev və oğlanları" ticarət evləri var idi. "Əliyev 
qardaşları" şirkətinin Ucarda pambıqtəmizləmə zavodu, Rusiyanın bir çox 
şəhərlərində, о cümlədən Moskvada, Nijni Novqorodda, habelə Türkiyədə, İranda, 
Yunanıstanda ticarət müəssisələri və şöbələri var idi
82
. 
XIX əsrin axırıncı rübündə Azərbaycanda unüyütmə-düyüarıtma 
müəssisələri yarandı. XIX əsrin 90-cı illərində Bakıda 12 unüyütmə-düyüarıtma 
müəssisəsi var idi ki, onların da sahibləri arasında milli kapitalı Hacıməcid Həmid 
oğlu təmsil edirdi
83
. 1896-cı ildə Ağabala Quliyevin iri dəyirmanı inşa edildi. 
Ağabala Quliyevin sahibkarlıq fəaliyyəti təkcə Bakı ilə məhdudlaşmırdı. Onun 
dəyirmanının məhsullarını Azərbaycanın, Zaqafqaziyanın başqa rayonlarında, 
Rusiyanın iri mərkəzlərində - Moskvada, Peterburqda, Varşavada, Rostovda, 
Həştərxanda və başqa yerlərdə tanıyırdılar. Onun Bakıda dəyirmandan və düyü 
zavodundan başqa Stavropolda, Georgiyevskdə 3 dəyirmanı da var idi. O, 1915-ci 
ildə öz müəssisələrini "Ağabala Quliyevin unüyütmə və düyüarıtma 
dəyirmanlarının Qafqaz səhmdar cəmiyyətinə" çevirdi. Onun müəssisələri ən yeni 
texnologiya və ən müasir maşınlarla təchiz edilmişdi. 
1914-cü ildə Bakıdakı 24 unüyütmə və düyüarıtma müəssisəsindən 8-i 
azərbaycanlılara məxsus idi. 1905-ci ildə H.Z.Tağıyevə, A.B.Quliyevə, 
H.A.Rzayevə, Ə.B.Əliyevə, M.S.Kərimova, R.K.Babayevə, M. və Ə.Rəsulov 
qardaşlarına sənayenin bu sahəsinin ümumi məhsulunun 25 faizindən çoxu məxsus 
idi
84
. 1907-ci ildə Bakıda çörək-bulka məmulatlarının bişirilməsi ilə məşğul olan 
192 müəssisə var idi. Bu müəssisələrin çoxu azərbaycanlıların idi
85
. Onların bir 
sıra kiçik yeyinti məhsulları sənayesi müəssisəsi - makaron fabrikləri, mineral su, 
buz, qənnadı məmulatları və sair istehsalı üzrə zavodları var idi. Əksər hallarda bu 
müəssisələr sadə kapitalist kooperasiyası şəklində təşkil edilmişdi. 
XIX əsrin axırlarında milli kapitalın nümayəndələri olan M.Q.Dadaşova, 
Novruzova və Zülfüqarova Nuxada fəaliyyət göstərən 3 tütün fabriki məxsus idi
86
. 
Şamaxıda 2 maxorka fabrikinin sahibləri H.Abdullayev və Həsənov idilər
87
. 
Azərbaycan kapitalistlərinin Yelisavetpolda, Şuşada və Qubada da kiçik tütün 
                                                          
82 T.T.Vəliyev. İmperializm dövründə Azərbaycan     sənayesi və proletariatı, səh. 102.  
83 Сумбатзаде A.C. Göstərilən əsər səh.153. 
84 Справочный ежегодник на 1906 г., отдел V. Промышленность. 
85 Баку и его районы. 1908, səh. 142. 
86 Сумбатзаде А.С. Промышленность Азербайджана в XIX в. Bakı, 1964, səh. 380-381. 
87 Yenə orada səh. 383. 
24 
 
müəssisələri var idi
88
. H.Zeynalovun və Ə.Sultanovun Bakıda papiros gilizləri 
istehsal edən fabriki var idi
89
. 1905-ci ildən Bakıda Əzimbəyovun buxar mühərriki 
ilə işləyən tütün tabriki işə başladı
90
. Bütün bu fabriklər yerli xammal əsasında 
işləyirdilər, hərçənd bəzən Hacının fabriklərinə Kutaisidən də tütün gətirilirdi. 
İnşaat materiallarının istehsalı sahəsində Azərbaycan kapitalı kərpic 
zavodlarının sahibləri Həsənov və Əmiraslanov qardaşları, H.F.Əliyev və gipsolit 
müəssisəsinin sahibi Babayev və başqaları tərəfindən təmsil olunmuşdu
91
. Bakının   
25 kərpic zavodundan 10-u azərbaycanlılara məxsus idi
92
. Odadavamlı gil 
yatağının işlənməsi hesabına Gədəbəy və Qalakənd misəritmə zavodları 
odadavamlı kərpiclərdən istifadə edirdilər. Bu yataq Qazax qəzasının iri torpaq 
sahibi Nəsib bəy Sultanova məxsus idi
93
. XX əsrin əvvəllərində Bakıda    
Mehdiyevin mərmər zavodları,  Dadaşovun  beton  zavodu,  Qədirovun mərmər və 
sement zavodu, Orucovun dülgər emalatxanası, Ağa Qədirovun "Şəms" mozayka 
məmulatları fabriki və s. fəaliyyət göstərirdi
94
. 
H.Z.Tağıyevə və Orucov qardaşlarına məxsus mətbəələr poliqrafiya işində 
iri müəssisələr idilər
95
. 
Balıqçılıq sənayesi Azərbaycan iqtisadiyyatında böyük əhəmiyyət daşıyaraq 
öz müəssisələrində 46 minə yaxın fəhləni birləşdirirdi. Bu müəssisələrin illik 
məhsul istehsalının həcmi 77 milyon rubl təşkil edirdi
96
. XIX əsrin axırlarında 12 
ən iri sahibkardan dördü azərbaycanlı idi - H.Z.Tağıyev, Sultanov, Əhməd Mustafa 
oğlu, Ağa Mustafa oğlu. 1906-cı ildə M.Nağıyev, M.Muxtarov, T.Səfərəliyev, 
H.Z.Tağıyev və başqaları külli miqdarda kapital qoyaraq Kür çayında iri vətəgələr 
aldılar
97
. Elə həmin il M.Nağıyev, T.Səfərəliyev və B.Rüstəmbəyov "Kür balıqçılıq 
sənayesi" şirkətini yaratdılar. 1909-cu ildə H.Z.Tağıyev balıqçılıq sənayesinə 
təxminən 1 milyon rubl vəsait qoydu, 1910-cu ildə o, Kürün ən iri vətəgələrindən 
biri olan "Bankə vətəgəsini" aldı
98
. 
Azərbaycan sahibkarları gərgin rəqabət mübarizəsi şəraitində öz istehsalat 
işlərini aparmalı olurdular. Buna baxmayaraq onlar özlərinin Kür balıqçılıq 
vətəgələrinin hamısının müstəqilliyini qoruyub saxlaya bildilər. Yaxşı avadanlıqla 
təchiz olunmuş 30 vətəgənin sahibi Tağıyev isə 1916-cı ildə onların bazasında 
                                                          
88 Yenə orada səh.385. 
89 Справочный ежегодник на 1906 г., səh. 2-3. 
90 Исмаилов М.А. Промышленность Баку в начале XX века, səh. 92. 
91 Фабрично-заводские предприятия Российской империи, ч. II, 1914. 
92 Нуриева З.Н. Göstərilən əsər, səh. 19. 
93 Сумбатзаде А.С. Промышленность Азербайджана в XIX веке, səh. 260. 
94 Нуриева З.Н. Göstərilən əsər, səh. 19. 
95 Справочный ежегодник на 1906 г., səh. 2-3. 
96 Исмаилов М.А. Сопиально-экономическая структура Азербайджана в эпоху империализма. 
Bakı, 1982, səh. 66. 
97 T.T.Vəliyev. İmperializm dövründə Azərbaycan sənayesi və proleriatı, səh. 128. 
98 Ибрагимов М.Дж. Göstərilən əsər, səh. 85. 
 
25 
 
"Xəzər-Tağıyev" balıqçılıq sənayesi və ticarət səhmdar cəmiyyətini yaratdı. Bu 
cəmiyyətin əsas kapitalının üçdə iki hissəsi оnа məxsus idi. Müəssisənin idarə 
heyəti Bakıda yerləşirdi
99
. 
XIX əsrin axırlarında - XX əsrin əvvəllərində Xəzər dəniz nəqliyyatı 
gəmilərinin xeyli hissəsi Azərbaycan sahibkarlarına məxsus idi. Xəzərdə iri 
paroxod sahibləri sırasında H.Ş., Н.Ə. və Ə.Ə.Dadaşovlar, M.Rəsulov, Ə.Useynov, 
M.S.Manafov, M.Nağıyev, H.Z.Tağıyev var idilər. Ümumi tutumu 18,5 min ton 
olan 36 buxar gəmisi onlara məxsus idi
100
. Xəzər donanmasının uçota alınmış 
gəmilərinin ilkin dəyərinin hesablamaları göstərir ki, 1900-cü ilin axırlarında 
Xəzərdə üzən paroxodların və yelkənli gəmilərin istər hazırlanmasına, istərsə də 
alınmasına Azərbaycan kapitalının xərcləri 17,4 milyon rubl təşkil etmişdir
101
. 
1900-cü ilin axırlarında Xəzər donanması gəmiləri sahiblərinin milli 
mənsubiyyətə görə bölgüsünün tədqiqi göstərdi ki, Azərbaycan kapitalı gəmilərin 
ümumi sayında, yanacaqdoldurma və quruyüklü-sərnişin gəmiləri donanmasının və 
yelkənli gəmi donanmasının gəmilərinin sayında birinci yer tutmuşdur. Məsələn, 
gəmilərin ümumi sayında azərbaycanlı gəmi sahiblərinin xüsusi çəkisi 54,5 faiz, 
yanacaqdoldurma donanması gəmilərinin sayında 53,6 faiz, quruyüklü-sərnişin 
donanması gəmilərinin sayında 55,4 faiz, yelkənli gəmi donanmasının sayında 64,3 
faiz təşkil edirdi
102
. 1904-cü ildə Bakıda 60 gəmi kontoru var idi ki, bunların da 32-
si azərbaycanlıların idi
103
. 
Senator Kuzminskinin verdiyi məlumata görə Azərbaycan kapitalistləri 
"gəmiçilik sahəsində çox iri sahibkarlar idilər, onların bəzilərinin payına isə 
sənayenin bu sahəsi üzrə rüsumların və gəlirin 3/4 hissəsindən çoxu düşürdü"
104
. 
1902-1905-ci illərdə Bakı şəhər dumasına seçkilərdə  iştirak etmək hüququ 
olan azərbaycanlı gəmi sahibləri arasında göstərilən şəxslərdən başqa H.B.Aşurov, 
N.Mehdiyev, Ə.B.Nəcəfquliyev, Ə.İsgəndərov, H.Ə.Cəbrayılov, Ə.H.Tağıyev və 
başqaları var idilər
105
. 
XX əsrin əvvəllərində Xəzərdə bütün ticarət  donanmasının say tərkibinin 
44,4 faizi və yükqaldırma qabiliyyətinin 42,1 faizi Azərbaycan kapitalının 
nümayəndələrinə məxsus idi
106
. 1907-ci ildə Xəzərin buxarla işləyən 
                                                          
99 Ибрагимов М.Дж. Göstərilən əsər, səh. 86-87. 
100 Стригунов И.В. Формирование бакинского пролетариата (70-90-е годы XIX в.) Докт. дисс, 
Bakı, 1965, TİEA, fond 1, siyahı 1, iş 5886, səh.155. 
101 Стригунов И.В. Формирование бакинского пролетариата (70-90-e годы XIX в.) Докт. дисс, 
Bakı, 1965, TİEA, fond 1, siyahı 1, iş 5886, səh. 314. 
102 Стригунов И.В. Формирование бакинского пролетариата  (70-90-е годы XIX в.) Докт. дисс, 
Bakı, 1965, TİEA, fond 1, siyahı 1, iş 5886, səh. 314-315. 
103 ADTA, fond 387, siyahı 1, iş 24. 
104 Отчет сенатора А.М.Кузьминского, səh. 94. 
105 ADTA, fond 50, siyahı 1, iş 194, vərəqlər 4-25. 
106 Гусейнова Д.С. Развитие морского транспорта, формирование кадров рабочих-моряков 
Азербайджана и их революционные выступления (90-е годы XIX в. - 1907 г.). Автореф. канд. 
дисс. Bakı 1975,səh.21. 
26 
 
yanacaqdoldurma donanmasının 129 şxunundan 20-si öz neftayırma zavodları olan 
gəmi sahiblərinə - "Nobel qardaşları", "Ş.Əsədullayev", "M.Nağıyev", 
"M.S.Manafov" şirkətlərinə məxsus idi
107
. Xəzər dənizinin cənub limanları və İran 
ilə əlaqə saxlayan Xəzərdəki ən iri müəssisələrdən biri H.Z.Tağıyevin "Kür-Xəzər 
cəmiyyəti" idi. Cəmiyyətin quruyüklü-sərnişin, yanacaqdoldurma və maldoldurma 
donanmaları var idi
108
. 
1903-cü ildə H.Z.Tağıyevin təşəbbüsü ilə gəmi sahibləri Bünyadovun, 
Aşurovun, Manafovun, Useynovun və başqalarının iştirakı ilə saziş imzalanaraq 
"Yanacaqdoldurma şxunları ittifaqı" adlı sindikat yaradıldı. "Nobel qardaşları" 
şirkəti və "Mazut" birliyi də onlara qoşuldu. Sindikatın üzvləri olan sahibkarlar 
Rusiyanın daxili bazarlarına neft yüklərinin daşınması barədə iri firmalardan 
zəmanət alırdılar
109
. İri paroxod firmalarının inhisarına qarşı mübarizədə 
azərbaycanlı gəmi sahiblərinin birləşməsi öz bəhrəsini verdi - 1914-cü ildə buxar 
gəmiləri donanmasının say tərkibinin 55 faizə qədəri və yükqaldırma qabiliyyətinin 
40,1 faizi onlara məxsus idi. Milli kapital Xəzər yanacaqdoldurma donanmasında 
yüksək xüsusi çəkiyə və sabit mövqeyə malik idi
110
. 
Bakıda, Şamaxıda, Yelisavetpolda, Nuxada, Şuşada və başqa şəhərlərdə 
cəmləşmiş Azərbaycan ticarət sahibkarlığının mühüm tərkib hissələrindən birini 
milli kapital tuturdu. Azərbaycan tacirlərinin xeyli hissəsi Bakıda toplaşmışdı. 
1897-ci ildə Azərbaycanda ticarət əməliyyatları aparan 20 min tacirdən 7,3 mini və 
ya 36,5 faizi Bakının və Bakı qəzasının payına düşürdü. Bakıda gildiya 
qaydalarının tətbiqinin lap əvvəlindən, yəni 1876-cı ildən Azərbaycanın iri tacirləri 
ticarət üçün "şəhadətnamələr" aldılar, onların bəziləri - H.Dadaşov, H.Ş.Dadaşov, 
H.K.Aşurov, H.M.Qədirov isə birinci gildiya tacirləri oldular
111
. 1899-cu ildə 
Bakıda artıq 72 nəfər birinci gildiya taciri var idi ki, bunların da 14-ü azərbaycanlı 
idi. 122 nəfər ikinci gildiya tacirləri arasında 13 azərbaycanlı var idi
112
. 1897-ci 
ildə Azərbaycan tacirlərinin Bakıda əmtəə dövriyyəsi 21,5 milyon rubl və уа 
şəhərin bütün əmtəə dövriyyəsinin 19,6 faizini təşkil edirdi
113
. Bu zaman Bakı 
şəhərinin ümumi əmtəə dövriyyəsində 250 min rubldan 1 milyon rubladək əmtəə 
dövriyyəsi olan tacirlər ən böyük xüsusi çəkiyə (84,3 faiz) malik idilər; onların 28 
faizini azərbaycanlılar - H.Z.Tağıyev, M.Nağıyev, Ş.Əsədullayev, H.M.Qədirov, 
                                                          
107 Гусейнова Д.С. Рабочие-моряки Каспия (90-е годы XIX в. - 1907 г.). Автореф. канд. дисс. Bakı, 
1981, səh. 39. 
108 Гусейнова Д.С. Рабочие-моряки Каспия (90-е годы XIX в. - 1907 г.). Автореф. канд. дисс. Bakı, 
1981, səh. 35-36.  
109 Yenə orada səh. 41. 
110 Ибрагимов М.Дж. Göstərilən əsər, səh. 75. 
111 Мусаев М.А. Развитие торговли гор. Баку в период капитализма. (1860-1917). Автореф. докт. 
дисс, Bakı, 1970, səh. 17.  
112 Мусаев М.А. Некоторые особенности развития внутренной торговли гор. Баку в конце XIX в.   
Известия  АН  Азербайджана, серия экономики, 1968, № 1. 
113 ADTA, fond 43, siyahı 43-2, iş 784, vərəqlər 1-125; iş 785, vərəqlər 1- 62; iş 807, vərəqlər 1-158; iş 
809, vərəqlər 1-84; iş 810, vərəqlər 1-112. Hesablamalar müəllifindir - D.S. 
27 
 
Zeynalov, Cəfərov və başqaları təşkil edirdilər
114
. 1903-cü ildə Bakıda 14945 
tacirdən 7084-ü azərbaycanlı idi
115
. 1913-cü ildə Bakı şəhərinin azərbaycanlılarına 
bütün ticarət müəssisələrinin 53 faizi məxsus idi. Bu ticarət müəssisələrinin böyük 
bir hissəsi III və IV dərəcə müəssisələr idi, başlıca etibarilə pərakəndə kiçik  ticarət  
ilə məşğul olurdular
116
. 
Bakı tacirlərinin ticarət əməliyyatlarında neft məhsullarının ixracı kifayət 
qədər mühüm yer tuturdu. Nəqliyyat vasitələrinə malik olan Bakı sahibkarları 
nəinki böyük miqdarda neft məhsulları apara bilirdilər, həm də Rusiya və xarici 
bazarlarda onları yaxşı sata bilirdilər. Ş.Əsədullayevin, M.Nağıyevin, 
H.Z.Tağıyevin apardığı neft məhsularının həcmi ildə 10 milyon puddan çox idi. 
XX əsrin əvvəllərində H.Z.Tağıyevin ticarət firmasının Rusiyanın bir çox 
şəhərlərində çoxsaylı nümayəndəlikləri var idi. O, Moskvada ticarət əməliyyatları 
keçirmək üçün çoxmərtəbəli mülk, İranda karvansaray almışdı. Bakıda Tağıyevin 
pasajı alıcılar arasında böyük populyarlıq qazanmışdı
117
. Neft məhsulları 
ticarətində onun illik dövriyyəsi 5 milyon rubl məbləğində idi. XX əsrin 
əvvəllərində "Ş.Əsədullayev" firmasının ticarət-istehsal əməliyyatları genişləndi. 
Onun müəssisələrinin ticarət dövriyyəsi 2 milyon rubldan çox idi. Rusiyanın bir 
çox sənaye mərkəzlərində - Povoljyedə, Peterburqda, Moskvada, eləcə də Orta 
Asiyada, İranda, Polşa çarlığında neft məhsullarını saxlamaq üçün anbarlar 
tikilmişdi. 
1898-ci ildə gildiya ticarət və sənaye müəssisələrindən toplanmış əlavə 
vergilərə dair məlumatlar Bakı quberniyasının başqa şəhərlərində ticarət və sənaye 
fəaliyyətində Azərbaycan kapitalının iştirakını sübut edir. Məsələn, Şamaxıda bu 
vergiləri ödəyən 114 şəxsdən 90-ı, Lənkəranda 54 nəfərdən 38-i, Qubada 102 
nəfərdən 55-i azərbaycanlı idi
118
. Azərbaycan tacirlərinin nümayəndələri 
Yelisavetpol quberniyasında da ticarətə sərmayə qoyurdular. Məsələn, 1895-ci ildə 
Yelisavetpolda birinci və ikinci gildiyalara məxsus 160 tacirdən 45-i azərbaycanlı 
idi. Həmin il Şuşada bu kateqoriyadan olan 319 tacirdən 61 -i, Nuxada isə ikinci 
gildiyadan olan 83 tacirdən 48-i azərbaycanlı idi
119
. Yelisavetpolun ticarət 
kapitalının iri nümayəndələri arasında azərbaycanlılardan Ə.H.Əsgərovun, 
H.B.Quliyevin, İ.H.Rəhimovun, K.A.Eldarovun və başqalarının, Şuşada 
H.İ.Allahverdiyevin, H.M.Səfərovun, Ş.M.Kazımovun, Ə.K.Məmmədovun, 
M.Vəzirovun və başqalarının, Nuxada H.M.Həmidovun, H.M.Xəlilovun, 
S.M.Əliyevin və başqalarının adlarını çəkmək olar
120
. 
                                                          
114 ADTA, fond 43, siyahı 43-2, iş 784, vərəqlər 1-125. 
115 Мусаев М.А. Развитие торговли гор. Баку в период капитализма, səh. 91. 
116 Мусаев М.А. Развитие торговли гор. Баку в период капитализма, səh. 92. 
117 Ибрагимов М.Дж. Göstərilən əsər, səh. 89. 
118 ADTA, fond 43, siyahı 29, iş 383. Hesablamalar müəllifindir - D.S. 
119 ADTA, fond 43, siyahı 43-2, iş 797. Hesablamalar müəllifindir. - D.S. 
120 ADTA, fond 43, siyahı 43-2, iş 797. 
28 
 
1903-cü ilə aid olan məlumatlara görə, Yelisavetpolda ticarət müəssisəsi 
üçün tacirlik şəhadətnaməsi almış 593 adamdan 406-sı və ya 68,4 faizi 
azərbaycanlı tacirlər idilər
121
. 
Milli kapitalın nümayəndələri taxıl, bakaleya malları, yun, gön-dəri 
məmulatları, meyvə sahəsində demək olar bütün topdansatış ticarətini öz əllərində 
cəmləşdirmişdilər. İran ilə ənənəvi ticarət onların tam nəzarəti altında idi. Neft və 
neft məhsulları, metal və metal məmulatları, taxta-şalban ticarətində Azərbaycan 
tacirlərinin mövqeyi bir az zəif idi
122
. 
Azərbaycan kapitalının ticarətdə geniş təmsil olunduğunа baxmayaraq 
Azərbaycanın iri ticarət firmalarının sayı az idi. Senator Kuzminskinin 
məlumatlarına görə, Bakı quberniyasında azərbaycanlıların ticarət müəssisələrinin 
3/5 hissəsi xırda, pərakəndə ticarətin payına düşürdü
123
. Bununla yanaşı XX əsrin 
əvvəllərində Bakıda, Yelisavetpolda, Şuşada, Nuxada və bəzi başqa şəhərlərdə 
Azərbaycan tacirlərinin böyük kapitalı olan ticarət evləri var idi: "Əli Əliyev və 
Ко" - manufaktura ticarəti - illik dövriyyəsi 150 min rubl, "Abdulla Dadaşov və K
0
 
" parfümeriya, əczaçılıq, qalantereya və başqa mallar ticarəti – 56 min rubl və s.
124
 
Milli sahibkarların nümayəndələrindən H.Z.Tağıyev, M.Nağıyev, 
Ş.Əsədullayev, H.Dadaşov, H.B.Aşumov və bəzi başqaları eyni zamanda sənaye 
müəssisələrinin, dəniz gəmilərinin, ticarət müəssisələrinin də sahibləri
125
 idilər ki, 
bu da onların iqtisadi mövqelərini möhkəmləndirir və sərəncamlarında iri kapital 
olduğunu göstərirdi. 
XIX əsrin axırlarında - XX əsrin əvvəllərində Azərbaycanda bank sahibləri 
arasında milli sahibkarların nümayəndələri yox idi, hərçənd ki onlar mövcud 
kredit-bank müəssisələrindən gen-bol kredit alırdılar, onlardan bəzilərinin isə 
(məsələn, Ş.Əsədullayev, M.Nağıyev və başqaları) öz bankir kontorları var idi. 
Bakı birja cəmiyyətində azərbaycanlılar yalnız 14 nəfər və ya 5 faiz təşkil 
edirdilər
126
. 1904-1913-cü illərdə xüsusi kredit müəssisələri şəbəkəsinə 
"H.Z.Tağıyev" bankir kontoru da daxil oldu. Tağıyev Dövlət bankı uçot 
komitəsinin üzvü seçildi. Ona və milli kapitalın bəzi nümayəndələrinə Rusiyanın 
iri bankları kreditlər verirdilər. Dövlət bankının Bakı şöbəsi Tağıyevə böyük 
kreditlər verərək onun böyük sərvətə malik olduğunu nəzərə alırdı. 1907-ci ildə 
Tağıyevin sərvəti 16 milyon rubl məbləğində qiymətləndirilirdi
127
. 
1914-cü ildə H.Z.Tağıyevin M.Nağıyev ilə fəal iştirakı sayəsində 3 milyon 
rubl məbləğində əsas kapitalı olan Bakı Tacir Bankı açıldı.
128
 Bankın Şurasına 
                                                          
121 ADTA, fond  419, siyahı  1, iş 6, vərəqlər 1-112. Hesablamalar müəllifindir - D.S. 
122 Отчет сенатора А.М.Кузьминского, səh. 94. 
123 Отчет сенатора А.М.Кузьминского, səh. 94. 
124 Мусаев М.А. Развитие торговли гор. Баку в период капитализма, səh. 74, 75. 
125 ADTA, fond 50, siyahı 1, iş 194, vərəqlər 5-24. 
126 "Баку" qəzeti, 10 iyun 1905-ci il.  
127 Ибрагимов М.Дж. Göstərilən əsər, səh. 89-90. 
128 Мусаев М.A. Göstərilən əsər, səh. 97. 
29 
 
milli kapitalın nümayəndələrindən H.Z.Tağıyev (şuranın sədri), Ş.Əsədullayev, 
A.Əhmədov, S.Z.Tağıyev, A.Q.Tağıyev, idarə heyətinin üzvlüyünə M.Nağıyev 
(idarə heyətinin sədri), F.b.Rüstəmbəyov, təftiş komissiyasının tərkibinə 
Ə.Ə.Kərimov, M.Ə.Miriyev daxil oldular
129
. Bank təsisçilərinin başlıca məqsədi 
sənaye və ticarət müəssisələrinin geniş məbləğdə maliyyələşdirilməsi, ilk növbədə 
Azərbaycan sahibkarlarına kömək göstərilməsi idi. Onlar müxtəlif təsərrüfat 
sahələrinin inkişafına, mədəni-maarif müəssisələri şəbəkəsinin genişlənməsinə 
kömək göstərməyi qarşılarına vəzifə qoymuşdular və perspektivdə diyarın bir sıra 
digər şəhərlərində Bankın şöbələrini açmaq niyyətində idilər. 1915-ci ildə Bankın 
Şurasına Azərbaycan sahibkarlarının daha bir neçə nümayəndəsi - Əli bəy 
Aşurbəyov, Ağa Muxtarov, Səfər Əliyev, Zeynal bəy Səlimxanov seçildilər
130
. Çox 
tezliklə Bankın səhmlərinə şəhərin kredit müəssisələri arasında böyük tələbat 
yarandı. Öz növbəsində Bank da Rusiya banklarının səhmlərinə maraq göstərir. 
Petroqrad kommersiya bankı ilə onu daha sıx əlaqələr birləşdirirdi. Bank 
müstəqilliyini saxlamaqla daim Petroqrad bankı ilə əlaqələri genişləndirirdi, 1915-
ci ildə isə meşə sənayesinin maliyyələşdirilməsini genişləndirmək məqsədi ilə 
Rusiyanın bütün əyalət banklarını birləşdirmək ideyasını irəli sürdü. Tacir 
Bankının açılması və fəaliyyəti Azərbaycanda kredit sisteminin inkişafında milli 
kapitalın iştirakının genişlənməsinə, burada Rusiyanın maliyyə oliqarxiyası 
qruplarından birinin formalaşmasına inandırıcı sübut idi
131
. 
Azərbaycan sahibkarlarının nümayəndələri mülk sahibliyinə də xeyli kapital 
qoymuşdular. Onlara məxsus olan onlarca ev sabit mənfəət verirdi. Bu sahə kapital 
qoyuluşunun bir qədər passiv forması idi, lakin eyni zamanda idarəetmənin və gəlir 
götürülməsinin sadəliyi nöqteyi-nəzərindən cəlbedici idi. Bu gün də Bakı şəhərini 
bəzəyən və ona xüsusi fərdi görkəm verən əzəmətli ictimai binalar, habelə sadə 
şəhər adamlarına yaşamaq üçün icarəyə verilmiş evlər bu qəbildən idi. Neftçilərin 
yaşadıqları mədən-zavod rayonundakı kazarmalar da gəlir gətirirdi. 
Senator Kuzminskinin məlumatına görə, 1905-ci ildə Bakıda mülklərin 82,3 
faizi azərbaycanlıların əlində idi. Lakin bu mülklərin qiyməti ümumi qiymətin 
yalnız 33,3 faizini təşkil edirdi
132
. Yüksək qiyməti olan (50 min rubl və ondan 
yuxarı) mülklərə gəldikdə isə onların sahibləri arasında Azərbaycan kapitalının 
nümayəndələri 0,9 faiz təşkil edirdilər
133
. Ortabab qiyməti olan mülklərin (5 min 
rubldan 50 min rubladək) sahibləri arasında azərbaycanlıların xüsusi çəkisi 8 faiz, 
daha aşağı qiyməti olan mülklərin (5 min rubladək) sahibləri arasında isə 91,1 faiz 
təşkil edirdi
134
. Yüksək qiyməti olan evlərin əksəriyyətindən onların sahibləri öz 
                                                          
129 Ибрагимов М.Дж. Göstərilən əsər, səh. 98. 
130 Yenə orada, səh. 100. 
131 Ибрагимов М.Дж. Göstərilən əsər, səh. 100-102. 
132 Отчет сенатора А.М.Кузьминского, səh. 83. 
133 Отчет сенатора А.М.Кузьминского, səh. 84. 
134 Отчет сенатора А.М.Кузьминского, səh. 84. 
 
30 
 
ehtiyacları üçün istifadə edirdilər. Bunlar cah-calallı saraylar və yaraşıqlı imarətlər 
idilər. Bununla yanaşı mülk sahiblərinin xeyli mənfəət verən çoxlu başqa evləri də 
var idi. Azərbaycanın başqa rayonlarında isə gəlir gətirən evlərin tikintisi işi geniş 
yayılmadı. 
H.Z.Tağıyev, M.Nağıyev, Ş.Əsədullayev, K.Aşurbəyov qardaşları, 
M.Muxtarov, İ.Hacınski və başqaları ən iri mülk sahiblərindən idilər. Onların öz 
doğma şəhərlərində gen-bol pul buraxıb tikdirdikləri əzəmətli binalardan başqa 
Rusiyanın və Avropanın bir sıra şəhərlərində də bir sıra gözəl imarətləri var idi. Bu 
binalar əsasən xeyriyyə idarələri, məscidlər, mədəniyyət mərkəzləri üçün 
tikdirilmişdi. M.Muxtarovun vəsaiti hesabına tikilmiş Vladiqafqazdakı məscid, 
Kislovodskdakı və Florensiyadakı gözəl mülklər, Ş.Əsədullayevin Moskvada 
tikdirdiyi Tatar Mədəniyyət Mərkəzinin binası, tikintisinin maliyyələşdirilməsində 
H.Z.Tağıyevin də yaxından iştirak etdiyi Peterburqdakı məscid (bu gün də 
Avropada ən iri məsciddir) onların arasında qeyd olunmağa layiqdir. 
Azərbaycan sahibkarlarının formalaşmasının və inkişafının başlıca mərkəzi 
Bakı şəhəri idi. XIX əsrin axırlarında - XX əsrin əvvəllərində sahibkarların ən iri 
nümayəndələri, Azərbaycan ziyalıları Bakıda cəmləşmişdi. Mətbuat orqanlarının 
əksəriyyəti burada nəşr olunurdu. Azərbaycanın başqa qəza mərkəzlərində də 
sahibkarlar sənaye və ticarət sahəsində fəaliyyət göstərirdilər. Onların arasında 
Yelisavetpol və Nuxa sahibkarları fərqlənirdilər. 
Beləliklə, Azərbaycan sahibkarlarının ən varlı hissəsini neft, pambıq parça, 
unüyütmə və düyüarıtma, ipək emalı sənayesi, dəniz nəqliyyatı və ticarət sahəsində 
iri müəssisələrin sahibləri təşkil edirdilər. Bunlar ilk növbədə H.Z.Tağıyev, 
M.Nağıyev, Ş.Əsədullayev, M.Muxtarov, Ə.Dadaşov, M.Manafov, M.Rəsulov, 
Ə.B.Quliyev, Ə.H.Məmmədov, Ə.Əliyev və başqaları idilər. 
Azərbaycanın daha çoxsaylı ortabab sahibkarları neft hasilatı, neft emalı, 
mexanika, ipək emalı, tütün, inşaat materialları kimi istehsal sahələrində az məhsul 
verən müəssisələrin, habelə dəniz gəmilərinin (əsasən tutumu böyük olan yelkənli 
gəmilərin) sahibləri, ikinci və üçüncü gildiya tacirləri, gəlirli evlərin sahibləri 
idilər. 
Milli sahibkarların ən çoxsaylı təbəqəsini xırda sahibkarlar təşkil edirdi. İri 
milli sahibkarlar zümrəsinin əhatə dairəsi məhz bu təbəqədən çıxan kapitalistlər 
hesabına genişlənirdi. 
İslahatlardan sonrakı dövrdə Rusiyada sənayenin inkişafı, neftə artan 
tələbat, 1872-ci ildə neft sənayesində icarə sisteminin ləğv olunması ona gətirib 
çıxardı ki, əsrin axırlarında Bakı dünyanın ən iri neft mərkəzinə çevrildi. 1898-ci 
ildə isə Bakı neft hasilatının səviyyəsinə görə ABŞ-ı arxada qoydu. Azərbaycanın 
yeraltı sərvətləri istər Rusiyanın, istərsə də bütün dünyanın sahibkarlarının 
diqqətini özünə cəlb etdi. Məhz bunun nəticəsi idi ki, burada formalaşmış 
sahibkarlar öz tərkibinə görə çoxmillətli idi. Azərbaycanlılardan başqa onun 
tərkibinə rus, erməni və əcnəbi kapitalının nümayəndələri daxil idilər. 
31 
 
Sahibkarların ayrı-ayrı dəstələri arasında rəqabət şəraitində ziddiyyətlər yaranırdı. 
Bir tərəfdən Azərbaycan sahibkarları, digər tərəfdən isə rus və əcnəbi sahibkarlar 
arasında iqtisadi bəhsləşmə yalnız iqtisadiyyatın bəzi sahələrində təzahür edirdi. 
XX əsrin əvvəllərində rus sahibkarlarına münasibətdə milli sahibkarların 
hüquqlarının məhdudluğu onlarda narazılıq doğururdu. Bu narazılıq hələ kəskin 
xarakter daşımırdı, lakin onun artması da istisna olunmurdu. 
Azərbaycanlı və erməni sahibkarları arasında əkscəbhələşmə getdikcə 
güclənirdi. Azərbaycanda məskən salmış rus sahibkarları kimi erməni sahibkarları 
da çarizmin himayədarlığı sayəsində diyarın bir sıra təsərrüfat sahələrində mühüm 
mövqe tuta bilmişdilər. Sahibkarların bu dəstələri arasında iqtisadiyyat sahəsindəki 
rəqabət getdikcə daha çox ictimai-siyasi həyatda öz əksini tapırdı. Bundan da tez-
tez çar mütləqiyyəti istifadə edərək Rusiyada yaşayan xalqları bir-birinə qarşı 
salışdırmaq kimi sevimli və sınaqdan çıxmış siyasətini işə salır, bəzilərinə 
müstəsna hüquqlar verir, digərlərini isə ən adi hüquq normalarından məhrum 
edirdi. 
Azərbaycan sahibkarlarının çar mütləqiyyətinə münasibəti mürəkkəb və 
ziddiyyətli idi. Ən mütərəqqi siyasi dairələr çarizmin müstəmləkə siyasətinin 
Azərbaycan sahibkarlığının mənafelərini məhdudlaşdıran aspektlərindən 
narazılığını bildirirdilər. Bu narazılıq, məsələn, aşağıdakılardan irəli gəlirdi: emal 
sənayesi sahəsində azərbaycanlıların sahibkarlıq fəaliyyətinə əngəllər törədilirdi; 
şəhər özünüidarəetmə orqanlarında onların təmsil olunması məhdudlaşdırılmışdı 
ki, bu da öz növbəsində şəhərin təsərrüfat həyatı məsələlərinin həllinə milli 
sahibkarların təsir dairəsini azaltmışdı; din, dil, mədəniyyət və s. sahəsində 
sıxışdırmalar var idi. 
Milli zülm və Rusiya qanunvericiliyi tərəfindən milli kapital sahiblərinin 
yaradıcı fəaliyyətinin kəskin surətdə məhdudlaşdırılması şəraitinə baxmayaraq 
onlar iqtisadi həyatın tam bir sıra sahələrində öz mövqelərini   möhkəmləndirir, 
kapitallarını artırır, vəsaitlərini Azərbaycan cəmiyyətinin mədəni-maarif həyatının 
inkişafına, onun intellektual potensialının yaradılmasına yönəldirdilər. İqtisadi 
sahədə mövqelərin genişləndirilməsi onlara cəmiyyətdə öz siyasi təsirlərini 
tədricən gücləndirməyə imkan verirdi. Onların vəsaiti hesabına nəşr olunan dövri 
mətbuat səhifələrində ümummilli ideyalar irəli sürən, "millətin oyanmasına", 
maariflənmənin genişləndirilməsinə, xeyriyyə təşkilatlarının yaradılmasına 
çağıran məqalə və yazılar dərc olunurdu. Cəmiyyətin siyasi, maarifçilik həyatının 
bir qədər canlanmasına belə bir cəhət də təsir göstərmişdi ki, о zaman Rusiya və 
Avropanın ali məktəblərində təhsil almış Azərbaycan ziyalılarının yüksək savada 
malik parlaq nümayəndələrinin bütöv bir nəsli millətin mənafeyi uğrunda fəal 
mübarizəyə qoşulur. Mesenatlığa, yuxarıda adı çəkilən ali məktəblərdə gənc 
həmvətənlərinin təhsil almasına öz kapitalından xeyli pul buraxan iri milli 
sahibkarlar onların bu mübarizəsini dəstəkləyirdilər. Onlar Vətənə qayıtdıqdan 
sonra öz xalqının mədəni səviyyəsini yüksəltmək, onun milli mənlik şüurunu 
32 
 
inkişaf etdirmək üçün əllərindən gələni edirdilər. İki əsrin qovuşuğunda mövcud 
mütləqiyyət rejiminə qarşı öz müxalifətçilik mövqeyini siyasi hüquqsuzluqdan və        
onun səbəblərindən, müsəlmanların hüquq məhdudiyyətlərindən, ictimai-siyasi 
fəaliyyət sahəsində azərbaycanlıların qarşısında çəkilən sədlərdən bəhs edən 
məqalələr ilə ifadə edən onlar xalqın milli şüurunu inkişaf etdirməyə, xalqı azadlıq 
uğrunda mübarizəyə cəlb etməyə çalışırdılar. 
1905-ci il xalqın azadlıq mübarizəsinin böyük sıçrayışına kömək etdi, 
cəmiyyətin bütün təbəqələrinin siyasi fəallığı, ümummilli tələblərin irəli sürülməsi, 
xalqın əsas baxışlarının və mənafelərinin ifadəsi üçün obyektiv şərait yaratdı. Artıq 
bu dövrdə Azərbaycan sahibkarları zəruri iqtisadi və intellektual potensiala malik 
idilər. Buna görə də mövcud quruluşun "yeniləşməsini" elan etmiş fərmanlar, 
sərəncamlar və reskriptlər verildikdən sonra burjua-liberal hərəkatının yalnız dinc, 
leqal metodlarından istifadə etməklə - petisiyalar, ərizələr verməklə, ali hakimiyyət 
instansiyalarına müraciət etməklə Azərbaycanın görkəmli şəxsiyyətləri öz ətrafında 
cəmiyyətin mütərəqqi qüvvələrini cəmləşdirməyə, ümummilli proqram hazırlayıb 
çar imperiyasının ali hakimiyyət eşelonlarına təqdim etməyə nail oldular. Sonrakı 
illər isə təkcə onların ideyalarının deyil, həm də mövcud quruluşa qarşı mübarizə 
metodlarının təkamülünü göstərdi.  
 
  
33 
 
II FƏSİL 
 
XX əsrin əvvəllərində Azərbaycanda milli-azadlıq hərəkatı 
 
§ 1. Milli hərəkatda oyanış 
 
XX əsrin əvvəllərində sosial münaqişələrin kəskinləşməsi, fəhlələrin kütləvi 
çıxışları, Azərbaycan kəndlilərinin artan narazılığı Azərbaycan cəmiyyətinin bütün 
təbəqələrinin siyasi və ideoloji cəhətdən fəallaşması üçün obyektiv şərait yaratdı. 
Çar hökumətinin böyükdövlətçilik siyasəti, milli zülmün güclənməsi, 
imperiyanın milli ucqarlarında yaşayan xalqların hüquqlarının hər cür 
sıxışdırılması cəmiyyətin milli məsələnin tezliklə həllində marağı olan bütün 
təbəqələrini bu məsələ ətrafında birləşdirirdi. Bu ondan irəli gəlirdi ki, milli məsələ 
ən mürəkkəb sosial məsələlərdən biri idi. Millətin taleyindən narahat olan 
cəmiyyətin mütərəqqi hissəsi getdikcə daha kəskin şəkildə mövcud quruluşun 
təzələnməsi məsələsini qoyur, islahatlar keçirilməsini tələb edirdi. Çara və 
hökumətə qarşı hərəkatlar - fəhlələrin, kəndlilərin və ziyalıların çıxışları milli-
azadlıq hərəkatında sıx birləşirdi. 
XX əsrin əvvəli neft Bakısının əməkçilərinin iri çıxışları ilə əlamətdar idi. 
Həmin çıxışlarda Azərbaycan fəhlələri fəal iştirak edirdilər. 1903-cü ilin iyul 
tətilində, 1904-cü ilin dekabr tətilində və başqa tədbirlərdə onların iştirakı buna 
sübutdur. 1904-cü ilin dekabr tətili xüsusi əhəmiyyətə malik idi, çünki onun 
nəticəsində mədən fəhlələrinin, о cümlədən də çoxlu azərbaycanlının əmək 
haqqının artırılmasına və bəzi başqa iqtisadi tələblərinin yerinə yetirilməsinə nail 
olundu. Neft sənayeçiləri ilə fəhlələr arasında bağlanmış kollektiv müqaviləyə 
uyğun olaraq birincilər aşağıdakılar barədə öhdəlik götürmüşdülər: iş gününü 9 
saatadək azaltmaq, gündəlik xarakter almış işdənkənar vaxtlarda işi ləğv etmək, 
müntəzəm gecə işlərini xüsusi fəhlə ştatı vasitəsilə gördürmək, onların iş gününü 8 
saatdan çox etməmək, dartayçılar, ocaqçılar və yağlayıcılar üçün üçnövbəli   sistem 
tətbiq etmək, fəhlələrlə nəzakətli davranmaq, yağlayıcılar, dartayçılar, ocaqçılar, 
qazmaçı fəhlələr və qara fəhlələr üçün əmək haqqının minimum məbləğini 
müəyyən etmək və s. Hesablaşma kitabçalarının rus dili ilə yanaşı qeyri-rus 
millətindən olan fəhlələrin ana dilində, başa düşdükləri dildə çap edilməsi barədə 
bəndin müqavilənin şərtlərinə daxil edilməsi əlamətdar hadisə idi. Kollektiv 
müqavilənin bu şərti (başqa şərtlərlə yanaşı) fəhlələrin siyasi və milli mənlik 
şüurunun yüksəlişinə çox böyük təsir göstərdi. Müqavilənin bağlanması 
Azərbaycan fəhlələrinin öz hüquqları uğrunda mübarizəsi tarixində dönüş 
nöqtəsinə çevrilərək onlar üçün öz mühüm mənafe və tələblərini müdafiə etmək 
perspektivləri açdı. 
1904-cü ilin dekabr hadisələrində bütün müsəlman dünyasında ilk sosial-
demokrat təşkilatı olan "Hümmət" sosial-demokrat təşkilatı da RSDFP BK ilə 
34 
 
birlikdə iştirak edirdi. "Hümmət" təşkilatını yaratmaq təşəbbüsü Azərbaycan 
ziyalılarının nümayəndələri S.Əfəndiyevə, A.Axundova, M.Mövsümova, 
M.Əzizbəyova, M.Ə.Rəsulzadəyə, M.Mirqasımova, M.Hacıyevə, A.Kazımzadəyə, 
M.Hacınskiyə və başqalarına məxsus idi. Sosial-demokratlar tərəfindən millətlərin 
öz müqəddəratını təyin etmək, muxtar vilayətlər yaratmaq hüququ barədə şüarın 
irəli sürülməsi və bunun II qurultayda proqrama ayrıca müddəa kimi daxil edilməsi 
(9-cu bənd) Azərbaycan ziyalılarının ən mütərəqqi düşüncəli hissəsinin siyasi 
maraqlarına uyğun idi və onların sosial-demokrat təşkilatına geniş cəlb olunmasına 
gətirib çıxarmışdı
135
. Lakin onların bir çoxu bu müddəanın şüarçılıqdan başqa bir 
şey olmadığını tezliklə başa düşüb bu təşkilatdan çıxdılar və özlərini hər cür milli 
zülmün və qeyri-bərabərliyin ləğvi uğrunda mübarizəyə həsr etdilər. Buna 
baxmayaraq milli hərəkatın yaranması mərhələsində bu görkəmli siyasi xadimlərin 
"Hümmət" təşkilatında iştirakı Azərbaycan xalqının azadlıq mübarizəsinin, onun 
siyasi fəallığının artmasına kömək etdi. 
1904-cü il kollektiv müqaviləsinin şərtləri çox tez-tez pozulurdu ki, bu da 
Bakı fəhlələrinin yeni-yeni çıxışlarına səbəb olurdu. Həmin çıxışlarda 
azərbaycanlılar getdikcə daha fəal iştirak edirdilər. 1905-ci il yanvarın 4-dən 20-
dək olan dövrdə Bakının iri sənaye müəssisələrinin fəhlələri tətil etmişdilər. Tarix 
ədəbiyyatında belə hesab edilir ki, Bakı çıxışları bütün Rusiyada inqilabi çıxışların 
artmasına bəhanə oldu. Ola bilsin ki, burada müəyyən dərəcədə həqiqət var, çünki 
xalqların dözülməz sosial və hüquqi vəziyyəti bütün ölkədə imperiyaya qarşı 
çıxışlara səbəb olurdu. 
Aqrar məsələnin həlli, Azərbaycan kəndində torpaq uğrunda mübarizə 
çarizmin milli zülmünə, məmurların özbaşınalığına qarşı çıxışlarla müşayiət 
olunurdu. Kəndlilər hakimiyyət orqanlarının sərəncamlarını yerinə yetirməkdən, 
xəzinəyə vergi ödəməkdən, mükəlləfiyyət daşımaqdan boyun qaçırır, yerli 
hakimiyyət orqanlarına silahlı müqavimət göstərirdilər
136
. 1905-ci ilin iyulunda 
quberniya rəisləri yuxarı instansiyalara məlumat vermişdilər ki, Rusiyada və 
Qafqazda baş verən hadisələr yerli əhalinin əhval-ruhiyyəsinə öz təsirini 
göstərmişdir, Yelisavetpol və Bakı quberniyalarında qeyri-sabitlikdir
137
. Daha 
sonra məlumatlarda yerli hakimiyyət orqanlarının nümayəndələrinə, meşə 
mühafizə dəstələrinin qulluqçularına qarşı düşmənçilik münasibətləri faktları 
göstərilirdi. Dövlət meşələrinin qırılması və məhv edilməsi, silah ələ keçirilməsi, 
məhkəmə orqanlarının qərarlarına tabe olmamaq halları var idi. Məhkəmə 
idarələrinin nümayəndələri əhali tərəfindən düşməncəsinə qarşılandıqlarına görə öz 
vəzifələrini icra etməkdən, istintaq aparmaqdan tez-tez imtina edirdilər. 
                                                          
135 Багирова И.С. Панорама Азербайджана, 1991, 29 may-4 iyun. 
136 "Бакинские известия" qəzeti, 4 may 1905-ci il. 
137 Исмаилов М., Казиев М. Крестянское движение в Азербайджане в годы революции 1905-1907 
гг. В кн. 50-летие первой русской революции. Bakı, 1955, səh. 224. 
35 
 
Bəzən kəndlərin bütövlüklə məhv edilməsi həddinə çatan çarizmin sərt 
repressiya tədbirlərinə baxmayaraq kəndlilərin azadlıq mübarizəsi sakitləşmir, 
əksinə artır, daha geniş vüsət alırdı. 
İnqilabi əhval-ruhiyyə Azərbaycan cəmiyyətinin bütün təbəqələrini 
bürümüşdü. Şəhərlərin orta təbəqələri, qulluqçular, tələbələr və başqaları milli 
mənafelər uğrunda mübarizəyə qoşulmuşdular. Azərbaycan müəllimləri xalq təhsili 
sahəsindəki mövcud məhdudiyyətlərin ləğvi uğrunda çıxış etdilər. 1905-ci ilin 
dekabrında Bakının ibtidai məktəblərinin bir qrup müəllimi "Məktub"
138
 ilə 
canişinə müraciət edəcək bir sıra peşə tələbləri sırasında ana dilində təhsil hüquqi 
tələbini də qoymuşdular. 
Peterburqda əhalinin çarın hüzuruna dinc yürüşünün gülləbaran edildiyi 9 
yanvar hadisəsi bütün imperiyada hiddət və etiraz doğurdu. Bakının bir sıra sənaye 
müəssisəsi tətil etdi. Lakin Bakı şəhər duması bu hadisəni diqqətdən kənarda 
qoydu. Mətbuat Rusiya və Peterburq teleqraf agentliklərinin rəsmi məlumatlarını 
dərc etməklə kifayətləndi. 
Yanvar günlərində Azərbaycan sahibkarlarının və ziyalılarının 
müxalifətçilik meylləri təzahür etməyə başladı. 
Milli sahibkarların və ziyalıların ən fəal nümayəndələri başa düşürdülər ki, 
Rusiyada başlanmış hadisələr imperiyanın milli ucqarlarında yaşayan xalqların 
həyatında mühüm dövrün başlanğıcı ola bilər. Dövri mətbuatın səhifələrində 
Azərbaycan cəmiyyətinin gələcək taleyi üçün hazırkı məqamın əhəmiyyətini izah 
edən məqalə və yazılar dərc olunmağa başlamışdı. Xalqın milli şüurunun 
inkişafında həlledici rol oynamış milli mətbuatın təşəkkülü tam bir sıra məqalələr   
silsiləsinin müəllifi olan görkəmli ictimai xadimlərin, publisistlərin yaradıcılığı ilə 
bağlı idi. İctimai-siyasi həyatın bütün sahələrində Rusiya cəmiyyətini böhrana 
gətirib çıxarmış səbəblərin dərin təhlilini verən Əhməd bəy Ağayev Rusiyanı 
nəhəng, qollu-budaqlı, lakin çürümüş ağaca bənzədirdi. О yazırdı: Rus-yapon 
müharibəsi göstərdi ki, çürümənin səbəbləri dövlət idarəetmə forması və daxili 
siyasət ilə əlaqədardır.   Ə.Ağayev belə hesab edirdi ki, bu ağacı sağaltmağa qadir   
olan həkim yalnız Əlahəzrət və onun fərmanlarıdır
139
. 
Qarşıdan gözlənilən islahatlara böyük ümidlər bəsləyən Azərbaycan 
ideoloqları bu islahatlarda öz əksini tapmalı olan problemlərdən yazırdılar. Onlar 
yerli əhalinin dövlət idarəetmə orqanlarında təmsilçiliyinin genişləndirilməsi 
məsələsini qətiyyətlə qoyurdular. 1905-ci il yanvarın 18-də Bakı şəhər dumasının 
iclasında Ə.Ağayev yazılı ərizə verərək ictimai vəzifələrə seçkilər məsələsində 
Zaqafqaziya müsəlmanlarının hüquqlarını xristianların hüquqları ilə 
bərabərləşdirmək barədə Daxili İşlər Nazirliyi qarşısında vəsatət qaldırılmasını 
                                                          
138Bu mənbədən gətirilir: Гусейнова Д.С. Из истории профессионального движения интеллигенции 
Баку в 1905 г. В кн.: Вопросы истории Азербайджана кануна и периода первой русской 
революции (к 80-летию первой русской революции). Сборник статей. Bakı, 1985, səh. 125. 
139 "Həyat" qəzeti, 8 iyul 1905-ci il. 
36 
 
təklif etdi
140
. Bu ərizədə qeyd olunurdu ki, "müsəlmanların hüquqlarının 
məhdudlaşdırılması şəhər özünüidarəetməsinin fəaliyyətinə zərər gətirir"
141
. Duma 
yanvarın 25-də Ə.Ağayevin ərizəsinə baxdı. Duma səs çoxluğu ilə bu vəsatəti 
qaldırmaq və Zaqafqaziyanın bütün başqa şəhər idarəetmə orqanlarını ona 
qoşulmağa çağırmaq barədə qərar qəbul etdi
142
. 
1904-cü ilin dekabrında - 1905-ci ilin yanvarında dövri mətbuat 
səhifələrində milli mədəniyyətin vəziyyəti haqqında tənqidi materiallar dərc 
olundu. Ə.Ağayev müsəlmanları şəriət qaydalarına əməl etməyə, lakin eyni 
zamanda Avropa xalqları mədəniyyətinin ən yaxşı ənənələrini götürməyə çağırırdı. 
O, xalqın maariflənməsi haqqında danışarkən xalqın elm və texnika 
nəaliyyətləri ilə tanış edilməsini zəruri sayırdı
143
. Biliklərə yiyələnməyə çağıran 
Ə.Ağayev gizlətmirdi ki, onun xalqının başına gəlmiş bir çox bəlalar uzun müddət 
müstəmləkə zülmü altında olmasından, nadanlığından irəli gəlirdi. Ə.Ağayev 
mədəni cəhətdən geri qaldıqlarına görə ilk növbədə müsəlmanların özlərini 
günahlandırırdı
144
. О yazırdı: "Biz müsəlmanların danışmaqda tayı-bərabərimiz 
yoxdur. Biz gurultulu ifadələr işlətməyi, bəlağətlə nitq söyləməyi, maarif, 
mədəniyyət tərəfdarı olduğumuzu döşümüzə döyməyi bacarırıq, ancaq sözdən işə 
keçəndə, fikirlərimizi həyata keçirməyə gələndə isə qarşıya qoyulmuş vəzifənin 
çətin və anlaşılmaz olduğunu bəhanə gətirən balaca uşaq yerində qalırıq. Biz fağır-
fağır başımızı aşağı dikir və qolumuzu yanımıza salladırıq. Heç yerdə, heç kimdə 
zərrə qədər də olsa təşəbbüs, cəsarətli fikir yoxdur. Hamı əzbərlənmiş, çeynənmiş 
fikirlərin ətrafında kor-koranə fırlanır. "Mədəniyyət", "maarif", "nadanlığı 
qovmaq" və bu kimi şeylər elə bir tilsimdir ki, bizi özünə çəkib azadlığa buraxmaq 
istəmir. Əzbərlənmiş bu sözləri və fikirləri təkrar etməklə biz özümüzdən razı 
qalırıq, elə bil doğrudan da mühüm bir iş görürük, cəhaləti qovub onun yerinə 
sivilizasiya işığı salırıq və bununla da zənn edirik ki, öz borcumuzu yerinə 
yetirmişik. Bunlar bizim psixologiyamızın xüsusiyyətləridir və əlbəttə, bu 
psixologiya ilə mübahisə etməyə dəyməz"
145
. Əlimərdan bəy Topçubaşov 
müsəlmanların mənəviyyatı haqqında məqalələrində yazırdı ki, onlar "özlərindən 
asılı olan və olmayan səbəblər üzündən zülmət tilsiminə"
146
 düşmüşlər. 
Türkdilli mətbuatın sıxışdırılması və senzura məhdudiyyətləri haqqında Əli 
bəy Hüseynzadə də yazırdı
147
. Onun yazılarında müsəlmanlar üçün qoyulmuş 
hüquq məhdudiyyətləri sadalanır, hüquqsuzluq   vəziyyətindən çıxmağın yolları və 
vasitələri izah edilirdi. "Köhnə dəyərləri nəzərdən keçirib dəyişdirməyə başlamağın 
                                                          
140 "Каспий" qəzeti, 20 yanvar 1905-ci il. 
141 ADTA, fond 50, siyahı 1, iş 260, vərəq 29; "Каспий" qəzeti, 20 yanvar 1905-ci il. 
142 ADTA, fond 50, siyahı 1, iş 260, vərəq 29, 30. 
143 Şərqi-rus" qəzeti, 21 və 22 dekabr 1904-cü il. 
144 Yenə orada, 4 yanvar 1905-ci il. 
145 "Каспий" qəzeti, 18 yanvar 1905-ci il. 
146 "Каспий" qəzeti, 23 yanvar 1905-ci il. 
147 Yenə orada, 18 fevral 1905-ci il. 
37 
 
tarixi anı Rusiya müsəlmanları üçün də gəlib çatmışdır... Biz gərək işləyək, öz 
qayğımıza özümüz qalaq, öz ehtiyaclarımız barədə danışaq... ləngimədən yeni 
həyatda sayımıza və biliyimizə uyğun yer tutaq. Bunun üçün isə gərək a) dərhal və 
ləngimədən ictimai həyatda bizi zəiflədən bütün səbəbləri - laqeydliyi, süstlüyü, 
çəkişmələri, şəxsi ədavəti bir kənara tullayaq; b) hər yerdə və hər şeydə ağıla, 
işgüzarlığa, biliyə, şərəfə üstünlük verək və bunları qohumbazlığa və şəxsi ədavətə 
qurban verməyək və nəhayət, v) hər yerdə və hər şeydə müsəlmanlar öz  
ziyalılarına etibar eləsinlər, onları özlərinə rəhbər seçsinlər, ziyalıların 
məsləhətlərinə və göstərişlərinə qulaq assınlar, çünki qarşıdakı həyatın  ehtiyacları, 
bu ehtiyacların yerinə yetirilməsi üsulları hamıdan yaxşı ziyalılara məlumdur"
148
. 
İdeoloqların söylədikləri fikirlərin bir qədər mülayim səslənməsi onunla 
bağlı idi ki, milli hərəkat təzə-təzə artmağa başlamışdı, mütləqiyyətin dayaqları 
hələ də sarsılmaz görünürdü. Bununla yanaşı inqilabi hərəkat genişlənərək çar 
hakimiyyətinin ciddi narahatlığına səbəb olurdu. Fevralın 19-da Bakıda fəhlələrin 
siyasi manifestasiyasına hazırlıq getməsi barədə yayılmış şayiələr xüsusilə ciddi 
təşviş doğurmuşdu
149
. Bu dəfə də çarizm özünün sevimli və sınaqdan çıxmış 
siyasətinə əl ataraq bir milləti başqa millətə qarşı qoydu. Fevralın 6-dan 9-dək 
Bakıda millətlərarası toqquşmalar təşkil edildi. Bu siyasət əhalinin azərbaycanlı və 
erməni hissəsi arasındakı ziddiyyətlər şəraitində mümkün oldu. Bu toqquşmaların 
günahkarı isə təxribatçılardan və fitnəkarlardan ibarət kiçik qruplar təşkil edə 
bilmiş çar hakimiyyət orqanı idi. Şəhərdə keçirilmiş etiraz mitinqlərində 
təşkilatçılar lənətlənir və qardaş qırğınına son qoyulması tələb olunurdu. 
Rus-yapon müharibəsindəki uğursuzluqlardan sonra müxalifət əhval-
ruhiyyəsinin təzyiqi altında hakim dairələrdə mütləqiyyət quruluşunu bir qədər 
təzələmək meyli güclənirdi. Çar məcbur olub daxili işlər naziri A.Q.Bulıginə 
tapşırmışdı ki, nümayəndələri qanunvericiliyə cəlb etmək barədə reskript layihəsi 
tərtib etsin. 1905-ci il fevralın 18-də nazirlərlə keçirdiyi müşavirədə çar II Nikolay 
reskript layihəsini bəyan etdi və layihə nazirlər tərəfindən bəyənildi. Reskriptdə 
padşah belə bir niyyətdə olduğunu elan etmişdi ki, "bundan sonra... əhalinin 
vəkalət verdiyi, seçdiyi ən layiqli, etibarlı xalq nümayəndələri qanunvericilik 
layihələrinin ilkin hazırlanmasında və müzakirəsində iştiraka cəlb edilsinlər... bir 
şərtlə ki, İmperiyanın əsas qanunlarının toxunulmazlığı mütləq qorunub 
saxlansın"
150
. Reskriptdə həmçinin çarın bu qərarının bəyata keçirilməsi yollarını 
müzakirə etmək üçün A.Q.Bulıginin sədrliyi ilə xüsusi müşavirənin təsis edilməsi 
barədə də deyilirdi. 
Liberal burjuaziyanın bir qismi 18 fevral reskriptini Rusiya tarixində "dönüş 
nöqtəsi" kimi qiymətləndirərək reskripti "arxasında parlaq gələcək 
                                                          
148 "Каспий" qəzeti, 28 may 1905-ci il. 
149 RFDTA, fond 857, siyahı 1, iş 1476, vərəq 47; "С.-Петербургские тедомости", may 1905-ci il. 
150 Спутник избирателя на 1906. СПб., 1906, səh. 241,242. 
38 
 
perspektivlərinin təsvir olunduğu qapı" ilə müqayisə edirdi
151
. Şəhər dumaları,  
birja komitələri, sənayeçilərin qurultayları bu mövqedən çıxış etdilər. "Kaspi" 
qəzetinin səhifələrində "Ali manifest", II Nikolayın Bulıginə reskripti və senata 
1905-ci il 18 fevral tarixli fərmanı dərc olunmuşdu
152
. Qəzet çar reskriptinə həsr 
etdiyi baş məqalədə qanunvericilik layihələrinin ilkin hazırlanmasında və 
müzakirəsində ictimaiyyət nümayəndələrinin iştirakı məsələlərinin həllini "son 
dövrün bütün tədbırlərinin və islahatlarının ən mühüm aktı, başlıca əsası"
153
 
adlandırmışdı. Qəzetin rəhbərləri (o dövrdə qəzetin redaktoru Ə.M.Topçubaşov 
idi) bu reskripti cəmiyyətin iqtisadi, siyasi və mədəni həyatının inkişafında 
bürokratik qəyyumluğun, məhdudiyyətlərin ləğvi vasitəsi kimi qiymətləndirirdilər. 
Çar senzurası şəraitində qəzetin baş məqaləsində mütləqiyyət tərəfindən 
Azərbaycanın müstəmləkə əsarəti altında olması məsələsinə toxunulmayaraq 
ictimai həyatdakı durğunluq onunla izah edilirdi ki, paytaxtın mərkəzi idarələrinin 
hətta təcrübəli məmurları da mərkəzdən uzaq olan bu rayonun bütün milli-ictimai 
ehtiyaclarını başa düşmək və düzgün yozmaq iqtidarında deyildilər
154
. Qəzetin 
flkrincə, bu ehtiyacları "yalnız yerli savadlı xadimlər başa düşə bilərdilər. İndi 
onlara təmsilçilik, hökumətə, məsul qanunvericilik işinə yardım kimi böyük 
missiya həvalə olunur"
155
. Qəzet hesab edirdi ki, reskript ideyaları zemstvo və 
şəhər özünüidarəsinə möhkəm dayaq nöqtəsi verdi. Qəzet arzu edirdi ki, təmsilçilik 
hüququ ucqarlara da şamil edilsin.
156
 
Qafqaz canişinliyinin yaradılması haqqında Ə.M.Topçubaşovun 
məqaləsində də çar reskripti ilə əlaqədar belə hisslər ifadə olunurdu. Məqalədə 
artıq inamla deyilirdi: canişinliyin yaradılması ona sübutdur ki, "bizim diyar 
kənarda qalmayacaq və Rusiya imperiyasının başqa vilayətləri kimi indi rus torpağı 
üzərindən boylanan azadlıq islahatları günəşinin parlaq şəfəqləri ilə 
nurlanacaqdır"
157
.  Müəllif əmin olduğunu bildirirdi ki, "xalqın etimadını qazanmış 
və əhali arasından seçilmiş ən layiqli adamların qanunvericilik layihələrinin ilkin 
hazırlanmasında və müzakirəsində iştiraka cəlb edilməsi kimi bu cür olduqca 
mühüm və əlamətdar aktın bütün xeyri bizim Qafqaza da eyni dərəcədə şamil 
ediləcəkdir"
158
. 
Zemstvo özünüidarəsinin, andlı iclasçılar məhkəməsinin tətbiqini, Qafqaz 
diyarı sakinlərinin hüquqlarının Rusiyanın daxili hissələrinin əhalisinin hüquqları 
ilə bərabərləşdirilməsini, "indi ilk növbədə irəli sürülən bütün prinsiplərin:... 
şəxsiyyətin və əmlakın toxunulmazlığının, vicdan, mətbuat, söz və xalq 
                                                          
151 Черменский Е.Д. Буржуазия и царизм в первой русской революции. М„ 1970, səh. 59. 
152 "Каспий" qəzeti, 19 və 20 fevral 1905-ci il. 
153 "Каспий" qəzeti, 22 fevral 1905-ci il. 
154 "Каспий" qəzeti, 20 fevral 1905-ci il. 
155 Yenə orada. 
156 Yenə orada. 
157 "Каспий" qəzeti, 3 mart 1905-ci il. 
158 "Каспий" qəzeti, 3 mart 1905-ci il. 
39 
 
yığıncaqları azadlığının qanunvericilik təminatlarının" Qafqaza şamil olunmasını 
Ə.M.Topçubaşov "Qafqazda həyatın təzələnməsinin" mühüm şərti hesab edirdi
159
. 
Beləliklə, ideoloqlar özlərinin ən görkəmli nümayəndəsi olan 
Ə.M.Topçubaşovun simasında çar manifestinin və Bulıginə reskriptin məzmununa, 
Qafqaz canişinliyinin yaradılmasına müsbət münasibətlərini bildirərək buna xalqın 
ümid və arzularının yerinə yetirilməsinin mühüm şərti kimi baxırdılar. Onları 
narahat edən başlıca məsələ çar reskripti müddəalarının ucqarlara, məsələn, 
Azərbaycana şamil edilib edilməyəcəyi idi. 
Azərbaycan sahibkarlarının nümayəndələri də 18 fevral reskriptində vəd 
olunmuş Xüsusi müşavirədə iştirak etmək ümidində idilər. Lakin hökumət elan etdi 
ki, reskriptdə vəd olunan Xüsusi müşavirə keçirilməyəcək. Daxili İşlər 
Nazirliyində hazırlanmış layihə birbaşa Nazirlər Şurasına təqdim olunacaq, sonra 
isə çarın sədrliyi ilə keçiriləcək müşavirədə ona qəti baxılacaqdır
160
. 
Qafqazda çar hökuməti canişinlik təsis etməklə kifayətləndi. Bu zaman 
çarizm inzibati idarəetmənin möhkəmləndirilməsinə, bu ucqarda yaşayan xalqların 
azadlıq çıxışlarının qarşısını almaq üçün operativ tədbirlər görülməsinə imkan 
yaratmaq məqsədini güdürdü. Çar hökuməti qraf İ.İ.Vorontsov - Daşkovu bu 
diyarda özünün valisi təyin etməklə onun vədlərdən və sosial demaqogiyadan öz 
məqsədləri üçün bacarıqla istifadə edən hiyləgər siyasətçi keyfiyyətlərinə əmin idi. 
Azərbaycanın sosial cəhətdən yuxarı təbəqələrinin nümayəndələrinin onunla 
sonrakı ünsiyyəti İ.İ.Vorontsov - Daşkovu buraya göndərmiş şəxslərin 
uzaqgörənliyini dəfələrlə təsdiq etdi, yəni onun həmin vəzifədə olduğu bütün 
dövrdə məhz bu keyfiyyətlər özünü büruzə verdi. Çar reskriptinə ümidləri boşa 
çıxan Azərbaycan sahibkarları bununla yanaşı Vorontsov-Daşkovun təyinatına 
müsbət yanaşaraq ümidlə onu "Qafqazı xoş günə çıxaracaq böyük islahatçı" 
adlandırmışdılar. 
1905-ci il martın 5-də Bakı şəhərinin rəisi K.A.İretskoy şəhər dumasının 
qlasnılarına müraciət edərək bildirdi ki, 18 fevral reskripti "diyarda yeganə seçkili 
təsisatlar kimi" şəhərin ictimai orqanları qarşısında belə bir vəzifə qoymuşdur ki, 
"diyarın möhkəm əsaslandırılmış gələcək sakit inkişafı üçün lazım olan" islahatlar 
haqqında mülahizələrini bildirsinlər
161
. 18 fevral reskriptində vəd olunmuş 
Bulıginin sədrliyi ilə Xüsusi müşavirəyə Bakı şəhərinin özünüidarə 
nümayəndələrinin buraxılması məsələsi martın 8-də Bakı dumasının iclasında 
müzakirə edildi. Qlasnılar nümayəndələrin tərkibi və səlahiyyətləri məsələsinin 
müzakirəsində fəal iştirak etdilər. Bu məsələyə baxılarkən dumadakı Azərbaycan 
sahibkarlarının nümayəndələri Ваkının başqa millətlərdən olan sahibkarlarının 
mənafelərini təmsil etmiş qlasnılarla həmrəylik göstərdilər. Ə.Ağayev 
nümayəndələrin sayını məhdudlaşdırmamağı təklif edərək bunu onunla 
                                                          
159 "Каспий" qəzeti, 3 mart 1905-ci il. 
160 Черменский Е.Д. Göstərilən əsər, səh. 59-60. 
161 "Kacпий" qəzeti, 5 mart 1905-ci il. 
40 
 
əsaslandırırdı ki, hər bir millət öz xüsusiyyətləri ilə seçilir və daha çox xəbərdar 
adamları göndərməlidir. Ə.M.Topçubaşov belə bir arzuda olduğunu bildirmişdi ki, 
nəinki təmsilçiliyə nail olmaq, həm də "yeni qaydalar qəbul edildikdən sonra 
diyarın ehtiyaclarının yerinə yetirilməsi üçün tədbirlərin"
162
 həyata keçirilməsinə 
hər cür cəhd göstərmək lazımdır. 
Duma nadir təsadüf olunan yekdillik göstərərək "Rusiyanın başqa 
hissələrinə nisbətən islahatlara bəlkə də daha çox kəskin ehtiyac duyan"
163
 
Zaqafqaziyanın həyat şəraiti haqqında danışmaq imkanı əldə etmək üçün yuxarıda 
adı çəkilən müşavirəyə özünün üç nümayəndəsini buraxmaq xahişi ilə daxili işlər 
nazirinə teleqram göndərməyi qərara aldı. Həm də qeyd olunurdu ki, dumanın 
fikrincə, bu müşavirə "gələcəkdə zəruri daxili dəyişikliklərə dair məsələlərin 
qoyulmasına çox böyük təsir göstərəcəkdir"
164
. Bu vəsatəti müdafiə etmək və 
dumanın mülahizələrini Bulıginə daha ətraflı şərh etmək üçün şəhər rəisi 
K.A.İretskoydan və iki qlasnıdan - Ə.M.Topçubaşovdan və P.O.Qukasovdan ibarət 
deputat heyəti göndərilirdi
165
. 
Ə.Ağayevin təklifi ilə Duma qərara aldı ki, Yelisavetpolun, Dərbəndin, 
İrəvanın, Şuşanın, Nuxanın, Qubanın, Lənkəranın və Temirxan Şuranın şəhər 
rəislərinə teleqramla müraciət edilsin və onlara bu qərarı müdafiə etmək təklif 
olunsun
166
. 
Lənkəran şəhər idarəsi martın 15-də və 16-da müvəkkillərin iclasında bu 
təklifi müzakirə etdi və Bakı şəhər dumasının deputatlarını qəbul etmək və bununla 
da "yerli şəraitinə görə son dərəcə səciyyəvi olan bizim geniş ucqar qəzamızın 
nümayəndəsi üçün gələcək məşvərət məclisinə yol açmaq"
167
 xahişi ilə daxili işlər 
nazirinə teleqram göndərməyi qərara aldı. 
Bakı şəhər dumasının təklifinə Qubanın şəhər idarəsi də qoşularaq Qubaya 
dəmir yolu çəkilməsinə çalışmağı deputat heyətindən xahiş etdi
168
. 
Martın axırlarında Bakı şəhər dumasının deputat heyəti Peterburqa gəldi və 
aprelin 2-də Bulıgin tərəfindən qəbul edildi
169
. Söhbət 10-15 dəqiqə çəkdi. Son 
dərəcə mühüm missiyanın belə qısa müddətdə qəbul olunmasına baxmayaraq 
deputat heyəti məsələnin mahiyyətini şərh edə bildi və Mərkəzi Rusiya üçün 
nəzərdə tutulan islahatların Qafqazda da keçirilməsi zəruriliyinə və Xüsusi 
müşavirəyə Qafqaz xalqlarından nümayəndələr seçilməsinə tərəfdar olduğunu 
                                                          
162 ADTA, fond 50, siyahı 1, iş 260, vərəq 50; "Каспий" qəzeti, 10 mart 1905-ci il. 
163 Yenə orada, "Сын Отечества", 10 mart 1905-ci il. 
164 ADTA, fond 50, siyahı 1, iş 260, vərəq 50; "Каспий" qəzeti, 10 mart 1905-ci il; "Сын Отечества", 
10 mart 1905-ci il. 
165 "Каспий" qəzeti, 10 mart 1905-ci il. 
166 ADTA, fond 50, siyahı 1, iş 260, vərəq 50; "Каспий" qəzeti, 12 və 13 mart, 1905-ci il. 
167 ADTA, fond 50, siyahı 1, iş 259, vərəqlər 44-45. 
168 "Каспий" qəzeti, 17 mart 1905-ci il. 
169 "Каспий" qəzeti,, 9 aprel 1905-ci il; "Бакинские известив" qəzeti, 9 aprel 1905-ci il. 
 
41 
 
bildirdi. Nazir deputat heyətinə bildirdi ki, üzvlərini çarın özü təyin edəcəyi Xüsusi 
müşavirənin tərkibi ona hələ məlum deyildir, lakin şübhəsiz ki, Qafqazın yerli 
xüsusiyyətləri nəzərə alınaraq onun şəhərlərinin nümayəndələri müşavirədə iştiraka 
buraxılacaqlar. О həmçinin belə bir fikir də söylədi ki, imperiya üçün Bakının 
xüsusi yer tutduğunu nəzərə alaraq şəhər duması nümayəndələrinin müşavirəyə 
buraxılması yaxşı olardı
170
. 
Deputat heyəti hələ Peterburqda olan İ.İ.Vorontsov-Daşkov tərəfindən də 
qəbul edildi. Təbrik mərasimindən sonra canişin Qafqazda işləyəcəyi dövr üçün 
planları barədə danışdı. Məsələn, o, deputatları əmin etdi ki, Qafqaza gələn kimi ilk 
növbədə diyarda hökmən zemstvonun və andlılar məhkəməsinin tətbiqi qayğısına 
qalacaq, canişinin yanında diyarın abadlaşdırılması üçün müşavirə çağıracaq. О 
həmçinin bu işdə yerli ictimai xadimlərin köməyinə ümid etdiyini bildirdi
171
. О lap 
əvvəldən vəd verməyə hazır idi və bəzən ağzından qaçırdırdı ki, bu, onun 
səlahiyyətində deyildir. О haradasa səmimi idi, çünki mütləqiyyət rejimi şəraitində 
yerlərdə müstəqil surətdə hansı məsələni isə həll etmək, çətin ki, mümkün idi. 
Həyat göstərdi ki, bu vədləri о yerinə yetirmək niyyətində deyildi. Bakıya gələn 
kimi K.A.İretskoy şəhər dumasının və şəhər idarəsinin üzvlərini səfərin nəticələri, 
keçirilmiş görüşlər ilə tanış etdi
172
. 
Yelisavetpolun sosial cəhətdən yuxarı təbəqələrinin mövqeyi daha qətiyyətli 
idi. İqtisadi və siyasi məhdudiyyətlər bu şəhərdə və ona yaxın qəzalarda 
Azərbaycan sahibkarlarını imtiyazlı qruplarla - yerli xan və bəy nəslindən olan iri 
torpaq sahibləri ilə birləşdirirdi. Bu sosial zəmində 1905-ci ilin fevralında 
Yelisavetpolda "Türk inqilabi sosial-federalistlər komitəsi" yarandı. Siyasi partiya 
rüşeymi olan bu komitə elə həmin ay buraxdığı və fevralın 16-na keçən gecə 
şəhərin küçələrində aşkar edilmiş iki vərəqə ilə öz fəaliyyətinə başlamışdı. 
Vərəqələr "türk müsəlman qardaşlarına" müraciətlə başlanırdı. Bu 
proklamasiyalar çarizmə qarşı çıxaraq, Bakıda millətlərarası toqquşmaların 
"təşkilinə" görə müsəlmanları, xüsusən də müsəlman ruhanilərini təqib etməkdə, 
yerli əhalidən torpaqları, məscidlərdən vəqfləri almaq hesabına Qafqazda köçürmə 
siyasətinin həyata keçirilməsində hökuməti ittiham edərək müsəlmanları öz 
hüquqları uğrunda, hər cür ədalətsizliklərə qarşı mübarizəyə çağırırdı. 
Xalqın milli mənlik şüurunun, onun siyasi yetkinliyinin artması ümummilli 
proqramın hazırlanması üçün perspektivlər açırdı. Rusiyanın tərkibində, siyasi 
hüquqsuzluq şəraitində olduğu dövrdə ilk dəfə Azərbaycana öz ümid və arzularını 
çar hökumətinə çatdırmaq imkanı verilmişdi. Azərbaycan ziyalılarının ən görkəmli 
nümayəndələri bu nəcib missiyanı öz üzərlərinə götürdülər. 
                                                          
170 "Каспий" qəzeti, 9 və 13 aprel 1905-ci il. 
171 "Каспий" qəzeti, 13 aprel 1905-ci il. 
172 Gürcüstan DTA, fond 7, siyahı 1, iş 620, vərəq 152; fond 12, siyahı 13, iş 250, vərəqlər 44, 45. 
 
42 
 
Politologiya və yurisprudensiya sahəsində yüksək peşəkarlıq hazırlığı və 
dərin biliklər tələb edən bu məsul işdə Əlimərdan bəy Topçubaşov xüsusi yer 
tuturdu. Ali instansiyalara ünvanlanan petisiyaların, ərizələrin, müraciətlərin 
demək olar hamısı bu görkəmli ictimai xadimin bilavasitə iştirakı ilə tərtib və 
təqdim olunurdu. Bu, təsadüfi deyildi. Mükəmməl hüquq təhsili almış 
Ə.M.Topçubaşov yüksək peşəkarlıqla və dərin səriştə ilə proqram sənədləri tərtib 
etmək qabiliyyətinə malik idi. Dərin təhlil qabiliyyəti, geniş dünyagörüşü, 
ensiklopedik biliyi, siyasi uzaqgörənliyi, yüksək ideallara, ümumbəşəri dəyərlərə 
bağlılığı ona Azərbaycanın hüdudlarından çox-çox uzaqlarda da layiqli şöhrət 
qazandırmışdı. O, Rusiyada müsəlman hərəkatının liderlərindən biri idi. Rusiyanın 
ən nüfuzlu müxalifət partiyası olan kadetlər partiyası onunla hesablaşırdı, neft 
Bakısının əməkçiləri 1905-ci ilin sentyabrında maliyyə naziri V.N.Kokovtsovun 
yanında keçirilmiş müşavirədə iştirak "mandatını" ona həvalə etmişdilər və s. 
Müsəlman hərəkatının liderləri Ümumrusiya təşkilatı olan "İttifaqi-
müslimin" təşkilatının proqramını və nizamnaməsini tərtib etməyi ona 
tapşırmışdılar. I Dövlət Duması qovulduqdan sonra Vıborq çağırışını imzaladığına 
və Dumanı qovmuş imperatorun iradəsinə tabe olmadığına görə artıq parlament 
fəaliyyətindən kənarlaşdırılmış və bir daha Rusiya Dumasına seçilmək hüququndan 
mərhum edilmiş Ə.M.Topçubaşovu dəfələrlə bütün çağırışlardan olan Dövlət 
Dumasının müsəlman fraksiyasına rəhbərlik etmək üçün, onun işində iştirak etmək 
üçün, xüsusən də Dumada müzakirə olunan mühüm qanun layihələri üzrə təklif 
tərtib edilib verilməsi və onların əsasında qərar qəbul edilməsi lazım gələndə 
Peterburqa dəvət etmişdilər. İran hökuməti Ə.M.Topçubaşova "Ədliyyə 
Nazirliyində mühüm vəzifə" təklif edərkən Rusiya müsəlmanları arasında populyar 
olan "Tərcüman" qəzeti yazmışdı: "Topçubaşov yeni vəzifədə böyük fayda 
verəcək, lakin biz müsəlmanlar özümüz belələrini barmaqla sayırıq və belələrinin 
təcrübəsinə, əzminə və biliyinə ehtiyac duyuruq"
173
. 
Xalqlara ən adi hüquq və azadlıqlar əldə etmək ümidi vermiş 1905-ci il 
hadisələrinə böyük əhəmiyyət verən Ə.M.Topçubaşov redaktoru olduğu "Kaspi" 
qəzetinin səhifələrində bu hadisələri əks etdirir və onları hərtərəfli təhlil edərək 
geniş oxucu kütləsinin dərk etməsi üçün imkan уaradırdı. 
Ə.M.Topçubaşovun xalqımız qarşısındakı xidmətlərinə yüksək qiymət 
verən Azərbaycan Respublikasının Prezidenti Heydər Əliyev demişdir: "Əlimərdan 
Topçubaşov vaxtilə bizim Azərbaycanın ilk Demokratik Respublikasının 
parlamentinin sədri olubdur və bir diplomat kimi də bizim tariximizdə öz yerini 
tutubdur. Onun haqqında indi yazılar da, xatirələr də var. Deyirlər ki, nə qədər 
mədəni, ziyalı, görkəmli bir adam olubdur. Xalqımızın tarixində belə bir adamla 
fəxr edirik"
174
. 
                                                          
173 Bu mənbədən verilir: "Мусульманская печать России". Oksford, 1987, səh. 40. 
174 H.Ə. Əliyev. Xarici siyasətimizin uğurları böyükdür, ölkəmizin beynəlxalq aləmdə mövqelərini 
gücləndirməli və möhkəmləndirməliyik. «Azərbaycan» qəzeti, 8 mart 1998-ci il. 
43 
 
1905-ci il martın 15-də H.Z.Tağıyev sarayında Azərbaycan sabibkarları və 
ziyalıları nümayəndələrinin müşavirəsi keçirildi. Müşavirədə Qafqaz diyarında 
islahatların keçirilməsi zəruriliyi, hökumətə petisiya verilməsi haqqında məsələ 
müzakirə olundu
175
. Müşavirə petisiya verilməsini zəruri sayaraq Bakı şəhər 
dumasının 8 mart tarixli qərarını müdafiə etdi və Bulıginin sədrliyi ilə Xüsusi 
müşavirədə diyar nümayəndəsinin iştirakının əhəmiyyətini xüsusi qeyd etdi. 
Petisiyanı təqdim etmək üçün "bütün Qafqaz müsəlmanları" adından deputat heyəti 
göndərmək məqsədəuyğun hesab olundu. Bu məqsədlə müşavirə qərara aldı ki, 
diyarın bütün iri yaşayış məntəqələrinə teleqramlar göndərərək onlara deputat 
heyətinin tərkibinə öz nümayəndələrini irəli sürməyi təklif etsin. Bununla da 
müşavirə milli qüvvələri, habelə bütün Qafqaz müsəlmanlarını öz ətrafında sıx 
birləşdirməyə cəhd göstərdi. 
1905-ci ilin aprelində Zaqafqaziyanın "müsəlman əhalisinin müvəkkilləri" 
Ə.M.Topçubaşovun tərtib etdiyi petisiyanı
176
 Nazirlər Komitəsinə təqdim etdilər. 
Petisiyanı Bakı və Yelisavetpol quberniyalarının nümayəndələri - Ş.Əsədullayev, 
R.Şirvanski, Ə.Ağayev, M.R.Vəkilov, Ə.M.Topçubaşov, A.Ziyadxanov, 
H.B.Zülqədərov və başqaları imzalamışdılar. Bu petisiya eyni zamanda Qafqaz 
canişini İ.İ.Vorontsov-Daşkova da təqdim olunmuşdu. Lakin sənədlər bunu təsdiq 
etmir. Qoşma məktubundan göründüyü kimi, Nazirlər Komitəsi petisiyanın 
verilməsindən yalnız canişini xəbərdar etmişdir
177
. 1905-ci ilin iyununda canişinə 
təqdim olunmuş və əsasən aprel petisiyasının müddəalarını qısa şəkildə əks 
etdirmiş petisiyada isə "Zaqafqaziya müsəlmanlarının" deputat heyəti ondan xahiş 
etmişdi ki, "ali hökumətə" apreldə verilmiş petisiyanı müdafiə etsin
178
. 
Nazirlər Komitəsinə verilmiş petisiya onunla əlamətdardır ki, bu, 
Azərbaycandan çar hakimiyyət orqanlarına təqdim olunmuş ilk proqram sənədidir. 
Sonralar həmin sənəd bu və ya digər inzibati instansiyalara müraciətlər və hər cür 
məktublar üçün bir növ platforma və əsas oldu. Bu zaman onun ayrı-ayrı 
bəndlərinin məzmunu daha konkret şəkildə genişləndirilirdi. 
Petisiyada ilk novbədə ictimai və təsərrüfat həyatında müsəlmanlar 
qarşısında qoyulmuş məhdudiyyətlər ifadə olunurdu. Çarizmin müəyyən etdiyi 
reqlamentə görə müsəlman qlasnıların sayı şəhər özünüidarə orqanlarının bütün 
tərkibinin yarısından çox ola bilməzdi. Mülki və hərbi idarələrin bütün 
müəssisələrində yüksək vəzifələr onlar üçün əlçatmaz idi. İstər orta, istərsə də ali 
savadlı müsəlmanlar qarşısında sərbəst peşə seçməkdə məhdudiyyətlər 
qoyulmuşdu, onlar pedaqoji fəaliyyətdən kənarlaşdırılmışdılar, tələbə müsəlmanlar 
dövlət təqaüdündən istifadə edə bilmirdilər, onları bir sıra ali məktəblərə qəbul 
etmirdilər. Bəzi yerlərdə müsəlmanlar hətta sərbəst yaşaya, daşınmaz əmlak ala, 
                                                          
175 "Kacпий" qəzeti, 17 mart 1905-ci il. 
176 RFDTA, fond 1276, siyahı 1, iş 107, vərəq 63. 
177 RFDTA, fond 1276, siyahı 1, iş 107, vərəq 63. 
178 "Каспий" qəzeti, 19 iyun 1905-ci il. 
44 
 
ticarətlə məşğul ola bilmirdilər. Onlar rus zadəganlarının və tacirlərinin silk 
hüquqlarından məhrum idilər
179
. 
Azərbaycan cəmiyyətinin nümayəndələri petisiyada bu məhdudiyyətlərin 
ləğvi məsələsini qoyaraq "İmperiyada yaradılacaq nümayəndəli xarakterli bütün 
qanunyaradıcı, qanunverici və digər təsisatlarda" müsəlmanların təmsil 
olunmasında, dövlət qulluğunda və ictimai işdə məhdudiyyət qoyulmadan vəzifə 
tutmaq hüququnda xüsusi maraqları olduğunu nümayiş etdirirdilər. Petisiya 
həmçinin 18 fevral reskriptinə uyğun olaraq çağırılan "xalq nümayəndələrinin 
müşavirəsinə Qafqazın müsəlman əhalisinin nümayəndələrinin" buraxılması 
tələbini də irəli sürürdü
180
. 
Qafqazda tam özünüidarə prinsipləri əsasında və inzibati hakimiyyət 
orqanlarının müdaxiləsi olmadan zemstvo təsisatının tətbiqi, heç bir məhdudiyyət 
qoyulmadan müsəlmanların zemstvoda və şəhər özünüidarəsində iştirakı 
zəruriliyinin əsaslandırılmasına petisiyada xeyli yer ayrılmışdı. Petisiya müəllifləri 
hesab edirdilər ki, Rusiyanın daxili quberniyalarında olduğu kimi, Qafqazda da 
"tam özünüidarə ideyasının" həyata keçirilməsi bütün məhdudlaşdırıcı qanunların 
ləğvi, normal mülki idarəetmə təşkilatının müəyyən edilməsi, idarəetmədə 
qanunçuluğa zəmanət verilməsi, şəxsiyyət və mənzil toxunulmazlığı, vicdan, söz 
və mətbuat azadlığı (ana və rus dillərində)
181
, yığıncaqlar və ittifaqlar azadlığı, ana 
dilində ümumi, icbari və pulsuz ibtidai təhsilin tətbiqi və s. şəraitində mümkündür. 
Sənəddə qeyd olunurdu ki, Qafqazda tətbiq olunmuş 1864-cü il məhkəmə 
nizamnamələri andlı iclasçılar məhkəməsi kimi mühüm təsisat olmadan fəaliyyət 
göstərir. Hakimlərin dil bilmədiyi və yerli əhalinin məişəti ilə tanış olmadığı 
Qafqazda xalq içindən seçilmiş nümayəndələrin məhkəmədə iştirakının bu forması 
xüsusilə zəruri idi. Sənədin tərtibçiləri həmçinin seçkili barışdırıcı hakimlər 
təsisatının tətbiqinə də tərəfdar çıxırdılar
182
. 
Petisiya fəhlə məsələsində "fabrik qanunvericiliyinin genişləndirilməsi yolu 
ilə" fabrik-zavod və mədən fəhlələrinin məişətinin yaxşılaşdırılması sahəsində 
bütün tədbirlərin müsəlman fəhlələrə də şamil edilməsi barədə bənd ilə 
kifayətlənmişdi
183
. Kəndlilərin vəziyyəti məsələləri də kənarda qalmamış, kəndli 
torpaq paylarının hökmən satın alınması, aztorpaqlı və torpaqsız kəndlilərə torpaq 
verilməsi, yerli şərait nəzərə alınmaqla vergilər qoyulması, Qafqazda köçürmə 
hərəkatının dayandırılması və yerli kəndlilərin qış və yay otlaqları, meşə, balıq ovu 
sahələri və s. ilə təmin edilməsi zəruriliyi bildirilmişdi
184
. Lakin petisiyada 
kəndlilərə hansı torpaqların verilməsi, torpaq paylarının nəzərdə tutulan normaları 
                                                          
179 RFDTA, fond 1276, siyahı 1, iş 107, vərəq 65 arxada; "Право" qəzeti, 8 may 1905-ci il. 
180 RFDTA, fond 1276, siyahı 1, iş 107, vərəq 71 arxada. 
181 RFDTA, fond 1276, siyahı 1, iş 107, vərəq 65 arxada; "Право" qəzeti, 8 may 1905-ci il. 
182 RFDTA, fond 1276, siyahı 1, iş 107, vərəq 68 və arxada, 69; "Право" qəzeti, 8 may 1905-ci il. 
183 RFDTA, fond 1276, siyahı 1, iş 107, vərəq 68 və arxada, 69; "Право" qəzeti, 8 may 1905-ci il.  
184 RFDTA, fond 1276, siyahı 1, iş 107, vərəq 68 və arxada, 69; "Право" qəzeti, 8 may 1905-ci il. 
 
45 
 
və s. məsələlərə toxunulmamışdı. Bu qeyri-müəyyənlik bir qədər sonra, məsələ 
konkretləşəndə Dövlət Duması deputatlarının çıxışlarında aradan qaldırılmışdı. 
Xanlara və bəylərə zadəgan təşkilatları yaratmaq imkanı verilməklə onların 
zadəgan hüquqları haqqında məsələnin həllinin sürətləndirilməsi vəzifəsi də 
qoyulmuşdu. 
Azərbaycan cəmiyyətinin bütün təbəqələrinin mənafelərini əks etdirən aprel 
petisiyası ümumdemokratik xarakter daşıyırdı, milli əsarətə qarşı yönəlmişdi. Buna 
görə də həmin sənədi milli azadlıq və cəmiyyətin demokratik cəhətdən yenidən 
qurulması uğrunda ümummilli mübarizə proqramı hesab etmək olar. Petisiya 
Azərbaycan xalqının milli mənlik şüurunun inkişafı üçün müstəsna əhəmiyyətə 
malik idi və bütün milli qüvvələrin sıx birləşməsi işində böyük rol oynadı. 
 
§ 2. Siyasi həyatın mühüm məqamları 
 
1905-ci ilin yazında və yayında Azərbaycanda petisiya kampaniyası davam 
etdi. 
1905-ci il aprelin 17-də verilmiş "ali fərman"da petisiyadakı bütün xahiş və 
tələblərdən yan keçilmiş və yalnız bu təsdiq olunmuşdu ki, guya bütün 
müsəlmanların "öz rifahları və əziz Vətənin rifahı naminə öz mənəvi və maddi 
qüvvələrini inkişaf etdirməkdən başqa qayğısı yoxdur"
185
. Mütləqiyyətin yeganə 
güzəşti ondan ibarət idi ki, müsəlmanlara müfti, qazı və məhəllə ruhanilərini 
seçmək hüququ verilmiş və dinini öyrənmək, ona etiqad etmək azadlığı bəyan 
edilmişdi. Bununla çarizm "özgə xalqlara" özünün əsl münasibətini bir daha 
nümayiş etdirərək, onları cəhalətdə və əsarətdə saxlamağa hər cür səy göstərirdi. 
Bu fərmanın doğurduğu aşkar təəssüf hissinə baxmayaraq Bakının "ən nüfuzlu 
müsəlmanları" Bakı general-qubernatoru İ.Q.Amilaxoridən xahiş etmişdilər ki, 
canişin vasitəsilə çara teleqramlarını çatdırsın. Teleqramda onlar çardan xahiş 
edirdilər ki, "17 aprel fərmanında müsəlmanlara göstərilən mərhəmətə ... görə 
onların hədsiz sədaqətinə, ehtiramına və minnətdarlığına"
186 
əmin olsun. 
Azərbaycan sahibkarlarının və ziyalılarının nümayəndələri çara minnətdar 
olduqlarını bildirməklə yanaşı 17 aprel fərmanı veriləndən sonra da öz petisiya 
kampaniyalarını dayandırmadılar. Belə ki, 1905-ci il aprelin axırlarında 
Yelisavetpol quberniyası müsəlmanlarının petisiyası Nazirlər Şurasına təqdim 
olundu
187
. Petisiyada "bütün Qafqaz müsəlmanlarının" aprel petisiyasındakı 
tələblərin demək olar hamısı daha qısa şəkildə öz əksini tapmış, lakin dini 
məsələlər ön plana çəkilmişdi. Çar fərmanının təsiri özünü göstərmişdi. Zaqatala 
mahalının müsəlman əhalisi adından Qafqaz canişininə təqdim olunmuş 
                                                          
185 "Tərcüman" qəzeti, 29 aprel 1905-ci il.  
186 "Каспий" qəzeti, 23 aprel 1905-ci il.  
187 TİEA, iş 940, vərəqlər 12-19. 
46 
 
petisiyada
188
 dini tələblər, habelə mahalın həyatının təsərrüfat-inzibati məsələləri 
ilə əlaqədar bəndlər var idi. 1905-ci ilin payızında Ə.Hüseynzadə tərəfindən tərtib 
olunmuş və imzalanmış "Salyan və Cavad qəzaları sakinlərinin vəsatəti" Qafqaz 
canişininin dəftərxanasına təqdim olundu. Vəsatətdə aprel petisiyasına daxil 
edilmiş ehtiyaclardan başqa yerli xarakterli məsələlər də var idi
189
. 1905-ci ilin 
oktyabrında canişinə həmçinin Nuxa şəhərinin müsəlman əhalisi nümayəndələrinin 
ərizəsi təqdim olundu. Ərizədə "vəd olunmuş" islahatların keçirilməsi və "bütün 
qafqazlılar" arasında təhsilin təşkili məsələsi qoyulmuşdu
190
. 
Azərbaycan sahibkarlarının nümayəndələri tələbləri şərh etmək məqsədilə 
1905-ci il aprel ayının ilk günlərində çar senatoru A.M.Kuzminskinin Bakı şəhərini 
və Bakı quberniyasını təftiş üçün gəlişindən istifadə etdilər. Senatorun qəbul etdiyi 
bir sıra nümayəndə heyətləri arasında "Bakı şəhərinin ali, ziyalı və varlı sinfinə 
məxsus olan məşhur vətəndaşları"ndan ibarət 12 nəfərlik nümayəndə heyəti də var 
idi
191
. İyun ayında çar senatorunun qəbulunda olmuş deputat heyəti belə bir arzuda 
olduğunu bildirmişdi ki, "imperiyada yaşayan başqa xalqlar kimi müsəlmanlara da 
eyni siyasi, mülki, dini hüquqlar verilsin"
192
. 
Qafqaz canişini qraf İ.İ.Vorontsov-Daşkova xüsusi ümidlər bəslənilirdi. 
1905-ci il iyunun 10-da "Qafqaz müsəlmanları" adından Tiflisə gəlmiş deputatlar 
onun yanında oldular
193
. Sosial tərkibinə görə deputatlar yuxarı təbəqələrin 
nümayəndələri idilər. Ə.M.Topçubaşovun tərtib etdiyi petisiyada aprel 
petisiyasının bir çox bəndləri qısa şəkildə verilmiş, bəylərin mənafelərini əks 
etdirən tam bir sıra tələblər sənədə daxil edilmişdi
194
. 
İlkin tanışlıq üçün canişinə təqdim olunmuş ərznamədə deputat heyəti bir 
daha "tam əmin olduğunu bildirdi ki, Qafqaz müsəlmanlarının imperiyanın əsas 
əhalisinə qovuşmaq istəyi hökumət tərəfindən rəğbətlə qarşılanacaq və bununla da 
müsəlmanların siyasi, mülki və dini hüquqları əsas rus əhalisinin hüquqları ilə 
bərabərləşərək onlar Rusiya dövlətində keçirilən islahatlara qoşulacaqlar"
195
. 
İ.İ.Vorontsov-Daşkov ərznamə ilə tanış olaraq hər bir bəndi birgə müzakirə 
etmək üçün deputat heyətini qəbul etdi. İzahatı Ə.M.Topçubaşov verirdi. Canişin 
petisiyada ifadə olunmuş arzuları tamamilə ədalətli hesab etdi. O, ana dilində 
məktəblər açılmasına, qadınlar üçün tədris müəssisələrinin və müsəlmanların dini 
                                                          
188 TİEA, iş 940, vərəqlər 12-19. 
189 Gürcüstan DTA, fond 13, siyahı 3, iş 177, vərəq 6. 
190 Gürcüstan DTA, fond 13, siyahı 15, iş 24, vərəq 3-5 arxada. 
191 RFDTA, fond 821, siyahı 133, iş 469, vərəq 332; Отчет Сенатора Кузьминского, səh. 21. 
192 RFDTA, fond 821, siyahı 133, iş 469, vərəq 332; Отчет Сенатора Кузьминского, səh. 21. 
193 "Каспий" qəzeti, 19 iyun 1905-ci il; "Баку" qəzeti, 21 iyun 1905-ci il; "Həyat" qəzeti, 14 iyun 1905-
ci il. 
194 "Каспий" qəzeti, 19 iyun 1905-ci il, "Həyat" qəzeti, 19 iyun 1905-ci il; "Баку" qəzeti, 21 iyun 1905-
ci il. 
195 "Каспий" qəzeti, 19 iyun 1905-ci il, "Həyat" qəzeti, 19 iyun 1905-ci il; "Баку" qəzeti, 21 iyun 1905-
ci il. 
 
47 
 
məktəblərinin   açılmasına xüsusi diqqət yetirəcəyini vəd etdi. Canişin ana dilində 
qəzet, jurnal və kitab nəşrinə kömək edəcəyini vəd edərək senzuranın bəzi 
sıxışdırıcı şərtlərinin ləğvini  prinsipcə mümkün hesab etdi. Canişinin cavablarının  
təhlili göstərir ki, o, boş vədlər verib canını qurtarmağa çalışaraq əksər məsələlərin 
"qanunvericilik qaydasında" həlli zəruriliyini bəhanə gətirirdi, bu da əslində çar 
dövlət aparatının müxtəlif idarələrində sonu görünməyən bürokratik 
süründürməçilik demək idi. Canişin müsəlmanların sosial cəhətdən yuxarı 
təbəqələrinin arzularının hətta ən kiçik hissəsinin yerinə yetirilməsinin də diyarda 
"sabitliyin"
196 
yaranmasından asılı olduğunu bildirir və bununla da zəhmətkeş 
kütlələrin inqilabi çıxışlarını nəzərdə tuturdu. Çar hakimiyyətinin ali  
nümayəndəsinin siyasəti onun qarşısında qoyulmuş belə  bir vəzifədən irəli gəlirdi 
ki, yerli nüfuzlu adamların simasında diyarda özünə arxa tapmaq üçün vədlər 
vermək   və kiçik güzəştlərə getməklə onlar ilə ittifaqı möhkəmləndirsin. 
1905-ci ilin iyulunda "Bakı müsəlmanlarının" vəsatəti canişinə təqdim 
olundu
197
. Bakı dumasına deputat seçkilərində müsəlmanlar üçün məhdudiyyətləri 
tezliklə ləğv etmək və 1905-1909-cu illər üçün onun tərkibinin seçilməsini 
dayandırmaq məsələsini qoyan Azərbaycan sahibkarları şəhər işlərinin həllində öz 
hüquqlarını genişləndirməyə çalışırdılar. Bununla yanaşı "Bakı müsəlman 
cəmiyyətinin ən nüfuzlu və ziyalı şəxsləri" ümummilli mənafeləri müdafiə edərək 
eyni zamanda Müsəlman Xeyriyyə Cəmiyyəti və Qafqaz Canişinliyinin 
Müsəlman Əhalisinin Savadlandırılması Cəmiyyəti nizamnamələrinin təsdiq 
edilməsi barədə canişinə ərizə göndərdilər. Bu vəsatətlərin çatdırılması və izahı ilə 
əlaqədar bütün qayğılar Ə.M.Topçubaşova həvalə olundu
198
. 
Avqustun əvvəllərində üç vəsatətin hamısı Ə.M.Topçubaşov tərəfindən 
canişinə təqdim olundu. Bakı qəzetləri xəbər verirdilər ki, bu vəsatətlər "lazımınca 
işə salınmışdır və tezliklə onların müsbət həllinə tam ümid var"
199
. 
1905-ci ilin mayında Yelisavetpolda şəhər duması qlasnılarının seçkilərində 
Gəncə sahibkarlarının ardıcıl fəaliyyəti nəticəsində 55 müsəlman qlasnı 
seçilmişdi
200
. Seçkilərin nəticələri təsdiq olunmadı, çünki seçilən müsəlmanların 
sayı müəyyən olunmuş normadan yuxarı idi. Bu, hiddət doğururdu. Qəzetlərdə bu 
ayrı-seçkilik faktını pisləyən məqalələr dərc olunurdu.
201
 Yelisavetpolda və 
Hacıkənddə təşkil edilmiş müşavirələrdə Ə.M.Topçubaşov "müsəlmanların 
ehtiyaclarının" izahı ilə çıxış etmiş, Yelisavetpol şəhər dumasına seçkilərin təsdiq 
edilməsi və ya şəhərlərin ictimai cəhətdən idarə olunmasında müsəlmanların 
                                                          
196 "Каспий" qəzeti, 19 iyun 1905-ci il. 
197 "Каспий" qəzeti, 30 iyul 1905-ci il. 
198 "Каспий" qəzeti, 30 iyul 1905-ci il. 
199 Yenə orada, 10 avqust 1905-ci il; "Həyat" qəzeti, 11 avqust 1905-ci il; "Баку" qəzeti, 11 avqust 
1905-ci il. 
200 "Каспий" qəzeti, 29 may 1905-ci il. 
201 "Каспий" qəzeti, 29 may 1905-ci il. 
 
48 
 
hüquqlarını məhdudlaşdıran qanunlar ləğv edilənədək yeni seçkilərin 
dayandırılması barədə vəsatətləri müdafiə etmək üçün Ə.M.Topçubaşovdan, 
A.Ziyadxanovdan,   Ə.Xasməmmədovdan
202
 və başqalarından ibarət deputat heyəti 
seçilmişdi
203
. Avqustun 4-də deputat heyəti Qafqaz canişininin mülki işlər üzrə 
köməkçisi N.A.Sultan-Krım-Gireyin qəbulunda oldular. О bildirdi ki, şəhər 
işlərində müsəlmanların hüquqlarının məhdudlaşdırılmasının ləğvi məsələsinə 
tezliklə baxılmalıdır. Bakı xeyriyyə cəmiyyətinin nümunəsi əsasında 
Yelisavetpolda Müsəlman Xeyriyyə Cəmiyyətinin açılmasına icazə məsələsi də 
qaldırılmışdı. 
Canişin    dəfələrlə    müsəlmanların    tələblərini    yerinə yetirəcəyini vəd 
etməklə yanaşı eyni zamanda buna da diqqəti cəlb edirdi ki, o, şəhər özünüidarəsi 
sahəsində müsəlmanların hüquqlarının məhdudlaşdırılması üçün heç bir əsas 
görməsə də, bu məsələ imperiya üçün ümumi bir məsələdir. Lakin 44-cü maddəyə 
aid qeydə uyğun surətdə hüququndan istifadə edərək о həmin qaydanı müvəqqəti   
olaraq dəyişdirə bilərdi. Vədini həyata keçirməyə isə о tələsmirdi. 1907-ci ilin 
martında Bakı şəhərinin "ən nüfuzlu müsəlmanlarının" divanxanaya göndərdikləri   
kollektiv ərizədə diqqət buna cəlb edilmişdi. Ərizədə  deyilirdi ki, iki il bundan 
əvvəl şəhər duması bu məsələni canişin qarşısında qaldırmışdı. Məsələ həll 
olunmadığına görə onlar bir daha vəsatətlə ona müraciət edirlər
204
. Bütövlükdə bu 
məhdudiyyətin ləğvi məsələsini qoymaq, yoxsa keçirilməsinə səkkiz gün qalmış 
qarşıdakı seçkilərdə məhdudiyyətlərin götürülməsi xahişi ilə kifayətlənmək 
məsələsi müzakirə edilərkən qlasnıların fikirləri bir qədər ayrıldı
205
. Qlasnıların bir 
hissəsi məsələnin bütövlükdə Dövlət Dumasında həll  ediləcəyini hesab  edərək bir  
az  gözləməyi  və  sonralar hərəkət etməyi məsləhət görürdü. Qlasnıların digər 
qismi isə, о cümlədən  də H.Z.Tağıyev və  Ə.Ağayev  ləngimədən hərəkət etməyi 
təklif edirdilər. Ə.Ağayev təkidlə deyirdi: "Təsəvvür edin ki, Dövlət Dumasında 
məsələ keçmədi, onda müsəlmanlar əvvəlki şəraitdə qalmalı olacaqlar. Biz indi 
buna öz etirazımızı bildirməli və haray salmalıyıq ki, biz daha ölməkdə olan 
rejimin siyasətinə dözə bilmirik və axıradək məhvə doğru gedə bilmərik. Nəhayət 
oyanmalı və öz insan hüquqlarımızı dərk etməliyik"
206
. Dumanın qəbul etdiyi 
qərara görə divanxana canişinə teleqram göndərdi. Teleqramda canişinin diqqəti 
ona yönəldilirdi ki, "hazırda, Əlahəzrət tərəfindən vicdan azadlığı elan edildikdən 
sonra imperiyanın hər bir vətəndaşı sitayiş etdiyi dini seçməkdə azaddır və bu 
məsələ barədə qanunvericilik sanksiyası yaxın gələcəyin işidir". Buna görə də 
duma qərara almışdı ki, qarşıdakı 15 mart seçkilərində məhdudiyyətləri götürmək 
                                                          
202 "Каспий" qəzeti, 10 avqust 1905-ci il, "Баку" qəzeti, 11 avqust 1905-ci il. 
203 "Каспий" qəzeti, 10 avqust 1905-ci il, "Баку-qəzeti, 11 avqust 1905-ci il. 
204 "Каспий" qəzeti, 8 mart 1907-ci il. 
205 Yenə orada. 
206 "Каспий" qəzeti, 8 mart 1907-ci il.  
 
49 
 
üçün onun qarşısında vəsatət qaldırsın. Məqsəd də о idi ki, "əhali dininə fərq 
qoymadan iş üçün faydalı hesab etdiyi bütün şəxsləri qlasnı seçə bilsin"
207
. Lakin 
bu vəsatət diqqətsiz qaldı. Naxçıvan qəzası torpaq sahiblərinin öz nümayəndələri 
Abbasqulu xan və Cəfərqulu xan vasitəsilə 1910-cu il dekabrın 1-də Peterburqa 
təqdim etdikləri "məktub" da diqqətsiz qaldı. "Məktub"da silk hüquqlarının rus 
mülkədarları ilə bərabərləşdirilməsi barədə bənd var idi
208
. 1913-cü ilin fevralında 
Yelisavetpol quberniyası bəylərinin və ağalarının deputat heyəti Qafqaz canişininin 
yanında oldu və Rusiya zadəganlarının silk hüquqlarının onlara şamil edilməsi 
barədə vəsatət qaldırdı
209
. Vəsatət yerinə yetirilmədi və 1914-cü ilin mayında 
Yelisavetpol quberniyası bəylərinin yığıncağı qərara aldı ki, silk hüquqları təsdiq 
edilənədək "quberniyanın ali silkinə mənsub olan şəxslərdən ibarət olan və geniş 
mədəniyyət və maarif vəzifələri daşıyan qarşılıqlı yardım cəmiyyəti"
210
 yaradılsın. 
Xeyriyyə cəmiyyətlərinin açılması barədə ərizələrə baxılması da hər cür 
bəhanələrlə uzadılmışdı. Belə ki, Bakı Xeyriyyə Cəmiyyəti nizamnaməsinin 
baxılmaq üçün Ə.M.Topçubaşov tərəfindən 1905-ci ilin iyulunda canişinə təqdim 
olunmuş layihəsini о yalnız oktyabrda təsdiq etmişdi. Xeyriyyə Cəmiyyətinin 
açılmasına razılıq 1905-ci ilin axırlarında - 1906-cı ilin əvvəllərində alınmış, şəhər 
özünüidarə orqanlarına müsəlmanların seçilməsindəki məhdudiyyətlər isə yalnız 
1917-ci ilin fevralından sonra ləğv edilmişdi. 
Genişlənmiş petisiya hərəkatında, onun müntəzəm işıqlandırılmasında və 
cəmiyyətin geniş dairələrinin diqqətinin bu işə cəlb edilməsində о dövrün siyasi 
publisistikası böyük rol oynamışdı. Çoxsaylı məqalələrin və informasiya 
materiallarının müəllifləri öz yazılarında petisiya və ərizələrdə qaldırılan məsələləri 
açıb göstərən materiallarla kifayətlənmirdilər. Onlar bu müraciətlərə səriştəli 
şərhlər verir, sənədlərə daxil edilmiş hər bir bəndin millətin taleyi üçün 
əhəmiyyətini izah edirdilər. Belə ki, Ə.Ağayev "Müsəlmanların petisiyalarına dair 
zəruri izahat" məqaləsində yazırdı: "Bütün rus cəmiyyətini bürümüş cərəyan rus 
müsəlmanlarını da əhatə etmişdir. Biz əsrlər boyu ümidsiz yaşamış və 
mürgüləmişik, yalnız indi ayılmağa başlamışıq. Elə bil nəhayət başa düşmüşük ki, 
həyat yatmaqdan, mürgüləməkdən ibarət deyil, fəal hərəkətdən, həyatın tələblərinə, 
insan təbiətinin əqli və mənəvi irəliləyişinin tələblərinə dönmədən həssaslıqla 
yanaşmaqdan ibarətdir. Məhz buradan da görünməmiş bir mənzərə açılır: 
Rusiyanın müsəlman əhalisinin bütün guşələrindən deputat heyətləri hazırlanır, ona 
görə yox ki, bu və ya digər stanovoya və ya pristava mədhiyyə oxusunlar, müdrik 
rəhbərliyi və atalıq qayğısı altında bu cür yaxşı yaşadıqları bu və ya digər qəza 
rəisinə tərif dolu ərizələr yazsınlar. Yox. Onlar ali reskriptdən ilhamlanaraq və bu 
                                                          
207 "Каспий" qəzeti, 8 mart 1907-ci il. 
208 Талыбзаде И.А. Аграрная реформа 1912 года в Азербайджане. Bakı, 1965, səh. 36-37. 
209 "Мусульманская газета", 28 fevral 1913-cü il. 
210 "Народы и области" (Сборник), № 2, 1 iyun 1914-cü il, səh. 32. 
 
50 
 
sənədin doğurduğu ümidlə Peterburqa gedirlər ki, lazımi idarələrdə və yerlərdə öz 
ehtiyacları və tələbatları haqqında danışsınlar, rus vətəndaşı olmağı, rus 
cəmiyyətinə qoşulmağı, bütün xeyirdə və şərdə, bütün hüquq və vəzifələrdə onunla 
bir olmağı özləri üçün xahiş etsinlər"
211
. Ə.Ağayev onların tərəfini saxlayaraq 
seçdikləri yolu müdafiə edirdi: "Onlar (müsəlmanlar - D.S.) xahiş edirlər, onlar 
tələb edirlər ki, onları unutmasınlar, əvvəlki kimi onları kənarda qoymasınlar. Bu, 
müsəlmanların bütün xahişlərinin ən əsasıdır, onlar uzun illərdən, əsrlərdən gələn 
təcrübədən bilirlər ki, unudulmaq nə deməkdir, kənarda qoyulmaq nə deməkdir"
212
. 
Neft sənayesinin vəziyyətinə baxılması ilə əlaqədar Azərbaycan 
sahibkarlarının və ziyalılarının nümayəndələri maliyyə naziri V.N.Kokovtsovun 
sədrliyi ilə oktyabrda Peterburqda açılmış müşavirənin işində iştirak etdilər. 
Müşavirə mədənlərin işinin bərpası və Bakıda avqust hadisələri zamanı 
millətlərarası toqquşmalar nəticəsində neft sənayesinə vurulmuş böyük ziyanın 
kompensasiyası ilə əlaqədar məsələlərin müzakirəsi üçün çağırılmışdı. Müşavirəyə 
sənaye sahəsində sahibkarlıq təşkilatlarının, gəmiçilik idarələrinin və birja 
komitələrinin nümayəndələri gəlmişdilər. Müşavirədə cəmi 300 nəfər iştirak 
edirdi
213
. 
Neft sənayeçilərinin təkliflərini və xahişlərini ümumiləşdirmək üçün 
sentyabrın 23-də onların xüsusi müşavirəsində
214
 "Bakı neft sənayeçilərinin 
ərznaməsi"
215
 hazırlanmış və maliyyə nazirinin yanında keçirilən müşavirənin 
müzakirəsinə təqdim olunmuşdu. Neft sənayeçiləri, özlərinin fikrincə, bu sahənin 
həyatının normallaşması və bərpası üçün konkret və lazımi tədbirləri müəyyən 
edərək bunları üç kateqoriyaya bölürdülər. Guya dərhal və ya ən yaxın vaxtlarda 
həyata keçirilməsi mümkün olan birinci və ikinci kateqoriyalara aid tədbirlərə 
onlar aşağıdakıları şamil etmişdilər: Bakıya əlavə qoşun hissələrinin göndərilməsi, 
polisin gücləndirilməsi, "yerli əhalidən olan bütün polisləri" çıxarmaqla polisin 
keyfiyyət tərkibinin yaxşılaşdırılması, neft sənayeçilərinə tərkibində "yerli 
ünsürlər" olmayan silahlı mühafizə dəstələri saxlamağa icazə verilməsi və s. Onlar 
"qabaqcadan işlənilməsi və həyata keçirilməsi üçün az-çox vaxt tələb edən" üçüncü 
kateqoriyaya aid tədbirlər kimi fəhlə qəsəbələrinin tikintisinin sürətləndirilməsini, 
Balaxanı, Sabunçu, Ramana və Zabrat kəndlərinin tutduqları torpaqların 
özgəninkiləşdirilməsini, mədənlərdə hər hansı tikinti aparmaq hüququnun yalnız 
neft sənayeçilərinə verilməsini və s. irəli sürürdülər
216
. Neft sənayeçiləri ərznamədə 
fəhlələrə demokratik azadlıqlar verilməsinə tərəfdar çıxmışdılar. 
                                                          
211 "Каспий" qəzeti, 30 mart 1905-ci il. 
212 "Каспий" qəzeti, 30 mart 1905-ci il. 
213 "Каспий" qəzeti, 30 sentyabr 1905-ci il. 
214 "Каспий" qəzeti, 30 sentyabr 1905-ci il. 
215 "Нефтяное дело", № 20-21, 1905, sütun 1977-1983. 
216 "Нефтяное дело", № 20-21, 1905, sütun 1980. 
51 
 
V.N.Kokovtsov ərznamə ilə tanış olaraq və ilk iki kateqoriyadan olan 
tədbirlər üzərində dayanmağı təklif edərək qeyd etmişdi ki, təklif olunmuş 
tədbirlərdən bəziləri, "məsələn, Bakı rayonuna qoşunlar verilməsi kimi tədbir artıq 
icradadır". Bakıda və onun ətraflarında "800 əsgər və iki süvari polku" var idi
217
. 
Polisin tərkibinin yaxşılaşdırılması məsələsini V.N.Kokovtsov Nazirlər Komitəsinə 
çatdıracağını vəd etmişdi
218
. 
Fəhlə məsələsinə gəldikdə isə nazir bildirdi ki, bu "məsələ İmperiya üçün 
ümumi məsələdir, onu yalnız Bakıda islahatlar keçirməklə həll etmək mümkün 
deyildir"
219
. Fəhlələrə demokratik azadlıqlar verilməsi barədə bildirilmiş və vəd 
olunmuşdu ki, bu məsələ Dövlət Dumasının müzakirəsinə veriləcək
220
. 
Sərəncamımızda olan mənbələr ərznamənin bütün bəndlərinə Azərbaycan 
sahibkarları nümayəndələrinin münasibətini, habelə müşavirənin özündə onların 
iştirakını kifayət qədər səciyyələndirməyə imkan vermir. Eyni zamanda sənədlər 
göstərir ki, onlar Balaxanı, Sabunçu, Ramana, Zabrat mədən rayonları sakinlərinin 
oradan köçürülməsi məsələsinin uzun sürmüş müzakirəsində fəal və yaxından 
iştirak etmişlər. Bu məsələ ilə əlaqədar çıxış etmiş Ə.M.Topçubaşov, İ.Hacıyev, 
M.Xanlarov, F.Rüstəmbəyov azərbaycanlı kəndlilərin mənafelərinə istinad edərək 
iri neft sənayesi firmalarının bu təklifinə qarşı qətiyyətlə çıxmışdılar
221
. Bu 
torpaqların istifadəçiləri olan yerli kənd sabibkarlarının mənafelərini müdafiə 
etmək istəyi də öz təsirini göstərirdi. Bu torpaqlarda neft olduğu güman edilməsə 
də, onlar çox zəngin neft yataqlarının qonşuluğunda idi və hər halda gələcəkdə 
sənaye məqsədilə həmin ərazidən istifadə edilə bilərdi. 
Azərbaycan neft sənayeçilərinin nümayəndələri guya fəhlə qəsəbələri 
salınması üçün həmin kəndlərin sakinlərinin əlindən 300 desyatin torpaq alınması 
təklifinə qarşı çıxdılar
222
. Bu təklifi Azərbaycan kəndlilərinin istifadəsində olan 
torpaqlarda işləyən və hər dəfə müxtəlif bəhanələrlə həmin torpaqları öz 
xeyirlərinə özgəninkiləşdirməyə çalışan başqa millətlərə məxsus bir sıra iri neft 
sənayesi firmaları vermişdi. Aydındır ki, bu, Bakı fəhlələrinin mənafeyi üçün 
edilmirdi, çünki Abşeronda başqa torpaqlar - istifadə olunmayan xəzinə torpaqları 
və ya xüsusi sahibkar torpaqları da tapmaq olardı
223
. Bu cür təklif yerli əhalinin 
mənafelərini sıxışdırmaq istəyini bir daha ifadə edirdi. 
Ə.Ağayev, sonra isə Ə.M.Topçubaşov bu məsələ ilə əlaqədar çıxış edərək 
öz etirazlarını bildirmiş, kəndlilərin yaşadıqları torpağa bağlı olduqlarını, 
kəndlilərin çəkəcəkləri ziyanı göstərmişdilər. Polemikanın qızğın çağında 
                                                          
217 "Каспий" qəzeti, 4 oktyabr 1905-ci il. 
218 "Каспий" qəzeti, 4 oktyabr 1905-ci il. 
219 "Каспий" qəzeti, 4 oktyabr 1905-ci il. 
220 "Сын Отечества", 9 oktyabr 1905-ci il. 
221 "Каспий" qəzeti, 4 və 7 oktyabr 1905-ci il. 
222 "Каспий" qəzeti, 7,11 və 27 oktyabr 1905-ci il. 
223 Сеидзаде Д.Б, Из истории азербайджанской буржуазии в начале XX века. Bakı, 1978, səh. 97-
98. 
52 
 
Ə.Ağayev avqust toqquşmaları zamanı yerli əhalinin hərəkətlərinə toxundu. 
Ə.Ağayev toqquşmalarda müəyyən dərəcədə neft sənayeçilərini də təqsirləndirərək 
onlara bildirmişdi ki, onların dəyər-dəyməzə aldıqları neft ilə zəngin torpaqlardan 
götürdükləri milyonlar "yerli qeyri-mədəni ünsürlərdə" itirdiklərini başqa şeylə 
əvəz etmək istəyi doğurmuşdur
224
. 
Müzakirə nəticəsində bu məsələlərin heç biri həll olunmadı. Yerli əhalinin 
mənafeyini ardıcıl surətdə müdafiə etmiş Azərbaycan cəmiyyəti nümayəndələrinin 
etirazları obyektiv surətdə müsbət rol oynadı, Azərbaycan kəndlilərinin 
köçürülməsi və ya onların əlindən torpaq paylarının xeyli hissəsinin alınması 
barədə açıq-aşkar müstəmləkəçilik xarakteri daşıyan təkliflər həyata keçirilmədi. 
Çar hakimiyyət orqanlarının Azərbaycan cəmiyyətinin bütün təbəqələrini 
birləşdirməyə başlayan ümummilli azadlıq hərəkatının yüksəlişindən qorxması da 
buna öz təsirini göstərdi. Müsəlman fəhlələrinin bu müşavirədə iştirak etməsi 
"mandatı" Ə.M.Topçubaşova həvalə olundu. Mäşavirə onun səlahiyyətlərini tanıdı 
və iclaslardan birində V.N.Kokovtsov bildirdi ki, müsəlman  fəhlələr öz 
mənafelərinin müdafiə olunmasını Ə.M.Topçubaşova tapşırmışlar
225
. 
Ə.M.Topçubaşov müsəlman fəhlələrinin tələblərindən ibarət məktub tərtib 
edib müşavirəyə təqdim etmişdi. Məktubda siyasi tələblər də irəli sürülürdü. Bu 
tələblər V.N.Kokovtsovun sərəncamı ilə müzakirə edilməmişdi, buna görə də onlar 
çap olunmayaraq naməlum qalmışdı. Elan olunmuş tələblər arasında Bakı neft 
sənayeçiləri qurultayı Şurasının işlər müdirinin ikinci köməkçisi vəzifəsinə 
müsəlman təyin olunması barədə tələb rədd edildi
226
. Fəhlələrin məişət 
problemlərini əks etdirmiş tələblər də mədənlərdə ayrıca müsəlman hamamlarının, 
qəbiristanlıqlarının, məscidlərinin yaradılması tələbləri və s. yerinə yetirilmədi
227
. 
Hətta fəhlələrin adından Ə.M.Topçubaşovun irəli sürdüyü bu cür cüzi proqram da 
ondan asılı olmayan səbəblərə görə çar məmurlarına "həddindən çox böyük" 
proqram kimi göründü və bu tələblərdən heç biri yerinə yetirilmədi. 
Azərbaycanın ictimai xadimləri öz ərizələrində, petisiyalarında, 
ərznamələrində, çar hökumətinin bu və ya digər nüfuzlu şəxslərinin qəbulunda 
olarkən dəfələrlə yerli əhalinin ana dilində qəzet nəşrinin zəruriliyi və senzuranın 
yüngülləşdirilməsi məsələsini qoymuşdular. Qəzet milli mənlik şüurunun 
formalaşması, ümummilli vəzifələrin təbliği, diyarda, Rusiya imperiyasında və 
dünyada baş verən çox mühüm siyasi hadisələrin işıqlandırılması, əhalinin ümumi 
siyasi səviyyəsinin yüksəldilməsi və s. üçün lazım idi. 
1905-ci ili haqlı olaraq milli siyasi mətbuatın təşəkkülü ili hesab etmək olar. 
                                                          
224 "Нефтяное дело", 1905, № 20-21, sütun 1987-1996. 
225 "Həyat" qəzeti 16 oktyabr, 1905-ci il, "Каспий"  qəzeti, 8 oktyabr 1905-ci il, "Сын Oтечества", 2 
oktyabr 1905-ci il. 
226 "Каспий" qəzeti, 15 oktyabr 1905-ci il, "Баку" qəzeti, 29 oktyabr, 1905-ci il. 
227 "Каспий" qəzeti, 15 oktyabr 1905-ci il, "Baku" qəzeti, 29 oktyabr, 1905-ci il. 
 
53 
 
1905-ci il aprelin 22-də canişinin dəftərxanası Baş Mətbuat İşləri İdarəsinə 
xəbər vermişdi ki, Ə.M.Topçubaşova Bakıda "ilkin senzura şərti ilə tatar dilində 
gündəlik "Həyat" qəzetinin"
228
 nəşrinə icazə verilmişdir. Ə.Ağayev və 
Ə.Hüseynzadə məsul redaktor təyin olunmuşdular. 
"Kaspi" qəzeti xəbər verirdi ki, "Həyat"ın nəşrində iştiraka "Qafqazın, 
Kazanın, Krımın, Ufanın və başqa yerlərin yazan müsəlmanları sırasından bütün ən 
yaxşı müsəlman qüvvələri"
229
 cəlb olunmuşdur. 
"Həyat" qəzetinin çıxması ilə əlaqədar iyunun 6-da ibadət keçirilmiş
230
, 
quberniya qazısının sədrliyi ilə "Bakının tacirlərinin və tanınmış adamlarının" 
təntənəli yığıncağı olmuşdu
231
. Toplaşanları qəzetin əhəmiyyəti və vəzifələri ilə 
tanış etmək qazıya həvalə olunmuşdu. İştirakçılar qəzetin nəşrini səxavətlə 
maliyyələşdirən H.Z.Tağıyevə minnətdarlıq etmiş və onun "millətə sədaqətini"
232
 
yüksək qiymətləndirmişdilər. 
Yığıncaqda xəbər verilmişdi ki, quberniya idarəsinin katibi A.Atamalıbəyov 
"Həyat"ın dövlət senzoru təyin edilmişdir. Elə həmin gün H.Z.Tağıyevin və 
qəzetin redaktorları Ə.Ağayevin və Ə.Hüseynzadənin imzaları ilə canişinə 
minnətdarlıq teleqramı göndərilmiş və ona "bütün Qafqazın rifahı naminə qüvvə və 
cansağlığı"
233
 arzu olunmuşdu. Qəzetin iyunun 7-də çıxmış birinci nömrəsi onun 
həyata keçirəcəyi vəzifələrlə oxucuları tanış etmişdi. Bu nömrədə elan olunmuş 
prinsiplər sonralar Azərbaycanda nəşr edilən demək olar bütün mətbuat orqanları 
üçün əsas prinsiplər oldu. Bu prinsiplər aşağıdakı kimi ifadə edilmişdi: "Biz 
müsəlman və Rusiyanın təbəələri olduğumuz üçün rus dövlətinin iqtisadi və siyasi 
şəraitində tərəqqi etmək istəyirik!" Bir az aşağıda deyilirdi: "Biz müsəlmanlarıq və 
buna görə də bütün din qardaşlarımızın tərəqqisini arzu edirik və dünyanın hansı 
guşəsində olursa-olsun onların inkişafını ürəkdən salamlayırıq. Biz türkük və buna 
görə də hər yerdə bütün türklərə inkişaf, tərəqqi və xoşbəxtlik arzu edirik"
234
. İlk 
dəfə "Həyat" qəzetində bəyan edilmiş bu prinsiplərə "İrşad", "Füyuzat", "Tərəqqi", 
"Açıq söz", "Səda", "İstiqlal" və s. qəzet və jurnalların naşirləri və redaktorları da 
sadiq idilər. Dövri mətbuatın səhifələrində müxtəlif ictimai-siyasi cərəyanların 
mövqeyini əks etdirən məqalə və korrespondensiyaların da dərc olunmasına 
baxmayaraq əsasən bu prinsiplər üstünlük təşkil edirdi. 
Milli mətbuat senzura məhdudiyyətlərinə məruz qalırdı. Qəzetlərin naşirləri 
bu məhdudiyyətlərə qarşı çıxaraq 1905-ci il 17 oktyabr tarixli çar manifestində vəd 
edilmiş söz və mətbuat azadlığına, habelə Dövlət Dumasının qanun layihələrinə 
                                                          
228 RFDTA, fond 776, siyahı 15, iş 104, vərəq 1. 
229 "Каспий" qəzeti, 30 aprel 1905-ci il. 
230 "Баку" qəzeti, 15 iyun 1905-ci il, "Сын Отечества", 7 iyun 1905-ci il. 
231 "Həyat" qəzeti, 7 iyun 1905-ci il. 
232 Yenə orada. 
233 "Баку" qəzeti, 15 iyun 1905-ci il. 
234 "Həyat" qəzeti, 20 fevral 1905-ci il. 
 
54 
 
böyük ümidlər bəsləyirdilər: "Biz müasir naşirlik işi qarşısında duran sədlərə və 
maneələrə göz yumuruq, lakin biz daha yaxşı və üstəlik çox da uzaqda olmayan 
gələcəyə ümidlə yaşayırıq, о vaxt ki, xalq nümayəndəliyi fikir və sözə görə cəza və 
repressiya özbaşınalığının ağır zülmünü aradan qaldıracaq, о vaxt ki, mətbuat 
haqqında qanunu bu və ya digər dərəcədə "pozmağa" görə qiymət verilməsi indi 
əzilmiş və simasızlaşmış mülki məhkəmənin işinə çevriləcək"
235
. 
Bu dövrdə Azərbaycan ictimaiyyətini ədəbi dilin daha da inkişafı məsələsi 
maraqlandırırdı. Əli bəy Hüseynzadə "Tərəqqi" qəzetindəki "Dilimiz, yazımız, 
ikinci ilimiz" məqaləsində osmanlı dilini ədəbi dil kimi qəbul etmək arzusunu 
bildirmişdi. Lakin Cəlil Məmmədquluzadə, Sabir, habelə Abbas Səhhət, Fürudin 
bəy Köçərli və Əbdürrəhim bəy Haqverdiyev hesab edirdilər ki, ədəbi yazılı dilin 
əsasını "azəri" xalqının danışıq dili təşkil etməlidir
236
. 
İrəli sürülmüş "avropalaşmaq, islamlaşmaq və türkləşmək"
237
 şüarı ətrafında 
qızğın diskussiyalar gedirdi. Bu diskussiyalar müəyyən dərəcədə milli hərəkatın 
yüksəlişi prosesini əks etdirirdi. Azərbaycanın azadlıq hərəkatında mütərəqqi və 
vətənpərvər əhval-ruhiyyəli demokratik ziyalıların nümayəndələrinin əksəriyyəti 
iştirak edirdi. Onların arasında yazıçılar, müəllimlər, publisistlər və həmin dövrün 
incəsənət xadimləri, о cümlədən Abdulla Şaiq, Süleyman Sani Axundov, 
N.Nərimanov və başqaları var idilər
238
. 
Milli mətbuat orqanları vaxtaşırı olaraq "zərərli istiqamətə" görə bağlanırdı. 
Jurnalistlər senzura məhdudiyyətlərindən savayı müxtəlif "qaydaların və 
qərarların" maddələrinə uyğun məhdudiyyətlərə də məruz qalırdılar. Sonralar, 
məsələn, 1915-ci ildə "Yeni İqbal" qəzetində "ictimai qayda və asayiş üçün zərərli 
fəaliyyətinə" görə hətta Məmmədəmin Rəsulzadə barədə istintaq işi qaldırılmışdı. 
Hərbi vəziyyət elan olunmuş yerlər haqqında qaydaların 23-cü maddəsi (qeydlər) 
əsasında о həbs edilmiş və Bakı həbsxanasının bölməsində saxlanmışdı
239
. 
İstintaqın gedişində Bakı jandarm idarəsinin məmurları M.Ə.Rəsulzadənin 
tərcümeyi-halı barədə məlumat verərək xəbərdarlıq edirdilər ki, "o, yerli 
müsəlmanlar arasında böyük nüfuza malikdir, müsəlman xeyriyyə cəmiyyətinin 
katibidir" və "qüsurlu fəaliyyəti və ictimai asayiş üçün zərəri olan bir adam kimi 
tanınır". Yerli hakimiyyət orqanlarının qərarı ilə 1915-ci ilin iyulunda 
M.Ə.Rəsulzadəyə "hərbi vəziyyət elan edilmədiyi bütün dövr ərzində" Qafqaz 
                                                          
235 "Каспий" qəzeti, 20 fevral 1905-ci il. 
236 Hüseyn Bəyqara. Azərbaycanın müstəqilliyi uğrunda hərəkatın tarixi. İstanbul, 1975, səh. 130 (türk 
dilində). 
237 Yenə orada. 
238 Hüseyn Bəyqara. Azərbaycanın müstəqilliyi uğrunda hərəkatın tarixi. İstanbul, 1975, səh. 130 (türk 
dilində). 
239 ADTA, fond 46, siyahı 3, iş 39, vərəq 7. 
55 
 
diyarı hüdudlarında yaşamaq qadağan edilmişdi
240
. Hərçənd onun şəxsi 
yazışmasında da axtarış zamanı "heç bir ləkələyici" şey tapılmamışdı
241
. 
M.Ə.Rəsulzadə XX əsrin əvvəllərində milli mətbuat səhifələrində öz əksini 
tapmış materialların təhlilini verərək onların aşağıdakı əsas cəhətlərini göstərirdi: 
1. Yeni metod məsələsi. Məktəblərdə ana dilinin tədrisi səs metoduna 
əsasən aparılmalıdır. Mədrəsə proqramına müasir elmlərin daxil edilməsi. 
2. Milli məktəblərin açılması. Mövcud kənd molla məktəblərində fars dili 
əvəzinə ana dilinin öyrədilməsi. Müasir tipli yeni məktəblər açılması. 
3. Dövlət məktəblərində ana dilinin öyrədilməsinə icazə verilməsi tələbi. 
4. Bütün dini idarələrin və müsəlmanların əmlakının "vəqf" işləri 
idarəsinin müsəlman əhalisi tərəfindən seçilmiş ruhanilərin və vəzifəli şəxslərin 
tabeliyinə verilməsi. 
5. Başqa millətlərin nümunəsində müsəlmanlar tərəfindən maarifçi, 
xeyriyyə və başqa bu kimi cəmiyyətlərin təşkili. 
6. Şəhər özünüidarəsinə və Dövlət Dumasına seçkilər üzrə seçki 
qanunlarında müsəlmanlar barəsindəki məhdudiyyətlərə qarşı kampaniya. 
7. Bütün mülki və əmlak hüquqlarının müsəlmanlara şamil edilməsi və 
onların siyasi və mülki hüquqlarının bütün qalan vətəndaşlarla 
bərabərləşdirilməsi
242
. 
Beləliklə, publisistlərin diqqəti Azərbaycanın sosial cəhətdən yuxarı 
təbəqələrinin dəfələrlə qaldırdıqları məsələlər ətrafında cəmləşmişdi. 
Petisiya kampaniyası gedişində irəli sürülmüş tələblərdən biri də 
Azərbaycanda zemstvonun tətbiqi idi. 
Canişin 1905-ci ilin iyulunda Qafqazda mülki işlər üzrə baş rəis 
D.Malameyə teleqramında Qafqazda zemstvo təsisatı haqqında əsasnamənin 
tətbiqinin məqsədəuyğunluğunu və mümkünlüyünü qeyd etmişdi. Tiflisdə 
canişinin Şurasının iclasında о geniş nitq söyləyərək diyarda nəzərdə tutulan 
zemstvo islahatının əsas prinsiplərini ayrı-ayrılıqda şərh etmiş və bu islahat 
haqqında xüsusi "Əsasnamə" hazırlanmasının zəruriliyini qeyd etmişdi
243
. 
"Dincliyi və əmin-amanlığı bərqərar etmək" üçün isə canişin Tiflisdə bütün 
silklərdən və şəhərlərdən olan nümayəndələrin müşavirəsini çağıracağını vəd 
etmişdi. Vəd olunmuş müşavirə 1905-ci il iyulun 16-da keçirildi, müşavirədə 59 
nəfər - çar hökumətinin Qafqazdakı nümayəndələri, mülkədarlar və sahibkarlar, 
habelə iri qəzetlərin redaktorları və başqaları iştirak etdilər
244
. 
                                                          
240 ADTA, fond 46, siyahı 3, iş 398, vərəq 15, 22. 
241 ADTA, fond 46, siyahı 3, iş 398, vərəq 13. 
242 M.Ə.Rəsulzadə.  Azərbaycan  cumhuriyyəti.  Bakı,  1990,  səh.  22-23; Mirzəbala Məmmədzadə. 
Azərbaycan milli hərəkatı. Ankara, 1991, səh. 20-21 (türk dilində). 
243 Azərbaycan tarixi, 2-ci cild, səh. 578. 
244 "Каспий" qəzeti, 20 iyul 1905-ci il; "Баку" qəzeti, 24 iyul 1905-ci il; "Сын Отечества", 17 iyul 
1905-ci il. 
56 
 
Çıxış edənlərin əksəriyyəti 1864-cü il "Əsasnaməsi" ilə diyarın əhalisini 
geniş tanış etməyi təklif etdi. Həmin sənədə görə zemstvonun fəaliyyət sahəsi sırf 
təsərrüfat məsələləri ilə sərt məhdudlaşdırılmışdı. Əsasnamə Ə.Ağayev tərəfindən 
Azərbaycan dilinə tərcümə edilmiş və H.Z.Tağıyevin köməyi ilə 1905-ci ilin 
dekabrında dərc olunmuşdu
245
. 
Azərbaycan sahibkarları zemstvonun tətbiqinə başlanması xəbərini sevinclə 
qarşıladılar. Onlar zemstvo təsisatlarında torpaq sahibləri ilə birlikdə başlıca 
mövqe tutmaq, yerli məsələlərin həllindən fayda götürmək niyyətində idilər. Onlar 
eyni zamanda diyarın özünüidarəsinə, təsərrüfat məsələlərinin həllində 
müstəqilliyə nail olmağa ümid bəsləyirdilər. 
Ə.M.Topçubaşov Azərbaycan sahibkarlarının istəklərini ifadə edərək "16 
iyul gününü" Qafqazın "salnamələrində əbədi olaraq yaddaqalan gün" adlandırmış, 
bunu "islahatların başlanğıcı" hesab etmiş, "Qafqazda zemstvo təsisatı tətbiqinin 
mümkünlüyünü və məqsədəuyğunluğunu" alqışlamışdı
246
. O, müşavirənin 
çağırılmasını canişinin "dininə və milliyyətinə fərq qoymadan diyarın bütün ictimai 
qüvvələrini"
247
 bu məsələnin həllinə cəlb etmək istəyinin göstəricisi kimi 
qiymətləndirirdi. 
Müşavirədən az sonra canişinin göstərişi ilə "Zemstvo əsasnaməsi" dərc 
olundu. Onun əsasını 1864-cü il "Əsasnaməsi" təşkil edirdi. Ümumsilk zemstvo 
sahə idarəsi ən aşağı zemstvo vahidi sayılırdı. Rusiyadan fərqli olaraq 
Zaqafqaziyada sayca çox olmayan kənd cəmiyyətləri tərkibində daha kiçik vahidlər 
yaratmaq təklif olunurdu. Sonrakı mərhələ zemstvo olmalı idi. Zemstvonun 
qlasnıları xüsusi sahə yığıncaqlarında və ən iri zemstvo rüsumu ödəyənlərin xüsusi 
seçki yığıncaqlarında seçilməli idilər. Qəza qlasnılarının ümumi sayı iri torpaq 
sahibləri ilə başqa iştirakçılar arasında tən bölünürdü. 
Diyarda ali zemstvo instansiyası hər qəzadan iki qlasnının nümayəndəliyi 
ilə mahal zemstvosunu nəzərdə tuturdu
248
. Mahal zemstvosunun hüquqları Mərkəzi 
Rusiya quberniyalarındakı zemstvoların istifadə etdikləri hüquqlara bərabər 
tutulurdu. Layihədə nəzərdə tutulduğu kimi, zemstvo təsisatları üzərində ciddi 
inzibati nəzarətin həyata keçirilməsi Daxili İşlər Nazirliyinin nümayəndəsindən, 
qubernatorlardan və qəza rəislərindən ibarət canişin Şurasının üzvlərinə həvalə 
olunmuşdu və bu bir daha çarizmin müstəmləkə siyasətini təcəssüm etdirirdi. 
Canişinin göstərişi ilə qəza və quberniya müşavirələri sentyabradək keçirilməli idi, 
sentyabrın 15-dək isə müşavirələrin protokollarının canişinin dəftərxanasına 
təqdim edilməsi nəzərdə tutulmuşdu
249
. 
                                                          
245 "Каспий" qəzeti, 3 avqust 1905-ci il; "Həyat" qəzeti, 7 avqust 1905-ci il; "Баку" qəzeti, 10 avqust 
1905-ci il. 
246 "Каспий" qəzeti, 19 iyul 1905-ci il. 
247 "Каспий" qəzeti, 19 iyul 1905-ci il. 
248 Мильман А.Ш. Политический строй Азербайджана в XIX - начале XX в., səh. 276. 
249 "Баку" qəzeti, 4 iyul 1905-ci il. 
57 
 
Müşavirələrin keçirilməsi üçün bu qədər az müddət Azərbaycan 
sahibkarlarının nümayəndələrini narahat edirdi. Onlar hesab edirdilər ki, qüvvələri 
qruplaşdırmaq və seçkiləri lazımi səviyyədə keçirmək üçün bu müddət kifayət 
deyildir
250
. 
Bununla yanaşı onlar müşavirələrdə fəal iştiraka çağırırdılar. 
Ə.M.Topçubaşov Yelisavetpolda və Hacıkənddə belə çağırışlarla çıxış edərək 
zemstvonun Zaqafqaziyada tətbiqinin zəruriliyini izah etmişdi. Yelisavetpol 
quberniyasında zemstvonun tətbiqi üzrə qəza müşavirələrinin və quberniya 
müşavirəsinin təşkili vəzifəsini XX əsrin əvvəllərində Azərbaycanın görkəmli 
ictimai xadimləri - A.Ziyadxanov, Ə.Rəfibəyov, Ə.Xasməmmədov, C.Xoyski öz 
üzərlərinə götürdülər
251
. 
1905-ci il avqustun 7-də Bakı qubernatorunun əvəzi həqiqi mülki müşavir 
P.A.Lileyevin sədrliyi, şəhər rəisinin əvəzi K.Səfərəliyevin, quberniya idarəsinin 
katibi A.Atamalıbəyovun və başqa vəzifəli şəxslərin iştirakı ilə Bakı 
quberniyasında zemstvo idarələrinin təşkili üzrə ilk müşavirə keçirildi
252
. Müşavirə 
qəza müşavirələrinin keçirilməsini avqustun 28-nə təyin etdi, sentyabrın 9-dan 13-
dək Bakı şəhərində quberniya müşavirəsinin keçirilməsini nəzərdə tutdu. 
Nəzərdə tutulduğu kimi, avqustun axırlarında Bakı quberniyasının Quba, 
Cavad, Göyçay, Lənkəran, Şamaxı qəzalarında müşavirələr keçirildi. Həmin qəza 
müşavirələrində quberniya müşavirəsinə və canişinin Şurasına seçilmiş 
nümayəndələr torpaq sahibləri silkinə mənsub idilər.
253
 Lakin avqust hadisələri ilə 
əlaqədar Bakı qəza müşavirəsinin keçirilməsi təxirə salındı. Avqustun 19-da Bakı 
şəhər duması qlasnılarının xüsusi müşavirəsində quberniya müşavirəsinə 
nümayəndələrin seçilməsi nəzərdə tutuldu (canişinin təlimatına görə, Bakı şəhəri 
quberniya müşavirəsində 10 nümayəndə ilə təmsil oluna bilərdi)
254
. Onlar avqustun 
22-də Dumanın iclasında təsdiq edilməli idilər
255
. Lakin yuxarıda qeyd olunduğu 
kimi, avqust hadisələri Dumanın toplaşmasına imkan vermədi. Buna görə də yalnız 
oktyabrın 21-də keçirilmiş qəza müşavirəsində Azərbaycan sahibkarlarının - 
sənayeçilərinin mənafelərini K.Səfərəliyev və sədrlik etmiş M.H.Hacınski təmsil 
etmişdi
256
. Müşavirədə iri və orta sənaye və ticarət müəssisələrinin, gəmi və torpaq 
sahiblərinin və başqalarının nümayəndələri iştirak edirdilər
257
. 
Müşavirə "hökumətin əhaliyə etimad aktı kimi" diyarda zemstvo 
idarələrinin nəzərdə tutulan tətbiqini alqışladı və canişinə minnətdarlığını bildirdi. 
Müşavirə öz qərarında torpaq sahiblərinin iri və xırda torpaq sahiblərinə 
                                                          
250 "Каспий" qəzeti, 11 avqust 1905-ci il. 
251 Yenə orada. 
252 "Каспий" qəzeti, 18 avqust 1905-ci il; "Баку" qəzeti, 18 yanvar 1905-ci il. 
253 ADTA, fond 1, siyahı 1, iş 1509, vərəqlər 29, 38, 47, 66; "Каспий" qəzeti, 29 sentyabr 1905-ci il. 
254 ADTA, fond 1, siyahı 1, iş 1509, vərəqlər 11 arxada; fond 50, siyahı 1, iş 260, vərəq 89 arxada - 90. 
255 ADTA, fond 1, siyahı 1, iş 1509, vərəq 11. 
256 ADTA, fond 50, siyahı 1, iş 260, vərəq 89 arxada - 90. 
257 "Каспий" qəzeti, 22 sentyabr 1905-ci il. 
58 
 
bölünməsinə qarşı qətiyyətlə çıxdı, səs hüququ illik dövriyyəsi 6000 rubldan çox 
olan ticarət-sənaye müəssisələrinin nümayəndələrinə verildi. Şəhər sakinləri üçün 
azı min rubl məbləğində əmlak senzi müəyyən edildi
258
. Buna görə də zemstvo 
idarələrində əhalinin yalnız varlı təbəqələrinin nümayəndələri iştirak edə bilərdilər. 
Təəccüblü deyildir ki, quberniya müşavirəsinə seçilənlərin əksəriyyətini 
Azərbaycanın sosial cəhətdən yuxarı təbəqələrinin nümayəndələri təşkil edirdilər: 
İ.Hacınski, M.H.Hacınski, R.Səlimxanov, Ə.Səlimxanov (o, canişinin Şurasına da 
seçilmişdi), N.Əmiraslanov, Z.Məmmədov və başqaları
259
. 
Sentyabrın 27-də Bakıda quberniya müşavirəsi keçirildi. Müşavirədə 33 
müvəkkil iştirak edirdi. Çox cüzi istisna ilə onların hamısı sahibkarların 
nümayəndələri idilər
260
. Müşavirədə sədrlik etmiş M.H.Hacınski bildirdi ki, "bütün 
əhali idarəetmədə şəxsən iştirak etmək hüququ, bununla yanaşı müstəqil işləmək 
və şəxsi təşəbbüsünü inkişaf etdirmək imkanı əldə edir"
261
. Bunun həqiqətə nə 
dərəcədə uyğun olduğunu belə bir fakt sübut edir ki, bu müşavirədə təhsil senzi 
qoyulmuşdu - yalnız orta təhsili   olanlar qlasnı ola bilərdilər
262
. 
Quberniya müşavirəsi qəza müşavirələrinin arzularını tamamlayaraq belə 
bir fikir söylədi ki, "Qafqazın bütün zemstvo işlərinin" qəti həlli üçün qəza və 
quberniya müşavirələrində seçilən şəxslərdən ibarət canişinin yanında Xüsusi Şura 
təsis edilmişdir
263
. Bununla da diyarın məsələlərinin müzakirəsində və həllində 
daha fəal iştirakın təmin olunması istəyi ifadə edilmişdi. 
Quberniya müşavirəsi Bakı şəhər divanxanasının üzvü M.H.Hacınskini 
canişinin Şurasına nümayəndə seçdi
264
. Sonralar son dərəcə məhdud olan bu 
"nümayəndəlik" Dumanın xüsusi vəsatətindən sonra Bakı şəhər dumasının iki 
qlasnısı - İ.Hacıyev və A.Saparovun simasında artırıldı
265
. 
Yelisavetpol quberniyasında kəndli hərəkatı artmaqda olduğuna görə qəza 
müşavirələrini keçirmək mümkün olmadı, bu isə quberniya müşavirəsinin 
keçirilməsini pozdu
266
. 
1905-ci il avqustun axırlarında Zaqatala mahalında zemstvonun tətbiqi üzrə 
müşavirələr keçirildi
267
. Ticarət və sənaye müəssisələri sabiblərinin, Zaqatala 
şəhərinin, kənd cəmiyyətlərinin və s. nümayəndələrinin iştirak etdiyi müşavirələrdə 
də diyarda zemstvonun tətbiqinin arzu olunduğu bildirildi. Diyarın ali zemstvo 
                                                          
258 Yenə orada, 28 sentyabr 1905-ci il. 
259 ADTA, fond 1, siyahı 1, iş  1509, vərəq 34;   "Каспий" qəzeti, 28 sentyabr 1905-ci il. 
260 Yenə orada. 
261 ADTA, fond 1, siyahı 1, iş 1509, vərəq 29. 
262 "Каспий" qəzeti, 29 sentyabr 1905-ci il. 
263 Yenə orada, 30 sentyabr 1905-ci il. 
264 ADTA, fond  1, siyahı 1, iş  1509, vərəq 29; "Каспий" qəzeti, 30 sentyabr 1905-ci il. 
265 ADTA, fond 50, siyahı 1, iş 260, vərəq 89 arxada - 90; "Каспий" qəzeti, 3 dekabr 1905-ci il. 
266 ADTA, fond 1, siyahı 1, iş 1509, vərəqlər 4-8; Материалы по вопросу введения земских 
учреждений в Закавказье. 4-cü cild, səh. 29-30; Q.Orucov. 1905-ci ildə Azərbaycanda zemstvo 
kampaniyası. Azərbaycan EA-nın xəbərləri, tarix, fəlsəfə və hüquq seriyası, 1966, № 1» səh. 37. 
267 ADTA, fond 1, siyahı 1, iş 1507, vərəq 45. 
59 
 
orqanı Qafqaz zemstvo yığıncağı hesab olundu. Qafqaz zemstvo yığıncağı qəza və 
quberniya müşavirələrini birləşdirməli, diyarın ümumi məsələləri ilə - yollar 
çəkilməsi, körpülər salınması, ali məktəblər açılması, tibbi xidmətə rəhbərlik 
məsələləri ilə məşğul olmalı idi
268
. 
1905-ci ilin zemstvo kampaniyası hissediləcək nəticələr vermədi. Bundan 
əlinə əlverişli fürsət düşmüş canişin 1909-cu ildə Zaqafqaziya qubernatorlarına 
müraciətində yazmışdı: "... hələ 1905-ci ildə, diyarı idarə etməyə başlayandan 
sonra Zaqafqaziyada zemstvo islahatının tətbiqi ilə əlaqədar məsələləri müzakirə 
etmək üçün mənim sərəncamım ilə əhali tərəfindən seçilmiş nümayəndələrdən 
ibarət qəza və quberniya müşavirələri çağırıldı. Lakin о dövrün xüsusi şəraiti 
ucbatından bəzi qəzalarda bu müşavirələr ümumiyyətlə keçirilə bilməzdi, 
kecirilənlər isə məsələni praktik zəmində qoymaq üçün lazımi material vermədi. 
Bu səbəblər... nəzərdə tutulmuş dəyişikliklərin həyata keçirilməsinə vaxtında 
başlamağa imkan vermədi"
269
. 
"Kaspi" qəzeti zemstvonun tətbiqinə hazırlıq üzrə müşavirələrə bir növ 
yekun vuraraq zemstvo kampaniyasının uğursuzluğunu "rus həyatının ümumi 
şəraiti ilə" izah edirdi. Eyni zamanda redaksiya kütlələri inandırmağa çalışırdı ki, 
zemstvo "aqrar-iqtisadi xarakterli proqram vəzifələrin yalnız bir hissəsini də yerinə 
yetirsə", bu, Zaqafqaziya üçün irəliyə doğru iri addım olardı
270
. О dövrün əhval-
ruhiyyəsini əks etdirən bu mövqe, şübhəsiz ki, diqqətə layiqdir, çünki 
Azərbaycanın sosial cəhətdən   yuxarı təbəqələri zemstvonun tətbiqini regionun 
özünüidarəetməsinə, siyasi və milli qeyri-bərabərliyin ləğvinə doğru ilk mərhələ 
kimi qiymətləndirirdilər. 
Azərbaycanda zemstvo kampaniyası 1909-cu ildə keçirildi. Noyabrın 12-
15-də Bakı quberniyasında və Bakı şəhərində zemstvonun tətbiqi məsələsinə dair 
Bakı quberniya müşavirəsi keçirildi. Müşavirədə 35 nəfər iştirak etmişdi
271
. 
Yığıncağı hazırlamaq, onun məsələləri üzərində işləmək üçün Ə.M.Topçubaşovun 
başçılığı ilə ilkin komissiya seçildi. O, komissiyanın işinin nəticələri haqqında 
müşavirəyə məruzə etdi. Komissiya 1990-cı il zemstvo əsasnaməsinə aşağıdakı 
bəndlərin əlavə olunmasını zəruri saymışdı: a) yerli suların idarə olunması; b) 
əhaliyə hüquq yardımının təşkili; v) barışdırıcı hakimləri seçmək hüququ; q) 
məktəblərin və məktəbdənkənar təhsil müəssisələrinin idarə olunması. Komissiya 
barışdırıcılıq təsisatında seçki prinsipinin zəruriliyinə diqqəti cəlb etdi -demək olar 
bütün barışdırıcı hakimlər yerli əhalinin dilini bilmirdilər, tərcüməçilərə bel 
bağlayırdılar və onların səhv tərcüməsi səhv qərarlara səbəb olurdu, bu isə əhalinin 
ədalət mühakiməsinə inamını qırırdı
272
. Üç bəndin hamısı səs çoxluğu ilə keçdi. 
                                                          
268 ADTA, fond 1, siyahı 1, iş 1507, vərəq 45. 
269 ADTA, fond 1, siyahı 1, iş 1509, vərəq 15. 
270 "Каспий" qəzeti, 1 oktyabr 1905-ci il. 
271 ADTA, fond 45, siyahı 2, iş 388a,vərəq 9. 
272 ADTA, fond 45, siyahı 2, iş 388a, vərəq 15. 
60 
 
Müşavirədə sədrin belə bir təklifi kəskin fikir mübadiləsi doğurdu ki, 
quberniya zemstvo idarələrinin əvəzində bütün quberniyalar və vilayətlər üçün 
ümumi olan, bütün Zaqafqaziya üçün nəzərdə tutulan və imperiyada fəaliyyət 
göstərən quberniya zemstvo idarələrinin ümumi səlahiyyətinə malik olan bir mahal 
zemstvo idarəsinin təsis edilməsi mümkünlüyü müzakirə olunsun. 
Ə.M.Topçubaşov toplaşanlara bildirdi ki, komissiyada bu məsələ üzrə fikir ayrılığı 
olmuşdur: komissiya üzvlərinin bir qismi hesab etmişdir ki, öz mədəni səviyyəsinə 
görə bəzi vilayətlər çox geri qalmışlar və onlar üçün ümumdiyar zemstvo idarəsi 
kimi rəhbər orqan lazımdır. Digərləri isə bunun əksinə olaraq hesab etmişlər ki, 
belə mərkəzi orqana lüzum yoxdur. Ə.M.Topçubaşovun özü isə geniş zemstvoya 
tərəfdar çıxaraq bunu belə əsaslandırırdı ki, "diyarımızın maraqları nə qədər 
müxtəlif olsa da, bizim hamımızın Moskva və Ryazan quberniyalarında təsadüf 
olunmayan, lakin bu qədər çox ümumi ehtiyacımızı da yaddan çıxarmaq lazım 
deyil. Biz islahatlar ərəfəsindəyik və hüquqi cəhətdən bir vahid təşkil edirik. Yaxşı 
olardı ki, məsələn, zemstvo ilə bağlı canişin qarşısında sualları ayrı-ayrı quberniya 
zemstvoları deyil, mərkəzi zemstvo orqanı qoyaydı. Bu orqan təkcə təsərrüfat 
həyatının deyil, həm də ictimai-siyasi həyatın tənzimləyicisi olacaqdır. Diyar 
zemstvosunun təsis edilməsi cənab canişin tərəfindən islahatların həyata 
keçirilməsində diyarın nümayəndələrinin dili ilə onun fikirlərini təsdiqləyən 
sübutlar söylənilməsinə imkan verərdi".
273
 О həmçinin zemstvo idarələrinin 
fəaliyyəti üzərində hökumət nəzarətinə tərəfdar çıxdı: hökumət nəzarətini yalnız 
zemstvo idarələrinin fəaliyyətinin və qərarlarının qanuniliyi üzərində qoymaq 
lazımdır
274
. 
Müşavirədə senzin minimum həddinin müəyyən edilməsi haqqında, 
kuriyalar haqqında və təhsil senzi üzrə adamların seçkilərdə iştiraka buraxılması 
haqqında məsələlər qaldırıldı. Ə.M.Topçubaşov komissiyanın adından ziyalıların 
zemstvoya cəlb olunmasının məqsədəuyğunluğu məsələsini qoydu. Bu etiraz 
doğurdu, çünki kuriya sistemində ziyalılara yer verilməmişdi. Ə.M.Topçubaşov, 
M.H.Hacınski təhsili olan adamlara zemstvoda müvafiq yer verilməsini təkidlə 
tələb etdilər və bunun üçün hətta kuriya sistemində dəyişikliklər etməyi və 
ziyalıları xüsusi kuriyaya ayırmağı təklif etdilər. Zemstvoda bütün kargüzarlıq rus 
dilində aparılmalı idi. Məhz buna görə də təhsilli adamların iştirakı xüsusən vacib 
idi. Həm də M.H.Hacınski güman edirdi ki, iştirak hüququ yalnız müvafiq ərazidə 
azı üç il yaşamış şəxslərə verilməlidir
275
. Müşavirə dörd kuriyanın: kəndli, şəhərli, 
torpaq sahibi və ticarət-sənaye kuriyalarının tətbiqi və hər kuriyadan qlasnıların 
sayının tutulan vergiyə proporsional olması barədə komissiyanın təklifini 
yekdilliklə qəbul etdi
276
. Bununla yanaşı Ə.M.Topçubaşov vergi senzinin 
                                                          
273 ADTA, fond 45, siyahı 2, iş 388a, vərəq 11 arxada. 
274 ADTA, fond 45, siyahı 2, iş 388a, vərəq 24 arxada. 
275 ADTA, fond 45, siyahı 2, iş 388a, vərəq 2. 
276 ADTA, fond 45, siyahı 2, iş 388a, vərəq 5 arxada. 
61 
 
maksimum dərəcədə aşağı salınması barədə təklif verdi, çünki yuxarı senz çox az 
adama seçici olmaq imkanı verirdi - "daha geniş seçici hüququ onun 
məhdudlaşdırılmasından hətta praktik cəhətdən də sərfəlidir"
277
. Senzi 
müəyyənləşdirmək üçün on nəfərdən ibarət yardımçı komissiya yaradıldı. Onların 
arasında Ə.M.Topçubaşov, M.T.Əliyev, Ş.Şıxəlibəyov də var idi
278
. 
Azlıqların hüquqlarının təmin edilməsi məsələsinin ətrafında xeyli müzakirə 
getdi. Ə.M.Topçubaşov məlumat verdi ki, ilkin komissiya təkcə rus əhalisi barədə 
deyil, başqa millətlər barədə də azlıq hüququnun təmin edilməsi məsələsinə 
yekdilliklə öz mənfi münasibətini bildirmişdir. Bakı quberniyasında əsasən üç 
millət yaşayırdı: ruslar - 7 faizədək, ermənilər - 5 faizədək, qalanlarının isə 
əksəriyyəti yerli əhali idi
279
. Şamaxı şəhərini təmsil etmiş M.T.Əliyev toplaşanları 
şəhərin əhalisinin milli tərkibi ilə tanış etdi - 20 min nəfər müsəlman, 800-ə yaxın 
erməni və 200 nəfərdən çox оlmayan, lakin nümayəndələri həmişə müsəlmanlar 
tərəfindən şəhər özünüidarəetmə orqanına seçilən ruslar. M.T.Əliyev deyirdi: 
ruslara gəldikdə isə, "müsəlmanların hamısı rus dilini öyrənməyə саn atır, 
Rusiyaya yaxşı münasibət bəsləyirlər və azlıq təşkil edən rusların hüquqlarının 
təmin olunmasından söhbət getməsi onlar üçün təhqiredicidir. Onlar onsuz da bu 
azlığı qoruyurlar"
280
. M.R.Vəkilov, Ş.Şıxəlibəyov, İ.V.Rayevski, M.Y.Kərimov və 
başqaları azlığa imtiyazlar verilməsinə qarşı çıxaraq hesab edirdilər ki, bu, 
düşmənçilik toxumu səpə bilər. K.İ.Xatisov onlara etiraz edərək demişdi: 
"Müsəlmanlar azlıq təşkil etdiklərinə görə hüquqlarının qurultayın Şurasında və 
şəhər rəisliyi yanında Şurada təmin olunmasını tələb edəndə və orada proporsional 
nümayəndəlik tətbiq olunanda, bu tamamilə təbii bir şey kimi görünürdü, söhbət 
azlıq təşkil edən ermənilərin hüquqlarının təmin edilməsindən gedəndə isə bu, 
etiraz doğurur"
281
. Ə.M.Topçubaşov bu məsələyə komissiyanın mənfi münasibətini 
müşavirə iştirakçılarının nəzərinə çatdıraraq bildirmişdi: "Bizdə ümumi 
ehtiyacların və mənafelərin təmin olunmasına xidmət edən zemstvo deyil, qarşılıqlı 
çəkişmə və sonsuz mübahisələr ocağı alınacaq. Bundan isə nə zemstvo üçün, nə də 
ümumiyyətlə diyarın gələcək firavanlığı üçün heç bir fayda gözləmək olmaz... Bu 
prinsip bu və ya digər sosial-iqtisadi və siyasi prinsip əsasında birləşmiş hər hansı 
bir azlığın hüquqlarını təmin edərək düzgün qurulmuş insan birgəyaşayışında 
münasibətlərin ədalətli tənzimləyicisidir,... rus gerçəkliyi şəraitində hüquqların bu 
cür təmin edilməsi isə yalnız milli azlıqların hüquqlarının təmin olunmasına gətirib 
çıxaracaqdır. Zənnimcə, indi bu şüarı Qafqazda irəli sürmək bizdə zemstvonun 
olmasını istəməmək deməkdir... Vəziyyət əslində necədir: əgər müvafiq rayonun 
                                                          
277 ADTA, fond 45, siyahı 2, iş 389, vərəq 5. 
278 Yenə orada, vərəq 5 arxada. 
279 ADTA, fond 45, siyahı 2, iş 388a, vərəq 16 arxada, 19. 
280 ADTA, fond 45, siyahı 2, iş 388a vərəq 247. 
281 ADTA, fond 45, siyahı 2, iş 388a, vərəqlər 23,24. 
 
62 
 
adamları ümumi səylərlə öz yerli təsərrüfat ehtiyaclarını mümkün qədər daha 
məqsədəuyğun və daha yaxşı ödəmək üçün zemstvoda birləşirlərsə, bu cəhətdən bu 
və ya digər millətin hökmən təmsil olunması üçün ona xüsusi imtiyazlar vermək nə 
dərəcədə lazımdır"
282
. 
Səsvermədə 11 səsə qarşı 22 səs çoxluğu ilə və iki nəfər bitərəf qalmaqla 
müşavirə zemstvoda azlığın mənafelərinin təmin edilməsi zəruriliyinə qarşı 
çıxdı
283
. Azərbaycanda zemstvonun tətbiqi ilə bağlı geniş məsələlər dairəsinin bu 
qədər ətraflı müzakirəsinə baxmayaraq əvvəlki və sonrakı müşavirələr kimi bu 
müşavirə də hər hansı bir müsbət nəticəyə gətirmədi. Zemstvonun tətbiqi tələbləri 
Azərbaycan cəmiyyətinin aktual ehtiyaclarından biri olaraq qalırdı. Hər dəfə 
əlverişli fürsət düşəndə çar hökumətinin diqqəti buna cəlb edilirdi. 1916-cı ildə 
hökumət qarşısında yenə də zemstvo müşavirələrinin keçirilməsi məsələsi 
qaldırıldı. Yerli hakimiyyət orqanları buna razılıq verərək əvvəlki illərdə (1905, 
1909) olduğu kimi bundan əhalinin geniş dairələrinin narazılığını özləri üçün 
lazımi məcraya yönəltmək, onları əsas ümumsiyasi problemlərdən yayındırmaq 
vasitəsi kimi istifadə etməyə ümid bəsləyirdilər. Müşavirələrin iştirakçılarının 
böyük əksəriyyəti 1890-cı il əsasnaməsi
284
 üzrə zemstvonun Qafqazda tətbiqinə 
tərəfdar çıxsa da, Dövlət Duması isə bu qərarı müdafiə etsə də, hökumət bu dəfə də 
müharibə şəraitinin islahatlar keçirilməsi üçün münasib vaxt olmadığını bəhanə 
gətirərək bu məsələyə baxmadı. Beləliklə, bütün səylərə baxmayaraq 
Azərbaycanda zemstvo tətbiq olunmadı. 
Azərbaycan Rusiyada Dövlət Dumasının təsis edilməsinə böyük ümidlər 
bəsləyirdi. "Kaspi" qəzetinin 1905-ci ilin 5 avqust tarixli nömrəsinin baş 
məqaləsində Bulıgin layihəsi "tarixi akt" kimi səciyyələndirilirdi. Qəzetin fikrincə, 
layihənin elan edilməsi və müzakirəsi "bütün şübhələri aradan qaldıracaq və dövlət 
quruluşumuzun böyük yeniləşmə işinə yalnız fayda gətirəcəkdir"
285
. Qəzet razılıq 
hissi ilə qeyd edirdi ki, Bulıgin layihəsinin surəti Qafqaz canişininə rəy üçün 
göndərilmişdir. Qəzet ümid edirdi ki, Qafqaz canişini "yerli qüvvələri" layihənin 
müzakirəsinə cəlb edəcəkdir. 
Avqustun 6-da teleqraf "Dövlət Dumasının təsis edilməsi" barədə xəbər 
yaydı və Dumaya seçkilər haqqında Əsasnamə ilə əhalini tanış etdi. Hər iki aktda 
xalq nümayəndəliyi kobud surətdə saxtalaşdırılmışdı. Dövlət Dumasının rolu 
qanunvericilik layihələrinin ilkin qaydada hazırlanması və müzakirəsi, dövlət 
mədaxili və məxaricinin maddələrinə baxılması ilə məhdudlaşırdı
286
. Mütləqiyyət 
sarsılmaz olaraq qalırdı. Çar elan edirdi ki, bu yeni təsisatın "daha da 
təkmilləşdirilməsi qayğısını tamamilə öz üzərinə götürür". 
                                                          
282 ADTA, fond 45, siyahı 2, iş 388a, vərəq 26 arxada. 
283 Yenə orada, vərəq 28 arxada. 
284 "Наше слово", 10 iyun 1916-cı il. 
285 "Каспий" qəzeti, 5 avqust 1905-ci il. 
286 Черменский Е.Д. Буржуазия и царизм в первой русской революции, səh. 105. 
63 
 
Çar hökuməti Dumanı çağırmaqla xalq içində konstitusiya xülyalarını 
möhkəmləndirməyə ümid bəsləyirdi. Liberal sahibkarlar Bulıgin Dumasından tam 
razı olmasalar da, bununla yanaşı Dumada iştirak etməyi qərara aldılar. 
Azərbaycan sahibkarları buna daha qızğın tərəfdar çıxdı və Dövlət Dumasının təsis 
edilməsi barədə xəbəri alqışlamaqda tələsdilər. "Əsaslı islahatlar sahəsində ilk 
addım", "böyük daxili islahata başlanmışdır, keçmiş quruluş tədricən tarixdə qalır 
və rus cəmiyyəti parlaq, azad həyat, ciddi qayda-qanun, məqbul əmək və geniş 
nəzarət ərəfəsindədir", - publisistlər öz sevinclərini bu cür izhar edirdilər. Onlar 
"iclasa başqalarının buraxılmaması" barədə göstərişə haqq qazandıraraq bunu 
"aşkarlığı məhdudlaşdırmaq" istəyi kimi deyil, "hazırkı dövrün şəraiti ilə" izah 
etməyə çalışırdılar
287
. 
"Dövlət Dumasına seçkilər haqqında Əsasnamə"də kifayət qədər açıq 
deyilmişdi ki, Rusiyanın milli ucqarlarının əhalisi hələ hazırlanacaq xüsusi 
qaydalar əsasında Dumaya nümayəndə seçə biləcəkdir və "rus dilini bilməyən 
şəxslər"
288 
Dumaya seçilə bilməzlər. Buna baxmayaraq Azərbaycan ideoloqları 
bildirdilər ki, "elan olunmuş aktın ayrı-ayrı bəndlərini qiymətləndirməyin hələ 
vaxtı deyildir"
289
. Bununla yanaşı milli sahibkarlar Dumada təmsil olunacaqlarına 
ümid bəsləyərək orada "müvafiq yer"
290
 almağa can atırdılar. Layihənin müzakirəsi 
gedişində dəfələrlə söz və mətbuat azadlığı verilməsi, senzuranın ləğvi zəruriliyi 
haqqında məsələ qaldırılmışdı
291
. 
Azərbaycan sahibkarları, onların ideoloqları 1905-ci ildə öz tələblərini, 
ümid və ehtiyaclarını bütövlükdə ifadə edərək sonralar bu məsələləri qoymaq üçün 
hər bir imkandan istifadə etmişdilər. Belə ki, millətlərarası münasibətlərin 
kəskinləşməsi ilə əlaqədar 1906-cı ildə canişin tərəfindən çağırılmış "barışdırıcı" 
qurultay adlanan yığıncağın işinin gedişində Azərbaycan nümayəndə heyətinin 
demək olar hər bir üzvü öz çıxışında aprel petisiyasının bu və ya digər müddəasına 
toxunmuşdu. Qeyd etmək lazımdır ki, bu çıxışlarda tələblər konkretləşdirilir və 
onların həyata keçirilməsi yolları müəyyənləşdirilirdi. 
Qurultayda Azərbaycanın çoxmillətli sahibkar təbəqəsinin milli dəstələri 
arasında ziddiyyətlər tam çılpaqlığı ilə nəzərə çarpırdı. Azərbaycan və erməni 
sahibkarları arasında iqtisadi sahədə rəqabət getdikcə daha çox ictimai-siyasi 
həyatda da öz əksini tapırdı. Qurultayın işi buna parlaq sübutdur. Buna 
baxmayaraq qurultaya böyük ümidlər bəslənilirdi. Qurultaya gərgin hazırlıq 
getmişdi. Regionun bütün inzibati mərkəzlərini təmsil edən görkəmli ictimai 
xadimlər nümayəndə heyətinin tərkibinə daxil edilmişdilər. Mətbuat orqanları 
                                                          
287 "Каспий" qəzeti, 9 avqust 1905-ci il. 
288 Sitat bu kitabdan gətirilir. Пясковский А.В. Революция 1905-1907 гг. в России., Л., 1966, səh. 
112. 
289 "Каспий" qəzeti, 9 avqust 1905-ci il. 
290 "Həyat" qəzeti, 14 sentyabr 1905-ci il. 
291 "Каспий" qəzeti, 27 avqust 1905-ci il. 
64 
 
qurultayın perspektivləri haqqında müxtəlif rəylər dərc edir, öz səhifələrində 
mövcud əhval-ruhiyyənin və fikirlərin bütün palitrasını geniş əks etdirirdilər. 
Üzeyir Hacıbəyovun "İrşad" qəzetində dərc olunmuş məqaləsində qurultayı təşkil 
edənlərə məsləhətlər verilir, tərəfləri barışdırmaq üçün bütün tərəflərin hər cür səy 
göstərəcəyinə inam bildirilir və onun verəcəyi tapşırıqlara böyük ümidlər 
bəslənirdi
292
. Qəzet "Ehtiyatlı olmaq lazımdır" adlı məqalədə qurultayda 
nümayəndəlik məsələsinin təhlilini verərək hesab edirdi ki, toqquşmaların 
olmadığı, adamların "qardaş kimi" yaşadıqları yerlərin nümayəndələri qurultaya 
dəvət olunsaydı, daha yaxşı olardı. "Bax məhz həmin deputatlar sizin gözlərinizi 
açacaq və о zaman siz görəcəksiniz ki, bizim aramızda heç bir düşmənçilik 
yoxdur"
293
. 
Qurultay 1906-cı il fevralın 20-də Tiflisdə canişin sarayının böyük zalında 
açıldı. Qurultayın tərkibi çox mötəbər idi. Qurultayda canişin Şurasının bütün 
üzvləri, qubernatorlar, azərbaycanlıların və ermənilərin nümayəndələri, ruhanilər 
iştirak edirdilər. Nümayəndəliklərin coğrafiyası geniş idi. Sosial tərkibinə görə isə 
qurultay yekcins idi - orada yalnız sosial cəhətdən yuxarı təbəqələr təmsil 
olunmuşdular. Azərbaycan tərəfi belə təmsil edilmişdi: Tiflisdən - andlı müvəkkil 
Məmməd bəy Şahmalıyev, Hüseyn bəy Yadigarov, Şərif Mirzəyev, qazı 
Mövlazadə; İrəvandan - Ağaxan İrəvanski, Abasqulu bəy Hacıbəyov; Naxçıvandan 
- Eynalı bəy Sultanov, Məmmədağa Şahtaxtinski; Yelisavetpol qəzasından - 
Ələkbər bəy Xasməmmədov, Adil xan Ziyadxanov; Zəngəzurdan - Cəlil bəy 
Sultanov; Şuşa qəzasından - Cahangir xan Nurubəyov, Qalabəy İsabəyov, İsmayıl 
Quliyev; Nuxa qəzasından - Hacı Cəlil; Qazax qəzasından - İbrahim ağa Vəkilov; 
Ərəş qəzasından - Sultan bəy Sultanov; Axalkalaki qəzasından - Məmmədağa 
Pələvəndov; Borçalı qəzasından Rahim bəy Axundov, Əbdürrəhman Haqverdi 
oğlu; Bakıdan - Əhməd bəy Ağayev, Əlimərdan bəy Topçubaşov, Qara bəy 
Qarabəyov, Kərbəlayı İsrafil Hacıyev. "Tiflisski listok", "Qafqaz", "Novoye 
obozreniye", "Mşak", "Araç", "Kaspi", "İrşad",   qəzetlərinin nümayəndələri də 
qurultayda iştirak edirdilər
294
. Erməni tərəfini Tiflisdən, Bakıdan, İrəvandan, 
Şuşadan, Yelisavetpoldan, Qarsdan, Qazax qəzasından, Batumdan, 
Aleksandropoldan, Nuxa qəzasından olan nümayəndələr təmsil edirdilər. 
Qurultayda yüksək vəzifəli çar məmurları - general Malame, general Sultan-Krım-
Girey, canişin Şurasının bütün üzvləri, qubernatorlar, ruhanilər iştirak edirdilər. 
Ə.M.Topçubaşov qurultayın redaksiya komissiyasının sədri seçildi. 
Canişin qraf İ.İ.Vorontsov-Daşkovun giriş nitqində qeyd olunmuşdu ki, il 
ərzində onun "mənasız erməni-müsəlman qırğınının" qarşısını almağa yönəldilmiş 
bütün səyləri yalnız "bəlanın bir qədər lokallaşmasına, bir qədər səngiməsinə" 
gətirib çıxarmışdır. İndi isə onlar "təsirli fayda verə bilən" inzibati tədbirləri 
                                                          
292 "İrşad" qəzeti, 14 fevral 1906-cı il. 
293 "İrşad" qəzeti, 23 fevral 1906-cı il. 
294 "Каспий" qəzeti, 23 fevral 1906-cı il. 
65 
 
müzakirə etmək üçün toplaşmışlar. О belə nəticəyə gəlmişdi: "Məsələ onda deyil 
ki, bu qarma-qarışıqlıqda kim günahkardır, məsələ ondadır ki, ölkənin maddi 
rifahını məhv edən bəlaya son qoymaq üçün hansı vasitələr təsirlidir. Bu bəla 
yalnız quldurlara və inqilabi təşkilatlara sərf edir"
295
. 
Azərbaycan tərəfinin nümayəndələrini diyarda millətlərarası münasibətlər 
sahəsində təkrar olunan bu kədərli hadisələrin səbəblərinin aşkara çıxarılması 
mexanizmi maraqlandırırdı. Ə.Ağayev aşağıdakı məsələləri aydınlaşdırmağı təklif 
etdi: diyarda ermənilərin və müsəlmanların məişət vəziyyəti, onların 
vəziyyətindəki fərqlər; son ildə Rusiyanın ictimai-siyasi həyatında ümumi 
cərəyanlar; ermənilərin və müsəlmanların bu cərəyanlara münasibəti; erməni 
təşkilatları. Ə.M.Topçubaşov qurultayın müəyyən proqramının olmamasından 
narazılığını bildirib toqquşmaların səbəbləri haqqında məsələnin müzakirəsinə 
istiqamət verməyə çalışaraq demişdi: "Onları (səbəbləri - D.S.) axtarıb tapmaq 
Qafqazın Rusiyaya birləşdiyi gündən etibarən bütün tarixini yazmaq (qeyd 
müəllifindir - D.S.) deməkdir. Buna burada bizim nə vaxtımız, nə də gücümüz 
çatar... Senator Kuzminski bu səbəbləri burada yaranmış iqtisadi, milli və inqilabi 
şəraitdə görür. Hadisələrin səbəbləri məsələsini də bu hüdudlarda müzakirə etmək 
olar"
296
. Səbəbləri aydınlaşdırarkən nümayəndə heyətləri arasında ciddi fikir 
ayrılıqları meydana çıxdı: ermənilər səbəbləri hakimiyyət orqanlarının 
fəaliyyətsizliyində, azərbaycanlılar isə erməni silahlı təşkilatlarında görürdülər. 
Ə.M.Topçubaşov "hakimiyyətin özünün pislədiyi keçmiş rejimin" 
imperiyanın "özgə xalqları" barəsində siyasətini səciyyələndirərək yazırdı: "Bu 
siyasətin devizi Roma imperiyasının köhnə və sınanmış "divide et impera" prinsipi 
idi. "Parçala və idarə et", yəni bir milləti başqa millətin üstünə salışdır, birinə 
müvəqqəti himayədarlıq et, başqasını təqib et, sonra isə cəbhəni dəyiş... Bundan da 
mənəviyyatsız siyasət ola bilər?!... Onun nəticələri və son dərəcə kədərli nəticələri 
göz qabağındadır, xüsusən də ucqarlarda... Bir millətin başqa millətdən yadlaşması, 
bir millətin başqa millətə inamsızlığı - bax bunlar təəssüf doğuran ən yaxın 
nəticələrdir..."
297
. 
Qurultayda qərara alındı ki, tərəflər ayrıca müşavirələr keçirsin, bu 
müşavirələrin nəticəsində hər bir tərəf proqram hazırlasın və sonra bu proqramlar 
birgə iclaslarda müzakirə edilsin. 
Canişin general Malameyə iclaslarda sədrlik etmək, sonra isə irəli sürülən 
bütün mülahizələr haqqında ona ətraflı məruzə etmək səlahiyyəti vermişdi. 1906-cı 
il fevralın 23-də general Malameyə proqramlar təqdim olundu. Azərbaycan 
tərəfinin proqramını Ə.Ağayev elan etdi. О qeyd etdi ki, proqram tərtib edilərkən 
                                                          
295 "Баку" qəzeti, 23 fevral 1906-cı il. 
296 "Каспий" qəzeti, 23 fevral 1906-cı il. 
297 "Каспий" qəzeti, 27 yanvar 1906-cı il. 
66 
 
"tezliklə möhkəm sülh əldə edilməsi və sülh şərtlərinin mümkün qədər tez yerinə 
yetirilməsi"
298
 nəzərdə tutulmuşdur. 
Proqramın bəndlərinin təhlili göstərir ki, tərtibçilərin fikrincə diyarın 
sakitləşməsinə gətirib çıxara bilən təkliflərlə yanaşı ümumdemokratik tələblər də 
qoyulmuşdu. Proqramın müzakirəsi prosesində Adil xan Ziyadxanov qeyd etmişdi 
ki, "müsəlman nümayəndələri proqramı tərtib edərkən orada öz siyasi ideallarını 
əks etdirmək məqsədi güdməmişlər, yalnız о bəndləri vermişlər ki, bizim dərin 
inamımıza görə, həyəcan içində olan diyarın sakitləşdirilməsinə gətirib çıxara bilər. 
Əvvəlcə səmimi və sarsılmaz sülh yaratmaq üçün bütün vasitələri işə salmaq 
lazımdır, sonra isə 17 oktyabr manifestindən və orada ifadə olunmuş hər cür 
azadlıqlardan danışmaq olar. Nə qədər ki, bu qanlı hadisələr başımızın üstünü 
Damokl qılıncı kimi kəsdirmişdir, heç bir azadlıq barədə düşünməyinə də dəyməz, 
azadlıq isə müsəlmanlara hava və su kimi lazımdır"
299
. 
Azərbaycan nümayəndə heyətinin proqramı millətlərarası toqquşmalara 
gətirib çıxarmış səbəblərin aydınlaşdırılması vəzifəsindən başlanırdı. Bu hissədə 
tərksilahın zəruriliyi göstərilirdi. Buna isə yalnız diyar əhalisini tam 
sakitləşdirdikdən sonra başlamaq olardı. Yaylaqlar məsələsi də qaldırılmışdı. 
Köçərilərin əmlakının və həyatının təhlükəsizliyini təmin etmək üçün aşağıdakılar 
təklif edilmişdi: hər iki millətin nümayəndələrindən ibarət xüsusi qarışıq 
komissiyaların təsis edilməsi; yerli hakimiyyət orqanının rəhbərliyi altında yerli 
əhalidən ibarət qarışıq tərkibdə gözətçilər qoyulması; şəhərlərdə bitərəf millətdən 
olan yerli hakimiyyət orqanı nümayəndəsinin sədrliyi ilə hər iki millətin 
nümayəndələrindən ibarət qarışıq komissiya yaradılması - həm də bu 
komissiyaların qərarları hakimiyyət orqanları tərəfindən icra edilməli idi. Daha 
sonra nümayəndə heyəti tələb edirdi ki, "vəzifəli şəxslərə və ictimai xadimlərə 
milli zəmində hücumlar olmasın", milli zəmində törədilən "cinayətkar 
hərəkətlərin" qarşısı alınsın, hərbi və inzibati tədbirlər - məhkəmələrin qərarları, 
inzibati sürgünlər və s. yalnız yerli qarışıq komissiyaların razılığı ilə tətbiq edilsin. 
Elə həmin gün proqrama əlavələr edildi. Azərbaycanın deputat heyəti 
verilmiş imkandan istifadə etməyi qərara aldı və proqrama öz tələblərini daxil etdi 
- diyarda ümumi, icbari, pulsuz ibtidai təhsilin tətbiqi, əhalinin bütün qruplarının 
hüquqi vəziyyətinin faktiki bərabərləşdirilməsi və s. Bütün vəzifəli şəxslərin onlara 
həvalə edilmiş xidməti funksiyaları maneəsiz həyata keçirməsinə təminat verən 
tələblər də daxil edilmişdi. Deputat heyəti öz yaşayış yerini tərk etməyə məcbur 
olmuş adamlar üçün həyat şəraiti yaratmaq məqsədilə tədbirlər görülməsi barədə 
də təklif vermişdi
300
. 
Azərbaycan tərəfi millətlərarası toqquşmaların qızışdırılmasında 
"Daşnaksütyun" partiyasını, erməni silahlı dəstələrini ittiham edərək bu quldur 
                                                          
298 "Каспий" qəzeti, 25 fevral 1905-cı il. 
299 "Каспий" qəzeti, 3 mart, 1905-ci il. 
300 "Каспий" qəzeti, 25 fevral 1906-cı il. 
67 
 
dəstələrinin buraxılmasını tələb etmişdi. A.Ziyadxanov öz çıxışında demişdi: 
"Əgər "Daşnaksütyun" Qafqazdakı öz silahlı qüvvələrini buraxmasa, müsəlmanlar 
da tədricən öz dəstələrini yaratmağa məcbur olacaqlar, onda qanlı toqquşmalar 
labüd olacaq və çiçəklənən Qafqaz yenidən qan içində üzəcəkdir"
301
. 
Ə.M.Topçubaşov müzakirə olunan bütün məsələləri -toqquşmaların 
səbəblərini, öz yurd-yuvasını tərk etməyə məcbur olmuş adamlar üçün həyat 
şəraitinin yaradılmasını və başqa məsələləri ümumi təhsil proqramı ilə üzvi surətdə 
əlaqələndirdi. O, Ə.Ağayev ilə tam həmrəylik göstərdi. "On min əhali arasında on 
nəfər də olsa savadlı tapılmadığını" qeyd edən Ə.Ağayev hesab edirdi ki, "bircə 
təhsil vasitəsilə hər şeyə son qoymaq olar". Bunun üçün o təklif etmişdi ki, "bütün 
diyara hər bir müsəlmanın ödəməyə hazır olduğu xüsusi vergi qoyulsun". 
Ə.M.Topçubaşov diyarda ümumi, icbari, pulsuz ibtidai təhsilin tətbiqinin çox 
böyük əhəmiyyətini göstərərək izah edirdi: "Yönümündən asılı olmayaraq 
Rusiyanın bütün siyasi partiyaları və ictimai qrupları dövləti-ictimai firavanlığın bu 
əsaslı məsələsini öz platformalarına daxil edirlər və öz tələblərinin önünə 
çıxarırlar"
302
. 
Tələbləri ifadə etmək, tam bir sıra sənədləri, petisiyaları tərtib etmək 
sahəsində sanballı təcrübəsi olan Ə.M.Topçubaşov bu zərurəti elan edərək 
məsələnin həyata keçirilməsi üçün müşavirədə praktik tövsiyələr verməyə 
çalışmışdı: hər şeydən əvvəl ümumi və pulsuz qaydada icbari təhsil tətbiq edilməli, 
ibtidai məktəbdə dərslər ana dilində keçilməlidir. "Bu prinsip səmərəli 
pedaqogikanın əsas tələbinə cavab verən prinsip kimi artıq canişin qraf Vorontsov-
Daşkov tərəfindən bəyan edilmişdir"
303
. O, sözünə davam edərək bildirmişdi ki, 
lakin müsəlmanlar uşaqlarını ana dilində oxutmaq üçün onlara verilmiş hüquqdan 
istifadə edə bilmirlər, çünki onların ana dilində "müəllim hazırlayan müvafiq 
institutu" yoxdur. Zaqafqaziya müəllimlər seminariyası nəzdindəki tatar 
bölməsində başqa tədris ocaqlarında olduğu kimi polis rejimi və "müqəddəs təhsil 
işi ilə heç bir əlaqəsi olmayan nə isə bir rəislik siyasəti"
304
 hökm sürür. Bu bölmə 
müsəlmanların manafelərinə uyğun deyildi. Ə.M.Topçubaşov Qori seminariyasının 
tatar bölməsini Azərbaycanın şəhərlərindən birinə köçürməyi, onu müəllimlər 
institutuna çevirməyi, müsəlman ruhani seminariyası açmağı təklif etmişdi
305
. О 
həmçinin belə bir məsələ qoymuşdu ki, müsəlmanların həyati mənafelərinin 
müzakirəsində onların özlərinin rəyləri nəzərə alınsın, müsəlmanlara təkcə tədris 
ocaqlarının təsərrüfat məsələlərində deyil, həm də təlim-tərbiyə məsələlərində 
iştirak etmək hüququ verilsin. 
                                                          
301 "Каспий" qəzeti, 28 fevral 1906-cı il. 
302 "Каспий" qəzeti, 1 mart 1906-cı il. 
303 "Каспий" qəzeti, 1 mart 1906-cı il. 
304 "Каспий" qəzeti, 1 mart 1906-cı il. 
305 "Каспий" qəzeti, 1 mart 1906-cı il. 
68 
 
Məlum olduğu kimi, N.Nərimanov da 1906-cı il iyunun 18-də "Həyat" 
qəzetində dərc edilmiş məqaləsində "Qori seminariyasının Azərbaycan əhalisinin 
mərkəzindəki başqa şəhərə" köçürülməsi məsələsini qoymuşdu. О bunu belə 
əsaslandırırdı ki, hər şeydən əvvəl seminariyadakı təlim proqramını dəyişmək 
lazımdır. Seminariya elə müəllimlər hazırlamalıdır ki, öz dilini, ədəbiyyatını, dinini 
bilsinlər və ibtidai məktəblərdə uşaqlara zamanın tələbinə uyğun dərs keçə 
bilsinlər, xalq və vətən üçün tərbiyəli, savadlı uşaqlar hazırlaya bilsinlər. O, 
müəllimlərin buraxılışını ildə 10 nəfərdən 40 nəfərədək artırmağı təklif edirdi. Qori 
seminariyasından başqa daha 2-3 seminariya, özü də Azərbaycan əhalisinin 
yaşadığı mərkəzi yerlərdə: Bakıda, Gəncədə və s. seminariyalar açmaqla bu 
problemi həll etmək olardı. "Qori seminariyasına ən çoxu 60 şagird qəbul olunur 
və təkrar edirik ki, Qoridə daim yaşayan azərbaycanlılar yoxdur. Əgər belələləri 
yoxdursa, kənardan oxumağa gələnlər də olmayacaqdır"
306
. 
Qurultayda ümumi təhsil, məktəblərin növləri barədə diskussiya getdi. 
Q.Qarabəyov bundan narahat olduğunu bildirdi ki, əhalinin pərakəndə yaşaması 
ümumi təhsili çətinləşdirəcəkdir. Öz tərəfindən ümumi təhsilin tətbiqini və onun 
tezliklə həyata keçirilməsini alqışlayan Tiflis qubernatoru baron Rauş fon 
Trauntenberq Finlandiya və İsveç təcrübəsini götürüb səyyar məktəblər açmağı 
məsləhət gördü. Ə.M.Topçubaşov bunu yalnız cəmiyyətin daha çox müstəqil 
olduğu və "hələ də məktəb işində hökm sürən polis qaydalarının"
307
 aradan 
qaldırıldığı şəraitdə mümkün hesab etdi. Məktəblərin növlərindən birini İ.Vəkilov 
təklif etdi - əhalinin qarışıq yaşadığı yerlərdə qarışıq məktəblər; həmin məktəblərdə 
şəriət mollalar və ruhanilər tərəfindən tədris olunardı, dillər isə birlikdə öyrədilərdi. 
Q.Qarabəyov şagird kontingentinin qruplaşdırılması kimi alternativ variant irəli 
sürdü. 
Təhsil proqramları bəndinin müzakirəsini general Malame bu cür 
yekunlaşdırdı: "Diyarda ümumi ibtidai təhsili tətbiq etmək lazımdır və bunun üçün 
xalq dövlətin xəzinəsinə kömək kimi lazımi vəsait verməyə hazırdır; müəllimlər 
institutunu müsəlman mərkəzinə keçirmək, müsəlman mərkəzində müsəlman 
ruhani seminariyasını açmaq, kəndlərdə şagirdlərin qruplaşdırılmasına mane 
olmamaq, Tiflisdəki şiə və sünni ruhani məktəblərini birləşdirmək zəruridir"
308
. 
Çıxarılan bu nəticə aşkar əhəmiyyətə malik olsa da heç vaxt həyata keçirilmədi. 
Azərbaycan nümayəndə heyətinin proqramına müsəlmanların hüquqlarının 
Qafqazın başqa əhalisinin hüquqları ilə faktiki bərabərləşdirilməsi barədə bənd də 
daxil edilmişdi. Hər şeydən əvvəl söhbət şəhər əsasnaməsinin 44-cü maddəsinin 
ləğvindən gedirdi. Həmin maddəyə görə şəhər özünüidarəetmə orqanlarında 
müsəlman qlasnıların sayı qlasnıların ümumi sayının yarısından çox ola bilməzdi. 
                                                          
306 Nərimanov. N.N. Избранные произведения, т. I, Bakı, 1988, səh. 99. 
307 "Каспий" qəzeti, 1 mart 1906-cı il. 
308 "Баку" qəzeti, 1 mart 1906-cı il. 
 
69 
 
Ə.M.Topçubaşovun məlumat verdiyinə görə, canişinin şəxsi təşəbbüsü ilə 
Yelisavetpolda şəhər dumasına seçkilərdə məhdudiyyətlərin götürülməsinə 
baxmayaraq 44-cü maddə hələ də qüvvədə idi. Bakı birja komitəsinə və arbitraj 
məhkəməsinə seçkilərdə də məhdudiyyətlər saxlanmışdı. Ə.M.Topçubaşov qeyd 
edirdi ki, belə bir vəziyyətdə müsəlmanların laqeydliyinin səbəbi tamamilə 
aydındır. 
Ə.Ağayev din sahəsində məhdudiyyətlərin aradan götürülməsi 
zəruriliyindən danışaraq toplaşanları xəbərdar etdi ki, o, 11 il orta məktəbdə 
müəllimlik etmişdir və bu vəzifəyə müsəlman olduğuna görə təsdiq olunmamışdır. 
O, hüquqların bərabərləşdirilməsində xalqlar arasındakı çəkişmələrin aradan 
qaldırılması yolunu görürdü
309
. A.Ziyadxanov demişdi: "Müsəlmanın andlı 
müvəkkil olması üçün ədliyyə nazirinin təsdiqi tələb olunurdu"
310
. 
Proqramda canişinin yanında "diyar sakitləşənədək əhalinin 
nümayəndələrindən ibarət xüsusi müşavirənin" təsis edilməsi məsələsi 
qaldırılmışdı. Ə.M.Topçubaşov nümayəndə heyəti adından izah verdi ki, "bu qədər 
müxtəlif və rəngarəng əhalisi olan diyarın idarə olunması son dərəcə mürəkkəb və 
çətin işdir. Diyarımızın geridə qalmasının səbəblərindən biri də budur. Qafqazın ən 
görkəmli nümayəndələri bunu dərk edirdilər". О sözünə davam edərək demişdi: 
"Hətta istəsən də, bütün yerli xüsusiyyətlərdən lazımınca baş çıxarmaq mümkün 
deyil. Rəhbərlik funksiyalarını yerinə yetirmək üçün isə bu xüsusiyyətləri bilmək 
zəruridir. Yalnız yerli adamlar bu xüsusiyyətlərdən baş çıxarmağa qadirdirlər. 
Canişin yanında təklif etdiyimiz xüsusi müşavirə bütün əhalini təmsil edən məhz 
belə adamlardan ibarət olacaqdır. Müsəlmanlar bu müşavirəni diyarda hökumət 
idarələrinin mövcud quruluşuna bir düzəliş kimi təklif edirlər". Ə.M.Topçubaşov 
həm də ümid etdiyini bildirirdi ki, "təklif olunan xüsusi müşavirə diyarın ali başçısı 
yanında daimi nümayəndəli orqan əhəmiyyəti, Ümumqafqaz seymi əhəmiyyəti 
kəsb edə bilər"
311
. О deyirdi: "Həsrətində olduğumuz azadlıq naminə biz diyarın 
sakitləşdirilməsi işinə kömək və yardım göstərməliyik və təklif olunmuş tədbirlərin 
bütün praktik çətinliklərinə baxmayaraq biz bunu eləməliyik"
312
. 
Ölkədə hüquq qaydasının, bununla yanaşı isə sülhün və əmin-amanlığın 
yaradılmasının təməl daşı olan ədalət mühakiməsi haqqında məsələ yenə də 
qaldırıldı. 
Öz fəaliyyətinə məhkəmə qanunvericiliyinə yenidən baxılması ilə başlamalı 
olan Dövlət Dumasına Ə.M.Topçubaşov böyük ümidlər bəsləyirdi. 1864-cü il 
məhkəmə nizamnamələri Qafqazda qısaldılmış şəkildə tətbiq edilmişdi, barışdırıcı 
hakimin, andlı məhkəməsinin seçkiliyinə məhəl qoyulmurdu, ilkin istintaqın təşkili    
qeyri-normal idi. Əsl müstəntiqlər olmadığına görə ilkin istintaq məhkəmə 
                                                          
309 "Баку" qəzeti, 1 mart 1906-cı il. 
310 "Каспий" qəzeti, 1 mart 1906-cı il. 
311 "Каспий" qəzeti, 1 mart 1906-cı il. 
312 "Каспий" qəzeti, 4 mart 1906-cı il. 
70 
 
vəzifələrinə namizədlərin və barışdırıcı hakimlərin köməkçilərinin əlində idi. 
Ə.M.Topçubaşov Qafqazda "məhkəmə müstəntiqlərinin surroqatını deyil, öz 
təcrübəsi və müstəqilliyi ilə mühüm istintaq funksiyalarının yerinə yetirilməsində 
azad ola bilən əsl istintaq hakimlərini" görmək istədiyini bildirdi. Onun fikrincə, 
nəzərə almaq lazımdır ki, "ilkin istintaqı aparanların onda doqquzu və hətta daha 
böyük faizi yerli əhalinin dilini, mənəviyyatını, məişətini və bütün xüsusiyyətlərini 
bilməyən adamlardır". O, məhkəmə polisi kimi məhkəmə təsisatının tətbiq 
edilməsi zəruriliyini göstərirdi
313
. 
A.Ziyadxanov II Aleksandrın məhkəmə nizamnamələrinin üç prinsipi 
üzərində dayandı - təcili, həqiqi və mərhəmətli məhkəmə. О etiraf etdi ki, 
məhkəmə islahatından sonra Azərbaycanda məhkəmə müəyyən dərəcədə 
"həqiqətpərəst və mərhəmətli" olmuşdur. Lakin məhkəmənin sürəti yoxdur. 
Məsələn, "mülkədar Şahmalıyevlərin prosesi demək olar 100 ildir ki, uzanır"
314
. 
Ədalət mühakiməsi prosesinə "yerli və nüfuzlu" adamlar dəvət olunmurdular. 
Yelisavetpol şəhərinin ədalət mühakiməsi orqanlarında demək olar bir nəfər də 
müsəlman yox idi. 
Qurultayda nümayəndə heyətinin qətnamələri oxundu. Azərbaycan 
nümayəndələrinin təklifləri bütövlükdə aşağıdakılardan ibarət idi: 1. ibtidai 
məktəbdə ümumi, icbari, pulsuz təhsilin tətbiqi, məktəbləri yaratmaq və saxlamaq 
məqsədilə əhaliyə daha iri qruplarda birləşmək imkanının verilməsi, mümkün olan 
yerlərdə isə səyyar məktəblərin tətbiqi; əhalisinin tərkibi qarışıq olan kəndlərdə 
qarışıq məktəblərin təsis edilməsi, istər təsərrüfat, istərsə də təlim-tərbiyə 
sahəsində məktəb işinə yuridik hüquqlar verilməsi, müəllim və ruhani 
seminariyalarının təsis edilməsi; 2. müsəlmanların hüquqlarının başqa millətlərlə 
faktiki tam bərabərliyinin qanunvericilik yolu ilə təmin edilməsi, ictimai 
özünüidarə üzrə seçkilər üçün müəyyən edilmiş senzin aşağı salınması; 3. andlı 
məhkəmənin, yerli dilləri bilən barışdırıcı hakimlərin seçkiliyi prinsipinin tətbiqi, 
təcrübəli müstəntiqlər, məhkəmə polisi, seçkili münsif hakimləri təsisatının tətbiqi, 
məhkəmə müstəntiqləri tərkibinin gücləndirilməsi, təhsil senzi nəzərə alınmaqla 
etibarlı tərcüməçilərin ciddi seçilməsi, ilkin istintaqın icraatında vəkillərin iştirakı 
və i.a. Toplaşanlar bu tədbirlərin həyata keçirilməsi işində canişinə böyük ümidlər 
bəsləyərək ona bir növ kömək göstərmək üçün təklif etmişdilər ki, canişinin 
yanında xalq tərəfindən seçilmiş nümayəndələrdən ibarət xüsusi müşavirə təsis 
edilsin. "Taxt-tac zirvəsindən rus xalqının nümayəndələrini dövlət işlərində 
(Dövlət Duması nəzərdə tutulur - D.S.) iştiraka çağıran güclü səsin eşidildiyi indiki 
vaxtda Qafqaz əhalisinin də səsinin eşidiləcəyinə"
315
 inanan Əlimərdan bəy 
Topçubaşov başqalarını da buna inandırmağa tələsirdi. 
                                                          
313 "Каспий" qəzeti, 5 mart 1906-cı il. 
314 "Каспий" qəzeti, 7 mart 1906-cı il. 
315 "Каспий" qəzeti, 11 mart 1906-cı il. 
71 
 
Köçərilər, onların hərəkəti zamanı təhlükəsizliyin təmin edilməsi məsələsi 
üzrə xüsusi komissiya seçildi. Komissiyaya İrəvan general-qubernatoru qraf 
V.F.Tizenqauzen başçılıq etdi. Komissiyanın tərkibinə Tiflis qubernatoru baron 
P.A.Rauş fon Trauntenberq, Yelisavetpol qubernatoru A.A.Kalaçov, Qafqazda 
baytarlıq işinin müdiri P.A.Zolotaryov daxil oldular. Azərbaycanı 
Ə.M.Topçubaşov, İ.Vəkilov, C.Sultanov, M.Eminov, Ş.Mirzəyev təmsil edirdilər. 
Tarla işlərinin, köçərilərin təhlükəsizliyinin təmin edilməsi barədə komissiyanın 
konkret təklifləri nümayəndələr tərəfindən bəyənildi. Nümayəndələr bu 
tədbirlərdən başqa köçərilərin oturaq həyata keçməsinə kömək tədbirləri haqqında 
ümumi məsələnin müzakirəsi üçün canişinin dəftərxanası yanında səriştəli 
şəxslərin iştirakı ilə xüsusi müşavirənin yaradılmasını zəruri hesab etdilər. 
Zərərçəkənlərin ailələrinə yardım göstərilməsi zəruri sayıldı
316
. "İrşad" qəzetinin 
müxbiri bununla əlaqədar xəbər verirdi ki, məclisin üzvləri canişinin yanında 
keçirilən müşavirədə müsəlmanların təklifi ilə qərar qəbul etdilər ki, hökumət 
köçərilərin həyat və əmlakının təhlükəsizliyini təmin etsin. Bunun üçün tədbirləri 
hökumətin özü müəyyən etməli idi
317
. 
Qurultayın sonuncu, yekun müşavirəsində canişin çıxış etdi. О qeyd etdi ki, 
millətlərarası münaqişəni bir tərəfdən qeyri-leqal silahlı təşkilatlar, digər tərəfdən 
isə  "çox vaxt nüfuzlu şəxslər tərəfindən rəhbərlik edilən quldur dəstələri"  həyata 
keçirirdilər. О dedi: "Əlahəzrət imperator istərdi ki, erməni-müsəlman davasına 
son qoyulsun və buna son qoyulmalıdır"
318
. Bütövlükdə barışdırıcı komissiyaların, 
xüsusi müşavirənin təsis edilməsi, zərərin əvəzinin ödənilməsi, əhalinin 
təhlükəsizliyinin təmin edilməsi ilə bağlı bəndləri, hətta qurultayın tövsiyə etdiyi 
prinsiplərlə əhalinin təcili ədalət mühakiməsi ilə təmin olunması məsələsini  qəbul  
edərək canişin qeyd etdi ki, "maarifçilik tədbirləri  və müsəlmanların  hüquqlarının   
başqa   millətlərin hüquqları ilə bərabərləşdirilməsi barədə müşavirənin nəzərdə 
tutduğu məsələlər artıq mərkəzi hökumət tərəfindən işlənilib hazırlanır və güman 
etmək lazımdır ki, müşavirənin arzu etdiyi mənada həll olunacaqdır". О həmçinin 
əmin etdi ki, "əhalinin savadlandırılması və məktəb işinin lazımi səviyyəyə 
qaldırılması üçün özündən asılı olan bütün tədbirləri" görəcəkdir
319
. Canişin 
həmçinin söz verdi ki, Rusiya qanunvericiliyində və inzibati sərəncamlarda 
müsəlmanların sıxışdırılmasına aid olan və ləğv edilməsi onun səlahiyyətində olan 
bəndləri aydınlaşdırmaq üçün təxirə salmadan sərəncam verəcəkdir. Qalan bəndləri 
isə o, müəyyən edilmiş qaydada yuxarı instansiyalar qarşısında vəsatət qaldırmaq 
yolu ilə həll etmək niyyətində idi. O, Qoridən daha münasib olan yerdə müəllimlər    
seminariyası açılmasının mümkünlüyü üzərində də dayandı. 
                                                          
316 "Баку" qəzeti, 11 mart 1906-cı il. 
317 "İrşad" qəzeti, 28 fevral 1906-cı il. 
318 "Баку" qəzeti, 12 mart 1906-cı il. 
319 "Баку" qəzeti, 12 mart 1906-cı il. 
72 
 
Nümayəndələr çar hakimiyyətinin Qafqazdakı nümayəndəsinə bu dəfə də о 
qədər inandılar ki, İ.Hacıyevin aşağıdakı bəyanatı iştirakçıların hamısı tərəfindən 
yekdilliklə bəyənildi: "Canişinin yanında hazırkı müşavirələr haqqında xatirə 
olaraq canişinin adına Tiflisdə Qafqaz üçün ali məktəb təsis edilsin və bu məqsədlə 
bütün diyarda ianə toplanmasına başlansın"
320
. Qurultay belə ruh yüksəkliyi ilə öz 
işini başa çatdırdı. 
Nümayəndələr öz yerlərinə gedib çatmağa macal tapmamış canişinin nə 
qədər səmimi olduğuna əmin oldular. Martın 6-da keçirilmiş müşavirədə canişinin 
yanında xüsusi müşavirəyə Azərbaycan nümayəndələri seçildilər. Onlar 
Ə.M.Topçubaşov, İ.Vəkilov, Ə.Zülqədərov, M.Şahmalıyev, A.Kazanalipov idilər 
(nümayəndəliyə namizəd - İ.Ziyadxanov və M.Eminov)
321
. Lakin canişinin 
dəftərxanası qurultayın qərarlarını həyata keçirməyə tələsmirdi. Martın 17-də 
dəftərxananın direktoru bildirdi ki, quberniya və qəza barışdırıcı komissiyalarının 
yaradılması barədə hələlik heç bir sərəncam yoxdur. Yalnız aprelin 6-da bu 
komissiyaların yaradılması barədə canişindən teleqram gəldi, lakin həmin 
komissiyalara millətlərarası münasibətlərin bütün məsələləri üzrə məşvərətçi səs 
hüququ verildiyi bildirilirdi. Başqa məsələlərə gəldikdə isə onlar həyata 
keçirilmədi. 
Qurultayın siyasi yekunu isə 1906-cı ilin payızında "Difai" partiyasının 
yaradılması oldu. Bir çox azərbaycanlı nümayəndələri belə bir nəticəyə gəlmişdilər 
ki, 1905-1906-cı illərin toqquşmalarında ermənilərin üstünlüyü onların 
"Daşnaksütyun" partiyasının və silahlı dəstələrinin mövcud olmasında idi. Bunu 
nəzərə alaraq onlar siyasi qüvvələrini bir təşkilatda birləşdirmək qərarına 
gəlmişdilər. 
Beləliklə, Azərbaycanda siyasi cərəyanların formalaşması XX əsrin 
əvvəllərində ölkədə yaranmış obyektiv şəraitlə sıx bağlıdır. Sərt hüquqsuzluq və 
zülm şəraitində hər cür qadağanlar və məhdudiyyətlər barəsində danışmaq imkanı 
əldə etmiş Azərbaycan sahibkarları öz ideoloqlarının simasında ilk dəfə olaraq 
tələblərini, arzularını və istəklərini ifadə edib ali hökumət instansiyalarına təqdim 
etdilər. 1905-ci ilin aprel petisiyasında toplanmış, sonralar isə ərizələrdə, 
müraciətlərdə və mətbuat yazılarında konkretləşdirilən bu tələb, arzu və istəklər 
bütün xalqın mənafeyini əks etdirirdi və gələcək partiyaların və təşkilatların siyasi 
platformalarının təməlini qoydu. 
 
  
                                                          
320 "Баку" qəzeti, 12 mart 1906-cı il. 
321 "Каспий" qəzeti, 23 mart 1905-ci il. 
73 
 
§ 3. İctimai-siyasi təşkilatlar 
 
Din azadlığını nəzərdə tutan 1905-ci il 17 aprel tarixli çar fərmanı, habelə 
imperiya əhalisinə "vətəndaş azadlıqlarının sarsılmaz əsaslarının" verilməsini elan 
etmiş 1905-ci il 17 oktyabr tarixli çar manifesti siyasi partiyaların və təşkilatların, 
xeyriyyə cəmiyyətlərinin və s. yaranmasında böyük rol oynadı. Bu işdə milli    
sahibkarların nümayəndələri və ideoloqları fəallıq göstərirdilər. 
1905-ci ilin yazında və yayında Rusiya imperiyasının müsəlman 
ucqarlarında yaşayan xalqların siyasi qüvvələrinin birləşməsi prosesi getdi. 
Azərbaycan nümayəndələri müsəlman hərəkatında, xüsusən müsəlmanların siyasi 
təşkilatının - özünü "İttifaqi-müslimin" adlandırmış Ümumrusiya müsəlmanları 
ittifaqının yaranmasında yaxından iştirak etdilər. 
İttifaqın yaradılmasının təşəbbüskarları Krım və Kazan tatarları - 
R.İbrahimov, Y.Akçurin, İ.Qasprinski idilər. Ə.M.Topçubaşov hazırlıq işində fəal 
iştirak etmişdi. 
Ümumrusiya müsəlmanları ittifaqının yaradılması, bu təşkilatın təsis 
qurultayının çağırılması ideyası hələ 1905-ci ilin əvvəllərində meydana gəlmiş, 
1905-ci ilin iyununda isə Çistopolda 500 nəfərədək adamın toplaşdığı görüşdə 
təşkilati cəhətdən rəsmiləşdirilmişdi. Bu görüşə bəhanə "Çistopol toyu" deyilən 
hadisə oldu (molla Kamalov öz bacısını ərə verirdi). Toy mərasimi ictimai 
yığıncağa çevrildi və hətta orada qətnamə qəbul olundu. Müşavirənin iştirakçıları 
konstitusiyalı monarxiya ideyasını müdafiə edərək həmçinin vicdan, din, söz, 
mətbuat, yığıncaq, toplantı azadlığının həyata keçirilməsinə, ümumi və bərabər 
seçki hüququ şərti ilə "xalq nümayəndəliyinə" tərəfdar çıxdıqlarını bildirdilər
322
. 
Siyasi platformada müsəlmanların birləşdirilməsinin tərəfdarları 
tərəqqipərvərlərin - "bitərəflik" bayrağı altında müxtəlif burjua-mülkədar partiya 
və qruplarından olan ünsürləri birləşdirməyə cəhd göstərən rus liberal-monarxiya 
burjuaziyasının siyasi qruplaşmalarının təsirini öz üzərlərində hiss edirdilər. 
Müsəlman dünyasında geniş tanınmış İ.Qasprinskinin naşirliyi və redaktorluğu 
altında Baxçasarayda nəşr olunan "Tərcüman" qəzeti 1905-ci il avqustun 12-də 
Nijni Novqorodda qurultaya hazırlıq üzrə təşkilat müşavirəsinin çağırılmasını 
xəbər verərək qeyd edirdi ki, bu müşavirəni tərəqqipərvər müsəlmanlar təşkil 
edirlər
323
. 
İttifaqın birinci (təsis) qurultayı 1905-ci il avqustun 15-də Nijni 
Novqorodda yarmarka zamanı keçirildi.   Qurultayda Rusiyada "İttifaqi-müslimin" 
partiyasının  yaradılması barədə qərar qəbul olundu
324
. 
Qurultayda Rusiyanın müsəlman əhalisinin müxtəlif təbəqə və qrupları, özü 
də ziyalılar və xırda sahibkarlar kifayət qədər geniş təmsil olunmuşdular. 
                                                          
322 "Tərcüman" qəzeti, 7 və 10 iyun 1905-ci il. 
323 Yenə orada, 19 iyul; "Баку" qəzeti, 6 avqust 1905-ci il. 
324 "Баку" qəzeti, 26 avqust 1905-ci il. 
74 
 
Çıxışlarda əsasən Rusiyanın bütün müsəlmanlarının "birləşməsinə" çağırışlar 
səslənirdi. Praktik vəzifələr kimi ilk növbədə müsəlman sahibkarlarının 
hüquqlarının hakim rus siniflərinin hüquqları ilə bərabərləşdirilməsi vəzifəsi irəli 
sürülürdü. Bu, bütün petisiyalarını və ərizələrini məhz həmin tələblərlə başlayan 
Azərbaycan sahibkarları nümayəndələrinin diqqətini cəlb etməyə bilməzdi. 
Qurultayın qərarlarında qeyd olunurdu ki, "Rusiya müsəlmanları bütün siyasi, 
mədəni məsələlərdə, habelə Rusiyanın indiki vəziyyətindən asılı olaraq meydana 
çıxan məsələlərdə həmrəy olmalıdırlar"
325
. Tələblərin yerinə yetirilməsi üçün isə 
vaxtaşırı çağırılmalı olan yerli yığıncaqların təsis edilməsi nəzərdə tutulurdu.
326
 
Müsəlman sahibkarlarının rus kapitalından asılılığı, onların siyasi cəhətdən 
təşkil olunmaması Ümumrusiya müsəlmanları ittifaqının proqram sənədlərinə öz 
təsirini göstərdi. Buna görə də qəbul olunmuş qərarlarda qeyd olunurdu ki, 
müsəlmanlar barəsindəki mövcud sıxışdırmaların və hüquqsuzluğun ləğvi, onların 
siyasi, dini və əmlak hüquqlarının ruslarla bərabərləşdirilməsi uğrunda mübarizə 
"qanuni üsullarla" həyata keçiriləcəkdir, "müsəlmanlar öz ehtiyaclarını ödəmək 
işində" Rusiyanın bu gününü və gələcəyini düşünəcəklər
327
. Tələblər "arzular" kimi 
qələmə verilirdi. Sənədlərdə belə fikirlərə təsadüf olunur ki, "qabaqcıl rus adamları 
ilə həmfikir olan düşüncəli müsəlmanlar elə bir qaydanın yaradılması işində iştirak 
edirlər ki, bu qaydaya görə qanunlar xalqın özünün seçdiyi nümayəndələrin iştirakı 
ilə tərtib ediləcəkdir". Sənədlərdə həmçinin "məktəblər açılması, kitab,  qəzet və 
jurnallar nəşri yolu ilə müsəlmanların hərtərəfli inkişafına"
328
 səy göstərilməsi 
bəyan edilirdi. 
Rusiya müsəlmanlarının ikinci və üçüncü qurultayları "İttifaqi-müslimin"i 
təşkilat cəhətdən möhkəmləndirdi. Bu qurultaylarda nizamnamə qəbul edildi, 
İttifaqın proqramı müəyyən olundu. 
Azərbaycan sahibkarlarının mövqeyindən çıxış edən ideoloqlar bu 
qurultayların işində yaxından iştirak etmişdilər. Demək kifayətdir ki, İttifaqın 
proqramını və nizamnaməsini Ə.M.Topçubaşov yazmışdı. 
İkinci qurultay 1906-cı il yanvarın 13-23-də Peterburqda qeyri-leqal 
şəraitdə, rəsmi icazə olmadan keçirilmişdi. Qurultayda 100-dək adam - 
sahibkarların, ruhanilərin və ziyalıların nümayəndələri iştirak edirdilər
329
. 
Qurultaya toplaşmazdan əvvəl tatar liberal cərəyanının ideoloqları qərara gəldilər 
ki, rus kadetləri ilə proqramın əsasları və onlarla seçki bloku yaratmaq 
mümkünlüyü barədə razılığa gəlsinlər. Bu məqsədlə "Müsəlmanlar ittifaqı"nın 
üzvləri Y.Akçurin və S.Alkin 1906-cı ilin yanvarında Peterburqda konstitusiyalı 
                                                          
325 RFDTA, fond 821, siyahı 133, iş 461, vərəqlər 61 arxada, 62. 
326 Yenə orada. 
327 RFDTA, fond 821, siyahı 133, iş 461, vərəqlər 61 arxada, 62. 
328 RFDTA, fond 821, siyahı 133, iş 461, vərəqlər 61 arxada, 62. 
329 А.Аршаруни и Х.Габидулин. Очерки панисламизма и пантюркизма в России. М. 1931, səh. 26; 
Ибрагимов Г. Татары в революции 1905 года. Казан, 1926, səh. 150. 
75 
 
demokratiya partiyası qurultayının işində iştirak etdilər. Özü də passiv iştirak 
etmədilər. Onlar qurultaya xüsusi bəyanatla müraciət edərək İttifaqın kadetlərin 
proqramını qəbul etməyə hazır olduğunu bildirdilər. Onlar bəyanatda yazmışdılar: 
"Bizim fikrimizcə, konstitusiyalı demokratiya partiyası spesifik rus təşkilatı 
deyildir, əksinə, o, müxtəlif millətlərin partiyasıdır. Buna sübut belə bir cəhətdir ki, 
bu qurultayda müxtəlif xalqların nümayəndələri iştirak edirlər. Kadetlər partiyası 
ideyalarının müsəlmanlar arasında çox da qənaətbəxş yayılmadığına baxmayaraq 
onun proqramının əsas motivləri böyük rəğbətlə qarşılanır..."
330
. 
Daha sonra İttifaqın adından bildirildi ki, kadetlər öz proqramlarına   
müsəlmanların mənafeyinə uyğun olan bəzi dəyişikliklər və əlavələr etsələr 
müsəlmanlar tərəfindən daha çox müdafiə oluna bilərlər. Onda ayrı-ayrı 
müsəlmanlar da, bütövlükdə İttifaq da tərəddüd etmədən konstitusiyalı 
demokratiya partiyasına qoşulardı. 
Kadetlər qurultayının nümayəndələri İttifaqın bəyanatının partiya 
proqramının əsas ideyaları ilə uyğun gəldiyini hesab edərək müsəlmanların bütün 
müddəalarını qəbul etdilər. Kadetlər partiyasının liderləri Gessen və Petrajitski də 
buna çağırırdılar. Kazan liberallarının orqanı razılıq hissi ilə öz oxucularına xəbər 
vermişdi: "Konstitusiyalı demokratiya partiyasının ikinci qurultayı müsəlmanların 
demək olar bütün müddəalarını qəbul etdi"
331
. 
Qurultayın işində Azərbaycan müsəlmanlarının nümayəndələri: "Kaspi" 
qəzetinin redaktoru Ə.M.Topçubaşov, həkimlər Q.Qarabəyov və Ə.X.Axundov 
fəal iştirak etdilər
332
. 
Qurultay İttifaqın nizamnaməsinin və proqramının layihələrini, I Dövlət 
Dumasına seçkilərdə taktikasını müzakirə etdi. Dumada müsəlman fraksiyası 
qurultayın müəyyən etdiyi istiqamətə uyğun fəaliyyət göstərdi. 
Qurultayda İttifaqın nizamnaməsi qəbul edildi. Nizamnamənin 23 bəndində 
Rusiya müsəlmanlarına təklif olunurdu ki, vahid siyasi partiya yaratsınlar və bütöv 
təşkilat kimi fəaliyyət göstərsinlər. Müsəlmanların yaşadıqları Rusiya 
quberniyalarından aşağıdakı 16 rayonun və onların mərkəzlərinin yaradılması 
nəzərdə tutulurdu: Qafqaz rayonunda - Bakı, Krım rayonunda - Simferopol, 
Moskva və Peterburq rayonunda - Peterburq, aşağı Volqaboyunda - Həştərxan, 
Yuxarı Volqaboyunda - Kazan və i.a. Bütün bu bəndlərdə göstərilirdi ki, 
Ümumrusiya qurultayına, qurultaylararası dövrdə isə İttifaqın Baş şurasına tabe 
olacaq rayon yığıncaqları təsis edilir. Nizamnamə İttifaqın üzvlərindən 50 
qəpikdən 5 rubladək məbləğdə üzvlük haqqı toplanmasını, habelə "Allah naminə" 
                                                          
330 "Казан  мухбире",  8  fevral  1905-ci il;  Sitat bu  kitabdan  gətirilir: Хасанов Х.Х. Революция 
1905-1906 гг. М., 1965, səh. 284. 
331 "Казан  мухбире",  8 fevral  1905-ci il;  Sitat bu  kitabdan  gətirilir: Хасанов Х.Х. Революция 
1905-1906 гг. М., 1965, səh. 284. 
332 "Баку" qəzeti, 12 yanvar 1906-cı il. 
76 
 
ianələr qəbul edilməsini müəyyən edirdi. Toplanmış məbləğ rayon yığıncaqlarının 
qərarları ilə xərclənməli idi. 
Nizamnamə hər il Ümumrusiya qurultaylarının çağırılmasını nəzərdə 
tuturdu. Qurultaylarda rayon yığıncaqlarından iki nümayəndə, yerli (şəhər) 
yığıncaqlarından bir nümayəndə həlledici səslə iştirak etməli idi. İttifaqın üzvləri 
qurultayın qərarlarına tabe olacaqları barədə öhdəlik götürürdülər. Qurultay 
İttifaqın müvəqqəti proqramını qəbul etdi. Bu proqram kadetlərin proqramı ilə 
demək olar tamamilə eyni idi. 
Dövlət Dumasına seçkilərə kifayət qədər əhəmiyyət verən qurultay 
seçkilərdə taktika məsələsində kadetlərə qoşulmağı yekdilliklə qərara aldı və bəyan 
etdi ki, bu, müsəlmanlar üçün ən yaxşı qərardır. Bununla da İttifaq özünün 
kadetlərlə blokunu rəsmiləşdirdi. Öz növbəsində kadetlər yerli sahibkarlar 
sırasından olan millətçilər ilə can-başla bloka girirdilər. Onları isə kadet-
doktrinaçıların lideri P.B.Struvenin təmtəraqla təbliğ etdiyi "yaradıcı millətçilik" 
ideyası cəlb edirdi. Bu ideya əslində ondan ibarət idi ki, birincisi, sağ qüvvələrin 
təbliğ etdiyi ruslaşdırmanın və milli zülmün kobud zorakılıq metodlarından əl 
çəkilsin, ikincisi isə, qeyri-rus xalqlara məktəbdə, məhkəmədə və zemstvo 
özünüidarəsində ana dilindən istifadə etmək hüququ verilsin. Əslində isə "yaradıcı 
millətçiliyin" məqsədləri hökumətin məqsədləri ilə eyni idi: imperiyanın 
möhkəmləndirilməsi, Rusiyanın bütövlüyü və bölünməzliyi. Fərq yalnız 
vasitələrdə idi
333
. 
Kadetlərin irəli sürdükləri şüarların son məqsədlərinə baxmayaraq onlar XX 
əsrin ilk illərində imperiya hüdudlarında hüquq və imtiyazlarının 
genişləndiriləcəyinə ümid bəsləyən Rusiya ucqarlarındakı sahibkar millətçiləri cəlb 
edirdilər. Onlar xüsusi inadkarlıqla istər məktəblərdə ana dilinin tədrisinə, istərsə 
də ana dilində məktəblər açılmasına tərəfdar çıxırdılar. Milli dilin inkişafı, millətin, 
onun ziyalılarının formalaşması və inkişafı cəmiyyətin intellektual potensialının 
yüksəlişi üçün böyük əhəmiyyətə malik idi. Buna görə də müsəlman, о cümlədən 
Azərbaycan sahibkarlarının və ziyalılarının bu sahədə bəzən uğursuz mübarizəsi 
müsbət əhəmiyyətə malik idi. Lakin bu mübarizə hər cür millətçilərin və 
irticaçıların qızğın müqavimətinə rast gəlirdi. İş bundadır ki, ana dilinin tədrisi 
uğrunda mübarizə çox vaxt millətçilərin bəzi güzəştlərə getməsi ilə başa çatırdı. III 
Dövlət Dumasında məsələnin müzakirəsi buna nümunədir. 1908-ci il aprelin 3-də 
Hərbi İdarənin təqdim etdiyi dövlət müdafiəsi planının layihəsi barədə xalq maarifi 
naziri A.A.Şvarts hökumətin mövqeyini əks etdirən rəy ilə çıxış etdi. Şvarts 
məktəbdə rus milli hissini inkişaf etdirməyi və möhkəmləndirməyi, buna görə də 
"özgə xalqların məktəbi milliləşdirmək meylinin" qarşısını hər cür almağı təklif 
edirdi. Şvarts bildirirdi ki, "məktəb milli və mühafizəkar olmalıdır və bu mövqenin 
                                                          
333 Аврех А.Я. Столыпин и третья дума. М., 1968, səh. 33. 
 
77 
 
hər hansı şəkildə zəifləməsinə dözmək olmaz"
334
. Müsəlman fraksiyası üzvlərinin 
bütün ərizələrində, petisiyalarında və çıxışlarında deyildiyinə baxmayaraq ali təhsil 
müəssisələrinin açılmasından söhbət də gedə bilməzdi. Şəxsi məktəblərə gəldikdə 
isə buna yerli hakimiyyət orqanlarının ciddi nəzarəti altında yol verilirdi. 
Kadetlər yerli sahibkar millətçilər ilə can-başla bloka girirdilər. Məsələn, 
1906-cı ilin fevralında kadet partiyasının MK-sı müsəlmanların nümayəndələri ilə 
partiyanın mərkəzi orqanları arasında daimi əlaqələr təşkil etməyi zəruri hesab 
etdi
335
. İttifaqın kadetlər ilə bloka can atmasını müdafiə edən M.Ə.Rəsulzadə 
yazırdı ki, müsəlmanlar irtica rejiminə qarşı səylərini Rusiyada yaşayan başqa 
xalqlarla birləşdirməlidirlər. О belə nəticəyə gəlirdi ki, müsəlmanların öz səyləri ilə 
qalib gəlmək ümidi qeyri-realdır
336
. 
1906-cı il avqustun 16-dan 21-dək Nijni Novqorodda keçirilmiş 
müsəlmanların üçüncü qurultayında "İttifaqi-müslimin"in proqramı qəbul edildi. 
Qurultayda 800-ə yaxın adam - yarmarkaya gəlmiş tacirlər, sənayeçilər, 
müəllimlər, mollalar, müsəlman qəzetlərinin naşirləri iştirak edirdilər. Qurultayda 
qəzetlərin, о cümlədən "İrşad" qəzetinin də müxbirləri iştirak edirdilər
337
. 
Qurultayda Ə.M.Topçubaşov sədrlik edirdi. 
11 bölmədən və 79 paraqrafdan ibarət proqramın qəbul edilməsi qurultayın 
fəaliyyətində ən əhəmiyyətli hadisə oldu. Bu proqramın əsasını kadetlər partiyası 
proqramının başlıca müddəaları təşkil edirdi. Təşkilatın siyasi məqsədlərinin izah 
olunduğu elə birinci bölmədə göstərilirdi ki, onun vəzifəsi Rusiyanın bütün 
müsəlmanlarını birləşdirməkdən ibarətdir. İttifaqın təsisçiləri onun "sinfi 
əlamətdən kənar" və ya "ümummilli" bir təşkilat olduğunu bildirməklə müsəlman 
ucqarlarının geniş kütlələrini İttifaqa cəlb etməyə ümid bəsləyirdilər. 
Kadet partiyasının proqramı kimi İttifaqın da proqramı konstitusiyalı 
monarxiya ideyalarını müdafiə edirdi
338
. Proqram xüsusi mülkiyyəti müqəddəs elan 
edirdi. Kəndlilərin ehtiyaclarını "ödəmək" məqsədilə (§ 60) proqram "bütün udel, 
dövlət, kabinet və monastır torpaqları hesabına" lazımi ölçüdə onlara torpaq 
verilməsini mümkün hesab edirdi. Xüsusi sahibkar torpaqlarının 
özgəninkiləşdirilməsi zəruri olduğu hallarda isə proqram dövlət tərəfindən 
mülkədarlara bunun əvəzinin "ədalətli qiymətlə"
339
 ödənilməsini icbari şərt hesab 
edirdi. Bu məsələdə İttifaq kadetlərlə tam həmrəylik nümayiş etdirirdi. Proqram 8 
saatlıq iş günü məsələsindən yan keçərək "normal iş gününün maksimum saatının" 
(§ 67)
340
 müəyyən olunmasının arzu edildiyini göstərirdi. Bununla da İttifaqın 
                                                          
334 Sitat bu   kitabdan  gətirilir:   Аврех   А.Я.   Göstərilən  əsər,  səh.  26; RFDTA, fond 1276, siyahı 5, 
iş 143, vərəq 11. 
335 RFDTA, fond 150, siyahı 1, iş 266, vərəq 99. 
336 "Təkamül" qəzeti, 12 mart 1907-ci il. 
337 Хасанов X.X. Göstərilən əsər, səh. 205. 
338 RFDTA, fond 821, siyahı 150, iş 419, vərəqlər 11,12 arxada. 
339 RFDTA, fond 821, siyahı 150, iş 419, vərəq 17. 
340 Yenə orada, vərəq 17 arxada. 
78 
 
proqramı fəhlələrin mübarizəsinin təzyiqi altında hələ XIX əsrin axırlarında qəbul 
edilmiş iş günü haqqında çar qanunvericiliyindən uzağa getməmişdi. 
İttifaqın ideoloqları "milli-mədəni muxtariyyət" tələbini irəli sürdülər (ana 
dilində məktəblər açılması, milli dildə qəzet və jurnal nəşri və s.) 
Müsəlmanların ruhani idarələrinin yenidən təşkili məsələlərinə baxılmasına 
kifayət qədər mühüm yer verilmişdi. Məktəb işinin islahatı layihəsi də bu məsələyə 
xidmət edirdi. Təklif olunurdu ki, məktəb və mədrəsələr Maarif Nazirliyinin 
tabeliyindən müsəlmanların ruhani idarələrinin ixtiyarına verilsin. Müsəlmanların 
ruhani idarələrinin hüquqlarının genişləndirilməsi, müsəlman ruhanilərinin 
hüquqlarının pravoslav ruhanilərinin hüquqları ilə bərabərləşdirilməsi, vəqf işinin 
nizama salınması barədə tələblər irəli sürülmüşdü
341
. Mövcud rejimin əsaslarına 
qətiyyən toxunmayan bu tələblər ruhaniləri imkan daxilində öz tərəfinə çəkmək 
meylini əks etdirirdi. 
Qurultayda İttifaqın Mərkəzi Komitəsinin 15 nəfərdən ibarət daimi bürosu 
seçildi. Büronun tərkibinə Ə.M.Topçubaşov da daxil oldu
342
. Daha 5 üzvün MK-ya 
kooptasiya edilməsi barədə də qərar qəbul edildi (onlardan üçü Bakı, Yelisavetpol 
və İrəvan quberniyalarından olan müsəlmanları təmsil edirdi)
343
. "İttifaqi-
müslimin" qurultayın bütün qərarlarını təbliğ etməyi, İttifaqın proqramını və 
nizamnaməsini təşviq etməklə Rusiya müsəlmanları arasında izahat işi aparmağı 
MK bürosunun bütün üzvlərinə bir vəzifə olaraq tapşırdı. İttifaq MK-sının 
üzvlərinə ünvanlanmış məktubda deyilirdi: "Bütün rayonların müsəlmanları 
İttifaqın proqramına uyğun hərəkət etməli, şəhərlərdə və rayonların kəndlərində 
regional ittifaqlar yaratmalı, onları təşkilati cəhətdən rəsmiləşdirməlidirlər". Daha 
sonra təşkilatın məqsədləri izah olunurdu: "İttifaqi-müslimin" təşkilatının ümdə 
məqsədi maddi və ictimai sahələrdə xalqın mənafelərini müdafiə etməkdən, 
icmanın islahatında vahid xətt hazırlamaqdan və ona əməl etməkdən ibarətdir"
344
. 
"Bürhani-tərəqqi" qəzeti "İttifaqi-müslim"in Rusiya müsəlmanlarına ünvanlanan və 
vicdana, ədalətə, şəriətə, birliyə və qardaşlığa çağıran çağırışını dərc etmişdi. Qəzet 
həmçinin xəbər vermişdi ki, təşkilat 23 nəfərdən ibarət komissiya yaratmışdır. Din 
komissiyasına Azərbaycandan Əlimərdan bəy Topçubaşov, Əbdürəşid İbrahimov, 
Xəlil bəy Xasməmmədov daxil idilər. 
İqtisadi komissiyaya F.Xoyski, Sultanov, Sabir Molla Həsənov və   
başqaları   daxil   oldular.   Hüquq   komissiyasının tərkibində Ə.M.Topçubaşov, 
F.Xoyski, X.Xasməmmədov da var idilər
345
. 
Qurultay bütün başqa vəzifələrdən başqa müsəlman partiyası 
nizamnaməsinin tərtib edilməsini də seçilmiş MK-ya həvalə etdi. 1906-cı il 
                                                          
341 Хасанов Х.Х. Göstərilən əsər, səh. 286. 
342 RFDTA, fond 821, siyahı 133, iş 461, vərəq 68 arxada; "İrşad" qəzeti, 27 aprel 1907-ci il. 
343 Политическая жизнь русских мусульман до Февральской революции. Oksford, 1987, səh. 42. 
344 "Bürhani-tərəqqi" qəzeti, 29 aprel 1907-ci il. 
345 "Bürhani-tərəqqi" qəzeti, 29 aprel 1907-ci il. 
79 
 
noyabrın 18-20-də Moskvada MK-nın müşavirəsində nizamnaməyə baxıldı və o, 
qəbul olundu. Noyabrın 30-da layihə cəmiyyətlər və ittifaqlar haqqında 1906-cı il 4 
mart tarixli müvəqqəti qaydalar əsasında qeydiyyata alınmaq üçün cəmiyyət işləri 
üzrə Peterburq xüsusi şəhər idarəsinə təqdim olundu. Layihəyə yalnız 1907-ci il 
fevralın 28-də baxıldı və bəzi formal əsaslara isnad edilməklə geri qaytarıldı. 
Nizamnamədə müvafiq dəyişikliklər etmək üçün 1906-cı il aprelin 6-da 
Peterburqda keçirilmiş MK-nın dördüncü müşavirəsində müvəqqəti komissiya 
seçildi və bundan sonra layihə idarəyə bir daha təqdim olundu
346
. 1907-ci il aprelin 
ortalarında keçirilmiş MK müşavirəsində İttifaqın işlərini aparmaq və Dövlət 
Dumasında müsəlman fraksiyasının dumadankənar işinə kömək etmək üçün beş 
nəfərdən ibarət daimi büro seçildi
347
. Büroya aşağıdakı qəzetlərin redaktorları daxil 
oldular: "Kaspi" - Ə.Topçubaşov, "Ülfət" - A.İbrahimov, "Kazanski vestnik" - 
S.Alkin, F.Kərimov, "Vakt" - Y.Akçurin
348
. 
Müsəlmanların üçüncü Ümumrusiya qurultayında millətlərarası 
toqquşmalar məsələsinə dair qətnamə qəbul olundu. Qətnamədə hər iki xalqın din 
və ictimai-siyasi xadimlərinin diqqəti belə bir zərurətə cəlb edilirdi ki, 
"Zaqafqaziya müsəlmanları ilə ermənilərin qarşılıqlı barışması işini" öz əllərinə 
alsınlar "və insanpərvərlik naminə, azadlıq hərəkatında Rusiyanın bütün xalqlarının 
mənafelərinin ümumiliyi naminə qarşılıqlı qırğına son qoysunlar və vətəndaş 
azadlığı və siyasi azadlıq prinsipləri əsasında Rusiyada şüurlu həyatın bərqərar 
olmasına ümumi səylərlə kömək göstərsinlər"
349
. 
Müsəlmanlar İttifaqının MK-sı Dövlət Dumasında müsəlman fraksiyasının 
fəaliyyətinə də rəhbərliyi həyata keçirirdi. Onun üzvləri Dumaya deputat seçilir, 
qanun layihələrinin müzakirəsində, proqram hazırlanmasında iştirak edirdilər. Bu 
zaman onlar Ümumrusiya müsəlman qurultaylarının qərarlarını rəhbər tuturdular. 
İttifaqın üzvləri təşkilatın şöbələrinin coğrafiyasını genişləndirmək 
məqsədilə izahat işi aparırdılar. Onlar Bakı şəhərinə xüsusi əhəmiyyət verərək 
İttifaqın şöbəsini yaratmaq üçün 1907-ci ilin aprelində buraya öz nümayəndəsini 
göndərdilər. Bakı ziyalıları onların təşəbbüsünü müdafiə etdilər. "Proqress" 
qəzetində dərc olunmuş məqalədə belə bir çağırış var idi ki, "öz xalqına heç olmasa 
bir damla məhəbbəti olan, bütün ətrafındakılara şüurla yanaşan və müsəlmanların 
irəliyə doğru hazırkı hərəkatının bütün gedişini diqqətlə izləyən hər bir kəs bu cür 
birləşdirici vahidlərin yaradılmasına var gücünü sərf etməlidir, müsəlmanların 
birliyi ideyasının hamı üçün ümumi və müqəddəs olacağı şəraitə can atmalıdır"
350
. 
Bununla yanaşı qəzet qeyd edirdi ki, İttifaqın nümayəndəsi 
"ümummüsəlman məsələlərinə Bakı işçilərinin laqeyd münasibətindən məyus 
                                                          
346 "Каспий" qəzeti, 23 may 1907-ci il. 
347 Yenə orada, 20 aprel 1907-ci il; "İrşad" qəzeti, 27 aprel 1907-ci il. 
348 "Каспий" qəzeti, 20 aprel 1907-ci il. 
349 Политическая жизнь русских мусульман до Февральской революции. Oksford,1987, səh. 44-45. 
350 "Прогресс" qəzeti, 7 aprel 1907-ci il. 
80 
 
halda" getdi. Nüfuzlu müsəlmanlar elan olunmuş yığıncağa gəlmədilər, yığıncağın 
iştirakçıları isə komitənin seçilməsi məsələsinin həllinə cürət etmədilər
351
. Bakıda 
İttifaqın şöbəsi yaradılmadı. Qeyd etmək lazımdır ki, Bakı cəmiyyətinin yuxarı 
təbəqəsi Ümumrusiya müsəlman birliklərinə qəribə laqeydlik göstərdi. "Açıq söz" 
qəzetinin naşiri M.Ə.Rəsulzadə sonralar IV Dövlət Dumasında və onun bürosunda 
müsəlman fraksiyasına kömək göstərilməsi işində Bakının rolunu və yerini 
qiymətləndirərək yazmışdı ki, "tariximizin ən məsul anında, Rusiya tarixinin ən 
ciddi anında, həyatın ən təhlükəli vaxtında... bütün şimali Rusiya köməyə 
tələsdi"
352
 və "... yalnız Bakı, bu qızıl xəzinəsi, varlı diyar kənarda qaldı"
353
. 
1907-1908-ci illərdə mövcud rejimə qarşı mübarizədə müsəlmanları 
birləşdirmək işində İttifaqın fəaliyyəti bir qədər zəiflədi. 1909-cu ilin avqustunda 
isə Nijni Novqorod mühafizə bölməsinin rəisi Polis Departamentinin xüsusi 
şöbəsinə xəbər vermişdi ki, Dövlət Dumasının müsəlman fraksiyasının üzvləri, о 
cümlədən də Ə.M.Topçubaşov qarşıdakı qurultayın proqramını hazırlamaq və bəzi 
təşkilati məsələləri müzakirə etmək üçün Nijni Novqorod yarmarkasına gəlmişlər. 
О məlumat vermişdi ki, müsəlmanlar hazırda imperiyada mövcud olan və milli 
müqəddəratlarını təyin etmək üçün maneə saydıqları dövlət quruluşuna qarşı siyasi 
mübarizə məqsədilə bütün şüurlu müsəlmanları birləşdirmək üçün qurultay 
çağırırlar
354
. 
1909-cu il avqustun 21-də Şamaxı və Salyan nümayəndələri X.Salahovun, 
İ.Veysovun, AAxundovun, Y.Vəzirovun iştirak etdiyi müsəlmanların yığıncağı 
Dövlət Dumasının müsəlman fraksiyasının fəaliyyəti haqqında informasiyanı 
dinləyərək fraksiya yanında büro yaratmağı qərara aldı. Onun işini maddi cəhətdən 
təmin etmək üçün Orenburqda maliyyə komissiyası yaradılmışdı. Yığıncaq birinci 
və ikinci çağırışlar Dövlət Dumasının fəaliyyətində Ə.M.Topçubaşovun rolunu 
qeyd etdi. Lakin yığıncaq göstərdi ki, "maddi cəhətdən zərrə qədər də olsa təmin 
olunmayan cənab Topçubaşov üçün fraksiyanın dumadankənar bütün mürəkkəb və 
məsul işini təkbaşına aparmaq çətindir". Yığıncaq "Dövlət Dumasının hazırkı 
sessiyasında müsəlman fraksiyasının cənab Topçubaşovun köməyindən məhrum 
ola biləcəyindən" qorxaraq belə bir nəticəyə gəldi: Büro yaradılsın, maddi cəhətdən 
təmin edilsin və fraksiyanın sədri K.M.Tevkelevdən və Ə.M.Topçubaşovdan xahiş 
olunsun ki, zəruri izahat işinin aparılması üçün "müsəlman əhalisinin yaşadığı 
müxtəlif mərkəzlərə getsinlər". Həmçinin qanun layihələrinə, məruzələrə, 
Dumanın komissiya və iclaslarında fraksiya üzvlərinin çıxışlarına aid materialların 
toplanmasını və sistemləşdirilməsini davam etdirmək də nəzərdə tutulmuşdu
355
. 
                                                          
351 "Прогресс" qəzeti, 7 aprel 1907-ci il. 
352 "Açıq söz" qəzeti, 13 aprel 1916-cı il. 
353 Yenə orada, 23 may 1916-cı il. 
354 RFDA, fond 102, Polis Departamentinin xüsusi şöbəsi, 1909, iş 291, vərəq 5, 6. 
355 RFDA, fond 102, Polis Departamentinin xüsusi şöbəsi, 1909, iş 291, vərəq 10. 
81 
 
Ə.M.Topçubaşov və K.M.Tevkelev bu məqsədlə Orenburqda, Ufada, 
Troitskdə, Yekaterinburqda, Permdə, Petropavlovskda oldular
356
. 
"İttifaqi-müslimin"in sonrakı fəaliyyəti Dövlət Dumasının müsəlman 
fraksiyasının işi ilə sıx bağlı idi. Fraksiya Rusiya müsəlmanlarının bütün ictimai - 
siyasi həyatının bir növ əlaqələndiricisi olmuşdu. Məsələn, onun üzvlərinin 
təşəbbüsü ilə 1914-cü ilin iyununda Peterburqda müsəlmanların növbəti qurultayı 
keçirildi. Özü də qurultaya nümayəndələr seçilmir, müsəlman fraksiyası tərəfindən 
dəvət olunurdular. Bu barədə Ə.M.Topçubaşov xüsusi olaraq ayrıca müşavirəyə 
toplaşmış Bakı ziyalılarına məlumat verdi. Onları qurultayda nümayəndəlik 
məsələsi narahat edirdi. Ə.M.Topçubaşov izah etdi ki, məhz fraksiya bütün 
şəhərlərə qurultaya dəvətnamə göndərmişdir. Qurultayın gündəliyini də fraksiya 
müəyyən etmiş, Rusiya müsəlmanlarının ruhani idarələrinin yenidən təşkili, onlar 
üçün vahid ruhani idarəsinin təsis edilməsi ilə əlaqədar məsələləri gündəliyə daxil 
etmişdi
357
. Qurultayda K.M.Tevkelev sədr, Ə.M.Topçubaşov və İ.Axtyamov isə 
onun köməkçiləri seçildilər. 
Qurultayda M.Y.Cəfərov çıxış etdi. O, müsəlmanların mənəvi məsələlərinin 
təşkilinə dair hökumət tədbirlərinin tarixi icmalını verərək mövcud qanunvericiliyi 
təhlil etdi və xalqın mənəvi həyatına hökumətin müdaxilə etməsinin 
arzuolunmazlığını göstərdi. O, "özünün sıxışdırıcı tədbirləri və müsəlmanların 
mənəvi həyatına müdaxilə etməsi nəticəsində Qafqaz tarixində müridlik adı ilə 
tanınan hərəkat doğurmuş"
358 
general Yermolovun fəaliyyəti üzərində dayandı. 
Qurultayın adına Peterburqda və Moskvada ali qadın kurslarının 
dinləyiciləri olan müsəlman qadınlarından petisiya daxil oldu. Onlar 
müsəlmanların ictimai həyatı üçün qurultayın əhəmiyyətini qeyd edir və buna görə 
də qurultay iştirakçılarının diqqətini müsəlman qadının siyasi və mülki 
hüquqsuzluğuna, ailədə son dərəcə ağır vəziyyətinə cəlb edirdilər. Onlar qadın 
məsələsi həll edilmədən ictimai tərəqqini qeyri-mümkün hesab edərək öz 
ümidlərini qanunvericilik idarələri üzvlərinin müdafiə olunması ilə bağlayır və 
qurultaydan xahiş edirdilər ki, dərdlərinə şərik çıxsın və onları müdafiə etsin
359
. 
1905-ci il 17 oktyabr tarixli çar manifestinin Azərbaycan cəmiyyətinin 
siyasi cəhətdən fəallaşması üçün böyük əhəmiyyəti oldu. Azərbaycan 
sahibkarlarının nümayəndələri bu manifesti sevinclə qarşıladılar ki, bu da 
konstitusiyalı monarxiya çərçivəsində tələblərinin ödəniləcəyinə onların ümidlərini 
əks etdirirdi. Manifestdən və orada azadlıqların elan olunmasından sonra 
mətbuatda müəyyən qətiyyət, tələbkarlıq və müxalifətçilik müşahidə olunurdu. 
"Kaspi" qəzeti "Böyük akt" adlı baş məqaləsində yazırdı ki, manifest 
saflaşdırılmış "mühafizəçiliyi" özünün əsas vəzifəsi hesab edən və bununla da 
                                                          
356 RFDA, fond 102, Polis Departamentinin xüsusi şöbəsi, 1909, iş 291, vərəq 8-9. 
357 "Баку" qəzeti, 5 iyun 1914-cü il. 
358 "Баку" qəzeti, 21 iyun 1914-cü il. 
359 "Баку" qəzeti, 5 iyun 1914-cü il. 
82 
 
"bütün böyük ölkəni başdan-başa qarışıqlıq və açıq terror ocağına çevirmiş"
360
 
polis nəzarətinin və ağır bürokratik qəyyumluğun dar, məhvedici məhdudiyyət 
çərçivəsinə salınmış ictimai və dövlət məişətinin görkəmini əsaslı surətdə 
dəyişəcəkdir. Ə.M.Topçubaşov qəzetin fikrinə şərik çıxaraq yazırdı: "İndi elə bir 
işıqlı dövr başlanmışdır ki, bu və ya digər dinə, milliyyətə mənsubluğundan asılı 
olmayaraq Rusiyanın hər bir vətəndaşı özünün insan hüquqlarını dərk etmişdir"
361
. 
O, "din azadlığının" elan olunması və müsəlmanların Rusiya vətəndaşı kimi 
tanınması ilə əlaqədar xüsusilə sevindiyini bildirirdi
362
. Ə.M.Topçubaşov 
imperiyada müsəlmanların vəziyyətini əvvəlkindən daha qətiyyətlə tənqid edərək 
ümid edirdi ki, "işıqlı 17 oktyabr günü Rusiyanın hər bir vətəndaşına öz insan 
hüquqlarını hiss etməyə imkan verəcək və müsəlmanlar ümumi quruculuq işində 
iştirak edəcəklər"
363
. О yazırdı: "İnnən belə vətəndaş azadlığı və siyasi azadlıq 
prinsipləri əsasında şüurlu sosial-siyasi həyat üçün onların qarşısında ümumi 
meydan açılır"
364
. 
"Həyat" qəzetində dərc olunmuş yazılarda da bu cür ümidlər ifadə olunurdu: 
Biz gərək ictimai hərəkata qoşulaq və onda iştirak edək... Çünki bizim iştirakımız 
bizə gələcəkdə yalnız xeyir və fayda gətirəcəkdir. Perspektivdə bu, zərər yox, 
yalnız fayda və xoşbəxtlik verə bilər
365
. 
Şəhər dumasının üzvləri manifestə çох böyük əhəmiyyət verərək oktyabrın 
19-da təcili iclasa toplaşdılar
366
. Çıxış etmiş İ.Hacıyev sevinclə bildirdi: "... elə bir 
vaxt gəlib çatmışdır ki, istədiyini   qorxmadan   deyə   bilirsən.   Bu,   həyatımızda   
böyük hadisədir"
367
. İclasda qərara alındı ki, S.Y.Vitteyə çara məruzə edilmək üçün 
"verdiyi azadlığa görə"
368
 minnətdarlıq teleqramı göndərilsin. Teleqramda  
bildirilirdi ki, duma "böyük dövlət müdrikliyi olan bu aktı sevinclə  qarşılamışdır".   
17  oktyabr manifestinin ölkəyə "asayişə" nail olmağın  bütün   üsullarını verdiyini, 
"asayiş olmasa bundan sonra yaşamağın artıq qətiyyən mümkün olmadığını" yazan 
Bakı şəhər duması II Nikolayı "azad xalqın çarı"
369
 adlandırırdı. S.Y.Vittenin şəhər 
rəisini əvəz edən K.Səfərəliyevin adına daxil olmuş cavab teleqramında deyilirdi: 
"Əlahəzrət   imperator lütfən buyurmuşdur ki, ifadə etdiyi hisslərə görə dumaya 
minnətdardır"
370
. 
                                                          
360 "Каспий" qəzeti, 26 oktyabr 1905-ci il. 
361 "Каспий" qəzeti, 9 noyabr 1905-ci il. 
362 Yenə orada. 
363 "Каспий" qəzeti, 9 noyabr 1905-ci il. 
364 "Каспий" qəzeti, 9 noyabr 1905-ci il. 
365 "Həyat" qəzeti, 19 dekabr 1905-ci il. 
366 "Каспий" qəzeti, 27 oktyabr 1905-ci il. 
367 "Каспий" qəzeti, 27 oktyabr 1905-ci il. 
368 ADTA, fond 50, siyahı 1, iş 260, vərəq 80. 
369 "Каспий" qəzeti, 26 oktyabr 1905-ci il; "Баку" qəzeti, 27 oktyabr 1905-ci il. 
370 "Каспий" qəzeti, 27 oktyabr 1905-ci il. 
83 
 
Azərbaycan sahibkarları belə bir xəbəri də eyni ruh yüksəkliyi və "dərin 
minnətdarlıq" hissi ilə qarşıladılar ki, manifestdə elan olunmuş söz və nıətbuat 
azadlığından sonra Qafqaz canişini mətbu sözün üzərindən "senzura zəncirini və 
qandallarını"
371
 götürmüşdür. Azərbaycan sahibkarları bu addıma canişinin 
"humanist və məqsədəuyğun proqramının"
372
, "onun uzaqgörənliyinin və Qafqaz 
ucqarlarının ehtiyaclarını dərindən başa düşməsinin"
373
 təzahürü kimi baxmışdılar. 
Milli sahibkarların nümayəndələri əmin olduqlarını bildirirdilər ki, senzuranın 
ləğvi onlara mətbuat səhifələrində öz mənafelərini daha geniş müdafiə etməyə 
imkan verəcək, "ictimai yaraların və ağrıların azad tənqidi, bütün bəlalara qarşı 
azad mətbuat mübarizəsi üçün"
374
 imkanlar açacaq. 
Çar manifesti ilə əlaqədar Bakıda manifestasiyalar təşkil olunmuşdu. 
Oktyabrın 18-də və 19-da şəhərdə təşkil olunmuş yürüşlərə şəhər özünüidarəsinin 
nümayəndələri başçılıq edirdilər
375
. Nümayişçiləri general-qubernator salamladı. 
Oktyabrın 20-də çarın "mərhəmət və bəxşişi olan konstitusiya"
376 
ilə əlaqədar 
Təzəpir məscidində ibadət keçirildi. Manifest Azərbaycanın başqa şəhərlərində də 
sevinclə qarşılandı. Yelisavetpolda, Şuşada, Nuxada, Zaqatalada və başqa yerlərdə 
mitinqlər və nümayişlər keçirildi. 
Lakin çox tezliklə çar manifesti ilə əlaqədar Azərbaycan sahibkarlarının 
sevinci manifestdə verilmiş vədlərin çar hökuməti tərəfindən yerinə yetiriləcəyinə 
görə narahatlıqla əvəz olunmağa başladı. 1905-ci ilin noyabrında Azərbaycan 
sahibkarlarının siyasi çıxışlarından göründüyü kimi, onların bir qismi artıq başa 
düşmüşdü ki, çarizmin elan etdiyi güzəştlərin həyata keçirilməsi üçün qarşıda hələ 
uzun mübarizə var. 
Vədlərin yerinə yetirilməsi barədə xahişlər və tələblər mətbuatda və Bakıda 
keçirilən mitinqlərdə də bildirilirdi. Artıq noyabrın 3-də "Kaspi" qəzetinin baş 
məqaləsində vəd olunmuş azadlıqların həyata keçirilməsi zəruriliyi qeyd olunmuş 
və deyilmişdi ki, müvəqqəti sakitliyi "tam daxili sülhün başlanması" hesab etmək 
səhv olardı, "tam daxili sülh yalnız о zaman mümkündür ki, ölkədə yarımçıq yox, 
tam konstitusiya olacaq və elan olunmuş azadlıqların həqiqi təminatları fəal həyata 
keçiriləcək"
377
. Məsələnin bu cür qoyuluşu islahatların keçirilməsinə, mövcud 
quruluşun yeniləşdirilməsi uğrunda mübarizənin konstitusiya formasına ümidlər 
bəsləyən sahibkar təbəqələrinin mövqeyini əks etdirirdi. 
"Kaspi" qəzetinin redaktoru Ə.M.Topçubaşov 1905-ci ilin noyabrında bu 
mövqedən yazılmış məqalələr ilə qəzetin səhifələrində çıxış etdi. Məqalələrdə 
                                                          
371 "Каспий" qəzeti, 28 oktyabr 1905-ci il. 
372 Yenə orada, 6 noyabr 1905-ci il. 
373 Yenə orada, 28 oktyabr 1905-ci il. 
374 "Каспий" qəzeti, 28 oktyabr 1905-ci il. 
375 "Каспий" qəzeti, 26 oktyabr, 1905-ci il. 
376 ADTA, fond 484, siyahı 1, iş 57, vərəq 109 arxada; "Каспий" qəzeti, 26 oktyabr 1905-ci il. 
377 "Каспий" qəzeti, 3 noyabr 1905-ci il. 
 
84 
 
"elan olunmuş azadlıq ilə əsarət vəziyyəti, xüsusən də... Qafqaz işlərində əsarət 
vəziyyəti" arasındakı ziddiyyət qeyd olunur, diyarda hakimiyyət orqanlarının 
özbaşınalığının, satqınlığının və rüşvətxorluğunun, qanunsuzluğun davam etdiyi 
göstərilirdi. Hətta yerli orqanların tərkibi də əvvəlki kimi qalmışdı. "Bu fikri 
möhkəmləndirmək üçün xüsusi sübutlar gətirmək lazım deyil ki, köhnə rejimin qəti 
pislənmiş polis-bürokratik qaydaları kökündən məhv edilməlidir, çünki yalnız о 
zaman azadlıq hərəkatı tərəfindən qəti elan olunmuş azadlıq prinsipləri əsasında 
həyatımızı yeniləşdirmək mümkündür. Rusiyanın hər tərəfində və hər yerində 
qanunu birinci pozan və ictimai əxlaqı korlayanların başında dayanan "inzibatçılar" 
bu cəhətdən birinci yerdə gedirlər"
378
. Ə.M.Topçubaşov canişinin Qafqaz 
əhalisindən nümayəndələr çağıracağı barədə vədini yerinə yetirməməsi ilə əlaqədar 
tənqidi iradlarını bildirərək əvvəlki kimi yenə də bu cür müşavirələrə "diyarı 
vətəndaş azadlığı və siyasi azadlıq üçün hazırlayacaq orqan" kimi baxırdı. 
Ə.M.Topçubaşov Qafqazın sosial cəhətdən yuxarı təbəqələrini və ziyalılarını 
birləşdirməyin mühüm vasitəsi kimi "qarşılıqlı anlaşılmazlıqları aradan qaldırmaq 
və qarşılıqlı tədbirlər hazırlamaq üçün"
379
 Qafqaz xalqları nümayəndələri 
qurultaylarının keçirilməsini təklif edirdi. Ə.M.Topçubaşov "geniş miqyasda 
diyarın özünüidarəsinə", Qafqazda "diyarın daxili həyatı məsələlərində 
qanunvericilik funksiyaları olan seymin"
380
 yaradılmasına tərəfdar çıxaraq bununla 
da Gürcüstanın sosial cəhətdən yuxarı təbəqələrinin nümayəndələrinin irəli 
sürdükləri proqrama qoşuldu. Həmin proqram bu məsələlərdə Azərbaycan 
sahibkarlarının mənafeləri ilə səsləşirdi. 
Ə.Ağayev 1905-ci il noyabrın 4-də "Həyat" qəzetində dərc olunmuş 
məqalədə manifestdən sonra yaranmış siyasi vəziyyətə münasibətini daha mülayim 
şəkildə bildirmişdi. О yazırdı ki, çar manifesti verildikdən sonra Rusiya tamamilə 
dəyişmişdir, böyük imperator öz əli ilə öz hüquqlarından əl çəkmişdir və xalq 
hökuməti yaradılmasına razılıq verərək xalqa hər cür azadlıqlar və bərabərliklər 
vermişdir. İnnən belə qubernatorlar, pristavlar tam hakimiyyətə malik olmayacaq 
və istədikləri kimi hərəkət edə bilməyəcəklər
381
. Ə.Ağayev ehtiyatlı olmağa və 
çarın elan etdiyi "azadlığa", hər cür maarifçilik cəmiyyətlərinin təşkilinə, məktəblər 
açılmasına, qəzetlərin nəşrinə, kitabların tərcüməsinə "zərər gətirən" hərəkətlərdən 
çəkinməyə çağırırdı. 
1905-ci ilin noyabr-dekabrında Bakıda keçirilmiş mitinqlərdə manifestin 
verilməsindən sonra ölkədə yaranmış siyasi vəziyyət müzakirə edilmişdi. 
Çıxışlarda həm çarın demokratik azadlıqlar elan etməsi faktından razılıq, həm də 
onların həyata keçirilməsinin ləngidildiyindən narahatlıq hissi bildirilir, onların 
təxirə salınmadan icrası, yeni islahatların keçirilməsi tələbləri irəli sürülürdü. 
                                                          
378 "Каспий" qəzeti, 20 noyabr 1905-ci il. 
379 "Каспий" qəzeti, 10 noyabr 1905-ci il. 
380 Yenə orada, 11 noyabr 1905-ci il. 
381 "Həyat" qəzeti, 4 noyabr 1905-ci il. 
85 
 
Noyabrın 18-də keçirilmiş mitinqdə Ə.Ağayev siyasi mənlik şüurunun artması 
üçün mitinqlərin əhəmiyyətini qeyd etdi, Qurandan gətirdiyi sitatlar əsasında 
"ümumiyyətlə azadlığın, xüsusən də din və vicdan azadlığının"
382
 zəruriliyini 
göstərdi, vətəndaş azadlığının peyğəmbərin təlimi ilə tam ahəngdar olduğunu sübut 
etdi. N.Vəzirovun çıxışında hökumətin ünvanına daha kəskin ittihamlar səsləndi. 
Natiq hökuməti bunda ittiham etdi ki, "onun qeyri-mütəşəkkilliyi və fərasətsizliyi 
ucbatından müsəlmanların indiyədək azadlıq haqqında heç təsəvvürləri də yox idi". 
N.Vəzirov bildirdi ki, "müsəlmanlar indi verilmiş azadlıqdan istifadə 
etməlidirlər"
383
. Noyabrın 27-də mitinqə toplaşanlar belə bir nəticəyə gəlmişdilər 
ki, "manifest hələ də ölü akt olaraq qalır və manifestdə elan olunmuş ən adi 
vətəndaşlıq əsaslarının həyata keçirilməsinə xalqın özü nail ola bilər və nail 
olmalıdır"
384
. Mitinqdə bir çox sosial-siyasi məsələlər müzakirə olundu. Çıxışlarda 
manifestin konstitusiyanı "işdə deyil, yalnız kağız üzərində əks etdirməsi" qeyd 
olunur, vəd olunmuş hüquqların həqiqətən verilməsini tələb etmək çağırışı 
səslənirdi
385
. Bakı şəhər dumasının qlasnıları X.Kazımov, N.K.Sadıqov və 
başqaları Dövlət Dumasında müsəlmanların proporsional nümayəndəliyi tələbini 
söyləyirdilər
386
. İ.Hacıyev hətta Azərbaycan gənclərini azadlıq uğrunda mübarizlər 
cərgəsində dayanmağa çağırırdı
387
, Rusiyada aqrar hərəkatından danışan 
K.Səfərəliyev Qafqazdakı xəzinə torpaqlarının yerli kəndlilər arasında 
bölüşdürülməsi tələbini mitinqin qətnaməsinə daxil etmək təklifini verdi. 
S.Nərimanov vəqf əmlakının qaytarılması tələbini qətnaməyə daxil etməyi təklif 
etdi
388
. 
Mitinqdə qəbul olunmuş qərarda mitinq iştirakçıları manifesti alqışlayaraq, 
vəd olunmuş azadlıqların həyata keçirilməsini tələb edərək göstərirdilər ki, "hər cür 
siyasi və vətəndaş azadlıqları islamın ruhuna zidd deyil, əksinə, onlar islamın 
əsasını təşkil edirlər"
389
. Qərara ümumi seçki hüququ
390
, Dövlət Dumasında 
müsəlmanların proporsional nümayəndəliyi
391
 tələbləri də daxil edilmişdi. 
17 oktyabr çar manifesti verildikdən sonra Rusiyada tam bir sıra siyasi 
partiyalar və təşkilatlar yarandı. Bununla əlaqədar Ə.M.Topçubaşov məqalələr 
silsiləsi ilə "Kaspi" qəzetində çıxış etdi. Bu məqalələrdən biri "Partiyalar"
392
 
adlanırdı. Müəllif məqalədə qeyd edirdi ki, Rusiyada azadlıq hərəkatı siyasi 
                                                          
382 "Həyat" qəzeti, 23 noyabr 1905-ci il. 
383 "Həyat" qəzeti, 23 noyabr 1905-ci il. 
384 "Баку" qəzeti, 29 noyabr 1905-ci il. 
385 "Həyat" qəzeti, 30 noyabr 1905-ci il. 
386 "Каспий" qəzeti, 29 noyabr 1905-ci il. 
387 "Образование" jurnalı, 1906, №3, səh. 6. 
388 "Баку" qəzeti, 29 noyabr 1905-ci il. 
389 "Образование" jurnalı, 1906, № 3, səh. 6. 
390 "Образование" jurnalı, 1906, № 3, səh. 6. 
391 "Каспий" qəzeti, 29 noyabr 1905-ci il. 
392 Yenə orada, 8 noyabr 1905-ci il. 
86 
 
partiyalara həyat vermişdir. Onlardan bəziləri artıq formalaşa bilmiş, digərləri isə 
yalnız nəzərə çarpmağa başlamışdır. Ə.M.Topçubaşov belə partiyaların 
yaranmasına prinsipcə müxtəlif ictimai qrupların siyasi ideallarını əks etdirən 
qanunayuyğun hal kimi baxırdı
393
. Lakin 1905-ci ilin noyabrının əvvəllərindəki 
Rusiyanın konkret şəraitində Ə.M.Topçubaşov 17 oktyabr manifestinin faktiki 
həyata keçirilməsi tələbi ətrafında bütün partiyaların birləşməsini zəruri sayırdı. 
Kadet liderlərinin aşkar təsiri altında yazılmış bu məqalədə Ə.M.Topçubaşov 
həmin şəraitdə yalnız bir "vətəndaş və siyasi azadlıqlar"
394 
partiyasının 
yaradılmasına tərəfdar çıxırdı. Mütləqiyyətin devrilməsini tələb edən partiyalara 
isə o, "dağıdıcı xarakterli"
395 
partiyalar kimi baxırdı. 
Zemstvo-şəhər xadimlərinin noyabrın 6-13-də Moskvada keçirilmiş 
qurultayına Ə.M.Topçubaşov xüsusi məqalə həsr etmişdi. Ə.M.Topçubaşov bu 
qurultayı "indiki hökumətin də hesablaşmalı olduğu siyasi partiyanı təmsil edən 
Rusiyanın qabaqcıl adamlarının"
396
 yığıncağı adlandıraraq Moskva qurultayını 
Rusiyada ilk konstitusiya yığıncağı hesab edirdi. Məqalədə kadetlər partiyasının 
yaranması tarixi və proqramı öz əksini tapmışdı. Partiyanın proqramı 
səciyyələndirilərkən qanunvericilik hakimiyyətinin həyata keçirilməsində iştirak 
hüququ ilə yerli muxtariyyətin və nümayəndəli vilayət yığıncaqlarının vəd 
olunduğu xüsusi qeyd edilirdi. Kadetlər proqramının bu bəndini Ə.M.Topçubaşov 
"Rusiyanın federativ prinsiplər əsasında yenidən qurulması ideyasının"
397
 onlar 
tərəfindən müdafiə edilməsi kimi yozurdu. Məqalədə həmçinin Peterburqda 
yaradılmış Demokratik Konstitusiyaçılar İttifaqının bu məsələdə mövqeyi də qeyd 
olunur və göstərilirdi ki, onun proqramında "özünüidarənin Rusiya imperiyasının 
bütün məkanında tətbiqi"
398
, özünüidarə fıınksiyalarının genişlənməsi nəzərdə 
tutulmuşdur. Eyni zamanda Ə.M.Topçubaşov qeyd edirdi ki, N.İ.Quçkovun 
başçılıq etdiyi sağ təmayüllü partiya Rusiyanın ictimai-siyasi quruluşunun 
federativləşməsi əleyhdarı kimi çıxış edərək "Rusiyanın birliyi və bölünməzliyi" 
ideyasını müdafiə edir. 
Bu məsələlər barədə Ə.M.Topçubaşovun fikirləri şübhə doğurmur ki, 
Azərbaycanın sahibkar-liberal dairələri kadetlərə rəğbətlə yanaşırdılar. 1905-ci ilin 
dekabrından çıxmağa başlamış "İrşad" qəzeti də bu  mövqedə idi. 1905-ci il 
dekabrın 4-də konstitusiyalı demokratiya partiyasının Bakı bölməsinin təşkili 
sahibkarların bu qruplarının siyasi cəhətdən formalaşmasına kömək etmişdi
399
. Bu 
bölmənin təsis yığıncağının qətnaməsində qeyd olunurdu ki, partiyanın Bakı 
                                                          
393 "Каспий" qəzeti, 8 noyabr 1905-ci il. 
394 "Каспий" qəzeti, 8 noyabr 1905-ci il. 
395 "Каспий" qəzeti, 8 noyabr 1905-ci il. 
396 "Каспий" qəzeti, 13 noyabr 1905-ci il. 
397 "Каспий" qəzeti, 13 noyabr 1905-ci il. 
398 "Каспий" qəzeti, 13 noyabr 1905-ci il. 
399 "Каспий" qəzeti, 6 dekabr 1905-ci il; "Баку" qəzeti, 6 dekabr 1905-ci il. 
87 
 
bölməsinə üzvlərin yazılışı keçirilir. Yazılışı aparmaq səlahiyyəti verilmiş şəxslər 
sırasında İ.Hacınski, K.Hacınski, K.Əfəndiyev, M.S.Həsənov da var idi
400
. 
Konstitusiyalı demokratiya partiyasının Bakı bölməsinin sonrakı fəaliyyəti 
1906-cı ilin əvvəllərində baş vermiş hadisələrlə əlaqədardır. 1906-cı il yanvarın 7-
də bölmənin yığıncağında Azərbaycan sahibkarlarının və ziyalılarının 
nümayəndələri - Ə.M.Topçubaşov, İ.Hacıyev, İ.Hacınski, K.Səfərəliyev onun 
daimi bürosunun tərkibinə seçildilər
401
. Bölmənin 300 nəfər üzvü var idi
402
. Bu 
barədə 1906-cı il yanvarın 19-da kadetlərin Bakı komitəsinin katibi partiyanın 
mərkəzi bürosuna xəbər vermişdi. О həmçinin yazmışdı ki, "hərbi vəziyyət və 
erməni-tatar münasibatləri fəaliyyəti inkişaf etdirməyə güclü mane olur"
403
. 
Bölmənin rəhbərlərindən mərkəzə daxil olan məlumatlardan goründüyü kimi, 
təşviqat və təbliğat işində Azərbaycan bölməsinin fəaliyyəti hələlik cüzi idi və 
bölmənin siması hələ tam müəyyənləşməmişdi
404
. 
Dövlət Dumasına seçkiqabağı kampaniyanın gedişində kadetlərin fəaliyyəti 
xeyli canlanmışdı. Partiya proqramı müdəalarının təbliği və izahı üçün Bakıya 
görkəmli xadimlər dəvət edilmişdilər. Seçkilərin nəticələrinə və Dumada 
Azərbaycandan olan deputatların fəaliyyətinə əsasən demək olar ki, onların səyləri 
əbəs deyildi. 
1912-ci ilin yanvarında Yelisavetpol qubernatoru Polis Departamentinə 
məlumat vermişdi ki, quberniyada "ziyalılar büsbütün kadetçilərdir - ayrı-ayrı, 
müstəsna hallarda öz daxili əqidələrinə görə ciddi kadetçilərdir, əksəriyyət isə 
nədənsə belə hesab edir ki, kadet platforması hər bir ziyalı üçün vacibdir. Bu cəhət 
siyasi partiyaları, mətbuatı və yerli əhalinin maarif-mədəni fəaliyyətinin bütün 
başqa növlərini də hərtərəfli səciyyələndirir"
405
. 
1905-ci ilin payızında "Milli müdafiə cəmiyyəti və müsəlman 
zadəganlarının, ziyalılarının və yuxarı təbəqələrinin ittifaqı"
406
 yarandı. "Kaspi" 
qəzeti bu təşkilatı "Birləşmiş müsəlman ziyalılarının xalq müdafiəsi komitəsi" 
adlandırmışdı. Lakin eyni müraciətin "Kaspi" və "Həyat" qəzetlərində müxtəlif 
təşkilatlar adından dərc olunması onların eyni bir təşkilat olduğuna şübhə 
doğurmurdu. Təşkilatın "Həyat" qəzetində getmiş adı bu cəmiyyətdə iştirak etmiş 
sosial qüvvələri daha geniş açıb göstərirdi. Adından göründüyü kimi, bu 
cəmiyyətdə Azərbaycanın sosial cəhətdən yuxarı təbəqələrinin və ziyalıların 
nümayəndələri birləşmişdilər. Görünür, 1905-ci ilin oktyabrında Bakıda yaranmış 
"İttifaqi" qrupunun üzvləri olmuş sosialist-inqilabçıların nümayəndələri də 
cəmiyyətə daxil idilər. 
                                                          
400 "Каспий" qəzeti, 6 dekabr 1905-ci il; "Баку" qəzeti, 6 dekabr 1905-ci il. 
401 "Баку" qəzeti, 8 yanvar 1906-cı il. 
402 RFDA, fond 523, siyahı 1, iş 172, vərəq 1. 
403 Yenə orada. 
404 RFDA, fond 523, siyahı 1, iş 172, vərəq 4 arxada. 
405 RFDA, fond 102,4-cü kargüzarlıq, 1909, iş 108, hissə 19, vərəq 35. 
406 "Həyat" qəzeti, 30 noyabr 1905-ci il. 
88 
 
Bu təşkilatın fəaliyyəti barədə yeganə, lakin kifayət qədər əhəmiyyətli fakt 
onun nəşr etdiyi "Bakı şəhərinin zadəganlarına və nüfuzlu şəxslərinə 
müraciət"dir
407
. "Müraciət"in müəllifləri hökumətə qarşı yönəlmiş azadlıq 
hərəkatına rəğbət bəslədiklərini bildirirdilər
408
. Eyni zamanda "Müraciət"də qeyd 
olunurdu ki, bu hərəkatdan müsəlmanlara qarşı istifadə olunmasına cəhd 
göstərilərsə, Cəmiyyətdə birləşmiş qüvvələr bunu qəti dəf edəcəklər
409
. 
1906-cı ilin avqust-sentyabrında Bakı və Yelisavetpol quberniyalarında 
"Difai" partiyası - "Qafqaz Ümumüsəlman Komitəsi" təşkil olundu
410
. 1905-ci ildə 
erməni-azərbaycanlı ziddiyyətlərinin kəskinləşməsi milli siyasi təşkilatın 
yaradılmasının zəruriliyini aşkar etdi. 1906-cı ilin fevral-martında Tiflisdə 
keçirilmiş "barışdırıcı" qurultayda Azərbaycan nümayəndələrinin çıxışlarında milli 
qüvvələrin birləşməsi, xalqın mənafelərinin müdafiəsi və onun təhlükəsizliyi üçün 
təşkilatların, о cümlədən siyasi təşkilatların rolu xüsusi qeyd olunmuşdu. Qızğın 
disskussiyalar nəticəsində çıxarılmış nəticələrdən biri bu oldu ki, "Daşnaksütyun"a 
və onun silahlı qüvvələrinə qarşı siyasi partiyanın və döyüş drujinalarının 
yaradılması zəruridir. "Son qanlı hadisələrdə" "Daşnaksütyun" partiyasının 
mövqeyini "özünümüdafiə" kimi adlandırmış K.İ.Xatisova etiraz edən Adil xan 
Ziyadxanov qeyd etdi ki, "bu belə deyildir, çoxlu fakt və sübut var ki, hücum edən 
tərəf ermənilər olub, hələ onu demirik ki, müsəlmanların heç bir təşkilatı və hazır 
döyüş qüvvələri yox idi"
411
. 
"Difai" təşkilatının əsasını Azərbaycanın görkəmli ictimai xadimi Əhməd 
bəy Ağayev qoydu. Partiyanın yaradılmasından əvvəl böyük hazırlıq və izahat işi 
aparılmışdı. Azərbaycanın bir çox regionlarında təsis yığıncaqları keçirilir, 
bunların nəticəsində partiyanın "komissiyaları" adlanan bölmələr yaradılırdı. 
Partiyanın MK-sı Bakıda yerləşirdi
412
. Ona Ə.Ağayev başçılıq edirdi
413
. MK-ya 
Q.Qarabəyov, M.H.Hacınski, İ.Aşurbəyov, B.Cavanşir, N.Behbudov daxil idilər
414
. 
Yelisavetpolda, Şuşada, Ağdamda, Bərdədə, Yevlaxda, Karyagində, Tərtərdə, 
Qarsda, Naxçıvanda və başqa yerlərdə partiyanın bölmələri yaradılmışdı. Jandarm 
məlumatlarında belə bir informasiya gedir ki, Vladiqafqazda da partiyanın komitəsi 
var idi
415
. 
                                                          
407 "Каспий" qəzeti, 27 noyabr 1905-ci il. 
408 "Həyat" qəzeti, 30 noyabr 1905-ci il. 
409 "Həyat" qəzeti, 30 noyabr 1905-ci il. 
410 RFDA, fond 102, Polis Departamentinin xüsusi şöbəsi, 1909, iş 309, vərəq 34; Документы по 
русской политике в Закавказье, Bakı,  səh. 24. 
411 "Каспий" qəzeti, 26 fevral 1906-cı il. 
412  ADTA, fond 62, siyahı 1, iş 59, vərəqlər 151 arxada - 152. 
413 Yenə orada, vərəqlər 152-153; RFDA, fond 102, Polis Departamentinin xüsusi şöbəsi, 1907, iş 388, 
vərəqlər 4-5.  
414 Документы по русской политике в Закавказье, səh. 28. 
415 RFDA, fond 102, Polis Departamentinin xüsusi şöbəsi, 1907, iş 388, vərəq 10. 
89 
 
"Difai" partiyasının vərəqləri Bakıda çap olunur və bütün bölmələrə 
göndərilirdi. 1906-cı ilin avqustunda, sonralar isə oktyabrında "Difai"nin eyni 
zamanda Azərbaycan və rus dillərində vərəqləri buraxılmışdı. Bu   vərəqələrdə 
diyarın əhalisinə müraciət çap olunmuş və onların nəzərinə çatdırılmışdı ki, 
"Daşnaksütyun" partiyası çar hakimiyyət orqanları ilə əlbir olaraq müsəlman 
əhalisini qırmağa və Qafqazdan qovmağa çalışmışdır ki, "Qafqazdakı erməni 
əhalisi üçün muxtariyyət - milli idarəetmə əldə etsin". Daha sonra vərəqədə 
deyilirdi ki, buna görə də Şimali Qafqazdan, Dağıstandan və Zaqafqaziyadan olan 
"minlərlə gənc" partiya yaratmağı qərara almışlar. Bu partiyanın məqsədi "Qafqaz 
müsəlmanlarını məhv olmaq təhlükəsindən" xilas etməkdir. Maariflənmə və qüvvə 
toplamaq bu məqsədə çatmaq vasitələri elan edilmişdi. Vərəqədə yazılmışdı ki, bu 
iki vasitə onun üçün lazımdır ki, "xalqın savadsız kütləsini" maarifləndirərək onu 
"hakimiyyət orqanlarının hərəkətlərindən" azad etmək mümkün olsun
416
. 
Vərəqələrdə əkinçinin arzusunu ifadə edən tələb də var idi: "torpaq əməkçi 
sinfə mənsub olmalıdır"
417
. 
"Difai"nin çağırış-proqramı "İrşad" qəzetində çap olunmuşdu
418
. Redaksiya 
bildirirdi ki, proqramı çap edərkən o, işin xeyrinə olaraq dövlət əleyhinə bəzi 
fikirləri atmışdır. 
Proqramda Azərbaycan xalqının təqiblərə və məhvə məruz qalması ilə 
nəticələnmiş regiondakı mövcud siyasi vəziyyətin xarakteristikası verilmişdi. 
Bunun başlıca səbəbinin millətlərarası toqquşmalar və kütlələrin savadsızlığı 
olduğu göstərilmişdi. Vəziyyətdən çıxış yolu kimi hökumət tədbirlərinin tətbiqi və 
əhalinin maarifləndirilməsi zəruri sayılmışdı. Daha sonra izah olunurdu ki, yerli 
hakimiyyət orqanları və onların nümayəndələri qoşunu, mütəşəkkilliyi və silahı 
olan "Daşnaksütyun"un əlində miskin bir alət idi. Azərbaycan cəmiyyətinin 
qabaqcıl hissəsi pərakəndəlikdə təqsirləndirilərək qeyd olunurdu ki, o, milli 
qüvvələrin birləşməsinə kömək etmədi, nə xalqı "əbədi cəhalətdən və nadanlıqdan" 
qurtarmaq üçün, "nə də bizi geridə qoyan və hüquqlarımızı tapdalayan hökumətə 
qarşı" heç bir iş görmədi. 
Proqram təşkilatın başlıca məqsədini müəyyən etdi -"Qafqazın başqa 
xalqları ilə birləşərək əsl qardaşlıq münasibətləri yaradılsın, hətta "Daşnaksütyun" 
partiyası ilə də, lakin bir şərtlə ki, о öz proqramını elan etsin və Qafqazın rifahı, 
bütün xalqların hüquqları və mənafeləri ilə razılaşsın...". 
Öz qabaqcıl adamlarına gəldikdə isə partiya xəbərdarlıq etmişdi ki, "xəncər 
və güllə ilə" onları məcbur edəcək ki, "həyatlarını və əmlaklarını əsirgəməyərək 
innən belə xalqın qayğısına qalsınlar və onun azadlığa çıxmasına xidmət etsinlər". 
Bu xüsusən о şəxslərə aid idi ki, "cəmiyyət içində nifaq salır və təşviş doğururlar, 
                                                          
416 ADTA, fond 62, siyahı 1, iş 59, vərəq 153 arxada; RFDTA, fond 1410, siyahı 2, iş 482, vərəq 1. 
417 Документы по русской политике в Закавказье, səh. 37. 
418 "İrşad" qəzeti, 13 oktyabr 1906-cı il. 
 
90 
 
gənclərin ayrı-ayrı qrupları arasında ədavət toxumu səpirlər. Bununla da xalqın 
məhvinə və var-yoxdan çıxmasına xidmət edirlər"
419
. 
Çağırış vərəqəsi oxucuları təşkilatın rəmzi ilə tanış edirdi. Təşkilatın rəmzi 
altıguşəli ulduz ilə ayparanın və dəstəkləri aşağıda olan, bir-birinin üzərinə çarpaz 
şəkildə qoyulmuş iki qılıncın təsvirindən və "Difai" - "Mübariz milli firqəsi" 
sözlərindən ibarət idi
420
. 
"Difai"nin təşkilatçıları başa düşürdülər ki, təbliğ etdikləri siyasi məqsədləri 
və vəzifələri başa düşmək üçün kütlələrin şüurluluğunun və mütəşəkkilliyinin 
müvafiq səviyyəsi lazımdır. Buna görə də onlar əhali arasında geniş maarifçilik işi 
aparırdılar. Bu işə onlar həmin dövrdə Yelisavetpolda yaradılmış müsəlman 
xeyriyyə cəmiyyətinin üzvlərini cəlb etmişdilər. "Difai"nin qərargahı "Cəmiyyəti-
Xeyriyyə" və "Nəşr-Maarif" xeyriyyə cəmiyyətlərinin binasında yerləşirdi. Bu cür 
sıx əməkdaşlıq konspirasiya normalarına əməl etmək zərurətindən də irəli gəlirdi, 
çünki bu təşkilat hakimiyyət orqanları tərəfindən təqib olunurdu. Jandarm 
işçilərinin Polis Departamentinə çoxsaylı məlumatları buna sübutdur. Bu 
məlumatlarda "Difai"yə mənsubluğu şübhə doğuran şəxslərin evində axtarış 
zamanı müsadirə edilmiş nəşrlərin siyahısı da göstərilirdi. Məsələn, 
Yelisavetpoldan daxil olmuş məlumatlardan birində axtarış zamanı götürülmüş 
ədəbiyyatın ətraflı siyahısında aşağıdakı nəşrlər var idi: Olqa Volkenşteynin "Söz 
və yığıncaq azadlığı nə üçün lazımdır" kitabçasının Azərbaycan dilinə tərcüməsi, 
Gedin və Lafarqın rus dilində "Sosial-demokratlar nə  istəyirlər?" kitabçası, 
"Kolokol", "Rusiya siyasi partiyalarının proqramı", "Rusiyada siyasi partiyaların 
proqramları məcmuəsi", Kautskinin "Respublika və Fransada sosial-demokratlar", 
Ə.M.Topçubaşovun "Müsəlman parlament fraksiyası", S.Rusovun "Bolqarlar necə 
azadlıq əldə etdilər", İ.Naumovun "Rusiyada aqrar məsələyə dair", 
A.A.Nikolayevin "Ziyalılar və xalq", A.Q.Baxuruyevin "Xalq nümayəndələrini 
necə seçməli", D.Qalevinin "Anarxizm və sosializm", Q.Balitskinin "Tətil və 
boykot" kitabçaları, habelə "Məmurlar və xalq idarəetməsi haqqında" və s. 
kitabçalar
421
. 
Partiyanın sosial bazasını əsasən cəmiyyətin orta təbəqələrinə mənsub 
şəxslər - tacirlər, ziyalılar, kəndlilər, tələbələr və başqaları təşkil edirdilər. 
"Difai"nin bölmələri yerli əhali arasında böyük nüfuz qazanmışdı. Çar 
məmurları qeyd edirdilər ki, bu partiyanın mövcud olduğu vaxt ərzində yerli 
əhalinin ictimai işlərə marağı xeyli artmışdır, indi əhali hakimiyyət orqanlarından 
daha çox partiyanın komitələrinə müraciət edir
422
. Bundan başqa onları belə bir 
fakt da narahat edirdi ki, "müsəlmanlar təbliğatın təsiri ilə birləşəndə, zehni 
                                                          
419 RFDTA, fond 102, Polis Departamentinin xüsusi şöbəsi, 1906, siyahı 1, iş 25, hissə 73, vərəq 1-2. 
420 "Красный архив", № 3 (34): 1929, səh. 188. 
421 ADTA, fond 62, siyahı 1, iş 59, vərəq 81-110 arxada. 
422 Документы по русской политике в Закавказье, səh. 1. 
 
91 
 
cəhətdən inkişaf edəndə və "şüurlu" olanda partiya, şübhəsiz ki, dövlət əleyhinə 
məqsədlərini də təbliğ etməyə başlayacaqdır"
423
. 
Partiyanın bölmələri maliyyə məsələləri ilə də məşğul olurdular. Partiyanın 
vəsaiti üzvlük haqlarının hesabına yaranırdı. Üzvlük haqlarını yığarkən partiyanın 
xəzinədarlarının yanında çek kitabçaları olurdu. Pulu alanda üstünə ştempel 
vurulmuş qəbz verirdilər. Əhalidən xeyriyyəçilik adı ilə də pul yığılırdı. Camaat 
içində buna "ac müsəlmanlara yardım" adı qoymuşdular. Həm də elan olunurdu ki, 
bu vəsait mərkəzi müsəlman xeyriyyəçilik cəmiyyətinə göndərilir
424
. Partiyanın 
bölmələri pul vəsaiti yığmaqdan başqa məhkəmə işlərinin təhqiqatı, cərimə 
qoyulması, torpaq münaqişələrinin həlli, döyüş drujinalarının yaradılması ilə də 
məşğul olurdular. 
İri qəza mərkəzlərində partiyanın bölmələri var idi. Kəndlərdə yardımçı 
komitələr var idi ki, bunlar da qəza komitələrinə tabe idilər. Komitələrə varlı 
təbəqələrin və ziyalıların nümayəndələri rəhbərlik edirdilər. 
Yelisavetpolda partiyanın lideri böyük ictimai-siyasi xadim Ələkbər bəy 
Rəfibəyov idi. Təşkilat komitəsinə zadəganların və ruhanilərin nümayəndələri 
Ələkbər bəy və Ələsgər bəy Xasməmmədovlar, Həsən bəy Ağayev, şeyxülislam 
Ə.M.Pişnamazzadə, Həbib bəy Usubbəyov, Adil xan Ziyadxanov və başqaları 
daxil idilər
425
. Komitənin yaradılması Yelisavetpol şəhər divanxanasının üzvləri 
H.İsrafilbəyovun və C.Xoyskinin narazılığına səbəb oldu. Onlar hətta bu barədə 
rəisliyə məlumat verəcəkləri ilə hədələmişdilər
426
. Buna baxmayaraq bölmə 
yaradılmış və sənədlərdən göründüyü kimi, əhali arasında çox böyük iş aparmış və 
onun layiqli hörmətini qazanmışdı. Bu isə yerli hakimiyyət orqanlarını çox narahat 
edirdi. Bölmənin fəaliyyətini müşahidə edən çar məmuru Kovalyov onun yaxın 
gələcəkdə "müsəlman kütlələrinin" rəhbəri rolu oynayacağını bildirmişdi. 
Yelisavetpol qubernatoru difaiçilərin "ağıllı, ehtiyatlı, ardıcıl, vicdanlı və 
səmimi"
427
 şəxsiyyətlər olduğunu yazırdı. 
Komitələrə Zəngəzur və Cəbrayıl qəzalarında Məşədi Cəfər, Bərdədə - 
Məşədi Mehdiqulu Şərif oğlu, Ağdamda -Bahaş bəy Kazımbəyov, Məşədi Şamil 
Hacıyev, Yevlaxda - Asan Qaraca oğlu, Əşrəf Tağıyev, Saleh Hüseynov, Qarsda - 
polis praporşiki Qurban Əfəndi və mülk sahibi Nadir Atabaşzadə
428 
başçılıq 
edirdilər. 
1907-ci ilin martında Yelisavetpol şəhərində Zaqafqaziya, Şimali Qafqaz və 
Krım müsəlmanları nümayəndələrinin qurultayı keçirildi. Qurultayda qərara alındı 
                                                          
423 RFDA, fond 102, Polis Departamentinin xüsusi şöbəsi, 1909, iş 309, vərəq 34. 
424 Gürcüstan DTA, fond 13, siyahı 27, iş 5269, vərəq 29 arxada. 
425 ADTA, fond 62, siyahı 1, iş 59, vərəq 151 arxada - 152. 
426 ADTA, fond 62, siyahı 1, iş 59, vərəq 10 arxada və 11. 
427 Документы по русской политике в Закавказье, səh. 25. 
428 Документы по русской политике в Закавказье, səh. 26; RFDA, fond 102, Polis Departamentinin 
xüsusi şöbəsi, 1907, iş 388, vərəq 4-5. 
 
92 
 
ki, Qarabağda mövcud olan erməni təşkilatlarına cavab olaraq "Difai"nin fəaliyyəti 
orada təşkil edilsin; Bakı kapitalistləri Tağıyevin və Əsədullayevin köməyi ilə     
Ağdam yaxınlığında knyaz Uzmiyevlərin (yəqin ki, Utsmiyevlərin - D.S.) mülkləri 
satın alınsın və Ağdamdan Xocalı stansiyasınadək bütün torpaqlar ermənilərdən 
satın alınaraq orada yalnız müsəlmanlar yerləşdirilsin; hökmən Şuşada yaşamaq 
azərbaycanlılara bir vəzifə olaraq tapşırılsın; Qarabağ müsəlman əyalətinə 
çevrilsin. Bunları Moskvadan Polis Departamenti Simbirsk, Kazan, Həştərxan, 
Saratov, Samara, Ufa, Penza, Don qoşunları, Kostroma, Ryazan qubernatorlarına 
məlumat vermişdi
429
. 
Qurultayın qərarı ilə "Difai" partiyasının Qarabağda "Qarabağ Birlik 
Məclisi" adlı bölməsi yaradılmışdı. O, Qarabağda - Yelisavetpol quberniyasının 
Cavanşir, Karyagin, Şuşa qəzalarında fəaliyyət göstərirdi. Onun təşkilatçıları 
ticarətçilər, ziyalıların bir qismi, qolçomaqlar və kəndlilər idilər. Məclisin baş 
komitəsi Şuşada yerləşirdi. Onun sədri Kərim bəy Mehmandarov, sədrin müavini 
Cahangir xan Nuribəyov, katib Xuduş Quliyev idi
430
. Təşkilatın 400 nəfərdən 
ibarət döyüş drujinası var idi
431
. 
"Qarabağ Birlik Məclisinin" 1907-ci ilin oktyabrında qəbul edilmiş 
proqramı 53 bənddən ibarət idi. Proqramda "müsəlmanlar arasında milli mənlik 
şüurunun inkişaf etdirilməsi" vəzifəsi qoyulur və müsəlmanlar birliyə çağırılırdı. 
Proqramda belə hesab olunurdu ki, məhz müsəlmanların birliyi onların əmlak 
toxunulmazlığının, maddi firavanlığının, mədəni inkişafının və milli özgünlüyünün 
qorunub saxlanılmasının rəhnidir. Proqram təşkilatın nizamnamə prinsiplərini 
müəyyən edirdi. Sədr, onun köməkçisi və katib vəzifələri nəzərdə tutulurdu. 
Məclisin vəsaiti pul yığımlarından ibarət idi. Pul yığımları yığıcılarda olan 
mədaxil-məxaric kitablarında qeyd olunurdu. 
Proqramda həm siyasi məqsədlər, həm də əxlaqi normalar göstərilirdi. O, 
millətlər arasında münasibətləri müəyyən edir, millətlərarası qırğına qarşı çıxırdı. 
Milli ədavəti qızışdırmağa görə məsuliyyət, pul qoparmağa, hakimiyyətdən sui-
istifadəyə, böhtana, andı pozmağa, intriqalara, qiymətlərin əsassız olaraq 
qaldırılmasına görə cərimələr və s. haqqında onun müddəaları sübut edirdi ki, 
məclis şüurluluq, mütəşəkkillik, məsuliyyət ünsürlərinin kütlələrin şüuruna 
yeridilməsi üçün addımlar atmış, siyasi mədəniyyət, insanların birgəyaşayışı və 
qarşılıqlı hörməti, yardımı və köməyi normalarının tərbiyə olunmasına cəhd 
göstərmişdir. "Qarabağ Birlik Məclisi" və onun proqramı cəmiyyətin həyatına 
qanunçuluğun və hüquq qaydasının yeridilməsinə doğru bir qədər cəsarətsiz də 
olsa ilk addımlar atırdı. Proqram həmçinin yeni metod üzrə məktəb təhsilini, о 
cümlədən qadınlar üçün məktəblər şəbəkəsinin yaradılmasını da nəzərdə tuturdu. 
                                                          
429 RFDA, fond 102, Polis Departamentinin xüsusi şöbəsi, 1907, iş 180, hissə 5, vərəq 30; fond 102, 4-
cü kargüzarlıq, 1908, iş 19, hissə 9, vərəq 6. 
430 Документы по русской политике в Закавказье, səh. 25. 
431 Yenə orada, səh. 26. 
93 
 
Ticarətdə, istehsalatda və məhsulların satışında qayda və sistem yaradılması barədə 
bəndlər var idi. Bu məsələlərdə də qarşılıqlı yardım ünsürü nəzərə çarpırdı - 
müsəlmanlardan bütün kənd təsərrüfatı məhsullarını satın almaq məqsədilə varlı 
müsəlmanlar üçün səhmdar şirkətlərinin yaradılması məsələsi qoyulmuşdu. 
Müsəlmanlar sənaye mallarını da özününkülərdən almağı öhdələrinə götürürdülər. 
Kasıblara qayğı göstərilirdi. Proqramda öz ev-eşiyini ataraq şəhəri tərk 
edənlərin hamısına xəbərdarlıq edən maddələr var idi. Onların əmlakı Məclisə 
keçirdi. Məclis həmin əmlakın gəlirini kasıblara verirdi. Bütövlükdə Məclisə bütün 
mübahisəli məsələlərin həllində müəyyən rol ayrılırdı. Məclis özünün ümumi 
yığıncağında Dumaya qlasnı seçkiləri məsələlərinə baxırdı - onun razılığı olmadan 
heç kim Dumaya seçilə bilməzdi
432
. 
Beləliklə, Məclisin proqramı cəmiyyətin iqtisadi, siyasi və mənəvi həyatı ilə 
bağlı məsələlərin həllinin partiyanın əlində cəmləşdirilməsini nəzərdə tuturdu. Bu 
proqram bir növ cəmiyyətin hüquq qaydası və qanunçuluq prinsipləri əsasında 
yenidən qurulması proqramı oldu, kütlələrin siyasi cəhətdən oyanmasına kömək 
etdi. Jandarm məlumatlarında axırıncı dəfə 1908-ci il sentyabrın axırlarında 
"Qarabağ Birlik Məclisinin" adı çəkilir
433
. 
"Difai" partiyası çar hakimiyyət orqanları tərəfindən təqib olunurdu.    
1908-ci  ildən başlayaraq onun fəaliyyəti məhdudlaşmağa başladı. Bu,  çox  güman 
ki,  onun  yaradıcısı Əhməd bəy Ağayevin İstanbula getməsi ilə də bağlı idi. 1908-
ci ilin aprelində Yelisavetpol qubernatoru "hökumət əleyhinə çıxan müsəlman 
partiyasına" mənsub şəxslər kimi "Difai" rəhbərlərinin 3 il müddətinə    
Zaqafqaziyadan Həştərxan quberniyasına sürgün edilməsi barədə sərəncam verdi. 
1911-ci ilin yanvarında isə Qafqaz canişininə xəbər verilmişdi ki, 1908-ci il aprelin 
12-də bu şəxslər Zaqafqaziya hüdudlarından sürgün edilmişlər. Sürgün olunanlar 
arasında H.Usubbəyov da var idi
434
. Həmin ilin mart ayında xəbər verilirdi ki, 
1910-cu il yanvarın 1-dən iyulun 1-dək "Difai" heç bir fəaliyyət göstərməmişdir, 
buna görə də belə hesab etmək lazımdır ki, bu partiyanın təşkilatı qətiyyən 
yoxdur
435
. Bununla yanaşı təşkilatın üzvləri, xüsusən də liderləri   izlənir,   onların   
evlərində axtarış aparılır, bunun nəticəsində də, jandarm idarəsinin təbirincə,   
"senzuradan keçməmiş vərəqələr və  kitabçalar" aşkar  edilirdi.  Məsələn, Nuxada 
Zaqafqaziya şeyxülislamı Ə.M.Pişnamazzadənin evində 1912-ci   il   mayın   12-də   
qəflətən   keçirilmiş   axtarış   zamanı Azərbaycan dilində 11 kitabça və 12 vərəqə 
aşkar edilmişdi
436
. Yelisavetpol qubernatoru 1912-ci il mayın 12-də quberniyanın 
polis rəislərinə göndərdiyi məktubda "Difai"nin vərəqələrinin yayılması faktları 
olduğunu xəbər verir və "müsəlman mühitində baş verən hadisələri çox diqqətlə 
                                                          
432 RFDA, fond 102, 4-cü kargüzarlıq, 1908, iş 19, hissə 9, vərəq 7 arxada.  
433 Документы по русской политике в Закавказье, səh. 38. 
434 Документы по русской политике в Закавказье, səh. 52-53. 
435 ADTA, fond 62, siyahı 1, iş 63, vərəq 28. 
436 ADTA, fond 62, siyahı 1, iş 70, vərəq 162. 
94 
 
müşahidə etməyi"
437
 təklif edirdi. Zaqafqaziya dəmir yolunun jandarm polis 
sahəsinin rəisi 1912-ci il mayın 18-də Azərbaycan dilində çağırışın bir nüsxəsini   
Tiflisə ötürmüş və xəbər vermişdi ki, bu çağırış 1912-ci il aprelin 29-da Ərəş     
qəzası kəndində axşam toplantısında paylanmışdır
438
. 
Ayrı-ayrı sübutlardan və xatirələrdən belə təxmin etmək olar ki, difaiçilər 
birinci dünya müharibəsi dövründə də öz fəaliyyətini davam etdirmişlər. Belə ki, 
bu illərdə əsir düşmüş, 1917-ci il inqilabından sonra isə Gəncəyə gəlmiş 
Hüsaməddin Quqaç adlı birisi yazırdı ki, milli Azərbaycan ordusunun döyüşçüləri 
arasında "Difai"yə mənsub olan şəxslər də var idi
439
. Türkiyə tarixçisi Abdullaxalıq 
Çay bildirir ki, sonralar "Difai"nin üzvləri "Müsavat" partiyasının sıralarına 
qoşuldular. Bununla yanaşı "Difai" 1917-ci ilədək öz fəaliyyətini davam 
etdirmişdi
440
. 
Müsəlmanların 1907-ci ildə Yelisavetpol şəhərində keçirilmiş yuxarıda adı 
çəkilən qurultayının qərarlarından biri də bu idi ki, İsmayıl xan Ziyadxanov başda 
olmaqla Zaqafqaziya Ümummüsəlman İttifaqı yaradılsın. 
1907-ci ilin mayında "Müdafiə" təşkilatı yarandı. Görkəmli ictimai xadim 
İsmayıl xan Ziyadxanov ona başçılıq etdi
441
. Kənd müəllimləri Ə.Qiyasbəyli, 
H.Saniyev, hərbi topoqraf podpolkovnik Vəkilov, notarius Xəlilbəyov və başqaları 
"Müdafiə"nin təşkilatçılarından idilər
442
. "Müdafiə" əsas etibarilə Yelisavetpol 
quberniyasının qərb hissəsində və Tiflis quberniyasının qərb qəzalarında fəaliyyət 
göstərirdi
443
. Yuxarıda adı çəkilən quberniyaların əhalisinin imtiyazlı hissəsinin 
nümayəndələri, mülkədar-bəyləri, habelə kənd ziyalılarının nümayəndələri 
"Müdafiə" təşkilatının sosial dayağı idilər. "Müdafiə"nin məqsəd və vəzifələri 
onun nəşr etdiyi "Çağırış"da ifadə olunmuşdu. Bu "Çağırış" Tiflisdə Ə.Qiyasbəyli 
və H.Saniyev tərəfindən tərtib olunmuş, "Bakı Mərkəzi Müsəlman Komitəsi" 
tərəfindən bəyənilmiş, sonra isə Azərbaycanın qəzalarındakı "əhalinin görkəmli 
nümayəndələrinə və polis işçilərinə" göndərilmişdi
444
. 
"Çağırış"da təşkilatın məqsədləri müəyyən edilmişdi - müsəlmanlar  
arasında  maarif və  mədəniyyət  işlərinə  qayğı göstərilsin və hüququ, ədaləti və 
vicdanı tapdalayanların hamısı amansızcasına cəzalandırılsın
445
. "Çağırış"da 
deyilirdi ki, "partiya cəmiyyətin sağlam düşüncəli və alicənab hissəsini ədalət və 
                                                          
437 Yenə orada, vərəq 180. 
438 ADTA, fond 62, siyahı 1, iş 70, vərəq 177-179. 
439 Bu kitabdan gətirilir: Abdullaxalıq Çay. Ermənilərin Azərbaycanda törətdikləri terror və qətllər. 
Ankara, 1978, səh. 65. 
440 Bu kitabdan gətirilir: Abdullaxalıq Çay. Ermənilərin Azərbaycanda törətdikləri terror və qətllər. 
Ankara, 1978, səh. 65. 
441 Gürcüstan DTA, fond 13, siyahı 27, iş 5262, vərəq 28. 
442 Документы по русской политике в Закавказье, səh. 13, 16. 
443 Gürcüstan DTA, fond 13, siyahı 27, iş 5262, vərəq 28. 
444 RFDA, fond 102, Polis Departamentinin xüsusi şöbəsi, 1907, iş 709, vərəq 1; Документы по 
русской политике в Закавказье, səh 11. 
445 RFDA, fond 102, PDXŞ, 1907, iş 709, vərəq 2. 
95 
 
azadlıq uğrunda apardığı çətin mübarizədə köməyə çağırır... "Müdafiə" sülh yolu 
ilə işləsə də, hüququ, ədaləti və vicdanı tapdalayanların hamısını amansızcasına 
cəzalandıracaqdır. Xalqın fəlakətlərində günahı olanlar amansız qisasdan qaça 
bilməyəcəklər. "Müdafiə" və onun silahlanmış əli zəhmli cəllad kimi həmişə 
xatırladacaqlar ki, innən belə müsəlmanlar incidilməməlidirlər". 
"Çağırış"da göstərilirdi ki, ayrı-ayrı partiyalar icra etdikləri işlər barədə 
MK-ya hesabat təqdim etməlidirlər
446
. Kəndlilərin məişətini yaxşılaşdırmaq, 
mülkədar torpaqlarını kəndlilər arasında bölüşdürmək, mövcud dövlət quruluşunun 
devrilməsi və kəndlilərin mülkədarlara torpaq vergisini, gəlir vergisi - "bəhrə"ni 
ödəməmələri yolu ilə onların mədəni rifahını yüksəltmək partiyanın vəzifələrindən 
biri elan edilmişdi
447
. 
Jandarm məlumatlarına dair arxiv sənədlərində təşkilatın yuxarıda adı 
çəkilən yalnız bir müraciəti qalmışdır. Çağırış onunla əlamətdardır ki, onun 
üzərində "Müdafiə"nin möhürü vardır. Möhürdə tərəzi, kitab, saman topası və 
aşağıda kəsişən iki qılınc təsvir olunmuşdur. Təşkilatın rəmzləri onun qarşısına 
qoyduğu vəzifələri əks etdirirdi: ədalət və biliklər uğrunda müharizə, əkinçinin 
mənafelərinin qorunması, habelə "tamahkarlığının və amansızlığının həddi 
olmayan məmurlar"
448 
tərəfindən əhalinin azadlığına edilən qəsdlərdən onun 
müdafiəsi. Polis Departamentinə Yelisavetpol qubernatorunun raportunda dəfələrlə 
qeyd olunmuşdu ki, "Müdafiə" azsaylı təşkilatdır, dəqiq proqramı yoxdur və xüsusi 
bir fəaliyyət göstərmir
449
. 
Azərbaycan xalqının siyasi cəhətdən sıx birləşməsində "Müsavat" 
("Bərabərlik") Müsəlman Demokratik Partiyası mühüm rol oynadı. Partiyaya 
Azərbaycanın bir sıra fəal ictimai xadimləri başçılıq edirdilər. Xalqın mənafeyi 
uğrunda mübarizədə artıq təcrübəsi olan bu xadimlər istər yaxın illər, istərsə də 
perspektiv üçün milli-azadlıq hərəkatının məqsəd və vəzifələrini aydın təsəvvür 
edirdilər. Əsrimizin ilk illərində "Müsavat" təşəkkül dövrü yaşamışdı, onun əsas 
fəaliyyəti 1917-ci ilin fevralından sonra baş vermişdi. Lakin nəzərdən keçirdiyimiz 
dövrdə   də "Müsavat", bu partiyanın lideri M.Ə.Rəsulzadə və onun tərəfindən 
1915-ci ildən nəşr olunan "Açıq söz" qəzeti Azərbaycanın siyasi həyatında çox fəal 
idilər. 
"Müsavat" partiyası 1911-ci ilin oktyabrında Bakıda yaranmışdı. Onu 
yaradıcı ziyalıların nümayəndələri – jurnalistlər və ədiblər - Tağı Nağıyev, 
Məmmədəli Rəsulzadə (Rəsul oğlu) və Abasqulu Kazımzadə yaradaraq özək 
(üçlük) təşkil etmişdilər
450
. 1929-cu ildə Bakıda "Müsavat" partiyasının bu günü və 
keçmişi" kitabını nəşr etmiş Mirzə Davud Hüseynov partiyanın yaradıcıları 
                                                          
446 RFDA, fond 101, PDXŞ, 1906, iş 25, hissə 73, vərəq 2. 
447 Документы по русской политике в Закавказье, səh. 6-7. 
448 RFDA, fond 102, 4-cü kargüzarlıq, 1908, iş 19, hissə 9, vərəqlər 2, 18, 23. 
449 RFDA, fond 102, Polis Departamentinin xüsusi şöbəsi, 1909 iş 309, vərəq 34. 
450 Nəsib Nəsibzadə. Müsavat və müsavatçılıq. "Yeni müsavat", 1991, dekabr, səh. 4. 
96 
 
sırasında tacir Qulam Riza Şərifzadə və Kərbalayı Vəli Mikayılovun adlarını 
çəkir
451
. Partiya çox tezliklə ziyalıların, fəhlələrin, kəndlilərin, qulluqçuların, xırda 
sahibkarların nümayəndələrini öz sıralarına çəkmişdi
452
. Partiyanın sosial dayağı 
kifayət qədər geniş idi. Bu, partiyanı demokratik partiya kimi tanımağa əsas verir. 
Partiyanı yaradanlar da "Müsavat"ı demokratik partiya hesab edirdilər. 1912-ci ildə 
partiyanın 8 bənddən ibarət manifest-proqramı dərc olundu
453
. Qısalığına 
baxmayaraq proqram milli və dini mənsubiyyətinə fərq qoymayaraq öz qarşısına 
bütün xalqlar üçün həyati cəhətdən mühüm vəzifələr qoymuşdu - müsəlman 
xalqlarını birləşdirmək, müsəlman dövlətlərinin müstəqilliyini bərpa etmək, 
müstəqilliyinin bərpa olunması və qorunub saxlanması uğrunda mübarizə aparan 
müsəlman xalqlarına maddi və mənəvi kömək göstərmək. Partiya istər 
müsəlmanlar,   istərsə də bütün bəşəriyyət barəsində bu cür vəzifələri qarşısına 
qoymuş bütün partiyalar ilə əməkdaşlıq etmək niyyətində idi. Partiya bərabərlik və 
tərəqqi, azadlıq və müstəqillik ideyalarını elan etmişdi. Ümumbəşəri dəyərlərin 
qorunub saxlanılması və inkişaf etdirilməsi uğrunda mübarizə vəzifəsi onun 
ətrafına geniş tərəfdarlar dairəsi toplamışdı. 
1912-ci ildə partiya öz proqramını qəbul etdi. İqtisadi dayağı olmayan hər 
cür mübarizənin uğursuzluğa düçar olduğunu başa düşən partiya xüsusi bənd ilə 
özünün bütün üzvlərinə bir vəzifə olaraq tapşırmışdı ki, "müsəlmanların həyati 
mübarizəsi üçün vəsaiti artırsınlar, onların ticarətinin, peşə sahələrinin və 
bütövlükdə iqtisadi həyatının inkişafına kömək etsinlər"
454
. 
"Müsavat" çox tezliklə Rusiyanın bir sıra yerlərində, habelə Rəştdə öz 
özəklərini (üçlüklərini) yarada bilmişdi
455
. Partiyanın üzvləri onun ideyalarının, 
çağırışlarının yayılmasında böyük iş görürdülər. 1912-ci il oktyabrın 22-də Bakı 
şəhər jandarm idarəsi rəisi Polis Departamentinin xüsusi şöbəsinə xəbər vermişdi 
ki, oktyabrın 21-də Tiflisdən Bakıya 74 paket gəlmişdir, onların hər birinin içində 
"yerli müsəlmanlar və müsəlman məktəbləri üçün"
456
 nəzərdə tutulmuş 4 çağırış 
vardır. Məlumata əlavə olunmuş "Müsəlman həmməzhəblərimiz" adlı çağırışda 
deyilirdi ki, "xilasımız Türkiyə imperiyasının mövcudluğundan və onun 
tərəqqisindən" asılıdır, bu tərəqqi üçün isə təhlükə yaradan "iddialı zalım", 
"dünyanın jandarmı", "şimal ayısı", "zülmkar rus dövlətidir". Məhz o, bolqarları, 
serbləri və çernoqoriyalıları həm canlı qüvvə, həm də artilleriya ilə silahlandıraraq 
Türkiyəyə qarşı mübarizədə onlara kömək edir. Daha sonra müsəlmanların 
"Bərabərlik" təşkilatının mərkəzi komitəsi onları Türkiyənin qüdrəti üçün 
"həyatlarını və əmlaklarını" əsirgəməməyə çağırırdı
457
. 
                                                          
451 Мирза Давуд Гусейнов. Партия "Мусават" в настоящем и будущем. Bakı, 1929, səh. 9. 
452 R.N.Xudiyev. "Müsavat" partiyasının sosial mahiyyəti. Azərbaycan, Ankara. 1991. 
453 Мирза Давуд Гусейнов. Göstərilən əsər, səh. 93. 
454 Mirzəbala Mehmetzadə. Milli Azərbaycan hərəkatı. Ankara, 1991, səh. 39. 
455 Nəsib Nəsibzadə. Göstərilən əsər, səh. 4. 
456 RFDA, fond 101, Polis Departamentinin xüsusi şöbəsi, iş 74, hissə 6, vərəq A, səh. 11. 
457 RFDA, fond 101, Polis Departamentinin xüsusi şöbəsi, iş 74, hissə 6, vərəq A, səh. 13 arxada. 
97 
 
M.Ə.Rəsulzadə 1913-cü ildə Romanovlar sülaləsinin 300 illiyi ilə əlaqədar 
amnistiyadan istifadə edərək Azərbaycana qayıdır və geniş kütlələri siyasi 
mübarizəyə cəlb etmək üçün böyük səylər göstərir. Bu işdə onun "Açıq söz" qəzeti 
böyük rol oynadı. "Açıq söz" inqilabdan əvvəlki Azərbaycan mətbuatının 
ənənələrini yaşadaraq, öz səhifələrində istər ölkədə, istərsə də dünyada baş verən 
hadisələrin müfəssəl təhlilini verən ətraflı icmallar dərc edirdi. Qəzet elm və 
mədəniyyətin inkişafına həsr etdiyi məqalələrlə həm də maarifçilik missiyasını   
bəyata keçirirdi. Məsələn, о zamanlar Rusiyada siyasi həyatın reallıqlarını əks 
etdirən Dövlət Dumasının demək olar hər bir iş gününə qəzetin həsr etdiyi     
gündəlik baş məqalələr diqqətəlayiqdir. Qəzet oxucuları Azərbaycan   
deputatlarının çıxışları, müsəlman fraksiyasının fəaliyyəti və s. ilə ətraflı tanış 
edirdi. Qəzet oxucuların diqqətini Dumada müzakirə edilən məsələlərə cəlb edərək 
bəzən onları bu və ya digər məsələyə dair lazımi informasiyanı deputatlara   
göndərməyə yönəldir, bununla da onların seçici  funksiyalarını və vəzifələrini dərk 
etməsinə  kömək edir, habelə onlarda baş verən hadisələrlə bağlılıq hissini 
formalaşdırırdı. Rusiyanın müsəlman hərəkatında Bakının roluna və yerinə tam bir 
sıra məqalələr həsr olunmuşdu. Bu məqalələrdə bəzən milli sahibkarlar,   
genişlənən   azadlıq hərəkatına onların laqeydliyi barədə kifayət qədər kəskin, acı 
tənqid söylənilirdi. Bununla da qəzet və onun redaktoru Azərbaycan     
sahibkarlarının nümayəndələrini fəal siyasi mübarizəyə cəlb etməyə və eyni 
zamanda onlardan maddi və mənəvi yardım  almağa ümid bəsləyirdi. Milli, dini və 
etnik mənsubiyyətin mahiyyəti haqqında qəzetdə dərc olunmuş çoxsaylı materiallar 
milli mənlik şüurunun inkişafında, gənc nəslin, xüsusən də tələbələrin tərbiyəsində 
böyük rol oynamışdı.  
1913-cü ildən 1917-ci ilin fevralınadək "Müsavat" partiyası qeyri-leqal 
şəraitdə idi. 
Yaranandan az sonra təqiblər nəticəsində "Müsavat" öz fəaliyyətini 
müvəqqəti dayandırmağa məcbur oldu. Lakin 1917-ci ilin fevralından sonra 
yenidən dirçələn "Müsavat" tezliklə hakim partiyaya çevrildi. 
Beləliklə, XX əsrin əvvəllərində, azadlıq hərəkatının güclü yüksəlişi 
dövründə Azərbaycanda yaranmış vəziyyət siyasi təşkilatların və partiyaların 
formalaşması üçün obyektiv şərait yaratdı. Sosial cəhətdən kifayət qədər rəngarəng 
olan, öz sıralarında əhalinin demək olar bütün nümayəndələrini birləşdirən bu 
təşkilatlar bütövlükdə Azərbaycan cəmiyyətinin mənafelərini ifadə etməyə 
çalışırdılar. Petisiyaların və ərizələrin müddəaları, partiya və təşkilatların 
proqramları uzun illər hər cür hüquqsuzluq və məhdudiyyətlərlə dolu amansız 
şəraitdə yaşamış xalqın ümid və arzularını özündə əks etdirirdi. 
98 
 
III FƏSİL 
 
Rusiya Dövlət Duması və Azərbaycan 
 
§ 1. Azərbaycan deputatları I və II Dövlət Dumalarında 
 
1905-ci il dekabrın 11-də Rusiyanın Dövlət Dumasına seçkilər haqqında çar 
fərmanı elan olundu. Fərmana uyğun olaraq fəhlələrin bir qisminə seçki hüquqları 
verilmişdi. Kəndlilərin iştirakı payı nəzərdə tutulsa da, bu çox cüzi idi. Seçkilərdə 
və Dumanın özündə sosial cəhətdən yuxarı təbəqələrin nümayəndələrinin 
üstünlüyü təmin olunurdu. 
Azərbaycan da Dövlət Dumasında nümayəndəlik hüququ aldı. Burada, eləcə 
də bütövlükdə Qafqazda seçkilərin keçirilməsi canişinin tam ixtiyarına verilmişdi. 
O, ayrı-ayrı quberniyalarda, diyarlarda seçkilərin keçirilməsi müddətlərini öz 
mülahizəsinə görə müəyyən edə bilərdi, əhalinin bu və ya digər hissəsini seçkilərdə 
iştirakdan məhrum edə bilərdi, quberniya seçki yığıncaqlarından bölmələr ayırıb 
deputatların quberniya üçün təyin olunmuş ümumi sayından bu və ya digər 
bölmədə seçilən Duma üzvlərinin sayını müəyyən edə bilərdi
458
. 
Ən müxalifətçi partiya kadetlər partiyası idi. Bu partiya imperiyanın demək 
olar bütün quberniyalarında fəal seçkiqabağı təşviqat apararaq, öz platformasını 
təbliğ edərək seçkilərdə qələbə qazandı. Bu ona görə baş verdi ki, həmin şəraitdə 
kadetlər əhalinin geniş təbəqələrinin mənafelərini daha çox ifadə edirdilər. Onlar 
təkcə "Rusiyanın birliyi və bölünməzliyini" bəyan etmir, həm də bu birliyə nail 
olmaq yollarını açıb göstərməyə hər vasitə ilə səy göstərirdilər. Onlar buna güc 
hesabına nail olmaqda hökuməti töhmətləndirərək "süngü və güllə ilə Rusiyanın 
birliyinə nail olmağın mümkünsüzlüyünü" bildirir və "tabelikdə olan hər bir xalqın 
adətlərinə, dilinə və dininə"
459
 hörmət hissi bəslədiklərini elan edirdilər. Xalq 
azadlığı partiyası seçicilərə bildirirdi ki, o, geniş özünüidarəetmə, "özünəməxsus 
milli həyatı" olan bütün yerlərin muxtar quruluşu, "ümumi, pulsuz, icbari təhsil" və 
s. tərəfdarıdır
460
. Bütün bunlar müsəlman ucqarlarının, о cümlədən də 
Azərbaycanın sosial cəhətdən yuxarı təbəqələrinin nümayəndələri üçün çox 
cəzbedici idi. Çünki onlar özlərinin bütün ərizələrində bu məsələləri dəfələrlə 
qaldırmışdılar və ümidlərini məhz kadetlərə bağlayırdılar. 
Kadetlər partiyasının Bakı bölməsi geniş təşviqat işi apardı. 1996-cı il 
aprelin 29-da partiya üzvlərinin ümumi yığıncağında qeyd olunmuşdu ki, 
«partiyanın bürosu müsəlman seçicilərə tatar (Azərbaycan - D.S.) dilində müraciət 
                                                          
458 Сидельников С.М. Образование и деятельность первой Государственной думы. М., 1962, səh. 
80. 
459 "Баку" qəzeti, 16 mart 1906-cı il. 
460 "Баку" qəzeti, 19 mart, 1906-cı il. 
99 
 
tərtib edərək partiyanın proqramı və hazırkı seçki kampaniyasında qarşıya qoyduğu 
vəzifələr ilə onlara tanış olmaq imkanı vermişdir»
461
. Bölmənin bürosunun 
keçirdiyi mühazirələrdə partiyanın ideyaları təbliğ olunur və bildirilirdi ki, 
"müxtəlif millətlərə münasibətdə partiya hüquq bərabərliyinə və geniş muxtar 
idarəetməyə", "məktəbə daxil olarkən adamların cinsi, mənşəyi və dini ilə əlaqədar 
bütün sıxışdırmaların ləğvinə"
462 
tərəfdardır. Bütün bunlar kadetlərə arzu etdikləri 
nəticələri əldə etməyə imkan verdi: Peterburqda müsəlmanların Ümumrusiya 
qurultayı qarşıdakı seçkilərdə Rusiya müsəlmanlarının mövqeyini 
müəyyənləşdirməyi özünün ən başlıca vəzifələrindən biri hesab edərək kadetlərin 
siyasi ptatformasına qoşulmağı qərara aldı
463
 və bununla da Rusiyanın müsəlman 
ucqarlarından Dumanın gələcək deputatlarının partiya mənsubiyyətini və 
mövqeyini qabaqcadan müəyyən etdi. 
Seçkilər Bakıda və Bakı quberniyasında 1906-cı il mayın 31-də
464
, 
Yelisavetpol quberniyasında mayın 16-da
465
, yəni aprelin 27-də açılmış I Dövlət 
Duması artıq öz fəaliyyətinə başladıqdan sonra keçirildi. 
Azərbaycandan olan deputatlar gec seçilərək Dumanın açılışında  iştirak  
etməsələr  də,   H.Z.Tağıyev  Dumanın   sədri S.A.Muromtsevin adına göndərdiyi 
təbrik teleqramında bildirirdi ki, "bütün Bakı müsəlmanları məscidə yığışaraq 
Allaha dua ediblər ki, öz üzərlərinə bu qədər ağır və məsuliyyətli iş götürmüş xalq 
nümayəndələrinə xoşbəxtlik və uzun ömür bəxş etsin. Bununla yanaşı biz ürəkdən 
istəyirik ki, rus hökuməti ölkədə azadlıqların əsaslarını qan tökmədən 
möhkəmləndirə bilsin"
466
. 
Bakı və Yelisavetpol quberniyalarını, Bakı şəhərini Dumada aşağıdakılar 
təmsil edirdilər; Məmmədtağı Əliyev - 48 yaşlı, tacir ailəsindən, Petrovsk Kənd 
Təsərrüfatı Akademiyasının məzunu, Dumanın 8-ci şöbəsinin üzvü, xalq azadlığı 
partiyasına mənsub idi; Əsədulla bəy Muradxanov - 40 yaşlı, bəy ailəsindən, 
müəllimlər seminariyasının məzunu, Cavad kənd şöbəsində mirzə, Dumanın 1-ci 
şöbəsinin üzvü, xalq azadlığı partiyasına mənsub idi; Əlimərdan bəy Topçubaşov - 
41 yaşlı, bəy ailəsindən, andlı müvəkkil, Peterburq Universitetinin hüquq 
fakültəsinin məzunu, "Kaspi" qəzetinin redaktoru, Bakı şəhər dumasının qlasnısı, 
müsəlmanların parlament fraksiyasının üzvü, Dumanın 1-ci şöbəsinin üzvü, xalq 
azadlığı partiyasına mənsub idi; İsmayıl xan Əbülfət xan oğlu Ziyadxanov - 39 
yaşlı, iri torpaq sahibi, Moskva Universitetinin hüquq fakültəsinin məzunu, Tiflis 
dairə məhkəməsində prokuror köməkçisi, müsəlmanların parlament fraksiyasının 
üzvü, xalq azadlığı partiyasının müsəlman qrupuna mənsub idi; Əbdürrəhim bəy 
                                                          
461 "Баку" qəzeti, 5 may 1906-cı il. 
462 "Каспий" qəzeti, 9 fevral 1906-cı il. 
463 "Каспий" qəzeti, 4 fevral 1906-cı il. 
464 RFDTA, fond 1278, siyahı 1, iş 1906,1 çağırış, iş 54, vərəqlər 3,4,7,12; iş 41, vərəq 4 arxada. 
465 RFDTA, fond 1278, siyahı 1, iş 1906,1 çağırış, iş 54, vərəqlər 3,4,7,12; iş 97, vərəq 3,5. 
466 "Баку" qəzeti, 3 may 1906-cı il. 
100 
 
Haqverdiyev - 36 yaşlı, mülkədar ailəsindən, Peterburq Universitetinin şərq 
fakültəsi kursunun dinləyicisi, görkəmli dramaturq, yazıçı, Dumanın 4-cü 
şöbəsinin üzvü, xalq azadlığı partiyasının müsəlman qrupuna mənsub idi
467
. 
Kadetlər Dumada ən iri partiya qrupu idilər. Dumanın fəaliyyəti dövründə 
kadetlər fraksiyasının tərkibi yeni seçilmiş deputatlar hesabına tədricən artırdı; 
Bunlar əsasən imperiyanın müsəlman ucqarlarının sosial cəhətdən yuxarı 
təbəqələrini təmsil edən şəxslər idilər
468
. 
I Dumanın mövcud olduğu 72 gün ərzində 301 məsələ qaldırılmışdı ki, 
bunlardan da 123-ü təcili məsələlər idi
469
. Kadetlər şöbələrə başçılıq edirdilər. 
Duma üzvlərinin səlahiyyətlərini yoxlamaq üçün yaradılan 11 belə şöbə var idi. 
Kadetlər 30-a yaxın daimi və müvəqqəti komissiyaya başçılıq edərək bütövlükdə 
Dumanın fəaliyyətinin siyasi istiqamətini müəyyən edirdilər. Şəxsiyyətin 
toxunulmazlığı, ölüm cəzasının ləğvi, vətəndaş bərabərliyi, siyasi azadlıqlar və s. 
haqqında məsələlərin müzakirəsi gedişi buna sübutdur. 
Azərbaycan deputatları Müsəlman parlament qrupuna daxil oldular. 
İmperiyanın bütün müsəlman ucqarlarının nümayəndələrini birləşdirən bu qrup 36 
nəfərdən ibarət olmalı idi. Bu qrup sayca Dumadakı ən iri qruplardan idi və 
Ukrayna qrupundan, Polşa Kolosundan və başqa qruplardan böyük idi. Fraksiya 
1906-cı il iyulun 21-də özünün ilk iclasında yaradılmışdı. Fraksiyanın 7 nəfərdən 
ibarət bürosu seçilmişdi. Büroya Azərbaycandan Ə.M.Topçubaşov və 
İ.Ziyadxanov daxil idilər. Ə.M.Topçubaşov fraksiyanın sədri seçilmişdi. Fraksiya 
yaradılarkən 22 nəfəri birləşdirirdi, çünki həmin vaxtadək Qırğızıstan 
vilayətlərindən, Türküstan diyarından və Zakaspi, Fərqanə, Semireçinsk, 
Semipalatinsk, Sır-Dərya, Akmola və Dağıstan vilayətlərindən deputatlar hələ 
gəlib çıxmamışdılar. Fraksiyanın yaradılmasının təşəbbüsçüləri bundan çox narahat 
idilər, çünki Duma artıq aqrar məsələnin, vicdan azadlığı, vətəndaş bərabərliyi 
kimi mühüm məsələlərin müzakirəsinə başlamışdı və deputat sorğuları azı 30 
deputatın imzası ilə verilirdi. Təşkil olunub "bu məsələlərə öz münasibətini 
bildirmək"
470
 lazım idi. Fraksiyanın yaradılması barədə Dumanın sədrinə məlumat 
verilmiş, fraksiyaya ayrıca kabinet ayrılmışdı, lakin Dumada onun haqqında rəsmi 
elan verilməmişdi və dövri mətbuatda onun fəaliyyəti çox zəif işıqlandırılırdı. 
                                                          
467 RFDTA, fond 1278, siyahı 1, iş 1906,1 çağırış, iş 54; Альбом портретов членов Государственной 
думы первого созыва. Л., 1906, səh. 116, 117; Azərbaycan tarixi, Bakı, 1960, 2-ci cild; səh 385; 
Стельник Б.Я. Буржуазия Азербайджана и I Государственная дума. В кн.: Социально-
экономические и политические предпосылки социалистической революции в Азербайджане. 
Bakı, 1983, səh. 184. 
468 Сидельников С.Л. Göstərilən əsər, səh. 195. 
469 Шелохаев В.В. Кадеты-главная партия либеральной буржуазии в борьбе с революцией 1905-
1907 гг. М., 1983, səh. 204. 
470 "Каспий" qəzeti, 31 yanvar 1907-ci il. 
101 
 
Fraksiya xalq azadlığı partiyası ilə həmrəy fəaliyyət göstərməyi qərara aldı. 
Bu barədə Ə.M.Topçubaşov partiyanın lideri P.N.Milyukova xəbər vermişdi
471
. 
Xalq azadlığı partiyasının iclasında bu təklif qəbul olunmuş, fraksiyanın 
nümayəndəsinə dərhal kadetlərin fraksiya komitəsinin tərkibinə daxil olmaq və 
kadetlər partiyası MK-sına seçilmək hüququ verilməsi qərara alınmışdı
472
. 
Müsəlman deputatlarını kadetlərə yaxınlaşdıran Dumada kadetlərin irəli sürdükləri 
"Bütün millətlərin hüquq bərabərliyi" şüarı idi. 
Fraksiyanın bir neçə iclası olmuşdu. İlk iclasda Dumaya təqdim olunan 
bütün qanun layihələri və sorğular haqqında ətraflı məruzələr dinlənilməsi qərara 
alınmışdı. Lakin qarşıya qoyulmuş vəzifələrdən heç biri yerinə yetirilmədi. 
Zənnimizcə, fraksiyanın fəaliyyətinin yeganə təzahürü onun təklif etdiyi aqrar 
islahatı müddəalarının müzakirə olunduğu 24 iyun iclasında baş vermişdi
473
. Bu 
addımın nə qədər cəsarətsiz olduğunu və Dumanın aqrar komissiyasının fəaliyyəti 
üçün heç bir əhəmiyyət kəsb etmədiyini о sübut edir ki, iyunun 7-dən iyulun 8-dək 
aqrar komissiyası iclaslarının jurnallarında bu layihənin adı bir kəlmə ilə də 
çəkilmir, yəni komissiya müsəlman fraksiyası üzvlərinin təkliflərindən yan 
keçmişdi
474
. Vicdan azadlığı haqqında qanun layihəsi üzrə məruzə edilmiş, lakin 
onun iyulun 10-na təyin olunmuş müzakirəsi keçirilməmişdi, çünki həmin vaxt 
artıq Duma buraxılmışdı. Fraksiya Ə.M.Topçubaşova belə bir bəyanat verməyi 
tapşırmışdı ki, müsəlman fraksiyasının fikrincə, Belostokdakı talanlar yerli 
hakimiyyət orqanları tərəfindən təşkil olunmuşdur. Lakin о çıxış edə bilmədi, 
çünki müzakirələr dayandırıldı və heç bir natiq söz ala bilmədi
475
. 
Dumanın tezliklə buraxıldığına görə fraksiyanın sorğularına baxılmadı. 
Dumanın iyulun 14-nə təyin olunmuş iclasında fraksiyanın tərkibi və vəzifələri 
haqqında Ə.M.Topçubaşovun məlumatı da baş tutmadı
476
. Rusiya imperiyası 
qanunlarında təsbit olunmuş müsəlmanların məhdudiyyətlərinin müəyyən olunması 
sahəsində deputatlar Axtyamovun, Alkinin və Topçubaşovun başladıqları iş də 
başa çatdırılmadı
477
. 
I Dövlət Dumasının, eləcə də sonrakı dumaların başlıca müzakirə obyekti 
aqrar-kəndli məsələsi idi. Təsadüfi deyildir ki, bütün partiya və qrupların mövqeyi 
məhz bu məsələdə daha dəqiq meydana çıxmışdı. 
Mayın 8-də kadetlər "42-lərin" aqrar qanunu layihəsini müzakirəyə təqdim 
etdilər. Layihədə mülkədar torpaqlarının qismən məcburi özgəninkiləşdirilməsinə 
yol verilirdi. Bu qanun layihəsinin əvəzində trudoviklər "104-lərin" aqrar 
                                                          
471 Политическая жизнь русских мусульман до Февральской революции. Oksford, 1987, səh. 51. 
472 Yenə orada. 
473 RFDTA, fond 1278, siyahı 1,1 çağırış, 1906, iş 223-225. 
474 "Каспий" qəzeti, 1 iyul 1906-cı il. 
475 RFDTA, fond 1278, siyahı 1, iş 1906,1 çağırış, iş 223-225. 
476 Политическая жизнь мусульман, səh. 51. 
477 Политическая жизнь мусульман, səh. 55. 
102 
 
layihəsində mülkədar torpağının tamamilə ləğvini, "ümumxalq torpaq fondunun" 
yaradılmasını, yəni torpağın milliləşdirilməsini tələb edirdilər
478
. 
İyunun 24-də müsəlman fraksiyası aqrar islahatının əsas müddəalarını 
müzakirə etdi. Fraksiyanın proqramının layihəsində göstərilirdi ki, vəqf torpaqları 
özgəninkiləşdirilə bilməz, torpaq payları isə "udel, kabinet və monastır torpaqları 
hesabına" artırıla bilər. Xüsusi sahibkar torpaqlarının özgəninləşdirilməsinə isə 
"yalnız tələb olunan hallarda, müsadirə olunmuş torpaqların əvəzinin ədalətli 
qiymətlə ödənilməsi şərtilə" yol verilirdi. Layihədə köçürmənin dayandırılması 
tələb olunurdu
479
. 
İyunun 23-də Dövlət Dumasının sədrinə "təcili" bəyanat verildi. Bu 
bəyanatda Torpaq Məsələsi Nazirliyinin mətbuatda dərc olunmuş məlumatlarına 
etiraz ifadə olunurdu. Həmin məlumatda guya torpaq məsələsində Dövlət 
Dumasının "xəzinə, udel, kabinet, monastır, kilsə torpaqlarının və məcburi surətdə 
özgəninkiləşdirilən xüsusi sahibkar torpaqlarının hökmən kəndlilərə verilməsinə 
əsaslanan" işi əhalinin gözündən salınırdı. Bu bəyanatı M.T.Əliyev də 
imzalamışdı
480
. 
Ə.M.Topçubaşov aqrar komissiyanın məruzəsinin müzakirəsində iştirak 
etdi. Hökumət məlumatına aqrar komissiyanın etirazının tamamilə haqlı olduğunu 
hesab edən Ə.M.Topçubaşov (etirazın tonunu yumşaltmağa çağırsa da) bir 
"ucqarlı" və "qafqazlı" kimi komissiyanın məlumatını geniş yaymağı təklif etmişdi. 
Həm də o, məlumatın təkcə "dövlət dilində" dərci ilə kifayətlənməməyə, imkan 
daxilində onu yerli dillərə tərcümə etməyə çağırmışdı. "Qoy xalq, tatarı da, 
ermənisi də, polyakı da, gürcüsü də, başqaları da, hər bir kəs burada gedən işi öz 
ana dilində oxusun, qoy hər kəs bilsin və öz ana dilində oxusun ki, indiki nazirlik 
nədir və xalq nümayəndələrinin səmərəli fəaliyyətinə kim əngəl törədir".
481
 
Sonralar "Kaspi" qəzetində dərc olunmuş məqalədə о göstərirdi ki, "bütün rus 
təbəələrinin hüquq bərabərliyi, vicdan azadlığı, söz azadlığı, şəxsiyyətin 
toxunulmazlığı, kəndlilərə torpaq verilməsi kimi məsələlərin hazırlanmasında, bu 
cür ümumdövlət məsələlərində hər hansı bir milli xarakterli məsələyə yer ola 
bilməzdi. Buna Rusiyanın bütün xalqlarının mənafeləri yol vermirdi, hazırkı 
dövrün bütün şəraiti bunun əleyhinə idi"
482
. 
Birinci Duma aqrar problemini həll etmədi. Mülkədarların mənafelərini 
"qanunvericilik" yolu ilə təmin etmək niyyətində olan hökumət mülkədar 
torpaqlarının məcburi surətdə özgəninkiləşdirilməsi tələbini tamamilə rədd edən bir 
neçə fərman verdi. 
                                                          
478 Шелохаев В.В. Göstərilən əsər, səh. 206-207. 
479 "Каспий" qəzeti, 1 iyul 1906-cı il; Стельник Б.Я. Göstərilən əsər, səh. 186. 
480 RFDTA, fond 1278, siyahı 1,1906, iş 343, vərəq 8. 
481 RFDTA, fond 1278, siyahı 1,1906, iş 203, vərəq 23 arxada. 
482 "Каспий" qəzeti, 23 dekabr 1906-cı il. 
103 
 
İrəvan və Yelisavetpol quberniyalarında millətlərarası toqquşmalar ilə 
əlaqədar Duma deputatlarının verdikləri sorğu üzrə İ.Ziyadxanov çıxış etdi. O, 
aqrar məsələyə də toxundu. O, başlıca bəlanı çarizmin köçürmə siyasətində 
görürdü. İ.Ziyadxanov köçürməyə etirazını bildirərək dedi: "Mərkəzi Rusiya kimi 
bizim də torpağa ehtiyacımız var, biz də torpağın azlığından, yoxluğundan əziyyət 
çəkirik. Lakin administrasiya bu məsələni başqa cür həll etdi. Burada heç bir 
komissiyaya və yardımçı komissiyaya ehtiyac yox idi, - onların sistemi onların 
fikrincə çox əladır: gözəl Gürcüstanı qoşunların tapdağı altına verdilər, ermənilərin 
və müsəlmanların yaşadıqları əyalətlərə gəldikdə isə, bu millətləri bir-birinin 
üstünə salışdıraraq qərara aldılar ki, beləliklə onları asanca yer üzündən silib atmaq 
olar. Onda, cənablar, acizanə xahiş edirik ki, Qafqazın mərd övladlarının sümükləri 
qalanmış torpaqlarda özünüzə köçürmə sahələri götürün". İ.Ziyadxanov 
Azərbaycanın sosial cəhətdən yuxarı təbəqələrinin arzu və ümidlərini ifadə etməyə 
çalışmışdı. Onun kifayət qədər ətraflı çıxışında XX əsrin əvvəllərində Azərbaycan 
sahibkarlarının bütün petisiya və ərizələrində irəli sürülmüş tələblərin demək olar 
hamısı öz əksini tapmışdı. O, imperiya çərçivəsində siyasi hüquqsuzluq 
vəziyyətindən bir də narazılığını bildirdi, rus sahibkarları və mülkədarları ilə 
bərabər hüquqlara tərəfdar çıxdı. O, Duma tribunasından hökumətin azğınlığı, 
müsəlman ruhanilərinin hüquqlarının sıxışdırılması barədə məlumat verdi. O, ürək 
yanğısı ilə deyirdi: "Artıq elə bir vaxt gəlib çatmışdır ki, biz də oyanmışıq və bizim 
susmağa ixtiyarımız yoxdur. Yüz il bundan əvvəl Rusiya Zaqafqaziyanı fəth 
etmişdi... Siz sosial-iqtisadi və siyasi həyatın hansı sahəsinə toxunsanız, hər yerdə 
yalnız hüquqsuzluq görərsiniz. Hətta vəqf pullarını tutub almışlar, burada 
məscidlər sökülür, minarələr uçulur və bunların bərpasına pul əldə etmək üçün 
neçə il lazımdır". İ.Ziyadxanov zemstvonun olmamasına, şəhər idarəetmə 
orqanlarında yerli millətin nümayəndələrindən olan qlasnıların məhdudiyyətlərinə 
diqqəti cəlb etmişdi. Onu narahat edən bu idi ki, ali savadlı azərbaycanlıların 
dövlət idarələrində vəzifə tutmasına yol verilmirdi, bəzi ali məktəblər onlar üçün 
qadağan olunmuşdu. "Xalq təhsili haqqında heç düşünməyinə dəyməz. Sağa, sola, 
geriyə və irəliyə yüz verst
483
 getsəniz də bir dənə məktəb görməyəcəksiniz
484
. 
Azərbaycan nümayəndələrini, eləcə də Dumanın başqa deputatlarını 
əhalinin şəxsi və əmlak təhlükəsizliyi məsələləri maraqlandırırdı. 1906-cı il iyunun 
26-da Dövlət Dumasının 31 üzvü daxili işlər nazirinə ərizə təqdim edərək, elan 
olunduğuna görə, əsas qanunlar verilənədək (1906-cı ilin apreli) bir sıra yerlərdə 
gücləndirilmiş mühafizənin saxlanmasından narahatlığını bildirdilər. Onların 
arasında Ə.Haqverdiyev də var idi
485
. İrəvan və Yelisavetpol quberniyalarında 
əhalinin şəxsi və əmlak təhlükəsizliyinin qorunması üçün tədbirlər görülməsi ilə 
                                                          
483 Verst - 1,05 kilometrə bərabər uzunluq ölçüsü. 
484 RFDTA, fond 1278, siyahı 1, 1906, iş 190, vərəq 8 arxada; Dövlət Duması. Stenoqrafik hesabatlar. I 
sessiya, 1906. SPb., 1906, 2-ci cild, sütun 1228-1231. 
485 RFDTA, fond 1278, siyahı 1,1906, iş 452, vərəq 6. 
104 
 
əlaqədar deputat sorğusunda Duma üzvləri xəbərdarlıq edirdilər ki, belə bir 
vəziyyət bu quberniyalarda bir ildən çoxdur ki, yaranıb və "minlərlə insan 
tələfatına və diyarın iqtisadi cəhətdən tamamilə var-yoxdan çıxmasına" səbəb 
olmuşdur. Onlar bu hərc-mərcliyin aradan qaldırılması üçün hansı tədbirlər 
görüldüyü barədə Qafqaz canişininə sorğu göndərilməsini xahiş etmişdilər. Bu 
sorğunun sonrakı taleyi belə oldu. Duma bu ərizəni təcili məsələ hesab etmədi, 
ərizə ümumi yığıncaqda müzakirə olundu və iyunun 14-də Nazirlər Şurasının 
sədrinə göndərildi
486
. İyulun 7-də, yəni Dumanın buraxılması ərəfəsində Nazirlər 
Şurasının sədri Qoremıkin Dumanın sədrinə cavab verir ki, "canişinin vəzifəsi və 
hakimiyyəti ümumi yerləşdirmə nazirliyinə münasibətdə tamamilə müstəqildir və 
buna görə də Qafqaz diyarı barədə Dövlət Dumasının sorğularına cavab vermək 
üçün Nazirlər Şurasının heç bir səlahiyyəti və zəruri məlumatı yoxdur"
487
. 
Beləliklə, Nazirlər Şurası Qafqaz millətlərinin taleyinə tam biganəlik göstərib bu 
sorğunu başından edərək onun müəlliflərini formal surətdə canişinin üstünə 
göndərdi. Elə həmin 1906-cı ilin sonrakı hadisələri göstərdi ki, canişin diyarda 
şəxsiyyət toxunulmazlığının təmin edilməsi üçün heç tədbirlər görmək niyyətində 
də deyildi. 
Ə.M.Topçubaşov, İ.Ziyadxanov, M.T.Əliyev, Ə.Muradxanov Dövlət 
Dumasının üzvləri ilə həmrəylik göstərərək 1906-cı il iyunun 22-də sədrə müraciət 
etmişdilər ki, Qafqaz administrasiyası Tersk vilayətinin strajnikləri olan 
dağlılardan "dinc rus vətəndaşları üçün talançılar hazırlayır" və onlar "dərhal 
qaytarılsın"
488
. Bununla da onlar belə tədbirlərlə Rusiya imperiyasının xalqlarında 
bir-birinə qarşı ədavət və nifrət hissi doğurmağa ümid bəsləyən çar 
administrasiyasının siyasətinə mane olmağa çalışırdılar. 
M.T.Əliyev və Dumanın 30 deputatı sui-qəsd dərəcəsinə çatdırılmış siyasi 
məhbuslara qarşı zorakılıqda təqsiri olan vəzifəli şəxslərin məsuliyyətə cəlb 
edilməsi tələbi ilə sədrə müraciət etdilər
489
. İ.Ziyadxanov Pribaltika diyarında 
özbaşınalıq təzahürlərinin və "kədərli qanunsuzluq hallarının"
490
 qarşısının 
alınması üçün tədbirlər görülməsi zəruriliyi barədə bəyanata qoşuldu. Dumanın 
deputatları, о cümlədən də Ə.Haqverdiyev Novominsk sakinlərindən daxil olmuş 
teleqram barədə məlumat verdilər. Teleqramda ədalətsizliklər, ölüm cəzası barədə 
hökmlər barədə xəbər verilir və ölüm hökmünün icrasının dayandırılması tələb 
olunurdu. Xarkov quberniyasının Sumı qəzasında administrasiyanın özbaşınalıqları 
barədə sədrə məlumat verən M.T.Əliyev, Ə.Muradxanov və başqaları bunların 
dayandırılması və günahkarların cəzalandırılması üçün tədbirlər görülməsini tələb 
                                                          
486 RFDTA, fond 1278, siyahı 1,1906, iş 715, vərəqlər 42 arxada - 43. 
487 RFDTA, fond 1278, siyahı 1,1906, iş 452, vərəq 6. 
488 RFDTA, fond 1278, siyahı 1,1906, iş 341, vərəq 1. 
489 RFDTA, fond 1278, siyahı 1,1906, iş 190, vərəq 195. 
490 RFDTA, fond 1278, siyahı 1,1906, iş 199, vərəq 24. 
105 
 
edirdilər.
491
 Krım tatarları Ə.M.Topçubaşova səlahiyyət vermişdilər ki, Krım 
müsəlmanlarının petisiyada təsvir olunmuş vəziyyətini bəyan etsin. Duma 
buraxıldığına görə Ə.M.Topçubaşov Krım tatarlarının xahişini Dumanın nəzərinə 
çatdıra bilmədi. 
Azərbaycan deputatları müxtəlif sorğuların və "qanunvericilik 
bəyanatlarının" müzakirəsində və təqdim olunmasında iştirak edirdilər. Lakin onlar 
məktəbdə icbari təhsil haqqında 45 deputatın ərizəsini imzalamamışdılar. Ərizədə 
qeyd olunurdu ki, bu məsələyə laqeyd münasibət nəticəsində "Rusiyada olduğu 
kimi Avropanın  heç bir ölkəsində savadsızların bu qədər nəhəng kontingenti 
yoxdur. Özgə xalqların öz mühitində və həm də öz ana dilində təhsili yaymaq   
cəhdləri isə çox vaxt hətta müxtəlif təqiblərə səbəb olmuşdur"
492
. Şübhəsiz ki, 
onlar bu bəyanata şərik çıxırdılar, çünki ana dilində məktəblərin açılması tələbi 
Azərbaycanın sosial cəhətdən yuxarı təbəqələrinin petisiyalarının əsas 
müddəalarından biri idi. Onlar bu tələbi müşavirələrin, qurultayların proqram     
sənədlərinə daxil edirdilər. Üstəlik İ.Ziyadxanov millətlərarası toqquşmalar barədə     
sorğu ətrafındakı çıxışında da müsəlmanların məhdudiyyətlərindən danışaraq qeyd 
etmişdi: "Xalq təhsilinə gəldikdə isə onun yaxşılaşdırılmağa ehtiyacı var - 
kəndlərdə ümumiyyətlə məktəb yoxdur, məktəblərdə hər cür yeniliklər təqib 
olunur, bəzi ali məktəblərə qəbul tamamilə qadağandır. Müsəlmanlar ali   
məktəbləri bitirdikdən sonra onlara təkcə Zaqafqaziyada deyil, həm də bütün 
Rusiya imperiyasında heç bir orta məktəbdə dərs deməyə icazə verilmirdi". 
Azərbaycan deputatlarının, eləcə də I Dövlət Dumasında bütün müsəlman    
fraksiyasının siyasi amalı, zənnimizcə, fraksiyanın lideri Ə.M.Topçubaşovun       
"Müsəlmanların parlament fraksiyası" haqqında məqaləsində çox dəqiq ifadə 
olunmuşdur: "Müsəlmanların proqramı Konstitusiya prinsiplərinə ciddi       
əsaslanaraq vilayət  torpaqlarının milliləşdirilməsi, dini işlərdə tam muxtariyyət və 
bütün imperiya məkanında xırda özünüidarəetmə vahidləri və vilayət müşavirələri   
təsis olunmaqla yerlərdə geniş muxtariyyətli idarəetmə   prinsipini   irəli   sürür"
493
.   
Ə.M.Topçubaşov "... 72 gündən ibarət məcburi qısa həyatı ərzində Dumanın 
özündə milli zəmində heç bir təzahürün baş vermədiyini" qeyd edərək "xalq 
nümayəndəliyinin ilk addımlarının Rusiyanın bütün xalqları üçün ümumi olan   
ictimai-dövlət quruculuğu məsələlərinin həllinə yönəldilməli olduğunu dərk     
etmiş millətlərin nümayəndələrini"
494
 xüsusi olaraq tərifləyirdi. Ancaq bu yolla 
onlar özləri üçün bəzi imtiyazlar almaq fikrində idilər, Rusiyanın müsəlman     
ucqarlarının əhalisi üçün tam bir sıra məhdudiyyətlərin ləğvinə ümid bəsləyirdilər. 
Onlar hələ 1905-ci ilin avqustunda Nijni Novqorodda Rusiya müsəlmanlarının 
birinci Ümumrusiya qurultayında "Rusiya imperiyasının idarə olunması formasının 
                                                          
491 RFDTA, fond 1278, siyahı 1,1906, iş 202, vərəq 121. 
492 RFDTA, fond 1278, siyahı 1, iş 190, vərəq 195. 
493 "Каспий" qəzeti, 1 fevral 1907-ci il. 
494 "Каспий" qəzeti, 9 fevral 1907-ci il. 
106 
 
konstitusiyalı dövlət prinsipləri əsasında yenidən qurulması şərtilə... bütün 
vətəndaş həyatı və siyasi həyat quruluşunun azadlıq, həqiqət və mərhəmət 
prinsipləri əsasında yeniləşməsinə" çalışdıqlarını elan etmişdilər. 
Müsəlman fraksiyası məruzələr oxumaq və söhbətlər aparmaq, dövri 
mətbuatda materiallar dərc etmək, müsəlman vilayətlərinə getmək və qurultaylar 
çağırmaq yolu ilə çoxmilyonlu müsəlman əhalisini Dövlət Dumasının fəaliyyəti ilə 
tanış etmək üçün səmərəli addımlar atmışdı. 
Müsəlman ucqarları deputatlarının böyük ümidlər bəslədiyi I Dövlət 
Dumasının fəaliyyəti kifayət qədər şərəfsiz başa çatdı. Çar hökuməti "nümayəndəli 
qanunvericilik idarəsinə" son qoymağı qəti qərara gəldi. Ə.M.Topçubaşov sonralar 
yazmışdı: "...hökumət hesab etdi ki, Dumanın deputatları pis işləmişlər, ... başlıcası 
isə nazirlərə qarşı çox düşmən əhval-ruhiyyəsində idilər. Birinci Dumanın 
buraxılması ilə   əlaqədar  ölkəyə   elan   olunmuşdu   ki,   hökumət   ilə   əlbir 
fəaliyyət üçün başqa nümayəndələr lazımdır, о nümayəndələr ki, hökumətin 
əleyhinə yox, lehinə olsunlar"
495
. 
İyulun 9-da Tavriçeski sarayının bütün qapıları bağlı idi. Bu, Dumanın 
deputatları üçün, müsəlmanların parlament fraksiyasının üzvləri üçün gözlənilməz 
oldu. Çünki məhz həmin gün iki iclas təyin edilmişdi: səhər-Peterburqun nüfuzlu 
müsəlmanları ilə, günorta - büronun özünün iclası
496
. 
Kadetlər fraksiyasının təşəbbüsü ilə hökumətə etiraz ifadə olundu. Fraksiya 
Dumanın iclaslarını Vıborqa keçirməyi, orada iclasları trudoviklər və sosial-
demokratlar ilə birlikdə davam etdirməyi qərara aldı. 
İyulun 9-da və 10-da Vıborqda iclaslar keçirildi
497
. Həmin iclaslarda 
Azərbaycan deputatları da iştirak etdilər. Xalqa çağırışın-müraciətin mətnini tərtib 
etmək üçün fraksiyaların nümayəndələrindən ibarət qarışıq komissiya yaratmaq 
qərara alındı. "Xalq nümayəndələrindən xalqa" çağırışın layihəsi kadetlər 
tərəfindən tərtib olundu və Vıborq iclaslarının iştirakçıları tərəfindən imzalandı. 
İmzalayanlar arasında Ə.M.Topçubaşov və İ.Ziyadxanov da var idi
498
. 
Vıborq çağırışının müəllifləri Dumanın buraxılmasını "Rusiya 
vətəndaşlarına" elan etdilər və onları aşağıdakılar barədə xəbərdar etdilər: "Sizin 
tapşırığınızı və borcumuzu yerinə yetirərək biz xalqın azadlığını təmin etmək üçün 
qanunlar tərtib edir, qanunları cəzasız surətdə pozaraq azadlığı boğan 
məsuliyyətsiz nazirlərin kənarlaşdırılmasını tələb edir, lakin hər şeydən əvvəl isə 
xəzinə, udel, kabinet, monastır, kilsə torpaqları da daxil olmaqla və xüsusi sahibkar 
torpaqlarını məcburi surətdə özgəninkiləşdirməklə əməkçi kəndlilərə torpaq 
vermək haqqında qanun qəbul etməyi arzulayırdıq. Hökumət bu qanunu 
yolverilməz hesab etdi, Duma məcburi özgəninkiləşdirmə haqqında qərarını bir 
                                                          
495 "Каспий" qəzeti, 20 fevral 1907-ci il. 
496 "Каспий" qəzeti, 1 fevral 1907-ci il. 
497 "Красный архив", 1933, № 2(57), səh. 86-89. 
498 Выборгский процесс. СПб., 1908 səh. 21. 
107 
 
daha inadla təsdiq edəndə xalq nümayəndələrinin buraxılması elan olundu". Vıborq 
çağırışı bütün Rusiya əhalisini Dumanın buraxılmasına müqavimət göstərməyə, 
vergiləri ödəməkdən, rekrut mükəlləfiyyətindən imtina etməyə, istiqrazları   
tanımamağa çağırdı. Sənəddə deyilirdi: "... Xalq nümayəndəliyi olmadan xəzinəyə 
bir qəpik də, orduya bir əsgər də verməyin. Öz rədd cavabınızın üstündə möhkəm 
durun, hamı bir nəfər kimi öz hüquqlarınızın müdafiəsində durun... Bu məcburi, 
lakin labüd mübarizədə sizin seçdiyiniz adamlar sizinlə olacaqlar"
499
. 
Çar hökuməti, onun yerli bölmələri çox ciddi narahat olmuşdu. 1906-cı il 
iyulun 12-də Qafqaz canişini daxili işlər nazirinin adına teleqram göndərmişdi: 
"Dövlət Dumasının keçmiş üzvlərinin qayıtmasının bəzi çətinliklər doğuracağını 
güman etməkdə əsasım olduğu üçün xahiş edirəm... müşahidə etmək və iğtişaşların 
qarşısını almaq üçün vaxtında lazımi tədbirlər görmək məqsədilə onların Qafqaza 
gəlişinin vaxtını mənə xəbər verəsiniz"
500
. 
Bakının müvəqqəti general-qubernatoru 1906-cı il iyulun 15-də yerli qəzet 
və mətbəələrin bütün redaktorlarına sərəncam göndərərək "Dövlət Dumasının 
keçmiş üzvlərinin çağırışının" çap olunmasını qadağan etdi, onları inzibati qaydada 
ən ciddi cəza ilə hədələdi
501
. İyulun 31-də isə Bakı jandarm idarəsinin rəisi 
"çağırışın ottiski ilə Dövlət Dumasının keçmiş üzvlərinin əsl çağırışının eyniliyini 
müəyyənləşdirmək üçün və mənə həvalə olunmuş idarədə Vıborq çağırışının çapı 
barədə istintaq aparıldığına görə" çağırışın əslinin bir nüsxəsinin ona 
göndərilməsini Polis Departamentindən xahiş etmişdi"
502
. 
Lakin kadetlər hökumətin əksinqilabi həmlələrinə qarşı cavablarını əməli 
hərəkətlərlə möhkəmləndirə bilmədilər. Onların müqavimətə çağırışı havadan asılı 
qaldı. Vıborq iclaslarının iştirakçılarına isə divan tutuldu. Çağırışı imzalamış 
şəxslərə qarşı cinayət işi açıldı; onlar məhkəməyə verildilər. Onlardan bəziləri, 
məsələn İ.Ziyadxanov və Ə.M.Topçubaşov çağırışda əlləri olduğunu inkar 
etməyərək onlara qarşı irəli sürülmüş ittihamın mahiyyəti üzrə izahat vermək 
istəmədilər
503
. "Əsil zadəganlar: Bakı quberniyasından 42 yaşlı Əlimərdan bəy 
Topçubaşov, ...Yelisavetpol quberniyasından 39 yaşlı İsmayıl xan Əbülfət xan oğlu 
Ziyadxanov" onda ittiham edilirdilər ki, "xalqa ünvanlanan xüsusi çağırış vasitəsilə 
Rusiya əhalisini itaətsizliyə və qanuna qarşı çıxmağa sövq etmək" istəmişlər və 
onun "Rusiya hüdudlarında çoxlu nüsxələrini" yaymışlar
504
. 
1907-ci ilin dekabrında keçirilmiş məhkəmənin çıxardığı hökmə görə 
təqsirkarlar üç aylıq həbs cəzasına məhkum edilmişdilər. Dumanın 167 nəfər 
keçmiş üzvü, о cümlədən də Ə.M.Topçubaşov və İ.Ziyadxanov gələcəkdə Dövlət 
                                                          
499 "Красный архив", 1933, № 2 (57); Выборгский процесс, səh. 5. 
500 RFDA, PDXŞ, fond 102, 1906, iş 716 (1), vərəq 96. 
501 "Баку" qəzeti, 16 iyul 1906-cı il. 
502 "RFDA, PDXŞ, fond 102,1906, iş 716 (II), vərəq 227. 
503 "Выборгский процесс", səh. 9-10. 
504 "Выборгский процесс", səh. 21; RFDA, fond 523, siyahı 1, iş 423, vərəq 20, 56; fond 102, PDXŞ, 
1906, II bölmə, iş 716, II hissə, vərəq 225. 
108 
 
Dumasının tərkibinə seçilmək hüququndan məhrum edilmişdilər
505
. 
Ə.M.Topçubaşov "Kaspi" qəzetinə rəhbərlikdən kənarlaşdırılmışdı
506
. 1907-ci il 
fevralın 15-də Bakı şəhər dumasının iclasında onun qlasnılar sırasından xaric 
olunması məsələsinə baxıldı. Bir sıra qlasnıların təkidi ilə və Moskva şəhər 
dumasının nümunəsi əsasında qərara alındı ki, o, "müvəqqəti kənarlaşdırılmış" 
hesab edilsin
507
. Buna baxmayaraq Ə.M.Topçubaşov şəhər dumasının tərkibindən 
çıxarıldı
508
. 
1906-cı il sentyabrın 14-də Nazirlər Şurasının iclasında hökumət 
idarələrində qulluq ilə siyasi partiyalara mənsubiyyətin bir araya sığmaması 
məsələsi müzakirə edildi. Özü də yerli hakimiyyət orqanlarına verilən sərəncamda 
qeyd edilirdi ki, bu, özlərini açıq surətdə "inqilabi" qüvvələrə aid etməsələr də, öz 
proqramlarında, "öz rəhbərlərinin çağırışlarında (məsələn, Vıborq çağırışı kimi) və 
özlərinin başqa fəaliyyətində hökumətə qarşı mübarizəyə səy göstərən və ya əhalini 
belə mübarizəyə çağıranlara" da aiddir. Daha sonra onların hərəkətləri 
"səlahiyyətindən və adından istifadə etdikləri hökumətin əleyhdarları" kimi 
qiymətləndirilirdi. Bu hal isə "yolverilməzdir və ona heç bir dövlətdə yol 
verilməmişdir"
509
. 
Hökumət I Dövlət Dumasını qovaraq II Dövlət Dumasına seçkilər elan etdi. 
Bununla əlaqədar "Kaspi" qəzeti öz oxucularına izah edərək yazırdı ki, I Dövlət 
Duması buraxıldıqdan sonra hökumət kadetləri hər cür gözdən salmağa çalışırdı, 
lakin "məcbur edib inandırmaq olmazdı ki, xalq azadlığı partiyasının tərkibinə 
daxil olan ən yaxşı rus alimləri, professorları, publisistləri, zemstvo və şəhər 
xadimləri hətta "Vıborq çağırışı"nın mövcudluğunu nəzərə alsaq da əsl 
"üsyançılara" və "inqilabçılara" çevrilmişlər. Bu partiyanın liderlərinin və başlıca 
xadimlərinin adları hamıya deyirdi ki, proqram və taktiki səhvlərinə baxmayaraq 
kadetlər ciddi konstitusiyaçıdırlar və xalq nümayəndəliyinin əsl tərəfdarıdırlar"
510
. 
Sonra qəzet Stolıpinin nazirliyinin dumalararası dövrdə seçki qanununa 
dəyişikliklər edilməsinə yol verməyən Əsas Qanunun 87-ci maddəsini pozaraq 
seçicilərin tərkibini dəyişdirdiyini və "demokratik ünsürlər" əvəzinə "qəzalarda iri 
torpaq sahiblərinin, şəhərlərdə sahibkarların" sayını artırdığını göstərərək əmin 
olduğunu bildirirdi ki, qutulara yaxınlaşan seçicilər "hər şeyi xatırlayacaqlar: 
ölkəni mənəvi və iqtisadi səfalətə kim gətirib çıxarmışdır,... hökumətin birinci 
Duma ilə mübahisəsində kimin haqlı olması məsələsində hökumətdən şikayət 
                                                          
505 "Выборгский процесс", səh. 21; RFDA, fond 523, siyahı 1, iş 423, vərəq 20, 56; fond 102, PDXŞ, 
1906, II bölmə, iş 716, II hissə, vərəqlər 194, 217, 248. 
506 Мовлаева С.А. Пропаганда русской и азербайджанской культуры на страницах газеты 
"Каспий" (1881-1917 гг.). Bakı, 1983, səh. 24. 
507 "Каспий" qəzeti, 17 fevral 1907-ci il. 
508 "Каспий" qəzeti, 29 mart 1907-ci il. 
509 ADTA fond 62, siyahı 1, iş 67, vərəq 82. 
510 "Каспий" qəzeti, 15 dekabr, 1906-cı il. 
109 
 
etməyə icazə verəcəklər, bununla da ikinci Dumaya hansı deputatları göndərməyə 
icazə verəcəklər"
511
. 
Sahibkarlar seçicilərin səsinin əksəriyyətini qazanmaq məqsədilə öz mətbu 
orqanlarının səhifələrindən geniş istifadə edirdilər
512
. Onlar "Rusiyada konstitusiya 
quruluşunu bərqərar etmək istəyən" mütərəqqi ünsürləri "bütün proqram və taktiki 
anlaşılmazlıqları, mübahisələri, fərqləri ikinci plana çəkməyə və ümumi təhlükə 
yarandığına görə istər seçkilərdə"
513
, istərsə də Dumanın özündə
514
 həmrəylik 
göstərməyə çağırırdılar. Məqalələrdə gələcək nümayəndələrə xeyir-dua verilirdi: 
"Qafqaz diyarı Rusiya imperiyasının ayrılmaz hissəsidir, onun xalqları heç bir 
separatçı məqsədlər güdmürlər... 17 oktyabr manifesti azadlıqlarının faktiki həyata 
keçirilməsi, ölkə qanunvericiliyində xalq nümayəndələrinin həqiqi iştirakı, bu 
nümayəndələrin qarşısında məsuliyyət daşıyan nazirlik və ən geniş prinsiplər 
əsasında yerli özünüidarə - biz ciddi konstitusiya qaydaları dedikdə məhz bunları 
başa düşürük və indiki şəraitdə Qafqazdakı bütün mütərəqqi partiyaların 
proqramlarının əsasını bunlar təşkil etməlidir... Göstərilən ünsürlər qarşıdakı 
seçkilərdə bu şüarı rəhbər tutmalıdırlar"
515
. Məqalədə "beynəlmiləlçilik naminə 
bütün millətçi ünsürlərə qarşı mübarizə aparmaq üçün milliyyətinə fərq qoymadan 
vahid sinfi partiya yaradılmasına çalışan Qafqazın ifrat sol partiyalarına" irad 
tutulmuş və "qəzetin təklif etdiyi seçki sazişinə daxil olmağı mümkün hesab 
etməyən bəzi ifrat solların etirazlarından"
516
 narazılıq ifadə olunmuşdu. 
Ə.M.Topçubaşov "Seçkilərə doğru" adlı məqalələr silsiləsi ilə çıxış etmişdi. 
О yazmışdı ki, "cəhalət dövründə mövcud olmuş səbəblərə görə əhalinin əhval-
ruhiyyəsindəki hər cür dəyişiklik hakimiyyətin özü tərəfindən pislənmiş indiki 
quruluşun həqiqətən vətəndaş azadlıqları və siyasi azadlıqlar prinsipləri əsasında 
şübhəsiz dəyişməsinin daha inadlı təzahürləri xeyrinə baş verə bilər və baş 
verməlidir. Bu məhz о haldır ki, buna parlament dilində "sollaşma", müxalifətin 
güclənməsi deyirlər"
517
. Öz siyasi əqidəsinə sədaqətli olan Ə.M.Topçubaşov 
ümidvar olduğunu bildirirdi ki, ikinci Dumada da xalq azadlığı partiyası böyük rol 
oynayacaqdır. О hesab edirdi ki, xalq azadlığı partiyası "müvəqqəti ünsürləri" 
birləşdirə biləcək və bununla da Dumanın əksəriyyətinin fəaliyyətini "rus 
vətəndaşının şəxsiyyətinin toxunulmazlığına və onun bütün konstitusiya 
hüquqlarına təminat verən müsbət qanunvericilik işi"
518
 istiqamətinə yönəldə 
biləcəkdir. O, Dumanın deputatları M.Mahmudova və Z.Zeynalova "kəndlilərin 
deputatı" kimi xeyir-dua verərək onlara bir vəzifə olaraq tapşırırdı: "yadda 
                                                          
511 "Каспий" qəzeti, 15 dekabr 1906-cı il. 
512 «Каспий» qəzeti, 17 dekabr 1906-cı il, 20 dekabr 1906-cı il, 21 dekabr 1906-cı il, 23 dekabr. 
513 «Каспий» qəzeti, 17 dekabr 1906-cı il. 
514 Yenə orada, 20 fevral 1907-ci il. 
515 «Каспий» qəzeti, 23 dekabr 1907-ci il. 
516  «Каспий» qəzeti, 23 dekabr 1907-ci il. 
517  "Каспий" qəzeti, 8 fevral 1907-ci il. 
518 "Каспий" qəzeti, 18 fevral 1907-ci il. 
110 
 
saxlasınlar ki, ancaq Dumanın ən yaxşı ünsürləri ilə birləşməklə onlar seçiciləri 
olan kəndlilərin və ümumiyyətlə Bakı quberniyasının zəhmətkeş kütlələrinin 
mənafelərini müdafiə edə bilərlər. Güc təkcə birləşməkdə deyil, ancaq indiki 
vəziyyətdə bütün nicatımız məhz bundadır, birləşməkdədir"
519
. Bununla yanaşı 
Ə.M.Topçubaşov bir çox məsələlərdə, о cümlədən aqrar məsələdə trudoviklər 
partiyası ilə (Z.Zeynalov) kadetlər partiyası (M.Mahmudov) arasında mövcud olan 
fikir ayrılıqları barədə susmuşdu. 
Azərbaycanda sosial cəhətdən yuxarı təbəqələrin mənafeyinə uyğun olaraq 
keçirilmiş seçkilər artıq onların özlərini də razı salmırdı. Qəzetlər bu barədə 
yazırdılar: seçkilərdə о adamları deputatlığa layiq bilirdilər ki, "heç olmasa nəyi isə 
başa düşsün, heç olmasa bir təhər fikrini izah edə bilsinlər"
520
. Bu zaman ona isnad 
edirdilər ki, fəhlələr arasından seçilmiş "yazıq" Z.Zeynalov "deputatlığa hazır 
olmadığını" özü etiraf etmişdir. Qəzet şərh edərək yazırdı: "Buna baxmayaraq 
ondan yaxşısı yox idi və məcbur olub onun üzərində dayanmalı olmuşdular"
521
. 
F.İ.Xoyski, X.H.Xasməmmədov, İ.Z.Tağıyev, M.M.Şahtaxtinski, 
M.H.Mahmudov, Z.E.Zeynalov II Dövlət Dumasına deputat seçildilər. 
Fətəli xan İsgəndər xan oğlu Xoyski 31 yaşlı, mülkədar, kollej asessoru, 
Moskva Universitetinin hüquq fakültəsinin məzunu, Yekaterinodar mahal 
məhkəməsi prokurorunun köməkçisi, Dumanın II şöbəsinin, altı komissiyasının 
üzvü, xalq azadlığı partiyasına mənsub idi; Xəlil bəy Hacıbaba oğlu 
Xasməmmədov 34 yaşlı, mülkədar, kollej assesoru, Moskva Universitetinin hüquq 
fakültəsinin məzunu, Yekaterinodar mahal məhkəməsi prokurorunun köməkçisi, 
Dumanın II şöbəsinin, beş komissiyasının üzvü, xalq azadlığı partiyasına mənsub 
idi; İsmayıl Zeynal oğlu Tağıyev 42 yaşlı, həqiqi mülki müşavir, Azərbaycanın ən 
iri sahibkarı H.Z.Tağıyevin oğlu idi. Bakı realnı məktəbinin məzunu, kommersant, 
Dumanın IV şöbəsinin üzvü, bitərəf idi; Məmmədağa Məmmədtağı Sultan oğlu 
Şahtaxtinski 56 yaşlı, mülkədar ailəsindən, Fransada, Sorbonnada mühazirə kursu 
dinləmiş, Leypsiq universitetinin fəlsəfə fakültəsinin məzunu, "Şərqi-rus" qəzetinin 
naşiri, Şərq dilləri müəllimi, Dumanın X şöbəsinin, ərzaq və aqrar komissiyalarının 
üzvü, xalq azadlığı partiyasına mənsub idi; Mustafa Hacımusa oğlu Mahmudov 29 
yaşlı, kəndli ailəsindən, Qori müəllimlər seminariyasının məzunu, Bakıda ilk rus-
tatar məktəbinin müəllimi, sonralar direktoru, Dumanın IX şöbəsinin, dörd 
komissiyasının üzvü, xalq azadlığı partiyasına mənsub idi; Zeynal Eynal oğlu 
Zeynalov - 29 yaşlı, kəndli ailəsindən, ev təhsili almış, "Xəzər-Qara dəniz" 
cəmiyyətinin mexaniki, Dumanın müsəlman əmək fraksiyasının sədri, IX 
şöbəsinin, üç komissiyasının üzvü, əməkçilər qrupuna mənsub idi
522
. 
                                                          
519  "Каспий" qəzeti, 14 fevral, 1907-ci il. 
520 "Прогресс" qəzeti, 15 mart 1907-ci  il; Бакинские губернские ведомости", 31 mart 1907-ci il. 
521 "Прогресс" qəzeti, 24 mart 1907-ci il. 
522 RFDA, fond 423, siyahı 1, iş 22, vərəq 37; fond 102, PDXŞ, siyahı 1907, iş 110, I hissə, vərəq 55; 
RFDTA, fond 1278, siyahı 1, 1907, iş 1333, vərəq 640, 466, 272, 815, 649, 418, 628, 471, 490; 
111 
 
Bakı şəhərindən deputat olan İ.Z.Tağıyev Peterburqa getmədi. 
M.Şahtaxtinski 1907-ci il martın 24-də "Proqress" qəzetinin redaktoru Ə.Ağayevə 
müraciət edərək İ.Tağıyevin gəlib Dumada iştirak etmək niyyətində olub-
olmadığını aydınlaşdırmağı xahiş etdi
523
. "Proqress" qəzeti xəbər verirdi ki, bu 
deputat "qiyabi surətdə seçilmişdir, heç kimin bundan qabaqcadan xəbəri 
olmamışdır, heç kim Dumadakı gələcək fəaliyyəti barədə proqramını elan etməyi 
ondan tələb etməmişdir, heç kim onu tanımır, bir sözlə, cənab Tağıyev şəhərdən 
seçilmiş olsa da indiyədək əhalinin böyük bir hissəsi üçün tapmacadır"
524
. 
"Proqress" qəzetində həmçinin M.Şahtaxtinskinin və Ə.Ağayevin İ.Tağıyevə "Açıq 
məktubu" dərc olunmuşdu. Məktubda deyilirdi ki, əgər o, Dumaya gəlməkdən 
imtina etdiyini rəsmi surətdə bildirərsə, onda Bakı şəhəri yenidən öz deputatını 
seçmək hüququ qazanacaq. M.Mahmudovun xəbər verdiyinə görə, bu məktuba 
müsəlman deputatlar da   qoşuldular
525
. Lakin müraciət cavabsız qaldı. İ.Tağıyev 
kommersiya fəaliyyətini parlament fəaliyyətindən üstün tutaraq Dumada iştirak 
etmədi. Ancaq əvvəlcə о getmək istəyirdi. Bunu aşağıdakılar da sübut edir. O, 
deputat seçilməsi ilə əlaqədar 1907-ci ilin fevralında Bakı şəhər rəisi 
K.Səfərəliyevdən aldığı təbrik teleqramına belə cavab vermişdi: "Məni Dövlət 
Dumasına üzv seçmiş seçicilərin etimadına və belə rəğbətinə görə hamıya səmimi 
minnətdarlığımı bildirməyə borcluyam"
526
. M.H.Hacınski ilə görüşündə - yeri 
gəlmişkən M.H.Hacınski onu kadetlərin sağ qanadına aid edirdi, - namizədliyi 
barədə söhbətdə isə о bildirmişdi: Bakı şəhərinin deputatı kimi "milliyyətinə, 
dininə fərq qoymadan şəhərin istisnasız olaraq bütün sakinlərinin mənafelərini 
müdafiə etməyi özümün mənəvi vəzifəm hesab edərdim. Belə olan təqdirdə 
müsəlman partiyasının işində onun iştirakı qeyri-mümkün olacaqdır"
527
. Nəticədə 
isə Bakı şəhəri Dumada təmsil olunmadı. Bu, Dumada son dərəcə azsaylı 
nümayəndəliyi olan Rusiya müsəlmanlarını narahat edirdi. Ümumrusiya 
müsəlmanlar ittifaqının mərkəzi bürosu hətta öz nümayəndəsini Bakıya göndərmiş 
və o, əliboş qayıtmışdı
528
. 
II Dövlət Duması 1907-ci il fevralın 20-də açıldı. Kadet F.A.Qolovin onun 
sədri seçildi. Azərbaycan sahibkarları yeni Dumaya böyük ümidlər bəsləyərək 
hesab edirdilər ki, məhz fevralın 20-si "ölkədə yeni dövrün başlanmasını əks 
                                                                                                                                      
"Каспий" qəzeti, 24 fevral və 16 mart 1907-ci il; "Баку" qəzeti, 7 fevral, 13 fevral, 14 fevral 1907-ci il; 
Члены Государственной думы (портреты и биографии). 1907-1912 гг. Л., 1907, səh. 456, 458, 478;  
S.M.Əfəndiyev. Seçilmiş əsərləri, Bakı, 1977, səh. 93-94; Зейналова К.А. Литературно-
публицистическая деятельность М.Шахтахтинского в русской периодической печати.  
Автореферат. Bakı, 1984, səh. 15, 22. 
523 "Прогресс" qəzeti, 24 mart 1907-ci il. 
524 "Прогресс" qəzeti, 12 mart 1907-ci il. 
525 "Прогресс" qəzeti, 24 və 31 mart 1907-ci il. 
526 "Баку" qəzeti, 10 fevral 1907-ci il. 
527 "Баку" qəzeti, 7 fevral 1907-ci il. 
528 "Каспий" qəzeti, 7 aprel 1907-ci il. 
112 
 
etdirəcək"
529 
gün olacaqdır. Azərbaycan saibkarları əmin olduqlarını bildirirdilər 
ki, rus deputatları birinci Dumada, xüsusən də Vıborq çağırışının imzalanmasında 
Azərbaycan deputatlarının həmrəyliyini nəzərə alaraq onları bundan sonra daha 
yaxşı başa düşəcək və müdafiə edəcəklər
530
. Bakı və Yelisavetpol şəhər 
dumalarının qlasnıları da Dumanı salamlayaraq
531
 ümid edirdilər ki, "xalqın 
yenidən toplaşmış nümayəndələri birinci Dumanın ölkədə azadlığın əsaslarının və 
qayda-qanunun bərqərar olunmasını sürətləndirmək üçün lazımi təminatlar 
yaratmaq istəyi ilə başladığı işi axıra çatdıra biləcəklər". 
Azərbaycan sahibkarları, onların ideoloqları həm seçkilərə, həm də yeni 
Dumanın fəaliyyətinə kifayət qədər diqqətlə yanaşırdılar. Sahibkarların dövri 
mətbuat orqanlarının səhifələrində Dumada baş verən hadisələr barədə geniş 
söhbətlər gedirdi. 
Deputat M.Şahtaxtinski Dumanın zəruriliyini belə qiymətləndirirdi: "Наmı 
başa düşür ki, Dövlət Dumasının təsis edilməsi barədə qüvvədə olan qanunun 
verdiyi hətta dar siyasi nüfuz çərçivəsində də xalq nümayəndəliyinin fəaliyyəti 
bizim indi yaşadığımız bu qədər həyəcanlı və təhlükəli   vaxtda   nə  qədər   yüksək  
qiymətə   layiqdir"
532
. 
"Füyuzat" jurnalında Duma deputatlarına xeyir-dua verilərək yazılmışdı: 
"...aldadılmamaq üçün "bitərəflərdən" çəkinmək və öz proqramlarının məqsədini 
bildirən müəyyən partiyaların tərəfində olmaq lazımdır... Ancaq bizim yeganə 
arzumuz budur ki, müsəlmanların da öz proqramı və partiyası olmalıdır... Eyni 
zamanda biz onun tərəfdarıyıq ki, müsəlmanların bərabərliyini və azadlığını təmin 
edərək... onların dilinə və dininə hörmət edən başqa partiyalara qoşulaq. Bizim 
nicatımız bərabər azadlıq və hüquqlar tələb edən partiyalarla birləşməkdədir"
533
. 
Daha sonra qəzet bütün proqramların mahiyyəti barədə oxuculara məlumat 
verəcəyini vəd edirdi. 
Mətbuatda deputatlara tapşırıqlar verilirdi: "Bacardığınız qədər öz din 
qardaşlarınızın mənafelərinin keşiyində duraraq ümumiyyətlə Rusiya 
vətəndaşlarının azad həyatı və tərəqqisi və xüsusən də əsarət altında olan 
çoxmilyonlu müsəlman xalqının mədəni inkişafı naminə özünüzün şəxsi 
mənafelərinizi qurban verin"
534
. M.Mahmudov buna cavab verərək əmin edirdi ki, 
"Vətənimizin çoxmilyonlu və əzabkeş əhalisinin azad həyatı və mədəni inkişafı 
üçün fədakarlıqla çalışacaqlar"
535
.Prosesdə deputatların hərəkətlərinə və çıxışlarına 
qiymət verilirdi. Dumanın rəyasət heyətində yerlərin bölüşdürülməsi də mətbuatın 
                                                          
529 "Каспий" qəzeti, 20 fevral 1907-ci il. 
530 "İrşad" qəzeti, 27 fevral 1907-ci il. 
531 "Каспий" qəzeti, 24 fevral 1907-ci il; Dövlət Duması: Stenoqrafik hesabatlar. İkinci sessiya. 1907. 
SPb., 1907, sütun 684. 
532 "Прогресс" qəzeti, 23 mart 1907-ci il. 
533 "Füyuzat" jurnalı, 26 noyabr 1906-cı il. 
534 "Каспий" qəzeti, 9 fevral 1907-ci il. 
535 Yenə orada, 13 fevral 1907-ci il. 
113 
 
diqqət mərkəzindən kənarda qalmamışdı. S.N.Maqsudovun katibin müavini 
seçilməsi böyük razılıq hissi ilə qəbul olunmuşdu
536
. Bu, bütün müsəlman 
deputatlarının xidməti hesab olunmuşdu. Onlar kadetlər fraksiyasının iclasında nail 
olmuşdular ki, katibin müavinlərindən biri Rusiyanın müsəlman ucqarlarının 
deputatlarının nümayəndəsi seçilsin
537
. Bununla əlaqədar belə bir ümid ifadə 
olunurdu ki, müsəlmanlar "başqa əhali ilə eyni hüquqlar - mülki, siyasi, dini 
hüquqlar alacaqlar"
538
. Eyni zamanda katibin müavinlərinin sayının artırılmasına 
qarşı çıxmış və bu zaman "Stolıpinin əlaltılarına deyil, xalqın nümayəndələrinə"
539
 
müraciət etdiyini bildirən M.Mahmudovun davranışından narazılıq qeyd olunurdu. 
Qəzetlər yazırdı ki, əlbəttə, hər bir deputat öz fikrini bildirməkdə azaddır, lakin 
belə hərəkətlərdən hər vəchlə qaçmaq lazımdır"
540
. 
Azərbaycan deputatları müsəlmanların parlament fraksiyasının tərkibinə, 
F.Xoyski və X.Xasməmmədov isə onun bürosuna daxil oldular
541
. "İrşad" qəzeti 
yazırdı: "Müsəlman deputatlarımız hər şeydən əvvəl ayrıca fraksiya 
yaratmalıdırlar, həmin fraksiyada siyasi, iqtisadi və başqa ehtiyaclar müzakirə 
olunmalı, müzakirədən sonra isə baxılmaq üçün Dumaya təqdim edilən qanun 
layihələri tərtib olunmalıdır"
542
. Fraksiyanın keçmiş lideri Ə.M.Topçubaşov onun 
praktik fəaliyyətində fəal iştirak edirdi. Vıborq çağırışını imzaladıqdan sonra 
parlament fəaliyyətindən rəsmi surətdə kənarlaşdırıldığına baxmayaraq о dəfələrlə 
Peterburqa getmiş, Dumada müzakirə olunan və qəbul edilən qanun layihələri və 
sorğular üzrə fraksiyanın mövqeyini hazırlayan müsəlmanların parlament 
fraksiyasının və Ümumrusiya Müsəlmanlar İttifaqı Mərkəzi Komitəsi üzvlərinin 
ümumi iclaslarında iştirak etmiş və bəzən də sədrlik etmişdi
543
. О həmçinin bu 
təşkilatın fraksiyanın dumadankənar fəaliyyətinə kömək etməli olan daimi 
bürosuna da seçilmişdi
544
. Fraksiya öz fəaliyyətində əsasən kadetlərin 
platformasında dayanaraq Müsəlman İttifaqının göstərişlərini yerinə yetirir və 
birinci Duma fraksiyasının siyasətini davam etdirirdi. 
Müsəlmanların parlament fraksiyası öz proqramını tərtib etmiş və ayrıca 
kitabça şəklində çapdan buraxmışdı
545
. 11 bölmədən ibarət olan proqramda 
vətəndaşların hüquqları müəyyən edilir, dövlət və din quruluşuna, yerli 
özünüidarəetməyə, məhkəməyə, xalq maarifinə, maliyyə və dövlət iqtisadiyyatına, 
kəndli və fəhlə məsələsinə dair müddəalar, fraksiyanın əsas siyasi məqsədləri və 
                                                          
536 "İrşad" qəzeti, 27 fevral 1907-ci il. 
537 "Каспий" qəzeti, 27 fevral 1907-ci il. 
538 "Каспий" qəzeti, 27 fevral 1907-ci il. 
539 Dövlət Duması: Stenoqrafik hesabatlar, SPb., I cild, sütun 26. 
540 "Каспий" qəzeti, 27 fevral 1907-ci il; "İrşad" qəzeti, 27 fevral 1907-ci il. 
541 "İrşad" qəzeti, 27 fevral 1907-ci il. 
542 Yenə orada, 25 fevral 1907-ci il. 
543 "Каспий" qəzeti, 8 aprel 1907-ci il. 
544 "Каспий" qəzeti, 20 aprel 1907-ci il. 
545 Программа Мусульманской парламентской фракции. СПб., 1907. 
114 
 
vəzifələri ifadə olunurdu. Fraksiya Rusiyanın bütün müsəlman vətəndaşlarını, 
siyasi əqidəyə görə həmfikirləri Rusiya imperiyasının idarə olunması formasının 
dəyişdirilməsinə səy göstərməyə çağırırdı. Məqbul forma konstitusiyalı parlament 
monarxiyası hesab olunurdu. Bu zaman ali dövlət hakimiyyəti konstitusiya ilə 
hüquqları məhdudlaşdırılmış padşaha və bir palata - xalq nümayəndələrinin 
"ümumi, bərabər, birbaşa və gizli səsvermə" yolu ilə seçildikləri Ümumrusiya 
Dövlət Duması və ya Ümumrusiya parlamenti şəklində xalq nümayəndəliyinə 
verilirdi. Fraksiya Dumada müsəlmanların nümayəndəliyi məsələsinə qayıdaraq 
onu Rusiyanın müsəlman əhalisinin sayına proporsional miqdarda müəyyən edirdi. 
Proqramda həmçinin XX əsrin əvvəllərində dəfələrlə Azərbaycan sahibkarları və 
onların ideoloqları tərəfindən təqdim olunan petisiyaların müddəaları ilə uyğun 
olan aşağıdakı tələblər də var idi - müsəlmanların siyasi və vətəndaş hüquqlarının 
Rusiyanın qalan əhalisinin hüquqları ilə bərabərləşdirilməsi və bu hüquqların 
imperiyanın əsas qanunlarına daxil edilməsi, ibtidai məktəbdə icbari, ümumi və 
pulsuz təhsilin tətbiqi, ana dilində təhsilin təmin edilməsi, seçkili hakimlər və andlı 
iclasçıların iştirakı ilə məhkəmələr təsisatının yaradılması, bütün yerli nümayəndəli 
orqanlarda, ümumi məhkəmələrdə dövlət dili ilə yanaşı imperiyanın müvafiq 
vilayətində üstünlük təşkil edən millətin dilinin də işlənməsi və s. Proqram aqrar 
siyasəti sahəsində torpağın  özgəninkiləşdirilməsi  və  onun   əvəzinin   sahiblərinə 
ədalətli    qiymətlə    ödənilməsi    barədə    kadetlərin    tələbini təkrarlayırdı. 
Müsəlman ucqarlarının nümayəndələri siyasi və vətəndaş hüquqlarının 
bərabərliyinə, fəhlə ittifaqlarının, yığıncaqlarının azadlığına və tətil hüququna, 8 
saatlıq iş gününə tərəfdar çıxaraq eyni zamanda "cümə günlərində müsəlman 
fəhlələrə qanunvericilik qaydasında istirahət verilməsini, müsəlmanların xristian 
bayramlarını keçirmək vəzifəsindən azad edilməsini" tələb edirdilər. 
Fraksiya hökumətə loyal münasibətini Dumanın elə ilk iclaslarında   
nümayiş etdirmişdi. Nazirlər Şurasının sədri P.A.Stolıpinin martın 6-da Dumanın  
iclasında elan etdiyi hökumətin bəyannaməsini sükutla qarşılamaq barədə 
kadetlərin ideyasını müdafıə edən F.Xoyski fraksiyanın adından bildirmişdi ki, 
dinlənilmiş bəyannamə "hökumətin gələcəkdə öz siyasətini həyata keçirmək üçün 
nəzərdə tutduğu yolu müəyyən edir" və fraksiya "nazirlik tərəfindən Dumaya ayrı-
ayrı qanunvericilik layihələri təqdim olunanadək nazirliyin bəyannaməsi haqqında 
mülahizələrini təxirə salmağı daha məqsədəuyğun sayır"
546
. Kadetlər və onların 
müsəlman ucqarlarından olan həmfikirləri kəskin məsələlərdən qaçmağa və   
bəyannaməni müzakirə etmədən növbəti işlərə keçməyə tələsdilər
547
. 
Ə.M.Topçubaşov bu taktikanı qiymətləndirərək yazırdı: bununla Duma sübut etdi 
ki, "onun işlərinin planauyğunluğu hələlik möhkəm həyati əsası olmayan    
mülahizələr və fikirlər ilə pozula bilməz və pozulmamalıdır"
548
. Ə.Ağayev II 
                                                          
546 Dövlət Duması. Stenoqrafik hesabatlar, SPb., 1907, I cild sütun 131 arxada. 
547 Yenə orada. 
548 "Каспий" qəzeti, 10 mart 1907-ci il. 
115 
 
Dumada kadetlərin mövqeyinə öz münasibətini bildirərək yazırdı: "Bu partiya 
mahiyyətcə yalnız siyasi məqsədlər güdərək öz proqramının başında sosial-iqtisadi 
vəzifələr qoymuşdur. Lakin о bunu yalnız taktiki mülahizələrə görə etmişdir, onun 
ikili yalan mövqeyi də buradan irəli gəlir. Hər dəfə bu vəzifələr bütün kəskinliyi və 
təxirəsalınmazlığı ilə onun qarşısında çıxanda və qanunvericilik sanksiyası  tələb 
edəndə bu partiya özünü itirir və "işgüzarlıqda",  "praktik mülahizələrdə", "dövlət 
zəruriliyində" nicat axtarır. Öz proqramlarının başında torpaq məsələsini,      
məcburi özgəninkiləşdirməni, fəhlə məsələsini, kapital ilə əmək arasında 
münasibətlərin tənzimlənməsini qoymuş adamlar, Vıborq çağırışını imzalamış 
adamlar... indi bu məsələlər onların qarşısına çıxanda əsməyə başlayırlar və son 
nəticədə Stolıpinin, nümayişçiləri qovan nazirliyin, onlara divan tutan nazirliyin, 
hərbi-səhra məhkəmələrinin ağuşuna atılırlar. Onlar karıxmış halda kəkələyir, 
cənab Stolıpinin dediklərini təkrar edirlər, fərq bircə ondadır ki, Stolıpin daha 
maraqlı, qətiyyətli və daha istedadla danışır"
549
. 
1907-ci ilin martında müsəlmanların parlament fraksiyasında parçalanma 
baş verdi. Fraksiyanın bir neçə üzvü, dəqiq desək, Xasanov, Zeynalov, Atlasov, 
Nemetdinov, Maqasutov
550
 bildirdilər ki, onlar qatı kadetlər "və konstitusiyalı 
demokratiya proqramına qoşulan deputatlar ilə sosialistlərin birlikdə olmasından 
əldə edilən işin"
551
 məhsuldarlığına inanmırlar. Özlərini kəndlilərin nümayəndələri 
hesab edən deputatlar hər şeydən əvvəl ondan narazı idilər ki, fraksiya əsas 
məsələnin - aqrar məsələnin müzakirəsini uzadırdı, "torpağın məcburi surətdə 
özgəninkiləşdirilməsinə"
552
 tərəfdar çıxmağa tələsmirdi, "fəhlələri və kəndliləri 
tamamilə yaddan çıxarmışdır və proqram yalnız varlılar və zadəganlar üçün 
yaradılmışdır"
553
. Onlar öz seçicilərinə müraciət edərək onları bütövlükdə 
fraksiyadan ayrılmağa və trudoviklərə qoşulmağa məcbur etmiş səbəbləri şərh 
etdilər və trudoviklərin platformasına əhalinin ana dilində təhsili tələbini əlavə 
edəcəkləri barədə vəd verdilər. Yeri gəlmişkən deyək ki, onların bu hərəkəti 
seçiciləri tərəfindən də bəyənilmişdi. Bunu seçicilərin məktubları da sübut 
edirdi
554
. Bu deputatlar öz izahatlarında yazırdılar ki, "rus müsəlmanlarının rəhbər 
dairələri" müsəlman əhalisinin müxtəlif təbəqələrində öz mənafelərinin kifayət 
qədər dərk olunmasından istifadə edərək, mülkədar və kəndli müsəlmanın 
mənafelərinin zahiri eyniliyini iddia edir, habelə müsəlmanları "azadlıq uğrunda 
mübarizə aparan başqa millətlərin" sırasından ayırmaq zəruriliyini elan edir, 
bununla da onları "Rusiyanın başqa millətlərinin siyasi cəhətdən şüurlu 
ünsürlərinin" təsirindən qoruyurdular. Qrup etiraf edirdi ki, onun irəli sürdüyü 
                                                          
549 "Прогресс" qəzeti, 16 mart 1907-ci il. 
550 "Прогресс" qəzeti, 1 aprel 1907-ci il. 
551 "Прогресс" qəzeti, 21 mart 1907-ci il. 
552 "Каспий" qəzeti, 21 mart 1907-ci il. 
553 "Прогресс" qəzeti, 16 mart 1907-ci il. 
554 "Прогресс" qəzeti, 6 aprel 1907-ci il. 
116 
 
tələblər "mütləqiyyət Rusiyasının tör-töküntüləri" tərəfindən maneələrlə 
qarşılaşacaqdır. Bu tələblərin yerinə yetirilməsini onlar "xalq kütlələri arasında sıx 
qarşılıqlı fəaliyyət və bu kütlələrin Dumanın xalq tələbləri ətrafında birləşməsi" ilə 
əlaqələndirərək bunu həmin tələblərin həyata keçirilməsinə doğru "əvvəl atılmış ilk 
və zəruri addımlar" hesab edirdilər. Onlar "demokratik kütlələri"
555
 fəal 
mübarizəyə deyil, Duma ilə dinc əməkdaşlığa çağırırdılar. Vahid fraksiyada 
birləşmək onlarda şübhə doğururdu. "Rus" qəzeti onların sözlərinə isnad edərək 
yazırdı ki, "milli qruplar yalnız sırf milli məsələyə baxılınca mümkündür"
556
. 
Martın 11-də Z.Zeynalovun başçılıq etdiyi əməkçi müsəlman fraksiyasının 
Dumanın əməkçi qrupu ilə birləşməsi barədə bəyanat verildi
557
. "Kaspi" qəzetində 
dərc olunmuş bəyanatda bununla yanaşı bildirilirdi: "Əməkçi xalq içindən seçilmiş 
biz deputatlar müsəlman fraksiyası ilə ancaq iqtisadi və siyasi məsələlərdə düz 
gəlmirik, qalan məsələlərdə, sırf müsəlman məsələlərində isə rus müsəlmanlarının 
arzusuna uyğun olaraq müsəlman fraksiyası ilə birlikdə fəaliyyət göstərəcəyik"
558
. 
Qalan məsələlər dedikdə "vəqfin mahiyyəti və hüquqi normalarını aydınlaşdırmaq 
üçün" və "müsəlmanların vətəndaş hüquqlarının məhdudlaşdırılması məsələsini 
aydınlaşdırmaq üçün"
559
 fraksiyanın yaratdığı komissiyalarda iştirak nəzərdə 
tutulurdu. 1907-ci ilin aprel-may aylarında Z.Zeynalov və Q.Xasanov Peterburqda 
"Duma" qəzetini nəşr edirdilər. Onlar qəzetin səhifələrində oxucuları Dumada 
müzakirə edilən məsələlərə fraksiyanın münasibəti ilə imkan qədər  daha  tam  
şəkildə  tanış  etməyə  çalışırdılar.  Məsələn, qəzetdə Z.Zeynalovun Bakı 
fəhlələrinin vəziyyətinə həsr olunmuş yazıları dərc edilmişdi
560
. 
Özlərini "solların gənc tatar partiyasına" aid edən F.Xoyski və 
X.Xasməmmədov fraksiyanın proqramını "varlılar və zadəganlar üçün"
561
 olan 
proqram elan edərək bunu tam şəkildə qəbul etmədilər. Belə olan təqdirdə 
Müsəlman İttifaqının Mərkəzi bürosu müsəlman fraksiyasının üzvlərinə müraciət 
etdi. Mərkəzi büro proqramın müəyyən "qüsurlarını" etiraf edərək bütün 
müsəlmanları   onun müddəalarını rəhbər tutmağa çağırdı
562
. 
Azərbaycan deputatları xalq azadlığı partiyasından Dumanın müxtəlif 
komissiyalarına seçilmişdilər. Məsələn, bu partiyanın Dumadakı parlament 
fraksiyasının üzvü olan M.Şahtaxtinski aşağıdakı komissiyaların tərkibinə daxil 
idi: milli-dini bərabərlik komissiyası, yerli özünüidarəetmə komissiyası, zemstvo 
müəssisələrinə seçkilər haqqında qanun layihəsinin hazırlanması üzrə komissiya, 
                                                          
555 "Прогресс" qəzeti, 6 aprel 1907-ci il. 
556 "Русь" qəzeti, 19 mart 1907-ci il. 
557 Колесниченко Д.А. Трудовики в период первой   российской революции. Л., 1985, cəh. 307. 
558 "Каспий" qəzeti, 5 aprel 1907ci il, 8 aprel 1907-ci il,   "Прогресс" qəzeti, 1 aprel 1907-ci il. 
559 "Каспий" qəzeti, 21 mart 1907-ci il; "Proqress" qəzeti, 1 aprel 1907-ci il. 
560 Периодическая печать Aзербйджана (1832-1920 гг.). Библиография. Tərtibçi N.Axundov. Bakı, 
1987, səh. 71. 
561 "Каспий" qəzeti, 18 mart 1907-ci il. 
562 "Каспий" qəzeti, 7 aprel 1907-ci il. 
117 
 
aqrar komissiyası, kəndli məsələsi üzrə komissiya, kəndlilərin hüquq bərabərliyi 
üzrə komissiya, qanunvericilik komissiyası, xalq təhsili üzrə komissiya və şəhər 
özünüidarəetməsi üzrə komissiya
563
. Deputatlar X.Xasməmmdov və F.Xoyski 
milli-dini bərabərlik komissiyasının üzvü idilər
564
. 
Martın 9-da kadetlər növbəti hiyləyə əl ataraq hərbi-səhra məhkəmələrinin 
ləğvi barədə qanun layihəsini baxılmaq üçün Dumaya təqdim etdilər. Onlar yaxşı 
bilirdilər ki, 1906-cı ilin avqustunda tətbiq edilmiş hərbi-səhra məhkəmələrinin 
qüvvədə olma müddəti 1907-ci il aprelin 20-də başa çatır. Onlar ayrıca qanun 
layihəsi ilə çıxış etdilər, bu sənəd Duma tərəfindən qəbul edildi, mayda isə Dövlət 
Şurası tərəfindən rədd edildi
565
. M.Mahmudov və M.Şahtaxtinski hərbi-səhra 
məhkəmələrinin ləğvinə tərəfdar çıxdılar. M.Şahtaxtinski yazırdı:  "Qanun ilə 
Dumanın hüququ var ki, mövcud daimi qanunları ləğv etsin. Buna görə də onlar 
hərbi-səhra məhkəmələri haqqında bu müvəqqəti qanunun da ləğvini tələb etdilər. 
Bəs nə oldu? Nazirlik Dumanın tələbinə qoşulmadı, səhra məhkəmələrinin ləğvi 
barədə təklif keçmədi". Daha sonra о etiraf edirdi: "Deməli, bu hadisədə olduğu 
kimi, qanunun hərfi də olmasa, ruhu Dumanın arxasında dayandığı vaxtda da о öz 
qanunvericilik fəaliyyətini həyata keçirmək üçün maneələrlə rastlaşır"
566
. 
Deputatlar F.Xoyski, M.Mahmudov, X.Xasməmmədov hərbi nazirə müraciət 
edərək Qafqaz hərbi-səhra məhkəməsi tərəfindən ölüm cəzasına məhkum 
olunanların cəzasını yüngülləşdirmək barədə vəsatət qaldırdılar. Lakin bu müraciət 
qəbul olunmadı
567
. 
1907-ci il martın 21-də kadetlər parlament fraksiyasının iclasında qərara 
aldılar ki, Dumanın vicdan azadlığı və milli bərabərlik komissiyasına seçkilərdə 
təkcə partiyalılıq prinsipini deyil, həm də milli və dini mənsubiyyət prinsipini 
rəhbər tutsunlar. Bunun əsasında qərara alındı ki, 15 nəfərin, о cümlədən də üç 
müsəlmanın daxil olduğu komissiya seçilsin"
568
. 
Martın 23-də kadetlərin milli-dini bərabərlik haqqında parlament 
komissiyasının iclasında müsəlmanların yardımçı komissiyasının məruzələri 
dinlənildi. M.Şahtaxtinski də çıxış etdi. O, qırğızların nümayəndəsi Qarabayevi 
müdafiə edərək şəhər özünüidarəsi, xalq təhsili və dövlət qulluğu sahəsində 
müsəlmanların məhdudiyyətləri üzərində dayandı. Komissiya milli-dini qrupların 
nümayəndələrinə təklif etdi ki, ləğv edilməli olan məhdudlaşdırıcı qanunların 
maddələr üzrə siyahısını tərtib etsinlər
569
. Müsəlman fraksiyası gələcəkdə bu 
məhdudiyyətləri ləğv edən qanun layihəsini hazırlamaq üçün komissiya 
                                                          
563 RFDA, fond 523, siyahı 1, iş 22, vərəqlər 12, 16, 19, 34, 37, 51, 52 arxada, 54, 56 arxada, 58, 59. 
564 RFDA, fond 523, siyahı 1, iş 22, vərəq 12. 
565 Колесниченко Д.A. Göstərilən əsər, səh. 219. 
566 "Прогресс" qəzeti, 23 mart 1907-ci il. 
567 "Каспий" qəzeti, 20 aprel 1907-ci il. 
568 RFDA, fond 523, siyahı 1, iş 1, vərəq 60 arxada. 
569 "Каспий" qəzeti, 5 aprel 1907-ci il. 
118 
 
yaratmaqda və bu komissiyaya siyahını tərtib etməyi tapşırmaqda tələsdi
570
. Bu, 
növbəti formal bir addım oldu. Kadetlərin millətlərə münasibətində nə dərəcədə 
ardıcıl olduqlarını 1907-ci ilin aprelində fraksiyanın iclasında M.Şahtaxtinskinin 
çıxışı sübut edir. Ümumi seçki hüququ barədə qanun layihəsi ətrafında söhbət 
getmiş həmin iclasda M.Şahtaxtinski qanun layihəsinin milli ehtiyaclara 
toxunmadığı üzərində dayanmış və qeyd etmişdi ki, konstitusiyalı demokratlar 
fraksiyası müsəlmanlara kifayət qədər diqqət yetirmir
571
. Fraksiyanın fəal 
üzvlərindən biri N.V.Teslenko buna cavab verərək bildirmişdi ki, kadetlərin 
dəfələrlə müsəlmanlara müraciət etdiklərinə baxmayaraq müsəlmanlar guya heç bir 
konkret təklif hazırlamamışlar. Qərara alınmışdı ki, müsəlmanlar qanun layihəsinin 
hazırlanmasına cəlb edilsinlər
572
. 
Müsəlman deputatlarının müxtəlif məsələlər üzrə çıxışları məhz konkret  
təkliflərin hazırlanmasına sübutdur. Məsələn, aclıq çəkənlərə və işsizlərə kömək   
məsələsinin müzakirəsində Z.Zeynalov trudovikləri müdafiə etdi. Kadetlərin bu    
zavalldarı bir-birindən ayırmaq təklifini rədd edən Z.Zeynalov onlara kömək  
göstərmək  üçün  vahid  komissiya yaradılmasını təklif etdi. O, Dumaya məlumat 
verdi ki, onu yola salarkən seçiciləri ona tapşırıq verərək demişdilər: "Bizə torpaq 
lazımdır, bizə azadlıq lazımdır, bizə çörək lazımdır, bizə iş lazımdır"
573
. О öz 
çıxışında konkret dəlillər gətirərək göstərdi ki, tətil edən çörək ilə təmin olunmasa, 
aclıq çəkənə doymaq imkanı verilməsə tətillərin qarşısını almaq mümkün 
olmayacaqdır. Bu fikri kadetlərin təkliflərinə qarşı çıxmış sosial-demokratlar da 
açıq müdafiə etdilər. Yalnız "sənaye böhranından" zərər çəkmiş işsizlərə kömək 
göstərməyi təklif etmiş kadetlər bununla inqilabi nümayişlərdə,    tətillərdə    iştirak    
etdiklərinə    görə    işdən çıxarılanları istisna edirdilər. Duma səs çoxluğu ilə bu 
məsələ üzrə kadetlərin qətnaməsinə düzəliş edərək "sənaye böhranından zərər  
çəkmiş" sözlərini çıxardı
574
. Bu məsələnin müzakirəsində M.M.Şahtaxtinski də 
çıxış etdi. O, aclıq çəkənlərə kömək üçün xüsusi parlament komissiyasının 
yaradılması fikrinə qoşuldu. O, Qafqazda aclığın səbəblərini zemstvonun 
olmamasında, məhsul qıtlığında, millətlərarası münaqişələrdə və s. gördüyünü 
bildirdi
575
. О etiraf edərək söylədi: "Bu Dumanın iç üzü onda bilindi ki, Dumanın 
iclasında ərzaq işini Dumanın bilavasitə öz əlinə götürməsi tələbi onun tərəfindən 
rədd edildi və aclıq çəkənlərə kömək üçün dövlət tərəfindən buraxılan məbləğlərin 
xərclənməsi üzərində nəzarət komissiyasının təsis edilməsi barədə deputat 
Rodiçevin təklifi xalq nümayəndələrinin sanksiyasını aldı. Qanunun ruhuna və 
                                                          
570 "Каспий" qəzeti, 13 aprel 1907-ci il. 
571 RFDA, fond 523, siyahı 1, iş 1, vərəq 76 və arxada. 
572 RFDA, fond 523, siyahı 1, iş 1, vərəq 76 və arxada. 
573 "Каспий" qəzeti, 21 mart 1907-ci il. 
574 Колесниченко Д.А. Göstərilən əsər. səh. 215. 
575 Dövlət Duraası. Stenoqrafik hesabatlar, 1907,1 cild, sütun 436-437. 
 
119 
 
hərfinə tam uyğun olan belə bir komissiya xalqa xidmət göstərəcəkdir"
576
. 
M.Şahtaxtinski bu komissiyaya Qafqaz nümayəndələrinin daxil edilməsini təklif 
etdi
577
. İşsizlərə kömək göstərilməsi üzrə komissiyanın üzvü M.Mahmudov 
"Proqress" qəzeti vasitəsilə oxuculara müraciət etdi ki, işsizlər və onlara zəruri 
köməyin məbləği haqqında məlumatlar göndərsinlər
578
. 
Deputatların torpaq məsələsində mövqeyi əvvəlki Dumada olduğu kimi 
sinfi cəhətdən ziddiyyətli idi. Müsəlman fraksiyası onun müzakirəsinə böyük 
əhəmiyyət verirdi. Aqrar komissiyasının fəaliyyətində iştirak etmək üçün Bakıdan 
Ə.Topçubaşov, Q.Qarabəyov, B.Axundov dəvət olunmuşdular
579
. Müsəlman 
fraksiyası adından F.Xoyski çıxış etdi. Kifayət qədər geniş bəyanatında о bildirdi 
ki, "kəndlilər, şübhəsiz ki, dövlətin elə bir əsası, elə bir bazisidirlər ki, bu 
skamyalarda oturanların hamısı ona xidmət etmək üçün toplaşmışdır. Buna görə də 
torpaq məsələsi son dərəcə mühüm, son dərəcə təxirəsalınmazdır və elə həmin 
dərəcədə də nıürəkkəbdir". F.Xoyski hökumətin kəndli torpaq bankı əməliyyatı və 
köçürmə yolu ilə kəndlilərin torpaq məsələsini həll etmək niyyəti ilə razı 
olmadığını bildirdi. O, sözünə davam edərək bildirdi ki, bankın əməliyyatları 
qiymətlərin artmasına gətirib çıxardı və nəticədə torpaq "təmin olunanların" əlinə  
keçdi və "aztorpaqlılar və torpaqsızlar" kənarda qaldı. O, çarizmin köçürmə 
siyasətinin xarakterini açıb göstərməyə çalışmadan eyni zamanda  yerli əhalinin 
mənafelərinin sıxışdırılması hesabına bu siyasətin həyata keçirilməsini tənqid etdi 
və torpaq məsələsinin qəti həllinədək köçürməni dayandırmağı təklif etdi. Daha 
sonra o, fraksiyanın birinci  Dumada hazırladığı  aqrar  proqramını  faktiki  olaraq 
təkrar edib "torpaqların məcburi özgəninkiləşdirilməsi və onların əvəzinin  ədalətli 
qiymətlə ödənilməsinə" yenə də tərəfdar çıxdı, kadetlərin mülahizələrini tamamilə 
müdafiə etdi. О bildirdi: "Lakin müsəlman qrupu hesab edir ki, özgəninkiləşdirilən 
torpaqlar ümumdövlət torpaq fondunun yox, hər bir müvafiq vilayətin 
hüdudlarında vilayət torpaq fondunun torpaqları olmalıdır, vilayət hüdudlarında 
torpağın bölüşdürülməsi və əhalinin yerləşdirilməsi məsələsi isə ən demokratik 
prinsiplər əsasında təşkil edilmiş vilayət özünüidarəetmə orqanlarının ixtiyarına 
verilməlidir"
580
. V.İ.Lenin "1905-1907-ci illərdəki birinci rus inqilabında sosial-
demokratiyanın aqrar proqramı" əsərində "nasionalların" Dumada aqrar məsələsinə 
dair çıxışlarının icmalını verərkən, F.Xoyskinin yuxarıdakı bəyanatına xüsusilə 
diqqəti cəlb edərək yazmışdı ki, onlar "müxtəlif "ölkə" və "vilayət" fondlarını 
mühafizə etməyi "öz öhdələrinə almışlar". Həm də əyalətləşdirmənin ... aqrar 
məzmununu nasionallar kənara atıb dedilər: heç bir məsələ qabaqcadan həll 
                                                          
576 "Прогресс" qəzeti, 23 mart 1907-ci il. 
577 "Каспий" qəzeti, 17 mart 1907-ci il. 
578 "Прогресс" qəzeti, 1 aprel 1907-ci il. 
579 "Баку" qəzeti, 7 mart 1907-ci il. 
580 Dövlət Duması. Stenoqrafik hesabatlar, 1907, I cild, sütun 581. 
120 
 
olunmasın, hamısı - ödənc məsələsi də, mülkiyyət məsələsi də və s. - muxtar 
seymlərin və ya vilayət və i.a. özünüidarələrinin sərəncamına verilsin"
581
. 
M.Şahtaxtinski insan üçün xüsusi mülkiyyətin zəruriliyini elan etdi.   "Buna      
görə də mən xalq nümayəndələrinin о hissəsi ilə birlikdəyəm ki, onlar vacib şərt 
kimi xüsusi sahibkar torpaqlarının pulsuz yox, ədalətli qiymətlə məcburi 
özgəninkiləşdirilməsini tələb edirlər". O, kabinet və udel torpaqlarını da xüsusi 
sahibkar torpaqlarına aid edirdi. O, kilsə və monastır torpaqları barədə susaraq 
bununla vəqf torpaqlarının özgəninkiləşdirilməsini də istisna edirdi. Onun üçün 
vəqf  torpaqları toxunulmaz idi
582
. 
Aqrar məsələ müzakirə edilərkən başçılıq etdiyi əməkçi müsəlman 
fraksiyası adından Z.Zeynalov çıxış etdi. O, Bakı quberniyası kəndlilərinin 
vəziyyəti üzərində ətraflı dayanaraq qeyd etdi ki, onlar heç bir qiymətlə torpaq 
sahələrini almaq iqtidarında deyillər. Kəndlilərə torpaqları pulsuz vermək lazımdır. 
Bunun üçün "xüsusi sahibkar torpaqları məcburi surətdə özgəninkiləşdirilərək 
Rusiyanın bütün vətəndaşları üçün xalq fonduna"
583
 keçirilməlidir. Z.Zeynalov 
şəxsi mülkiyyətə, hər cür ödəncə qarşı çıxdı. Dumanın aqrar komissiyasında o, neft 
və zavod tikililəri üçün Bakı quberniyası torpaqlarının kəndlilərin əlindən alınması 
faktları barədə bəyanat verdi
584
, yerli torpaq komitələrinin yaradılması məsələsində 
trudovikləri müdafiə etdi
585
. V.İ.Leninin sosial-demokrat fraksiyası üçün yazdığı 
"İkinci Dövlət Dumasında aqrar məsələsinə dair nitqin layihəsi"ndə "ümumi, 
müstəqil, bərabər və gizli səsvermə"
586
 ilə seçilmiş yerli torpaq komitələrinin 
yaradılmasına böyük diqqət yetirilmişdi. Bu layihə Z.Zeynalovun çıxışında 
səslənən müddəalar ilə səsləşirdi və mülkədar torpaqlarının müsadirə edilməsi 
barədə bolşevik tələbini irəli sürürdü. 
Aqrar müzakirələr uğursuz başa çatdı. Əvvəlki Dumada olduğu kimi, bu 
müzakirələr də növbəti işlərə keçid formulunun qəbul edilməsi ilə bitdi. Həmin 
formula isə kadetlər mülkədar torpaqlarının məcburi surətdə özgəninkiləşdirilməsi 
tələbini daxil etməyi lazım bilmədilər. 
Müsəlman fraksiyasının iclaslarında vicdan azadlığı, yerli məhkəmə, 
özünüidarəetmə, seçki qanunu, müsəlman idarələrinin yenidəntəşkili barədə qanun 
layihələri müzakirə edilmişdi
587
. Fraksiya vəqf torpaqları haqqında qanun 
layihəsində məscidlərin bu gəlirə iddialarını dəf edərək vəqf komissiyasının, vəqf 
əmlakı idarəsinin ləğvini tələb etmişdi
588
. Bu qanun layihəsi fraksiyanın özgə 
xalqlar üçün ümumi hüquqi və dini məhdudiyyətlərin müfəssəl aydınlaşdırılmasına 
                                                          
581 V.İ.Lenin. Əsərlərinin tam külliyyatı, 16-cı cild, səh. 427. 
582 Dövlət Duması. Stenoqrafik hesabatlar, 1907, I cild, sütun 1817.  
583 Dövlət Duması. Stenoqrafik hesabatlar, 1907, I cild, sütun 1958. 
584 "Каспий" qəzeti, 7 aprel 1907-ci il, "Баку" qəzeti, 7 aprel 1907-ci il. 
585 RFDTA, fond 1278, siyahı 1907, 2-ci çağırış, iş 788, vərəq 16 arxada. 
586 V.İ.Lenin. Əsərlərinin tam külliyatı, 15-ci cild, səh. 170. 
587 "Каспий" qəzeti, 6 may 1907-ci il. 
588 "Каспий" qəzeti, 3 iyun 1907-ci il. 
121 
 
yönəlmiş geniş fəaliyyətinin yalnız bir fraqmenti idi. Bu fəaliyyət müsəlmanların 
hüquqlarındakı məhdudiyyətlərin ləğvi barədə qanun layihəsinin tərtibi ilə başa 
çatmalı idi
589
. 
Deputatlar əvvəllər petisiyalarda qaldırılmış problemlər - diyarda 
zemstvonun, yerli özünüidarəetmənin, ümumi ibtidai təhsilin tətbiqi və s. 
problemlər üzərində dəfələrlə dayanmışdılar. Azərbaycandan olan bütün deputatlar 
"onların dinində müqəddəs sayılan" günlərdə ticarət və sənaye sahəsindəki 
qulluqçulara hər həftə istirahət verilməsi barədə mayın 21-də Dumaya yekdilliklə 
müraciət etmişdilər. 
F.Xoyski mayın 18-də Dumanın 173 deputatı ilə birlikdə Dövlət Dumasına 
müraciət edərək dini və milliyyəti ilə bağlı siyasi və vətəndaşlıq hüquqlarında 
məhdudiyyətlərin ləğvi barədə əsas müddəaların layihəsini təqdim etmişdi. Həmin 
layihədə dinindən və milliyyətindən asılı olaraq vətəndaşların bütün hüquq 
məhdudiyyətlərinin ümumi qanunlardan çıxarılmasının zəruriliyi, Rusiyanın bütün 
vətəndaşlarına yaşayış yeri seçmək, başqa yerə köçmək, peşə seçmək azadlığı, 
dövlət və ictimai qulluqda bərabər hüquqlar, şəxsiyyət toxunulmazlığı, söz, 
mətbuat, yığıncaq və birləşmək azadlığı, təhsil hüququ və s. verilməsi haqqında 
məsələ qoyulmuşdu. Dumanın sədri bu layihə barədə deputatlara məlumat verdi, 
onu müzakirəyə qoyacağını vəd etdi və bununla da məsələ bitdi
590
. 
Şəhər özünüidarəetməsi sahəsində məhdudiyyətlərin ləğvi məsələsi 
dəfələrlə Bakı və Yelisavetpol şəhər dumalarının iclaslarında müzakirə edilmişdi. 
Dumanın fəaliyyəti dövründə Bakı şəhər dumasının qlasnısı Ə.Ağayev 1907-ci il 
martın 6-da keçirilmiş iclasda demişdi: "Bütün Rusiyanın, bütün dünyanın öz əsas 
hüquqları uğrunda mübarizə apardığı bir vaxtda ... müsəlmanlar hər cür 
məhdudiyyətlərin həmişəlik ləğvini tələb etməlidirlər". О çox böyük narahatlıq ilə 
deyirdi ki, senat Qubada və Yelisavetpolda şəhər özünüidarəetmə orqanlarına 
seçkiləri ləğv etmişdir, çünki müsəlmanlardan seçilən qlasnıların sayı şəhər 
əsasnaməsinin 44-cü maddəsində müəyyən edilmiş normadan, yəni qlasnıların 
tərkibinin 1/2 hissəsindən çoxdur. Bakı şəhər dumasına seçkiləri də bu gözləyir. 
Buna görə də о təklif edirdi ki, müsəlmanların bütün məhdudiyyətlərinin ləğv 
edilməsi barədə Dövlət Dumasına müraciət etmək lazımdır. Bu məsələ ilə əlaqədar 
çıxış etmiş H.Z.Tağıyev qeyd etmişdi ki, əsas məsələ, yəni ictimai şəhər 
özünüidarəetməsinin yenidəntəşkili məsələsi Dumada həll ediləcəkdir və bu, 
müsəlmanlara da aid olacaqdır. Dumanın qlasnıları şəhər dumasına martın 15-də 
keçiriləcək seçkilərdə məhdudiyyətlərin aradan qaldırılması barədə canişinə 
vəsatətlə müraciət etməyi qərara aldılar
591
. Lakin bu dəfə də onların müraciətləri 
kağız üzərində qaldı. 
                                                          
589 Yenə orada. 
590 RFDTA, fond 1278, siyahı 1, 2-ci çağırış, 1907, iş 1221, vərəq 1-4. 
591 "Баку" qəzeti, 8 mart 1907-ci il. 
122 
 
Müsəlman fraksiyasında qadınların hüquq bərabərliyi haqqında məsələ də 
qaldırılmışdı. Bu məsələ üzrə müzakirə gecəyədək çəkmişdi. Bəziləri ehtiyat 
edirdilər ki, şüursuz kütlənin əsrlər boyu mövcud olmuş həyat tərzinə zidd olan bu 
qərar kütlələri fraksiyadan uzaqlaşdıracaq və fraksiya "ordusuz generallar"
592
 
rolunu oynayacaqdır. Molla şuraları və müxtəlif dini instansiyalar ilə çoxlu 
razılaşdırmadan sonra fraksiya bu qərara gəldi: qadınlara seçmək hüququ verilsin, 
lakin seçkiqabağı yığıncaqlar ayrı-ayrılıqda keçirilsin
593
. 
Fraksiyanın iclasında X.Xasməmmədov amnistiya məsələsini qaldırmış və 
onun Dumadan qanunvericilik yolu ilə keçirilməsi təklif edilmişdi
594
. 
Xalq maarifi naziri tərəfindən təqdim olunmuş qanun layihəsi barədə 
Dumanın xalq təhsili komissiyasının üzvü M.Mahmudov çıxış etdi. O, 
çoxmilyonlu müsəlman əhalisi arasında maarifin vəziyyəti məsələsinin üstündən 
nazirin sükutla keçməsinə narazılığını bildirərək müsəlman müəllimlərin şəraiti 
üzərində dayandı və diqqəti buna cəlb etdi ki, onlar "insan ləyaqətindən məhrum 
olmuş, xalq təhsili sahəsində bu və ya digər mövqe tutmaq hüququndan məhrum 
olmuş xüsusi bir təbəqə" təşkil edirlər. Onlar öz ana dillərində danışmaq 
hüququndan məhrumdurlar, buna görə onları təqib edirlər. M.Mahmudov qanun 
layihəsinin komissiyaya verilməsi barədə kadetlərin təklifini müdafiə edərək, 
layihəyə ümumi və icbari ibtidai təhsil haqqında tələbin daxil olunmasını təklif 
etdi. 
Dumanın yerli məhkəmə komissiyasının məruzəsi peşəkar hüquqçular 
F.Xoyskidə və X.Xasməmmədovda xüsusi maraq doğurdu. F.Xoyskini narazı salan 
bu idi ki, islahat yalnız zemstvonun, yerli özünüidarənin tətbiq olunduğu 
quberniyalarda nəzərdə tutulmuşdu. İşdə bu о demək idi ki, islahat ucqarları deyil, 
Rusiyanın yalnız mərkəzi hissəsini əhatə etməlidir. O, barışdırıcı hakimlərin yerli 
sakinlərdən seçilməli olduğundan da narazı idi. Özünün mənsub olduğu    
zadəganlar sinfini "kəndlilərdən və dövlətin başqa ünsürlərindan daha ziyalı sinif" 
sayan F.Xoyski barışdırıcı hakim yerində "münasib" adam olacağından da 
narahatlıq keçirirdi. Onun fikrincə, "barışdırıcı hakim seçilə biləcək şəxslər 
dairəsini bu qədər kəskin şəkildə məhdudlaşdırmağa qətiyyən ehtiyac yoxdur və bu 
məqsədəuyğun deyildir"
595
. X.Xasməmmədov öz çıxışında məhkəmə icraatının 
yerli əhalinin dilində aparılması zəruriliyinə tərəfdar çıxdı, çünki "tərcüməçilər 
tərəfindən həyata keçirilən hər cür ədalət mühakiməsi, Duma komissiyasının da 
etiraf etdiyi kimi, həyatilikdən - canlı və birbaşa təmasdan məhrumdur"
596
. 
1907-ci ilin aprelində Dumada Xəzər dənizi limanlarında gəmi 
komandalarının tətili ilə əlaqədar sorğunun təcililiyi məsələsi müzakirə edilmişdi. 
                                                          
592 "Каспий" qəzeti, 21 mart 1907-ci il. 
593 "Прогрес" qəzeti, 23 mart 1907-ci il. 
594 Yenə orada. 
595 Dövlət Duması: Stenoqrafik hesabatlar. 1907, 2-ci cild, sütun 1434. 
596 Dövlət Duması. Stenoqrafik hesabatlar. 1907, 2-ci cild, sütun 1424. 
123 
 
Müzakirə zamanı xəbər verilmişdi ki, "baş vermiş iğtişaşlar ümumdövlət 
əhəmiyyətli olduğuna görə" hökumət "jandarmların əlahiddə korpusunun 
komandanı general-mayor Taubeni xüsusi səlahiyyətlərlə"
597
 Bakıya ezam 
etmişdir. M.Mahmudov sorğunun təcili verilməsinə tərəfdar çıxaraq "tətil edənlər 
ilə komandanın yeni formalaşan heyəti arasında ola biləcək toqquşmaların qarşısını 
almaq üçün"
598
 onu komissiyaya verməyi təklif etdi. Fəhlələr ilə sənayeçilər 
arasında saziş əldə olunmasına kömək edən tədbirlər hazırlanmasını təklif etmiş 
Z.Zeynalov da bu fikirlə həmrəyliyini bildirdi
599
. Sorğunun təcililiyi rədd edildi və 
o, sorğu komissiyasına verildi. Komissiya öz növbəsində "hökumətin 
hərəkətlərinin qanunauyğunsuzluğu barədə hökumətə sorğu təqdim etmək üçün 
əsas" görmədi və "sorğunu təqdim etməməyi", lakin Bakı neft sənayesinin 
əhəmiyyətini başa düşərək "Bakı rayonunda vəziyyət haqqında Dumaya izahat 
verməsini hökumətdən" xahiş etməyi qərara aldı. Komissiya bunu da əlavə etdi ki, 
"əmək ilə kapital arasında mübarizəyə müdaxilə etmək barədə məsələyə 
toxunmamaq qərara alınmışdır"
600
. 
Azərbaycan deputatları bir sıra daxili məsələlərin - Dumanın işinin 
nizamlanması, Duma dəftərxanasına seçkilərin qaydası və s. məsələlərin 
müzakirəsinə də biganə qalmadılar. F.Xoyski Dövlət Dumasının dəftərxanasına 
qulluğa götürülərkən təhsil senzinin zəruriliyini qəbul edərək dövlət qulluğu senzi 
ilə razılaşmadı. Onu narahat edirdi ki, ali təhsili olan, lakin heç bir dövlət 
qulluğunda çalışmayan, bununla yanaşı tamamilə yararlı ola bilən və şöbə müdiri 
yerini və başqa vəzifələri tutmaq üçün kifayət qədər praktik biliyi olan "çox böyük 
andlı müvəkkillər silki bütövlüklə" dəftərxanaya buraxılmaya bilərlər
601
. Bu təklif 
Duma tərəfindən nəzərə alındı və qəbul edildi
602
. 
II Dövlət Duması 103 gün yaşadı. 1907-ci il iyunun 3-də Dumanın 
buraxılması haqqında çar manifesti elan olundu. Manifestdə göstərildiyinə görə, 
Rusiyanı "sakitləşdirmək" üçün yaradılmış Duma ümidləri doğrultmadı, çünki 
onun tərkibinin xeyli hissəsi "qarışıqlığı artırmağa və dövlətin dağılmasına kömək 
etməyə" çalışırdı
603
. 
İstər birinci, istərsə də ikinci Duma qovularaq qarşıya qoyulmuş 
məsələlərdən heç birini həll etmədi. Azərbaycan nümayəndələrinin parlament 
tribunasından öz hüquq və imtiyazlarını genişləndirmək üçün istifadə etmək səyləri 
bu dəfə də faydasız oldu. Dumanın buraxılması xəbərini Azərbaycanda müxtəlif 
cür qarşıladılar. Yelisavetpol qubernatoru Polis Departamentinə bildirirdi ki, 
                                                          
597 Dövlət Duması: Stenoqrafik hesabatlar. 1907, 2-ci cild, sütun 1564-1565. 
598 Dövlət Duması. Stenoqrafik hesabatlar. 1907, 2-ci cild, sütun 1572. 
599 Yenə orada. 
600 "Каспий" qəzeti, 7 aprel 1907-ci il. 
601 Dövlət Duması. Stenoqrafik hesabatlar. 1907, 2-ci cild, sütun 29. 
602 Yenə orada, sütun 32-33. 
603 "Каспий" qəzeti, 5 iyun 1907-ci il. 
 
124 
 
"ikinci çağırış Dövlət dumasının buraxılmasına" etiraz əlaməti olaraq "Şuşa 
şəhərində yerli tacirlər və sənətkarlar iyunun 11-nə tətil hazırlamışlar". Buna cavab 
olaraq Şuşa qəza polis idarəsi "bütün yerli tacirlərə" elan etmişdi ki, "tətil 
keçirilərsə, onlar həbs ediləcəklər". Polis idarəsi "əhaliyə isə bildirmişdi ki, hər 
hansı bir manifestasiya təşkil olunarsa ən ciddi cəza tədbirləri görüləcəkdir. Bu 
tədbirlərə görə tətil keçirilmədi"
604
. Bakı qubernatoru 1907-ci il mayın 14-də Polis 
Departamentinə bildirmişdi ki, quberniyanın əhalisi Dövlət Dumasına təmkinlə 
yanaşır və buna görə də "əhali arasında Dumanın sessiyasının təsiri altında yüksək 
əhval-ruhiyyə və ya inqilabi təşviqat nəzərə çarpmır"
605
. Bakı şəhər rəisi Duma 
buraxıldıqdan sonra, 1907-ci il iyunun 8-də Polis Departamentindəki rəislərini 
sakitləşdirməyə tələsmişdi ki, onun başçılıq etdiyi rayonda sakitlikdir, Dumanın 
buraxılmasına əhali, "görünür, etinasız"
606
 yanaşmışdır. İyunun 17-də isə canişinin 
dəftərxanasından Polis Departamentinə belə bir xəbər gəlmişdi ki, "sənaye fəhlələri 
arasında bir qədər yüksək, gözləmə əhval-ruhiyyəsini nəzərə almasaq şəhərdə və 
mədənlərdə sakitlikdir"
607
. Duma kampaniyalarının ikinci mərhələsi belə başa 
çatdı. Bu mərhələ irəli sürdüyü məsələlərin həllinə nail ola bilməyən Azərbaycan 
deputatlarına növbəti məyusluq gətirdi. 
 
§ 2. III və IV Dövlət Dumaları və Azərbaycan 
 
İkinci Duma buraxıldıqdan dərhal sonra qəzetlərdə III Dövlət Dumasına 
seçkilər üzrə seçki qanunu dərc olundu
608
. 
Yeni seçki qanununa uyğun olaraq Duma üzvlərinin ümumi sayı 524-dən 
442-yə endirilmişdi. Əməkçi xalqın - fəhlə və kəndlilərin nümayəndələri hesabına 
mülkədarlardan və iri sahibkarlardan olan seçicilərin sayı kəskin surətdə artmışdı. 
Əhalinin yalnız 15 faizinin seçki hüququ var idi. Bir çox şəhərlər, о cümlədən də 
Bakı nümayəndəlikdən məhrum edilmişdilər. Milli ucqarlardan seçilənlərin sayı 
demək olar yox dərəcəsinə çatdırılmışdı. Məsələn, Orta Asiya xalqlarının, 
Həştərxan və Stavropol quberniyalarının köçəri əhalisinin, Zabaykalyenin qeyri-rus 
millətlərinin Dumada öz nümayəndələri yox idi. Qafqaz da böyük məhdudiyyətlərə 
məruz qalmışdı. Seçkilərin keçirilməsi üçün burada altı seçki dairəsi yaradılmışdı. 
Seçicilər milli əlamətə görə fərqləndirilmişdilər: Zaqafqaziyanın rus əhalisi qalan 
əhalidən ayrıca surətdə Dumaya bir deputat seçirdi. Seçkilər silklər üzrə keçirilirdi: 
torpaq sahiblərindən, şəhər seçicilərindən və kənd dairələri yığıncaqlarından. 
Torpaq sahiblərinin seçki qurultayında ildə azı 30 rubl torpaq rüsumu ödəyən 
                                                          
604 RFDA, fond 102,4-cü kargüzarlıq, 1907, iş 19, hissə 3, vərəq 4. 
605 RFDA, fond 102, 4-cü kargüzarlıq, 1907, iş 108, hissə 65, vərəq 1. 
606 RFDA, fond 102, 4-cü kargüzarlıq, 1907, iş 108, hissə 65, vərəq 3, iş 5, hissə 2, vərəq 148 arxada. 
607 Листовки бакинских большевиков 1905-1907 гг. Bakı, 1955, səh. 269. 
608 "Каспий" qəzeti, 5 iyun 1907-ci il. 
125 
 
şəxslər iştirak edirdi. Bundan az rüsum vermiş şəxslər seçkilərdə müvəkkillər 
vasitəsilə iştirak edirdilər.  
Əvvəlki Dövlət Dumalarına seçkilərdə olduğu kimi, Qafqaz canişininə 
ixtiyar verilmişdi ki, zəruri bildiyi hallarda eyni bir quberniyanın və ya vilayətin 
hüdudlarında: ayrı-ayrı qəzaları, dairələri və ya şöbələri birləşdirərək onlar üçün 
birləşmiş seçki qurultayları yaratsın; bir qəzanın, dairənin və ya şöbənin torpaq 
sahiblərini və şəhər seçicilərini başqa qəzanın, dairənin və ya şöbənin müvafiq 
qurultayı ilə birləşdirsin
609
. 
II Dumanın buraxılması xəbəri agent teleqramı vasitəsilə Bakıya çatdı. 
"Kaspi" qəzeti yazırdı ki, "bu çox mühüm hadisə bütün gün və bütün axşam 
evlərdə, klublarda və başqa ictimai yerlərdə müzakirə olundu. Hamını bir sual 
maraqlandırırdı: yeni seçki qanunu necə olacaq"
610
. Seçki qanunu isə onları çox 
məyus etməli idi: əgər əvvəlki dumalarda hər bir quberniyanın - Bakı, 
Yelisavetpol, İrəvan quberniyalarının hərəsinin 3 nümayəndəsi var idisə, indi bütün 
bu quberniyalar birlikdə yalnız 2 nümayəndə seçmişdilər, Tiflis quberniyasının isə 
əvvəlki dörd nümayəndəsi əvəzinə bir nümayəndəsi var idi. Say məhdudiyyətləri 
sosial cəhətdən yuxarı təbəqələrin nümayəndələrini narahat edirdi. "Yadda saxlayın 
ki, Qafqaz məhdudiyyətlərə düçar olub: 28 deputat əvəzinə o, Dumaya cəmi 10 
deputat göndərəcək"
611
 - deyə onlar xəbərdarlıq edir və hesab edirdilər ki, məhz bu 
cəhət qarşıdakı seçkilərə, xüsusən də gələcək deputatların "keyfiyyətinə" xüsusilə 
ciddi yanaşılmasını tələb edir. "Elə etmək lazımdır ki, indi Dumaya gedəcək on 
deputat əvvəlki 28 deputata bərabər olsun"
612
. Qəzet yazırdı: "Elələrini seçmək 
lazımdır ki, onlar üçün xalq hakimiyyəti ideyası boş bir şey deyil, onlar üçün 
deputat adı yalnız onların şəxsiyyətini bəzəyən, onlara şərəf gətirən yarlık deyil, bir 
sözlə, onlar üçün xalq qarşısında borc - müqəddəs bir anddır. Məhz bu cür seçim 
Qafqazı özünü məzlum hiss etməyə imkan verməz"
613
. Müəllif deputatların 
fəallığını təhlil edərək bu nəticəyə gəlir ki, II Dövlət Dumasında daim deputatların 
üçdə bir hissəsi iştirak etmirdi. O, III Dumada da belə bir vəziyyət yaranacağını, 
Dumanın fəal hissəsini yalnız 280-ə yaxın adamın təşkil edəcəyini güman edərək 
yazırdı ki, Qafqazdan olan 10 deputat Dumada əvvəlki beş faiz əvəzinə təxminən 
dörd faiz təşkil edəcəkdir. Qəzet bu nəticəyə gəlirdi ki, "deməli, Qafqazdan olan 
gələcək deputatların fəallığı yeni seçki qanununun təsirini zərərsizləşdirə bilər. 
Beləliklə, tale öz əlimizdədir və biz daha yaxşı gələcəyə inamla vətəndaşları yeni 
seçki kampaniyasında iştirak etməyə çağırırıq"
614
. "Kaspi" qəzetinin  
məqalələrindən biri bu seçkilərdə və təbii ki, III Dumada Bakının tutduğu yerə həsr 
                                                          
609 "Каспий" qəzeti, 5 iyun 1907-ci il. 
610 "Каспий" qəzeti, 5 iyun 1907-ci il. 
611 "Бакинец" qəzeti, 24 sentyabr 1907-ci il. 
612 "Каспий" qəzeti, 24 iyun 1907-ci il. 
613 "Каспий" qəzeti, 24 iyun 1907-ci il. 
614 "Каспий" qəzeti, 24 iyun 1907-ci il. 
126 
 
olunmuşdu. Məqalədə qeyd olunurdu ki, əgər əvvəllər Bakının və Bakı 
quberniyasının hərəsinin Dumada bir nümayəndəsi vardısa, indi seçkilərdəki 
vəziyyət başqadır. Bu vəziyyətin öz xüsusiyyətləri var və həmin xüsusiyyətlər 
ondan ibarətdir ki, Dumanın üzvləri arasında milli hədd qoyulacaqdır: "Bu dairədə 
(Bakı, İrəvan, Yelisavetpol quberniyaları nəzərdə tutulur - D.S.) seçilən iki 
deputatdan biri müsəlman, yəni yerli tatar əhalisindən və ona qohum müsəlman 
tayfalarından olmalıdır, о birisi isə başqa millətlər ilə təmsil olunacaqdır"
615
. Daha 
sonra göstərilirdi ki, qanun ikinci deputatın başqa millətlərin hansına 
mənsubluğunu müəyyən etməsə də, üç quberniyanın etnoqrafik tərkibini nəzərə 
alaraq təxmin etmək olar ki, deputat ermənilərdən olmalıdır
616
. Vəzifə "indiki 
vaxtda xalq deputatı qarşısında irəli sürülən maksimum keyfiyyətlərə malik"
617
 bir 
nümayəndə tapmaqdan ibarətdir. Məqalədə ticarət və sənayedə Bakının üstün 
mövqeyi etiraf edilərək diqqət buna cəlb edilirdi ki, belə bir vəziyyət Bakıya seçki 
səslərinin ehtiyatını təmin edə bilər və ona "ilk növbədə hər şeyi həll etməyə qadir 
olan fəallıq və siyasi mənlik şüuru" verə bilər. Rus əhalisindən olan deputat da 
bakılı olmalıdır
618
. Lakin məqalə müəllifinin bu proqnozları həyata keçmədi... 
1907-ci il iyunun 3-də təsdiq olunmuş Dövlət Dumasına seçkilər haqqında 
əsasnamənin 25-ci maddəsində göstərilirdi ki, Bakı, Yelisavetpol, İrəvan 
quberniyaları üçün ümumi olacaq seçki yığıncağında seçkilərin keçirilməsinə 
nəzarət Yelisavetpol qubernatoruna həvalə olunur, yığıncaq isə Yelisavetpol 
şəhərində çağırılır
619
. Nəticədə də əvvəllər II Dövlət Dumasının deputatı olan Xəlil 
bəy Xasməmmədov yuxarıda sadalanan quberniyaların müsəlman əhalisi 
tərəfindən üçüncü Dövlət Dumasına deputat seçildi. 
Azərbaycanın sosial cəhətdən yuxarı təbəqələrinin nümayəndələrini yeni 
Dumanın necə olacağı sualı narahat edirdi. "Bu - Purişkeviçlərin, Kruşevanların 
Duması olacaq, yaxud «a la» zemstvo qurultayı və ya da əksinə olacaq?"
620
. 
"Kaspi" qəzeti quberniya seçki yığıncaqlarında seçicilərin təhlilinə isnad edərək 
belə bir nəticəyə gəlirdi: "Torpaq sahibləri və iri şəhər mülkiyyətçiləri özlərinə 
mütləq əksəriyyəti təmin edirlər". Qəzet etiraf edirdi ki, "kəndlilər və fəhlələr 
şəhərin xırda təbəqələri ilə birlikdə hər yerdə azlıq təşkil edirlər. Deməli, Dumanın 
gələcək tərkibi sosial qruplaşma cəhətdən bir növ burjua təbəqələrinin xeyrinə 
olacaq"
621
. 
Qəzet Dumanın buraxılması barədə manifestə müraciət edərək yazırdı ki, 
"Rusiya birinci və ikinci Dumanın mövcud olduğu zaman özü üçün hər cür 
                                                          
615 "Каспий" qəzeti, 28 iyun 1907-ci il. 
616 "Каспий" qəzeti, 28 iyun 1907-ci il. 
617 Yenə orada. 
618 "Каспий" qəzeti, 28 iyun 1907-ci il. 
619 "Бакинские губернские ведомости" qəzeti, 30 iyul 1907-ci il. 
620 "Каспий" qəzeti, 19 iyul 1907-ci il. 
621 "Каспий" qəzeti, 19 iyul 1907-ci il. 
127 
 
konstitusiyada labüd olan şərait yaratmağa macal tapmadı"
622
. Bu ona gətirəcəkdir 
ki, III Dumadakı partiyalar, öz "dünyagörüşlərinə" görə bir-birindən uzaq olan, 
lakin konstitusiya təminatlarının zəruriliyində yekdil olan partiyalar birləşəcəklər. 
"Sonra isə biz öz mənafelərimizi müdafiə edəcəyik". Həm də belə bir cəhət 
göstərilirdi: "Əgər torpaq sahibləri arasında mütərəqqi cərəyanlar hökmranlıq etsə, 
onda seçicilərin hazırkı bölgüsündə də müxalifətçi Duma yarana bilər"
623
. 
Beləliklə, üçüncü Dumada da varlı siniflər üstünlük təşkil edəcək, onların 
mənafeləri ifadə olunacaq, idarəetmənin konstitusiya forması müdafiə ediləcək - 
proqnoz belə idi. 
Peterburq teleqraf agentliyi yeni seçki qanununa həsr olunmuş məqalədə 
bütün əhalini tamamilə rəsmi surətdə "mədəni və ictimai cəhətdən sabit" əhaliyə və 
"qeyri-mədəni,... dövlət idarəetmə işlərini başa düşməyə qətiyyən hazır olmayan və 
xeyli hissəsi ən adi təhsildən məhrum olan"
624
 əhaliyə bölürdü. Qeyd olunurdu ki, 
yeni qanun dövlətin ucqarlarından – Polşadan və Qafqazdan nümayəndələrin sayını 
azaltmışdır. Bu regionlar guya "imperiya ilə о qədər də birləşməmişlər ki, onların 
deputatları öz mənafeləri ilə əsas əhalinin mənafelərinin ümumiliyini başa 
düşsünlər. Vətəndaşlıq cəhətdən qətiyyən inkişaf etməmiş ucqarlarda, Türküstanda, 
səhra vilayətlərində və Yakutiya vilayətində isə seçkilər müvəqqəti dayandırılır"
625
. 
Hökumət bildirirdi ki, bu məhdudiyyətlər hesabına onun qanunu "yerli 
özünüidarəetmə sahəsində artıq təcrübəsi olan və dinc sakit işə vərdiş etmiş 
nümayəndələrdən ibarət Dövlət Duması yaranacağını vəd edir"
626
. 
III Dövlət Duması 1907-ci il noyabrın 1-də açıldı. Dumanın elə ilk 
iclaslarında Dumanın sədri, onun müavinləri, katib və onun köməkçiləri seçildilər. 
Əvvəlcə N.A.Xomyakov sədr seçildi, sonra isə A.İ.Quçkov və M.V.Rodzyanko 
növbə ilə sədr vəzifəsini tutdular. Onların hamısı oktyabristlər idi. Bu onu sübut 
edirdi ki, III Dövlət Duması əvvəlkilərdən daha çox sağ təmayüllü olacağını vəd 
edirdi və belə də oldu. Dumada səkkiz daimi komissiya seçildi: büdcə komissiyası, 
maliyyə komissiyası, mədaxil və məxaricin dövlət cədvəlinin icrası komissiyası, 
redaksiya komissiyası, sorğular üzrə komissiya, kitabxana komissiyası, şəxsi heyət 
komissiyası və sərəncamçı komissiya. İyirmi beşdən çox komissiya yaradılmışdı. 
Onların arasında dövlət müdafiəsi, ərzaq, xalq təhsili, köçürmə işi, torpaq, fəhlə 
məsələsi, qanunvericilik təkliflərinin göndərilməsi, pravoslav kilsəsinin işləri, 
məhkəmə islahatı, yollar, ticarət və sənaye, yerli özünüidarəetmə və s. komissiyalar 
var idi
627
. "Bakinski proletari" qəzeti yazırdı ki, III Dövlət Dumasının fəaliyyəti 
üçün müzakirə edilən məsələlərin ağırlıq mərkəzinin "nazirlərin nümayəndələri ilə 
                                                          
622 "Каспий" qəzeti, 19 iyul 1907-ci il. 
623 "Каспий" qəzeti, 19 iyun 1907-ci il. 
624 "Бакинские губернские ведомости" qəzeti, 9 iyun 1907-ci il. 
625 "Бакинские губернские ведомости" qəzeti, 9 iyun 1907-ci il. 
626 "Бакинские губернские ведомости" qəzeti, 9 iyun 1907-ci il. 
627 Государственная дума в России. Л., 1957, səh. 347. 
128 
 
razılaşdırmaqla layihələr hazırlayan komissiyalara" keçirilməsi səciyyəvi idi. 
Duma nazirliklərin direktivləri əsasında fəaliyyət göstərən komissiyaların 
yığıncağıdır  -  üçüncü Dumanın əsl mənzərəsi belədir. Bu, inqilabı "mədəni" 
surətdə boğmaq üçün Nazirlər Komitəsi yanında düzəldilmiş "konstitusiyalı" 
dəftərxana deyilsə, bəs  nədir?"
628
. 
Azərbaycan, daha dəqiq desək, üç quberniyanın - Bakı, Yelisavetpol, İrəvan 
quberniyalarının azərbaycanlı əhalisi Dumada bir nəfərlə təmsil olunmuşdu. Artıq 
yuxarıda deyildiyi kimi, Yelisavetpol şəhərinin nümayəndəsi - özünü xalq azadlığı 
partiyasına aid edən X.Xasməmmədov deputat seçilmişdi. Erməni əhalisi 
"Daşnaksütyun" partiyasını təmsil edən İ.Saqatelyanı seçmişdi. Rus əhalisi isə 
sağların fraksiyasından olan, "prikazçikin şəhadətnaməsi ilə zaqafqaziyalıya 
çevrilmiş təsadüfi həştərxanlı" Timoşkini "özünün xəbəri olmadan" deputat 
seçmişdi
629
. 
Xəlilbəy Xasməmmədov Dumanın imperatora müraciət hazırlanması, 
sorğular, köçürmə işi, məhkəmə islahatı üzrə komissiyalarının üzvü idi. 
Azərbaycanın sosial cəhətdən yuxarı təbəqələri öz deputatlarını ərizə və 
petisiyaların kağız üzərində qalmış bəndləri uğrunda mübarizə aparmağa   
yönəldirdilər. Eyni zamanda onlar öz deputatlarını mövcud vəziyyəti tənqid etməyə 
çağırırdılar. "Bakinskoye exo" qəzeti yazırdı: "Bu istiqamətdə Qafqaz deputatlarını 
təkcə kadetlər və başqa sol partiyalar deyil, həm də Dumanın daha mülayim    
ünsürləri - bitərəf proqressistlər, mirnoobnovleniyeçilər  və  sol  oktyabristlər  də 
müdafiə edəcəklər". Bunu deməklə onlar ümid edirdilər ki, bu tənqid Stolıpini   
məcbur edəcək ki, "yerli idarəetmə və ucqarların ən adi ehtiyaclarının ödənməsi   
sahəsində bəzi islahatlara başlasın. Qoy bu ilk addım olsun, lakin bu addım 
atılmasa sonrakı islahatları gözləmək çətindir. Zənnimizcə, deputatlarımızın real 
siyasəti belə olmalıdır"
630
. Lakin gerçəklik göstərdi ki, hətta bu minimal ümidlər də 
doğrulmadı. Heç bir islahat keçirilmədi, çar hökuməti onları heç keçirmək 
niyyətində də deyildi. 
Dövlət Dumasının açılışı günü İmperatora müraciət hazırlanması üçün 
komissiya seçildi. 18 nəfər
631
 arasında X.Xasməmmədov da var idi. Noyabrın 13-
də keçirilmiş iclasda X.Xasməmmədov müraciət barədə çıxış edərək onu "çox 
mühüm sənəd" hesab etdi. Müraciətin mətni iki hissədən ibarət idi: I - təbrik 
hissəsi; II - siyasi hissə. "Mən, siyasi "credo"su konstitusiyalı monarxiya olan 
qrupa məxsus şəxs kimi bu müraciətin birinci hissəsinə tam qoşuluram. Müraciətdə 
biz Hökmdarımıza sədaqət və məhəbbət hisslərimizi həqiqətən ifadə etməliyik və 
edirik; bu sözləri mən siyasi hissə barədə deyə bilmərəm". X.Xasməmmədov 
                                                          
628 "Бакинский пролетарий" qəzeti, 15 may 1908-ci il. 
629 Dövlət Duması. Stenoqrafik hesabatlar. III çağırış, 1-ci sessiya, I hissə, SPb., 1907, sütun 135, 288, 
514, 526, 749. 
630 "Бакинское эхо" qəzeti, 27 oktyabr 1907-ci il. 
631 Dövlət Duması. Stenoqrafik hesabatlar. I sessiya, I hissə, sütun 95, 135. 
129 
 
"Qafqaz müsəlmanları" adından mülahizə yürütmək məsuliyyətini öz üzərinə 
götürərək Dumanın deputatlarına elan etdi ki, "dövlətimizin siyasi quruluşunun bu 
və ya başqa cür adlanması qətiyyən vacib deyil, bu siyasi quruluşun tələbatımızı, 
istəklərimizi yerinə yetirməyə qadir olan məzmunu bizim üçün daha vacibdir"
632
. 
Onun və seçicilərin "istəkləri" isə çarın 1905-ci il 17 oktyabr manifestində vəd 
etdiyi "azadlıqların" həyata keçirilməsindən ibarət idi. X.Xasməmmədovun 
fikrincə, manifestdə "köhnə Rusiya ilə yeni Rusiya arasında aşkar demarkasiya 
xətti çəkilmişdir". Manifest veriləndən sonra "özgə xalqların" iki il ərzində 
gözlədikləri aşağıdakılardan ibarət idi: tam vətəndaş azadlığı, bütün vətəndaşların 
siyasi və vətəndaşlıq cəhətdən hüquq bərabərliyi, əsl xalq nümayəndəliyi, 
hakimiyyətin qanunauyğunluğu və dövlət qanunvericiliyi işlərində xalq 
nümayəndələrinin tam iştirakı
633
. X.Xasməmmədov Duma üzvlərinin nəzərinə 
çatdırdı ki, ötən iki il ərzində müsəlmanların hüquqlarının imperiyanın əsas əhalisi 
ilə bərabərləşdirilməsi üçün heç bir şey edilməmişdir, müsəlmanların 
maariflənməsi, onların rifahının yüksəldilməsi üçün heç bir şey edilməmişdir
634
. О 
öz çıxışında köçürmə məsələsi üzərində dayandı və Dumanın deputatlarını 
inandırmağa çalışdı ki, "bu qədər uzun müddət torpaqsızlıqdan əziyyət çəkən" yerli 
kəndlilər torpaq ilə təmin edilərsə, onlar "kimliyindən və harada yaşamasından asılı 
olmayaraq Rusiyanın bütün övladlarını bağrılarına basarlar". Azərbaycan 
kəndlilərinin torpaqsızlığından X.Xasməmmədovun narahatlığının nə qədər əsaslı 
olduğunu belə bir fakt sübut edir ki, "hökmdarın" kəndlilərə torpaq verilməsinin 
əleyhinə çıxdığı təşviqat çıxışına cavab olaraq 1908-ci il fevralın 13-də üçüncü 
Dumanın 307 deputatı "ura" qışqırmışdılar. Bu isə о demək idi ki, ən başlıca 
məsələdə Duma "fəhlələrə və kəndlilərə qarşı hökmdar ilə"
635 
birlikdə olacaq. 
X.Xasməmmədov müraciətin siyasi hissəsinə də düzəliş etməyi, Rusiyada   
yaşayan millətlərin haqlı istəyini həyata keçirməyi təklif etdi:  "Bu düzəlişimiz çox 
vacibdir. Bununla Dövlət Duması hökmdar qarşısında sübut edəcək ki, bu istək və 
tələbata Dövlət Duması şərik çıxır, bizim istək və tələbatımız hökmdarın  iradəsinə  
uyğundur. Əgər 17 oktyabrdan sonra köhnə Rusiyanın siyasəti davam etməsəydi   
biz şəxsən bu düzəlişin aparılmasını təkid etməzdik. Bu cəhətdən mən dəhşətli 3    
iyun aktını göstərməliyəm, həmin akta görə bizim nümayəndəliyimiz 
məhdudlaşdırılmışdır və biz qismən ondan tamamilə məhrum olmuşuq..."
636
. 
III Dövlət Dumasında müsəlman deputatları vahid fraksiyada   
birləşmişdilər. Fraksiya 8 nəfərdən ibarət idi, fraksiyanın bürosuna 
Ə.M.Topçubaşov başçılıq edirdi
637
. Dumanın deputatı olmayan Ə.M.Topçubaşov 
                                                          
632 Dövlət Duması. Stenoqrafik hesabatlar. I sessiya, I hissə, sütun 95, 135. 
633 Dövlət Duması. Stenoqrafik hesabatlar. I sessiya, I hissə, sütun 174. 
634 Yenə orada. 
635 "Бакинский пролетарий" qəzeti, 15 may, 1908-ci il.  
636 Dövlət Duması. Stenoqrafik hesabatlar, I sessiya, I hissə, sütun 174.  
637 "Каспи"qəzeti, 8 oktyabr 1908-ci il.  
130 
 
bu Dumanın da müsəlman fraksiyasının fəaliyyətində, sorğuların, qanun   
layihələrinin hazırlanmasında çox yaxından iştirak edirdi. Bir çox məsələlərdə 
fraksiyanın üzvləri həmrəy idilər. Onlar xalq azadlığı partiyasının təşəbbüslərini 
müdafiə etməkdə də yekdil idilər. Bu yekdilliyi S.Maqsudov belə izah edirdi:  
"Rusiyada 20 milyon müsəlman  yaşayır.  Onların  hamısı  bir  dinə  qulluq  edir  
və Dağıstanın bəzi xalqlarını istisna etməklə eyni dildə danışır". О izah edirdi ki, 
müsəlmanlar panislamist məqsədlər güdməyərək vahid ittifaqda birləşmişlər. 
Onları milli mənlik hissi və inkişaf yolu seçmək zəruriliyi birləşdirmişdir. O, 
sözünə yekun vuraraq deyirdi: "Bu iki məfhum bizim üçün müqəddəsdir və biz 
maarif və mədəniyyət yolu ilə bunları həyata keçirəcəyik"
638
. 
Fraksiyanın xüsusi iclasları ana dilində ibtidai təhsil (məruzə Dumanın 
altıncı yardımçı komissiyasına verilmişdi)
639
, Qafqazda zemstvo müəssisələrinin 
tətbiqi
640
 məsələlərinə münasibət və mövqenin hazırlanmasına həsr olunmuşdu. 
Müsəlman fraksiyası din azadlığı məsələsinə böyük əhəmiyyət verərək bu məsələ 
ilə əlaqədar Dövlət Dumasına təqdim edilmiş məruzənin tatar dilinə tərcümə 
olunması barədə qərar qəbul etmişdi
641
. 
1908-ci ilin martında keçirilmiş iclasda müsəlman fraksiyasının üzvləri ana 
dilində ibtidai təhsil məsələlərini müzakirə etdilər. Məlumat verildi ki, Duma 
müsəlman fraksiyasının "əsaslandırılmış məruzəsini" rədd etmişdir. Özgə xalqların 
məktəbləri haqqında məsələyə ətraflı baxılmaq üçün Dumanın xalq təhsili üzrə 
üçüncü yardımçı komissiyasının ayırdığı "səkkizlərin müşavirəsi" tərəfindən 
hazırlanan və müsəlman fraksiyası adından təqdim olunan bu "əsaslandırılmış 
məruzədə" ibtidai məktəblərdə ana dilində təhsilin zəruriliyi sübuta yetirilirdi. 
Məruzə ikinci dəfə baxılmaq üçün Dumanın altıncı yardımçı komissiyasına verildi. 
Həmin yardımçı komissiyada fraksiyanın üzvləri məruzənin təsdiqinə təkid etməyə 
hazırlaşırdılar. Özgə xalqların orta ibtidai məktəbləri haqqında layihənin də 
baxılmaq üçün yardımçı kommissiya təqdim olunması zəruri hesab edilirdi
642
. 
1908-ci il martın 10-da fraksiya Dumanın din işləri komissiyasının qərarını 
müzakirə etmişdi. Bu zaman göstərilmişdi ki, din məsələsi müsəlmanların 
həyatında ən ağrılı məsələdir, bu məsələnin din təbliğatının azadlığı mənasında həll 
olunması səbirsizliklə gözlənilir. Qərara alınmışdı ki, qeyri-pravoslav xristian 
dinləri nizamnaməsinin 4-cü maddəsinin ləğvinə qətiyyət və inadla təkid 
göstərilsin. Bu maddə yalnız pravoslav dini üçün təbliğat azadlığına yol verirdi
643
. 
1908-ci il martın 17-də müsəlman fraksiyası xalq təhsili məsələsinə 
qayıdaraq onun ehtiyacları üçün 6 milyon rubl buraxılması məsələsini müzakirə 
                                                          
638 "İttifaq" qəzeti, 13 mart 1909-cu il.  
639 "Каспий" qəzeti, 9 və 18 mart 1908-ci il. 
640 "Каспий" qəzeti, 18 mart 1908-ci il. 
641 "Каспий" qəzeti, 6 mart 1908-ci il. 
642 "Каспий" qəzeti, 9 mart 1908-ci il. 
643 "Каспий" qəzeti, 18 mart 1908-ci il. 
131 
 
etdi. Bu məbləğə səs verilməsi qərara alınaraq belə bir ümid ifadə olundu ki, həmin 
məbləğ yeni xalq məktəblərinin yaradılmasına yönəldiləcəkdir, çünki "köhnə tipli 
məktəblərə müsəlmanlar öz uşaqlarını göndərməyəcəklər, belə ki, bunlar 
müsəlman əhalisinin ehtiyaclarına uyğun deyil"
644
. 
Müsəlman fraksiyası pasxa tətillərinə getməkdən imtina etdi və bu dövr 
üçün fəaliyyət məsələləri dairəsini müəyyənləşdirdi: Qafqazda zemstvo idarəsinin 
tətbiqi məsələsi və "Qafqaz canişinliyində vəziyyət haqqında sağların sorğusuna 
etirazın"
645
 hazırlanması. X.Xasməmmədov öz müsəlman seçicilərinə və Bakı 
şəhəri seçicilərinə müraciətində müsəlman fraksiyasının fəaliyyətində Azərbaycan 
nümayəndələrinin iştirakı və onunla "daha yaxından və ətraflı ünsiyyətin" zəruriliyi 
barədə danışmışdı. X.Xasməmmədov Bakı şəhəri seçicilərini istər bütün 
fraksiyaya, istərsə də onun bürosuna "daha əzmlə mənəvi və maddi yardım"
646
 
göstərməyə çağırmışdı. 
Pasxa tətillərinə getməmək qərarı 1909-cu ilin martında müsəlman 
fraksiyasının üzvləri tərəfindən qəbul olunmuşdu. Pasxa tətilləri zamanı Əlimərdan 
bəy Topçubaşovun iştirakı ilə müsəlman həyatının müxtəlif məsələləri üzrə 
müşavirələr keçirilməsi nəzərdə tutulmuşdu
647
. Fraksiya 1909-cu ilin martında da 
öz seçicilərinə xəbər vermişdi ki, onun üzvləri şəriət tələblərinə əsaslanaraq 
müsəlmanlar üçün "ümumi vərəsəlik qaydasının" tətbiqi əleyhinə səs verəcəklər
648
. 
Bütövlükdə müsəlman fraksiyası deputatlarının, о cümlədən də 
Azərbaycanın deputatının fəaliyyəti aşağıdakılardan ibarət idi: fraksiyanın 
iclaslarında bütün qanun layihələrinin müzakirəsində iştirak, Duma iclaslarındakı 
çıxışlarda fəaliyyət xəttinin hazırlanması. Məqsəd isə islahatlara nail olmaq idi, 
çünki, fraksiya adından tez-tez çıxış edən X.Xasməmmədovun dediyinə görə, 
"yalnız islahatlar sayəsində əhalidə hakimiyyətə etimad yaratmaq olar"
649
. 
X.Xasməmmədovun çıxışlarını təhlil edərək onları aşağıdakı iri məsələlər ətrafında 
qruplaşdırmaq olar: Müsəlmanlara vətəndaş və siyasi azadlıqların verilməsi, 
köçürmə məsələsinin nizama salınması, ana dilində təhsil və məhkəmə icraatı, 
zemstvo idarələrinin tətbiqi və s. X.Xasməmmədovun ümidlərinin nə dərəcədə real 
olduğu Stolıpinin bəyanatından görünürdü: "Hökumət yaxın vaxtlarda daxili 
quberniyaların nəzərdə tutulan yeni quruluşu ilə əlaqədar bəzi ucqarlarda 
özünüidarəetmə layihələrini də Dövlət Dumasının müzakirəsinə vermək 
niyyətindədir, həm də hökumət dövlətin vahidliyi və bütövlüyü ideyasını rəhbər 
tutacaq"
650
. 
                                                          
644 "Каспий" qəzeti, 18 mart 1908-ci il.  
645 Yenə orada, 9 mart 1908-ci il.  
646 "Каспий" qəzeti, 8 oktyabr 1908-ci il.  
647 "Каспий" qəzeti, 24 mart 1908-ci il.  
648 "Каспий" qəzeti, 27 mart 1909-cu il. 
649 "Каспий" qəzeti, 12 fevral 1909-cu il.  
650 Sitat bu kitabdan gətirilir: Государственная дума. М., 1957, səh. 401. 
132 
 
X.Xasməmmədovun Qafqaz məsələsi deyilən məsələ üzrə çıxışı onun 
çıxışları arasında ən əhəmiyyətlisi idi. Bu çıxışda Dumanın iclaslarında onun 
qaldırdığı demək olar bütün məsələlər öz əksini tapmışdı. 
О hər şeydən əvvəl ali hökumət məmurlarının Qafqaz xalqlarını bir-birinə 
qarşı qoymaq təbliğatını dövlət əleyhinə təbliğat adlandırmışdı. Sonra sözünə 
davam edərək demişdi: "Biz hesab edirik ki, hakimiyyət xalqlar arasında heç bir 
fərq qoymamalıdır. Biz hesab edirik ki, xalqlar eyni hüquqlardan istifadə etməli və 
eyni vəzifələr daşımalıdırlar. Yalnız bu şərtlə əhalinin hakimiyyətə etimadı 
mümkündür, bunsuz isə sağlam idarəetmə ola bilməz"
651
. O, köçürmə məsələsinə 
bir daha qayıdaraq deyirdi ki, Zaqafqaziyanın bütün əhalisi xristianlara və qeyri-
xristianlara bölünür. Qeyri-xristian olduqlarına görə müsəlmanlara etimad yoxdur, 
onlar üçün bir sıra məhrumiyyətlər, məhdudiyyətlər qoyulmuşdur - onlar diyarda 
ali vəzifələrə, çox vaxt isə aşağı vəzifələrə də buraxılmırlar. Xalq təhsili kimi 
"mədəni inkişaf vasitəsinə" müsəlmanların yolu bağlıdır. Mövcud məktəblər 
əhalini təmin etmir, çünki bu məktəblərdə təhsil ana dilində aparılmır. Məktəblərin 
sayı da çox azdır - müsəlman əhalinin yaşadığı yerlərdə 14 min sakinə bir ibtidai 
məktəb, xristianların yaşadıqları yerlərdə isə 4 min əhaliyə bir məktəb düşür. Ali 
təhsilli müsəlmanlar pedaqoji fəaliyyət üçün orta məktəblərə buraxılmır, nazirin 
icazəsi olmadan vəkillik işi ilə məşğul ola bilməzdilər. Şəhər özünüidarəetmə 
orqanlarında onların sayı şəhər əsasnaməsinin 44-cü maddəsi ilə 
məhdudlaşdırılmışdı. X.Xasməmmədov müsəlman ruhanilərinin məhdudiyyətləri      
üzərində də dayanmışdı: "Adamları dini vəzifələrə hazırlamaq üçün hər hansı 
məktəbin olmaması, dini orqan və idarələrin əhəmiyyətinin azaldılması və tabeçilik 
vəziyyətinə gətirilməsi müsəlman cəmiyyəti ilə birlikdə öz vəqfindən, 
müsəlmanların din, təhsil və maarif işinə təsir göstərmək imkanından məhrum 
olmuş ruhani idarələrimizin nüfuzunu kökündən sarsıtmışdır"
652
. О sözünə yekun 
vuraraq deyirdi: "Bir neçə il bundan əvvəl vəqflər bizim əlimizdən alınmışdır, 
vəqflər, necə deyərlər, milli sərvətimizdir"
653
. X.Xasməmmədov izah edirdi ki, 
bütün bunların nəticəsində müsəlmanlar mədəni cəhətdən öz qonşularından geridə 
qalmışlar, "sənayedə də, ticarətdə də, texniki biliklərdə də"
654 
onlardan 
arxadadırlar. 
X.Xasməmmədov Qafqaz əhalisi ilə Rusiyanın Avropa hissəsinin əhalisinin 
mədəni tələbatının ödənilməsini müqayisə edərək statistikaya isnad edirdi: 
Rusiyada 55 kvadratverstə və 1376 sakinə bir ibtidai məktəb, 777 kvadratverstə və  
19000 sakinə bir xəstəxana, 650 sakinə bir həkim düşür. Zaqafqaziyada vəziyyət 
müvafiq surətdə belədir: 108 kvadratverstə və 2965 sakinə bir məktəb, 1218 
                                                          
651 "Каспий" qəzeti, 11 fevral 1909-cu il. 
652 "Каспий" qəzeti, 11 fevral 1909-cu il. 
653 Yenə orada. 
654 Yenə orada. 
 
133 
 
kvadratverstə və 38000 sakinə bir məktəb, 13 min sakinə bir həkim düşür. 
Qafqazda ədalət mühakiməsi yoxdur. Onun fikrincə, məhkəmə müstəntiqləri 
vermək əvəzinə burada barışdırıcı hakimlər, istintaq hissəsi müdirləri təsisatı   
yaradılmışdır
655
. Müstəntiqlər yerli dilləri bilmirlər, savadsız tərcüməçilərin   
əlində olan ilkin istintaq icraatı texnikasından xəbərsizdirlər. Yerli dili, adətləri,    
xüsusiyyətləri bilməyən barışdırıcı hakimlər də tərcüməçilərin əlindədirlər.      
Hakimlər dili bilsələr də, kargüzarlığı dövlət  dilində aparmalı idilər
656
. 
X.Xasməmmədov diyarda ali hakimiyyət məsələsinə də biganə qalmayaraq 
hesab edirdi ki, diyarın ali hakimiyyəti "hadisələrə əsl rus nöqteyi-nəzərindən 
baxmamalıdır, çünki bu nöqteyi-nəzər milli müstəsnalıq və özgə xalqlara qarşı 
mübarizə nöqteyi-nəzəridir". Əksinə, hakimiyyət əhaliyə münasibətdə xeyirxah 
olmalı, millətləri bir-birindən ayırmamalı, bir-biri ilə birləşdirməli, onlarda dövlətə 
məhəbbət oyatmalıdır. X.Xasməmmədov Qafqazda mövcud vəziyyətdən çıxış 
yolunu artıq iyirmi ildən bəri Qafqaz xalqlarının tələb etdikləri zəruri islahatların 
keçirilməsində: zemstvo idarələrinin tətbiqində, yerli məhkəmənin 
dəyişdirilməsində, ədalətli administrasiyada, yerli əhaliyə torpaq verilməsində və s. 
görürdü. "Yalnız bu islahatlar diyarımızı sakitləşdirə və ictimai qüvvələri 
quruculuq işinə sövq edə bilər"
657
. Sorğu nə qəbul edildi, nə rədd edildi, nə də 
müəllifləri tərəfindən geri götürüldü. Duma bu məsələni hətta səsə də qoymayaraq 
və adətən bu və ya başqa məsələ üzrə qərar qəbul olunmadığı hallarda olduğu kimi 
növbəti məsələyə keçdi
658
. 
X.Xasməmmədov isə Dumanın bütün fəaliyyəti dövründə müxtəlif sorğular 
və məsələlər üzrə çıxış edərkən dəfələrlə bu problemlərə qayıtmışdı. 1908-ci il 
martın 28-də o, Köçürmə İdarəsinin mədaxil və məxaric smetasına baxılmasında 
iştirak etdi. X.Xasməmmədov müsəlman fraksiyası adından bildirdi ki, köçürmə 
işini çox böyük əhəmiyyəti olan dövlət tədbiri hesab edir. Bu iş iki məqsəd 
güdməlidir: birincisi, gərək köçkünlər yeni yerlərdə yaxşı yerbəyer olsunlar və 
ikincisi, gərək onların həmin yerlərdə məskunlaşması yerli əhalinin torpaq 
hüquqlarına və mənafelərinə toxunmasın və bunları pozmasın. Deputat göstərirdi 
ki, həqiqətdə isə hökumətin bu işdə müəyyən və aydın xətti olmamışdır. Hökumət 
tələm-tələsik köçürmə sahələri yaradır və köçkün kütlələrini istədiyi kimi ora 
göndərirdi. "Bu zaman hökumət yalnız bir məqsəd güdürdü - mərkəzi 
quberniyalardakı aztorpaqlı və torpaqsız kəndlilərdən tez yaxa qurtarsın". Hökumət 
köçürmə siyasətini həyata keçirərkən əhalini öz yurd-yuvasından qovur, torpaqları 
varlı kəndlilərə verərək bu zaman torpaqsız və aztorpaqlı kəndlilərin qayğısına 
qətiyyən qalmırdı. X.Xasməmmədov tamamilə haqlı olaraq təklif edirdi ki, əvvəlcə 
                                                          
655 "Каспий" qəzeti, 11 fevral 1909-cu il. 
656 "Каспий" qəzeti, 11 fevral 1909-cu il. 
657 "Каспий" qəzeti, 12 fevral 1909-cu il. 
658 "Волна" qəzeti, 17 fevral 1909-cu il. 
134 
 
öz kəndlilərimiz torpaqla təmin olunmalı
659
, qalan torpaqlar isə köçkünlərə 
ayrılmalıdır. X.Xasməmmədov Dumaya məlumat verərək bildirmişdi ki, Qafqaz 
canişini də "diyarda köçürmə işinin bu cür təşkilinin qeyri-məqsədəuyğunluğuna 
əmin olaraq köçürmənin dayandırılması barədə mərkəzi idarələrə müraciət 
etmişdir. Doğrudan da, artıq ilyarımdır ki, köçürmə dayandırılmışdır"
660
. O, 
əhalisinin özünün yararlı torpaqlara kəskin ehtiyac duyduğu Qırğızıstanda köçürmə 
hərəkatının dayandırılmasını tələb etmişdi. 
X.Xasməmmədov fraksiyanın tapşırığı ilə Dövlət Dumasına bəyanat 
vermişdi ki, köçürmə məsələsi aqrar məsələ ilə sıx bağlıdır, aqrar məsələ həll 
olunmadan düzgün və ədalətli köçürmə mümkün deyil. Rusiyanın daxili 
quberniyalarından köçürmə yerli əhalinin torpaqdan istifadəsində məhrumiyyətlərə 
və məhdudiyyətlərə gətirib çıxarır. Buna görə də müsəlman fraksiyası hesab edir 
ki, Zaqafqaziyanın və Türküstanın düzən vilayətlərinə köçürmə aqrar məsələ həll 
olunanadək dayandırılmalıdır
661
. "Kaspi" qəzeti baş məqalədə bununla əlaqədar 
yazırdı: yerli əhalinin torpaqla təminatını aydınlaşdırmaq və yalnız bunun əsasında 
"ədalətli nəticə"
662 
çıxarmaq lazımdır. 
Qafqazda çarizmin köçürmə siyasəti məsələsinə X.Xasməmmədov dəfələrlə 
qayıtmışdı. Məsələn, 1910-cu ilin martında Köçürmə İdarəsinin smetası barədə 
çıxış edərkən göstərmişdi ki, Qafqazın məskunlaşdırılması vaxtsız və ədalətsiz bir 
addımdır, çünki "Qafqazın yerli əhalisi torpaq cəhətdən zərrə qədər də təmin 
olunmamışdır və o, həm torpaqsızlıqdan, həm də aztorpaqlılıqdan eyni dərəcədə 
əziyyət çəkir"
663
. О bir daha bildirdi ki, yerli əhali torpaq ilə təmin olunduqdan 
sonra qalan torpaqları köçürmə üçün ayırmaq olar və lazımdır
664
. 
Görünür, bu cür bəyanatlar Qafqaz canişininə təsir göstərmiş və о da öz 
hesabatında qeyd etmişdi ki, koçkünlərə torpaq verilərkən hər şeydən əvvəl Şərqi 
Zaqafqaziyada suvarmaya ehtiyacı olan baxımsız torpaqlardan istifadə 
edilməlidir
665
. Lakin 1913-cü ildə elə onun təşəbbüsü ilə "rus köçkünlərinin 
diyarda yerləşdirilməsində" yeni meyl yaranır, "yerli əhali arasında yerləşdirilən 
ayrı-ayrı qəsəbələrin əvəzində rus əhalisinin geniş massivləri yaranır. Muğanın 
sərhədə yaxınlığını nəzərə alsaq, köçkünlərin yerləşdirilməsində yeni xəttin həm də 
strateji əhəmiyyəti aydındır və bunu hökumət də gizlətmirdi"
666
. Canişinin ideyası 
bir növ Kiyev quberniyasından deputat, Dumanın köçürmə komissiyasının üzvü 
                                                          
659 Dövlət Duması. Stenoqrafik hesabatlar. I sessiya, II hissə, SPb., 1903, sütun 1243. 
660 Dövlət Duması. Stenoqrafik hesabatlar. I sessiya, II hissə, SPb., 1903, sütun 1243. 
661 Dövlət Duması. Stenoqrafik hesabatlar. I sessiya, II hissə, SPb., 1908, sütun 1247. 
662 "Каспий" qəzeti, 9 aprel 1908-ci il. 
663 Dövlət Duması. Stenoqrafik hesabatlar. SPb., 1910, III sessiya, III hissə, sütun 869. 
664 Dövlət Duması. Stenoqrafik hesabatlar. SPb., 1910, III sessiya, III hissə, sütun 886. 
665 Всеподданнейший отчет за восемь лет управления Кавказом генерал-адъютанта графа 
Воронцова-Дашкова. SРb., 1913, səh. 28. 
666 Исмаилзаде Д.И. Русское крестянство в Закавказье. (30-е годы XIX - начало ХХв.). М., 1982, 
səh. 196. 
135 
 
Suvçinskinin bəyanatından irəli gəlirdi: "... Hər dəfə köçürmə smetasına baxılanda 
Qafqazın nümayəndələri rus köçkünlərinin ucbatından yerli əhalinin sıxışdırıldığını 
göstərirlər. Ola bilsin ki, administrasiyanın səhv fəaliyyəti nəticəsində belə hallar 
baş verir, lakin bunun Qafqazın planauyğun surətdə məskunlaşdırılması ilə heç bir 
əlaqəsi yoxdur və bu məskunlaşma ən geniş miqyasda həyata keçirilməlidir"
667
. 
1908-ci ilin mayında III Dumanın kəndli deputatları Dumaya 43-lərin 
layihəsini təqdim etdilər. Layihədə sahibləri tərəfindən becərilməyən mülkədar 
torpaqlarının orta bazar qiyməti ilə məcburi surətdə özgəninkiləşdirilməsi nəzərdə 
tutulurdu. Torpaq islahatının keçirilməsi üçün ümumi səsvermə ilə seçilən yerli 
torpaq komissiyalarının yaradılması təklif olunurdu. 
X.Xasməmmədov kəndli torpaq sahibliyinə aid bəzi qərarlara dəyişikliklər 
və əlavələr olunması barədə qanun layihəsi ilə əlaqədar torpaq komissiyasının 
məruzəsinin müzakirəsində iştirak etdi. О bildirdi ki, müsəlman fraksiyası adından 
verilmiş 1906-cı il 9 noyabr tarixli qanun sayca kiçik torpaq sahibləri sinfinin 
mənafeyi naminə aqrar məsələnin həllinin çətinləşdirilməsinə yönəldilərək siyasi 
məqsədlər güdür. Buna görə də müsəlman fraksiyası bu qanun layihəsinin maddə-
maddə müzakirəsinin əleyhinədir. X.Xasməmmədov qeyd edirdi ki, 9 noyabr 
qanunu dövlətin bir çox yerlərində "həyat qabiliyyətini hələ də itirməyən və indiki 
şəraitdə torpaqdan istifadənin daha məqsədəuyğun forması olan"
668
 icmanı süni 
surətdə  dağıdır,  icmanın  bu  qanunda  təklif olunan şəkildə dağıdılması daha da 
torpaqsızlaşacaq kəndli kütləsinin ziyanına olaraq  ayrı-ayrı şəxslərin varlanmasına 
gətirib  çıxaracaq, bu fərman kəndi siniflərə parçalayır və onların arasında nifaq 
salır. Daha sonra X.Xasməmmədov sübut etməyə çalışmışdı ki, bu fərman   
kəndlilərin dağınıq və pərakəndə halda yaşaması ucbatından istər kəndli 
cəmiyyətinin özünün, istərsə də dövlətin maarifçilik fəaliyyətinə mənfi təsir 
göstərəcəkdir, ümumi aqrar qanunvericiliyinin yalnız bir qırığı olan bu qanun 
kütləvi surətdə kəndlilərin torpaqdan istifadəsini çətinləşdirəcək, bu isə zəifləri və 
bədbəxtləri müdafiə etmək məqsədi daşıyan dövlətin etik vəzifələrinə  ziddir
669
.  
Bolşeviklərin "Volna"  qəzeti 9 noyabr qanunu ilə əlaqədar yazırdı: "... hakim 
siniflərin bütün siyasəti bu balinanın üzərində dayanır və bu balina kəndi 
sakitləşdirmək əvəzinə orada daha intensiv təbəqələşmə yaradır, sinfi mənafeləri      
kəskinləşdirir, kəndlilərin proletarlaşmasını gücləndirir, deməli, daha intensiv, 
daha kəskin və daha şüurlu sinfi  mübarizə yaradır"
670
.  Əgər Xasməmmədov  bu  
fərmanın kəndlilər arasında "maarifçilik fəaliyyətinə mənfi təsir göstərəcəyini 
hesab edirdisə", bolşeviklər isə hesab edirdilər ki, qanun "... təşviqat və təbliğat 
                                                          
667 Dövlət Duması. Stenoqrafik hesabatlar. III sessiya, III hissə, səh. 886. 
668 Dövlət Duması. Stenoqrafik hesabatlar. III sessiya, III hissə, sütun 1307. 
669 Dövlət Duması. Stenoqrafik hesabatlar. II sessiya, I hissə, 1908, sütun 1308. 
670 "Волна" qəzeti, 17 fevral 1909-cu il. 
136 
 
illərindəkindən daha çox kəndli şüurunu aydınlaşdıracaq və onu öz mənafelərinin 
müdafiəsi üçün daha qətiyyətlə çıxış etməyə məcbur edəcəkdir"
671
. 
Bu qanun layihəsi maddə-maddə müzakirə edilsə də, müsəlman fraksiyası 
həmin müzakirədə iştirak etmədi və Duma heç bir konkret qərara gəlmədi. 
Diyarda zemstvonun tətbiqi barədə Azərbaycan deputatının tələbinə də heç 
bir diqqət verilmədi. Rusiya imperiyasının qərb quberniyalarında zemstvonun 
tətbiqi barədə qanun layihələrinə baxan Duma Zaqafqaziyada, о cümlədən də 
Azərbaycanda onun tətbiqi məsələni heç qoymaq niyyətində də deyildi. 
Xalq təhsili məsələləri barədə çıxışlarında X.Xasməmmədov ibtidai 
məktəbdə ana dilində təhsili müdafiə etsə də, "dövlət dilini bilmək zəruriliyinə" 
tərəfdar çıxırdı. "Nə qədər ki, diyarımızda ibtidai məktəb bizim məişət və dini 
xüsusiyyətlərimizə cavab vermir və ibtidai məktəblərimizdə tədris doğma türk-tatar 
dilində tətbiq edilmir, məktəb işinin nizama salınacağına və gənclərimizin düzgün 
tərbiyəsinə ümid etmək mümkün deyil"
672
. O, müəllimlərin hazırlanması problemi 
üzərində dayanaraq diqqəti buna cəlb etdi ki, müəllimlərin hazırlandığı mövcud 
seminariyalar - Tiflis quberniyasının Qori şəhərindəki və İrəvan quberniyasındakı 
Zaqafqaziya seminariyasının tatar bölmələri Azərbaycandan kənardadır, oradakı 
vakansiyaların sayı məhduddur, ona görə də bu, "müsəlmanları qane edə bilməz. 
Onların Azərbaycandan kənarda hazırlanması da buna gətirib çıxarır ki, gələcək 
müəllimlər nə "milli ənənələri, nə tarixi, nə də adətləri bilirlər, əhali ilə ünsiyyət 
yarada bilmirlər"
673
. Buna görə də X.Xasməmmədov Zaqafqaziya seminariyası 
tatar bölməsinin Yelisavetpola köçürülməsi və onun müstəqil seminariya şəklində 
yaradılması barədə Xalq Maarifi Nazirliyi qarşısında vəsatət qaldırmışdı
674
. 
X.Xasməmmədov qadınların təhsili məsələsinə toxunaraq bildirmişdi ki, 
"müsəlman qadınları üçün" diyarda bir dənə də olsun "hökumət məktəbi yoxdur", 
olan iki-üç məktəb də ayrı-ayrı şəxslərindir. Müsəlman qadınlarından müəllim 
hazırlamaq üçün qadın müəllim seminariyasının yaradılması yaxşı olardı"
675
. 
1910-cu ilin oktyabrında X.Xasməmmədov Xalq Maarifi Nazirliyinin qanun 
layihəsi barədə qeyd etmişdi ki, Dumada bir çox qanunvericilik məsələlərində fikir 
ayrılıqları ola bilər, lakin "yalnız ibtidai təhsil məsələsində"
676
 fikir ayrılığı 
olmamalıdır. O, layihənin   16-cı   maddəsinin   əleyhinə   çıxış   edərək   demişdi: 
"İbtidai  məktəblərdə  tədris Xalq  Maarifi  Nazirliyinin  icazə verdiyi təlimat və 
vəsaitlər əsasında rus dilində aparılır". О izah etdi ki, bu maddə artıq mövcud olan 
qanunlara, məsələn 1907-ci il 1 noyabr qaydalarına nisbətən "özgə xalqlara" qarşı 
daha çox ədalətsizdir. 1907-ci il 1 noyabr qaydalarına uyğun olaraq "özgə xalqların   
                                                          
671 Yenə orada. 
672 Dövlət Duması. Stenoqrafik hesabatlar. II sessiya, III hissə, SPb., 1909, sütun 2450. 
673 Dövlət Duması. Stenoqrafik hesabatlar. II sessiya. III hissə, SPb., 1909, sütun 2451. 
674 Dövlət Duması. Stenoqrafik hesabatlar. II sessiya. III hissə, SPb., 1909, sütun 2451. 
675 Dövlət Duması. Stenoqrafik hesabatlar. II sessiya. III hissə, SPb., 1909, sütun 2452. 
676 Dövlət Duması. Stenoqrafik hesabatlar. IV sessiya. I hissə, sütun 414. 
 
137 
 
məktəblərində" təhsilin ilk iki ilində ana dilində tədrisə yol verilirdi. 
X.Xasməmmədov qeyd edirdi ki, bu qanun layihəsində qara irtica ruhu özünü 
göstərmişdir. Qanun layihəsi ana dilinin öyrənilməsini ikinci kateqoriya (cəmi iki 
kateqoriya var idi) fənlərinə, yəni  "imkan daxilində", həm də  məktəb şurasının 
icazəsi və ya nazirliyin razılığı ilə məktəb kursuna daxil edilən fənlərə aid edirdi. 
Layihənin 31-ci və 36-cı maddələrinə uyğun olaraq ibtidai məktəblərdə müəllimlər 
pravoslav dinindən olan rus təbəələrindən seçilirdi. Belə bir qeyd-şərt qoyulurdu 
ki, orta məktəblərdə başqa dinlərə mənsub uşaqlar üçün "müvafiq dinə     mənsub     
şəxslər də müəllim seçilə bilərlər". X.Xasməmmədov hesab edirdi ki, "seçilə 
bilərlər" sözləri heç kimi heç nəyə məcbur etmir. Buna görə də о kədərlənirdi ki, 
müəllimlər kontingenti yenə də əhalinin nə adətlərini, nə məişətini, nə də 
xüsusiyyətlərini bilən adamlardan ibarət olacaq. О qabaqcadan bildirirdi ki, bu cür 
məktəb "təşəbbüsü, demək olar ki, məhvə məhkumdur"
677
. 
X.Xasməmmədov ruhani idarələri üzərində ifrat inzibati qəyyumluğa qarşı 
çıxdı. Məsələ bunda idi ki, ruhani idarələrinin şəriət və başqa müəllimləri 
quberniya rəislərinin razılığı ilə təsdiq olunmalı idilər. О həm də məktəb şurası 
sədrinin və üzvlərinin azı yarısının xristian dinindən olmasına qarşı da çıxdı. О 
bildirdi: "Bu cür məhdudiyyətləri biz din azadlığı barədə əlahəzrətin 17 aprel və 17 
oktyabr aktlarının olduğu indiki vaxtda yolverilməz hesab edirik". Bu məsələyə o, 
1910-cu il noyabrın 19-da keçirilmiş iclasdakı çıxışında
678
 bir daha qayıdaraq belə 
bir düzəliş vermişdi ki, bu məhdudiyyətlər çıxarılsın. Lakin onun düzəlişi Duma 
tərəfindən qəbul edilməmişdi
679
. Bütövlükdə qanun layihəsi barəsində danışan 
X.Xasməmmədov qeyd etmişdi ki, "layihənin gizli məqsədləri aydındır. Bu 
məqsədlər özgə xalqların milli xüsusiyyətlərini boğmaq istəyindən ibarətdir. Bu, 
əbəs işdir və özgə xalqların məktəblərinin bütün keçmişi bunu sübut edir. Siz bizə 
əziz olan dillərimizi dövlət həyatı sahəsindən nə qədər çox uzaqlaşdırsanız, onlar 
bir о qədər mühakiməmizin və əqlimizin ən yaxın və doğma sahələrində: ailə 
həyatında, məbədlərdə, ədəbiyyatda ən fəal işimizin predmeti olacaqdır"
680
. "Bu 
layihə ən zərərli layihədir. Əgər siz istəyirsiniz ki, üçüncü çağırış Dumanın 
gələcəkdə xalq maarifi Duması adını daşımağa ümidləri olsun, qanun layihəsini 
dəyişin və onu Rusiya imperiyasında yaşayan bütün millətlər üçün məqbul edin" - 
deyə о sözünü "sol tərəfdən" alqışlar altında yekunlaşdırdı
681
. 
1910-cu ilin noyabrında X.Xasməmmədov yenidən bu məsələyə qayıdaraq 
bildirdi ki, özgə xalqların məktəblərində ana dili ikinci kateqoriya fənləri 
siyahısına daxil edilmişdir. O, 12-ci maddəyə düzəliş verdi və ibtidai məktəblərin 
icbari fənlərinə rus dilindən sonra şagirdlərin ana dilinin daxil edilməsini təklif 
                                                          
677 Dövlət Duması. Stenoqrafik hesabatlar. IV sessiya. I hissə, sütun 418. 
678 Dövlət Duması. Stenoqrafik hesabatlar. IV sessiya, I hissə, sütun 418, 1649. 
679 Dövlət Duması. Stenoqrafik hesabatlar. IV sessiya, I hissə, sütun 1600. 
680 Dövlət Duması. Stenoqrafik hesabatlar. IV sessiya, I hissə, sütun 1600. 
681 Dövlət Duması. Stenoqrafik hesabatlar. IV sessiya, I hissə, sütun 420. 
138 
 
etdi
682
. Lakin bütün müsəlman fraksiyası adından irəli sürülmüş bu təklif də Duma 
tərəfindən rədd edildi
683
. 
X.Xasməmmədov dini etiqad sahəsindəki məhdudiyyətlər barədə qanun 
layihəsinin müzakirəsində də fəallıq göstərmiş, müsəlman deputatlar hesabına dini 
etiqad komissiyası üzvlərinin sayının artırılması tərəfdarı olmuşdu
684
. 1909-cu ilin 
mayında o, hər cür dinə və məzhəbə sərbəst keçmək hüququ haqqında qanun 
layihəsi üzrə çıxış etdi. O, dini etiqad azadlığını ən mühüm həyat məsələsi elan 
etdi. "Din sahəsində heç bir məcburiyyət ola bilməz"
685
. X.Xasməmmədov bazar 
və bayram günlərində ticarət işçilərinin istirahəti məsələsinin müzakirəsində iştirak 
edərək din azadlığı haqqında 1905-ci il 17 aprel aktına isnad edərək cümə 
günlərində və müsəlman bayramlarında müsəlmanlara tam istirahət verilməsini 
xahiş etmişdi. O, müsəlman fraksiyası adından bildirmişdi: "Bayram günlərinin 
istirahət günləri kimi müəyyən edilməsi biz müsəlmanlar üçün ... dini-milli 
məsələdir, çünki bunlar bizim daxili  və  xarici məişətimizi başqa millətlərdən 
fərqləndirən cəhətlərdir". Buna görə də Rusiyanın bütün çoxmilyonlu müsəlman 
ucqarlarının əhalisi "sinfindən və sərvətindən asılı olmayaraq müsəlman 
fraksiyasının təklif etdiyi mənada bu məsələnin həllini yekdilliklə tələb edir"
686
. Bu 
vəsatət xalq azadlığı fraksiyası tərəfindən də müdafiə olundu, lakin Duma    
tərəfindən qəbul edilmədi
687
. Müsəlman fraksiyası üzvlərinin etiraz əlaməti olaraq 
iclas zalını tərk etməsi də bu qərara təsir göstərmədi. "Kaspi" qəzeti kədərlə 
yazırdı: "Sayca gücsüz olan, öz səsləri ilə öz arzusu  üçün  üstünlük yarada 
bilməyən fraksiya daha heç bir şey edə bilmədi. Onun üzvləri deyirdilər,   
inandırırdılar,  lakin əksəriyyət onların inamını eşitmirdi və nəticədə Dumanın 
qəbul etdiyi qanun hətta mövcud qaydalarla müqayisədə geriyə doğru qeyri-adi 
addım oldu"
688
. 
X.Xasməmmədov Terek daimi milisinin Terek polis mühafizəsinə 
çevrilməsi barədə qanun layihəsinin müzakirəsində də "yerli əhalinin" 
müdafiəsində durdu. Qanun layihəsində göstərilirdi ki, onun tərkibində yalnız 
"yerli əhalidən etibarlılar" ola bilərlər. Bununla da yerli əhali əsasən etibarsız 
sayılırdı. "Bu cür prezumpsiya yolverilməz və qeyri-mümkündür, çünki bütün 
xalqı ittiham və təhqir etmək olmaz"
689
. O, mətndən "etibarlılar" sözünü çıxarmağı 
təklif etdi. Səsvermə nəticəsində təklif qəbul olundu. 
Mükəmməl hüquqi təhsili X.Xasməmmədova qanun layihələrinin geniş 
dairəsi üzrə çıxış etməyə imkan verirdi. O, 45 deputat sırasında şəhər işləri 
                                                          
682 Dövlət Duması. Stenoqrafik hesabatlar. IV sessiya, I hissə, sütun 4879. 
683 Yenə orada, sütun 922. 
684 Dövlət Duması. Stenoqrafik hesabatlar. III çağırış, IV sessiya, I hissə, sütun 1712. 
685 Dövlət Duması. Stenoqrafik hesabatlar. III çağırış, IV sessiya, I hissə, sütun 2002. 
686 Dövlət Duması. Stenoqrafik hesabatlar. III çağırış, III hissə, sütun 92.  
687 Dövlət Duması. Stenoqrafik hesabatlar. III çağırış, IV hissə, sütun 548, 552-553, 556.  
688 "Каспий" qəzeti, 5 may, 1910-cu il.  
689 Dövlət Duması. Stenoqrafik hesabatlar. III sessiya, III hissə, sütun 3194.  
139 
 
komissiyasına seçilmişdi və 1909-cu il mayın 21-də Qarsda şəhər əsasnaməsinin 
tətbiqi barədə Qafqaz canişinin nümayəndəsinin təqdim etdiyi qanun layihəsinə 
dair çıxış etdi. O, qüvvədə olan 1892-ci il şəhər əsasnaməsinin qeyri-
mükəmməlliyini, Dumanın yaratdığı yuxarıda adı çəkilən komissiyanın bu məsələ 
ilə məşğul olmasının zəruriliyini, bu qanun layihəsini dəyişdirmək lazım gəldiyini 
qeyd etdi. Qarsda 1892-ci il əsasnaməsi üzrə şəhər özünüidarəsinin tətbiqi isə 
"şəhər özünüidarəsində rus əhalisinin təmsil olunmasını təmin etmək istəyini"
690
 
sübut edirdi. X.Xasməmmədov hesab edirdi ki, seçki qanununu genişləndirmək, 
Qarsda yaşayan 200 türk əhalisinin və yunanların təmsil olunması barədə 
düşünmək lazımdır. "Əgər komissiya Qafqazdakı indiki vəziyyətdə yalnız bir 
millətin proporsional nümayəndəliyi mövqeyində dayanıbsa, Dövlət Duması bu 
mövqeni qəbul etməklə müxtəlif millətlərdə şovinizm yaradır, çünki biz bilirik ki, 
hər bir belə təşəbbüs nifaq və narazılıq yaradır, bu isə ali dövlət idarəsi tərəfindən 
təşviq edilə bilməz və edilməməlidir. Biz kurial seçki sistemini müvəqqəti tətbiq 
etsək də hər şeyi etməliyik ki, millətlər arasında qırğına yol verməyək və əsəbilik 
yaratmayaq"
691
. Qanun layihəsi mübahisə doğurmuş və redaksiya komissiyasına 
göndərilmişdi
692
. 
1909-cu ilin noyabrında X.Xasməmmədov 46 quberniyada tətbiq edilən 
yerli məhkəmə islahatı layihəsinin müzakirəsində iştirak etdi. Bu cür məhdudiyyət 
dövlətin başqa hissələrində zemstvo idarələrinin olmaması ilə izah edilirdi. Layihə 
üzrə yerli hakimləri seçmək isə məhz zemstvo idarələrinə həvalə olunmuşdu. 
X.Xasməmmədov öz çıxışında qanun layihəsindəki "bir yeniliyə", yəni 11
1
-ci 
maddəyə
693
 toxundu. Bu maddə "ilk dəfə olaraq ümumi qayda kimi müəyyən edirdi 
ki, məhkəmə idarələrində məhkəmə icraatı rus dilində aparılır"
694
. Xasməmmədov 
qeyd edirdi ki, bu islahat ucqarlara aid olmasa da o, əhalinin anladığı dildə 
məhkəmənin tətbiqinə tərəfdardır. O, "özgə millətlərin yaşadıqları yerlərin 
barışdırıcı məhkəmələrində yerli dilin tətbiqinə yol verilməsinə"
695
 tərəfdar çıxırdı. 
X.Xasməmmədov 11
1
-ci maddəyə düzəliş olunmasını təklif edirdi, yəni - məhkəmə 
iclasında tərəflərin mübahisəsi üstünlük təşkil edən "özgə xalqın əhalisinin" 
dilində, məhkəmə icraatı isə dövlət dilində, yəni rus dilində aparılsın. Bu düzəliş 
xalq azadlığı partiyasının təklifi ilə üst-üstə düşürdü. Lakin yerli əhalinin dili 
haqqında təklif kimi bu düzəliş də rədd edildi
696
. 
Qanun layihəsinə edilmiş əlavə yol verirdi ki, "əhalinin əksər hissəsinin rus 
dilini başa düşmədiyi" yerlərdə şifahi xahişlər və şikayətlər yerli dildə qəbul edilsin 
                                                          
690 Dövlət Duması. Stenoqrafik hesabatlar. II sessiya, IV. 
691 Dövlət Duması. Stenoqrafik hesabatlar. II sessiya, IV hissə, sütun 1650. 
692 Dövlət Duması. Stenoqrafik hesabatlar. II sessiya, IV hissə, sütun 1651. 
693 Dövlət Duması. Stenoqrafik hesabatlar. III sessiya, I hissə, SPb., 1910, sütun 259. 
694 Yenə orada, sütun 1448. 
695 Dövlət Duması. Stenoqrafik hesabatlar. III sessiya, I hissə, SPb., 1910, sütun 1450. 
696 Dövlət Duması. Stenoqrafik hesabatlar. III sessiya, I hissə, SPb., 1910, sütun 1826. 
 
140 
 
və bu zaman barışdırıcı hakimlər tərcüməçi vasitəsi ilə danışsınlar, yerli dildə 
yazılı ərizələr isə işə əlavə edilsin. Beləliklə, məhkəmə yerli əhali üçün anlaşılmaz 
şəkildə qalmaqda davam etdi. 
Bir qədər sonra, 1910-cu il martın 26-da X.Xasməmmədov Dumanın 
diqqətini ona cəlb etdi ki, 11
1
-ci maddəyə onların düzəlişi "heç bir siyasi məqsəd 
daşımır", yalnız "ədalət mühakiməsini lazımi səviyyəyə qaldırmağa"
697 
yönəlmişdir. O, öz düzəlişinə bir daha qayıdaraq tərcüməçilər təsisatına qarşı çıxır 
və bunu ədalət mühakiməsində bəla hesab edirdi. X.Xasməmmədov 1864-cü il 
qanunvericiliyini müzakirə edilən qanun layihəsinə qarşı qoyaraq onu müdrik 
qanunvericilik kimi səciyyələndirirdi. Çünki bu qanunvericilik məhkəmə iclasında 
tərəflərin mübahisəsinin yerli əhalinin dilində aparılmasına yol verirdi, bir şərtlə ki, 
məhkəmə müstəntiqi bu dili bilsin
698
. 
X.Xasməmmədov 1911-ci il noyabrın 30-da hərbi mükəlləfiyyət barədə 
qanun layihəsi üzrə çıxış edərkən hələ əvvəllər III Dövlət Dumasının sessiyasında 
1908-ci il çağırışında yeni əsgərlərin kontingenti haqqında qanun layihəsinin 
müzakirəsində müsəlman fraksiyasının söylədiyi fikri təkrarladı. Bu fikir ondan 
ibarət idi ki, 1908-ci ildə də, 1911-ci ildə də müsəlman fraksiyası hərbi 
mükəlləfiyyətlərin müsəlmanlara şamil edilməsi lehinə və hərbi mükəlləfiyyət 
çəkmək əvəzinə təsis edilmiş təxminən 500 min rubl məbləğində xüsusi pul 
vergisinin əleyhinə çıxmışdı
699
. "Kaspi" qəzeti Dumada bu məsələnin qoyuluşu ilə 
oxucuları tanış edərək yazırdı ki, "bütün vətəndaşlar vətənin müdafiəsinin 
əziyyətini çəkməlidirlər,... vətənin bütün ərazisi boyunca bütün vətəndaşlar eyni 
hüquqlardan istifadə etməlidirlər". Qəzet yazırdı: "Əgər ölkə altı ildən bəri 
gözlədiyi və ona söz azadlığı, din azadlığı, əqidə azadlığı və hüquq bərabərliyi 
verməli olan qanunları alsaydı, bu "xüsusi" məsələ də həll olunardı"
700
. 
Qəzet dumanın fəaliyyətini maraqla müşahidə edərək və orada müzakirə 
edilən qanun layihələrinə öz münasibətini bildirərək yazırdı: "İş hədsiz dərəcədə 
çoxdur. Burada bir-birindən irəli gələn, ayrılıqda həll olunması mümkün olmayan 
və birgə baxılmağa imkan verməyən aqrar məsələsi də var, ölkənin yeni idarəetmə 
qaydasına keçməsi barədə təcili məsələ də və bununla sıx əlaqədar olan şəxsiyyətin 
toxunulmazlığı məsələsi də var, burada büdcə-maliyyə və sənaye-iqtisadi məsələlər 
və başqa məsələlər də var... və hər yerdə biz görürük ki, vəziyyət dəyişənədək 
məsələni təxirə salmaq meyli var, özü də heç kim kifayət qədər aydın təsəvvür 
etmir ki, vəziyyət məhz necə dəyişməlidir və bu dəyişiklikləri məhz hansı səbəblər 
doğura bilər. Yalnız bir şey aydındır: üçüncü Duma artıq özünün son sözünü deyə 
                                                          
697 Dövlət Duması. Stenoqrafik hesabatlar. III sessiya, I hissə, SPb., 1910, sütun 259. 
698 Dövlət Duması. Stenoqrafik hesabatlar. III sessiya, II hissə, sütun 1796. 
699 Dövlət Duması. Stenoqrafik hesabatlar. V sessiya, I hissə, sütun 2933. 
700 "Каспий" qəzeti, 30 oktyabr 1911-ci il. 
141 
 
bilmişdir və o, dövlət orqanizminə yeni həyat verən yaradıcı qüvvə 
olmayacaqdır"
701
. 
1911-ci ilin martında "Kaspi"nin baş məqaləsinin müəllifi 
M.V.Rodzyankonun Dumanın sədri vəzifəsinə seçilməsinə öz münasibətini 
bildirərək və bu faktı konstitusiya quruluşuna zərbə kimi qiymətləndirən 
peterburqlu həmkarları ilə razılaşmayaraq izah edirdi: "Axı konstitusiyalı quruluş 
partiyanın və ya qrupun ixtirası deyil. Bu kağız deyil ki, onun üstündə bu və ya 
başqa konstitusiya yazılıb. Bu, bəşər cəmiyyətinin inkişafında və yüksəlişində təbii 
və zəruri mərhələdir. Bu labüd prosesə zidd çıxan bütün hallar təbii ölümə 
məhkumdur"
702
. Qəzet öz oxucularını ümidvar edərək yazırdı ki, əgər "Rodzyanko 
cənabları "konstitusiyalı" sözünü öz lüğətlərindən çıxarıb atsalar da, "rus 
vətəndaşlarının" şüurundan çıxarıb ata bilməyəcəklər, çünki onlarda bu ideya 
gündən-günə artır və möhkəmlənir"
703
. 
1909-cu il martın 16-da Dumada neft sənayesinin vəziyyəti məsələsi 
müzakirə edilmişdi. Qeyd olunmuşdu ki, neft çıxan torpaqların kəşfiyyata və 
icarəyə verilməsindəki pozuntu faktları neft  sənayesinin inkişafına  mane  olur.  
Oktyabristlər fraksiyasının belə bir arzusu bəyənilmişdi ki,  "hökumət neft çıxan   
xəzinə  torpaqlarının dövlət kəndlilərinin və başqa kəndlilərin istifadəsindən    
götürülməsi və onlara alınan torpaqlarının əvəzinin ödənilməsi üsulu haqqında   
Dövlət Dumasına qanun layihəsi təqdim etsin"
704
. Əslində isə bu, Abşeron 
kəndlilərinin  yurd-yuvalarından qovulması demək idi. Azərbaycandan olan 
nümayəndə bu məsələyə, eləcə də Bakı quberniyasında neft çıxan sahələrin qeyri-
qanuni alınması barədə Dumaya təqdim olunmuş sorğuya heç bir maraq 
göstərmədi
705
. Bu məsələnin müzakirəsində Bibi-Heybət və Sabunçu sahələrindəki   
neft çıxan torpaqların hələ 1900-cü ildə ləğv edilmiş "Qafqaz" şirkətinə, 1906-cı    
ildə vəfat etmiş Bastamova və 1908-ci  ildə vəfat etmiş Şxiyantsa verilməsində     
saxtakarlıq faktları aşkara çıxdı
706
. Aşkar edilmiş faktlar ticarət  və sənaye naziri   
V.İ.Timiryazevin istefasına səbəb oldu. 
X.Xasməmmədov fəhlə qanunvericiliyinə aid qanun layihələrinin, fəhlə 
məsələsi üzrə komissiyanın məruzələrinin müzakirəsində iştirak etmədi. O, 
mövcud qanunların pozulması hallarına,  məsələn,   "fabrik  inspektorunun  verdiyi  
məlumata görə, Bakı fəhlələrinə əmək haqqının qeyri-rəsmi gecikdirilməsi"
707
   
barədə Peterburq quberniyasından deputat Poletayevin bəyanatına qətiyyən diqqət 
                                                          
701 "Каспий" qəzeti, 5 fevral 1910-cu il. 
702 "Kаспий" qəzeti, 25 mart 1911-ci il. 
703 Yenə orada. 
704 "Каспий" qəzeti, 22 mart 1909-cu il. 
705 Монополистический капитал в нефтяной промышленности России. 1883-1914. Документы и 
материалы. M.-L., 1961, 200-cü sənəd, səh. 460-461. 
706 Dövlət Duması. Stenoqrafik hesabatlar, III sessiya, I hissə, SPb., 1910, sütun 2164-2178. 
707 Dövlət Duması. Stenoqrafik hesabatlar. II sessiya, V hissə, sütun 1910. 
 
142 
 
yetirmədi. O, Bakı şəhər rəisliyinin  qüvvədə olma müddətinin uzadılması barədə 
canişinliyin nümayəndəsi tərəfindən təqdim olunmuş qanun layihəsinin 
müzakirəsinə də laqeydlik göstərdi. Qafqaz canişini isə Bakı şəhərinə yeni polis 
ştatının ayrılması, Bakıda baş vermiş, şəhərin sənayesinə və ticarətinə təsir 
göstərərək dövlətə xeyli maddi ziyan vurmuş "iğtişaşlar" ilə əlaqədar Bakı neft 
sənayesi rayonunun Bakı quberniyasından inzibati cəhətdən ayrılması və xüsusi 
şəhər rəisliyinin təşkili barədə Duma qarşısında məsələ qoymuşdu
708
. 
Neft sənayesi fəhlələrinin inqilabi çıxışları hakimiyyət orqanlarını çox 
narahat edirdi. Bu və ya digər məsələlərin həllində hökumət ilə fikir ayrılıqlarına 
baxmayaraq iş fəhlə hərəkatına çatanda Dövlət Duması çar mütləqiyyətinin 
mənafeləri keşiyində dururdu. Duma Bakıda neft mədənlərinin və zavodların 
mühafizəsinə aid məsələlərə çox ehtiyatla yanaşır və hesab edirdi ki, Bakı neft 
sənayesi rayonunda təhlükəsizliyin gözlənilməsi, fəhlələrin təminatı, icbari 
qərarların layihələrinin tərtibi və s. kimi "ciddi məsələlər" ictimai nümayəndələrin 
iştirakı ilə divanxananın müzakirəsinə verilə bilməz. Dumada qeyd olunmuşdu ki, 
bu ümumiyyətlə rus qanunvericiliyində yeni prinsip idi, buna görə də divanxananın 
bu məsələlər barədə qəti qərar çıxarmaq hüququnun olub-olmamasında son dərəcə 
ehtiyatlı olmaq lazımdır
709
. 
X.Xasməmmədov bədbəxt hadisələrdən fəhlələrin sığortalanması barədə 
qanun layihəsinin müzakirəsində iştirak etməyərək hətta dəmir yollarında bədbəxt 
hadisələrdan zərər çəkmiş qulluqçulara, ustalara, fəhlələrə və onların ailə üzvlərinə 
ödəniş haqqında Əsasnamə layihəsinə baxılmasındakı tələsikliyə qarşı çıxmışdı
710
. 
Dumada müzakirə edilən fəhlə məsələsinə dair qanun layihələrinə Bakının 
neft sənayeçiləri də tam biganəlik göstərdilər. Sənaye və ticarət nümayəndələri 
qurultayının Şurası hələ 1907-ci ilin iyununda neft sənayeçiləri qurultayının 
Şurasına və Birja komitəsinə müraciət edərək qanun layihələrini ləngimədən 
öyrənməyi və rəylər göndərməyi xahiş etmişdi. Ticarət və Sənaye Nazirliyi bu 
qanun layihələri ilə əlaqədar fəhlə qanunvericiliyi barədə məktub tərtib edib 
Dumaya təqdim etməli idi. Sentyabrda bu məsələ bir daha Bakı sahibkarlarının 
yuxarıda adları çəkilən orqanlarına xatırladıldı. Lakin "Baku" qəzetinin öz 
oxucularına xəbər verdiyi kimi, "qurultayın şurası da,    birja    komitəsi    də    
göstərilən    qanun    layihələrini    öz tərəflərindən   nə   müzakirə   etdilər,   nə   də   
müzakirə   etmək niyyətində idilər"
711
. 
"Bakının müsəlman ziyalılarının" bir qrupu müsəlman fraksiyasının 
üzvlərinə müraciət edərək "heç bir ittiham irəli sürülmədən 6 aydan bəri Metex 
qəsrində saxlanan bakılı doktor N.Nərimanovun" azadlığa buraxılmasına kömək 
                                                          
708 Dövlət Duması. Stenoqrafik hesabatlar. IV sessiya, II hissə, sütun 842. 
709 Dövlət Duması. Stenoqrafik hesabatlar. IV sessiya, II hissə, sütun 844. 
710 Dövlət Duması. Stenoqrafik hesabatlar. V sessiya, III hissə, sütun 1931. 
711 "Баку" qəzeti, 23 sentyabr 1908-ci il. 
 
143 
 
göstərməyi xahiş etmişdi. Lakin müsəlman fraksiyasının üzvləri bu barədə bir 
kəlmə də danışmadılar. Bakı qəzetləri bu barədə oxuculara məlumat verərək izah 
edirdi ki, "kamal attestatı imtahanını" vermiş və "universitetin tibb fakültəsi 
kursunu" bitirmiş N.Nərimanov başqaları ilə bərabər Tiflisə iş yeri axtarmağa 
getmiş, lakin ora gəlişinin dördüncü günü həbs olunmuşdur. "Həbs olunanların 
hamısı artıq azad edilmişdir, bircə o, həbsxana divarları arasında zülm çəkməkdə 
davam edir"
712
. 
1912-ci il iyunun 9-da çarın senata verdiyi fərmana görə III Dumanın 
iclasları dayandırıldı. 
Yeni IV Dövlət Duması 1912-ci il noyabrın 15-dən çağırılırdı. Bu Dumaya 
seçkilər 1912-ci il sentyabrın 10-dan başlamalı idi. 
Yeni Duma necə olacaqdı? Dumaya seçkilərdə taktika necə olmalı idi? 
"Kaspi" qəzeti III Dumanın müsəlman fraksiyasının fəal üzvlərindən biri, 
Dərbənddən deputat İ.B.Heydərova bu suallar ilə müraciət etmişdi. "Üçüncü 
Dumanın mövcud olduğu dövrdə siyasi təcrübənin göstərdiyi kimi, müsəlmanların 
dar mənada partiyası yoxdur, yalnız bir mütərəqqi siyasi cərəyanı var", buna görə 
də "şübhəsiz ki, mütərəqqi meylli, ümumkonstitusiya mənafelərinin mətanətli 
müdafiəçisi olan və artıq özünün ictimai və siyasi fəaliyyəti ilə tanınan şəxsləri 
irəli sürmək və Dövlət Dumasına üzv seçmək"
713
 lazımdır. Qəzet ümid etdiyini 
bildirirdi ki, "dördüncü Dövlət Dumasına gələcək seçkilərə müsəlmanlar onların 
ehtiyaclarına daha həssaslıqla yanaşacaqlarını vəd edənlər  və  onların   milli-
mədəni   hüquq   bərabərliyi  uğrunda mübarizəsində öz köməyinə təminat verənlər 
ilə əl-ələ gedəcəklər"
714
. 
Lakin üç çağırış Dövlət Dumasının təcrübəsi göstərirdi ki, Rusiya 
imperiyası ucqarlarının nümayəndələrinin vaxtı çatmış milli problemlərin həllinə 
son dərəcə məhdud şansları var idi və bu, yeni Duma seçicilərinə verilmiş 
məsləhətlərdə də özünü göstərmişdi. 
1912-ci il yanvarın 1-də "Kaspi" qəzeti yeni ildə başlıca hadisənin Dumaya 
seçkilər olacağını hesab edərək yazırdı: "Lakin vəziyyət elədir ki, buna çox da 
ümid bağlamaq lazım deyil. Burada yalnız arzulardan danışa bilərik"
715
. Arzu isə 
"bütün mütərəqqi ünsürlərin birləşməsindən, partiya çəkişmələrindən və 
mübahisələrindən əl çəkilməsindən və yeni Rusiyanın tərəqqisini istəyənlərin 
hamısı üçün ümumi olan bir neçə əsas müddəalarda seçki kampaniyası üçün saziş 
əldə olunmasından"
716 
ibarət idi. 
Seçkilərə hazırlığın gedişində qəzetlərdə dərc olunan məqalələrdə istər 
əvvəlki Dumanın Rusiyanın müsəlman ucqarlarına nə verdiyi təhlil olunur, istərsə 
                                                          
712 "Баку" qəzeti, 30 sentyabr 1909-cu il, "Каспий" qəzeti, 1 sentyabr 1909-cu il.  
713 "Каспий" qəzeti, 8 iyun 1912-ci il. 
714 "Каспий" qəzeti, 11 iyul 1912-ci il. 
715 "Каспий" qəzeti, 1 yanvar 1912-ci il. 
716 "Каспий" qəzeti, 11 iyul 1912-ci il. 
144 
 
də IV Dumada həllini gözləyən problemlərə və məsələlərə baxılırdı. Əhməd bəy 
Ağayev Peterburqda çıxan "Utro Rossii" ("Rusiyanın səhəri") qəzetində dərc 
olunmuş korrespondensiyasında qeyd edirdi ki, müsəlmanların heç bir ehtiyacı, heç 
bir tələbi yerinə yetirilməmişdir, heç bir islahat nəinki keçirilməyib, heç vəd də 
olunmayıb. "Kiçicik sevincimiz" ondan ibarətdir ki, mollalar hərbi 
mükəlləfiyyətdən azad edilib - bütün əsr boyu loyallığımızın mükafatı, ictimai 
iğtişaşlar və qarışıqlıq zamanı göstərdiyimiz sakitliyin və səbrin mükafatı 
budur"
717
. Məqalədə gələcək deputatların proqramı da müəyyən olunmuşdu - həm 
rus dilinin, həm də ana dilinin öyrənilməsini əhatə edən ümumi ibtidai təhsil 
uğrunda mübarizə. Müsəlman ucqarlarında ibtidai məktəb "əhalinin dini, 
etnoqrafik və məişət xüsusiyyətlərinə ciddi uyğun şəkildə" təşkil olunmalıdır. Əks 
təqdirdə müsəlman əhalisi uşaqlara ana dilinin öyrədilməsinə kifayət qədər diqqət 
və vəsait verilməyən, əhaliyə hər cəhətdan yad olan şəxslərin müəllimlik etdiyi 
ibtidai məktəblərdən qorxacaq"
718
. İqtisadi və hüquqi  sahələrdə  geniş iştiraka  
imkan  verən,  habelə  dünya mədəniyyətinə qovuşmaq vasitəsi olan rus dilinin 
öyrənilməsinin müsəlmanlar üçün vacibliyini qeyd edərək Əhməd bəy Ağayev 
göstərirdi  ki,   ana  dilinin  də  əhəmiyyətini   azaltmaq   olmaz. "Rəngarəng  
məzmunlu  onlarca   qəzet,  yüzlərcə  kitab,  hətta danışıq   dilindəki   tərəqqi   -   
bütün   bunlar   müsəlmanları   öz dillərinə bağlayır. Yalnız ana dilində məktəb 
əhalinin rəğbətini doğura   bilər".   Müəllif  müsəlmanlar   üçün   maraq   doğuran, 
Dumanın laqeydliklə yan keçdiyi bir sıra başqa qanun layihələri üzərində də 
dayanmışdı. Bunların arasında müsəlman dinində müqəddəs sayılan günlərin  qeyd  
olunması hüququ  haqqında qanun layihəsi, müsəlmanların şəhər və zemstvo 
özünüidarəetmə orqanlarında   iştirakı  işindəki   məhdudiyyətlər,   onların   dini-
mədəni   ehtiyaclarının   ödənilməsi,   hərbi   mükəlləfiyyəti   və orduda vəziyyəti 
məsələləri var idi. 
Hələ III Dövlət Dumasının fəaliyyət göstərdiyi dövrdə Peterburqda 
müsəlman fraksiyasının bir neçə iclası keçirilmişdi. Bu iclaslar qarşıdakı seçkilərə   
və seçkilərdə platformanın aydınlaşdırılmasına həsr olunmuşdu. Fraksiya      
Rusiya vətəndaşları olan bütün müsəlmanları öz seçki hüquqlarından istifadə 
etməyə, 1905-ci il 17 aprel və 17 oktyabr manifestini və bütün  xalqların  hüquq  
bərabərliyini  tanıyan,  müsəlmanların tələblərinə və ehtiyaclarına  "həssaslıqla 
yanaşmağa", onların milli-mədəni hüquq bərabərliyi uğrunda mübarizəsində onlara 
kömək edəcəyinə təminat verməyə hazır olan bütün təşkilatlar, partiyalar və 
qruplar ilə sazişə girməyə çağırırdı
719
. Fraksiyanın üzvü   İ.B.Heydərov   qeyd   
edirdi ki, Duma müsəlmanların mənafelərini hər vasitə ilə tapdalayırdı. Məsələn,  
mülkiyyət hüququnu müqəddəs hüquq elan edərək Duma köçürmə məsələsi barədə 
qərarları ilə Qırğızıstan, Türküstan və Qafqaz müsəlmanlarını torpaq üzərində hər 
                                                          
717 "Каспий" qəzeti, 11 iyul 1912-ci il. 
718 "Каспий" qəzeti, 11 iyul 1912-ci il. 
719 "Баку" qəzeti, 27 may 1913-cü il; "Каспий" qəzeti, 27 may, 11 iyul 1912-ci il. 
145 
 
cür hüquqlardan məhrum edir, torpağı "çox həvəslə köçkünlərə" verirdi
720
. 
İ.B.Heydərov bütövlükdə   müsəlmanlara, onların ehtiyaclarına münasibət üzərində 
dayanaraq bildirirdi: Dumada elə deputatlar var idi ki, onlar qırğız ilə tatar 
arasında, tatar ilə azərbaycanlı arasında və ya ləzgi ilə kumık arasında heç bir 
ümumi cəhət görmürdülər, Piruşkeviçin simasında sağların fraksiyası isə ibtidai 
təhsil haqqında qanun layihəsinə belə bir düzəliş təklif etmişdi ki, "müsəlmanların 
dilini qabaqcadan onlarca ləhcəyə bölməklə, hətta sünniləri şiələrdən ayırmaqla 
məktəblərdə müsəlmanların ana dili keçməsinə icazə verilsin"
721
. 
IV Dövlət dumasına seçkilər Azərbaycanda 1912-ci ilin sentyabr-
oktyabrında keçirildi. Kuriyalar üzrə seçilmiş nümayəndələr Yelisavetpol şəhərinə 
gələrək buradakı yığıncaqda öz aralarından hər iki quberniyanın müsəlman və 
erməni əhalisindən iki deputat seçməli idilər. Zaqafqaziyanın rus əhalisindən 
deputat Tiflisdə seçilirdi. 1912-ci il oktyabrın 20-də
722 
M.Y.Cəfərov və 
M.İ.Papacanov IV Dövlət Dumasına deputat seçildilər. Rus əhalisindən deputat 
seçilmiş M.M.Skobelev kimi onlar da Bakı şəhərində yaşayırdılar. 
Məmmədyusif Hacıbaba oğlu Cəfərov 27 yaşlı, Bakı Aleksandrovsk 
gimnaziyasının və Moskva universitetinin hüquq fakultəsinin məzunu, andlı 
müvəkkil köməkçisi, Dumanın müsəlman fraksiyasının, V şöbəsinin, büdcə, 
köçürmə komissiyalarının üzvü idi. 
IV Dövlət Duması 1912-ci il noyabrın 15-də açıldı. M.V.Rodzyanko 
Dumanın sədri seçildi. O, oktyabrist-kadet çoxluğunu təmsil edirdi və dərhal özünü 
"konstitusiya quruluşunun qəti tərəfdarı"
723
 elan etdi. 
Dumanın müsəlman fraksiyasına III Dövlət Dumasındakı 9 deputat əvəzinə 
7 deputat: Ufa quberniyasından üç deputat, Orenburq quberniyasından bir, Bakı, 
Yelisavetpol və İrəvan quberniyalarından bir, Dağıstandan bir və Samaradan bir 
deputat daxil idi. "Kaspi" qəzeti onların partiya mənsubiyyətini səciyyələndirərək 
qeyd edirdi ki, ilk beş deputat mütərəqqi əqidəyə malik idilər və proqressistlər 
partiyasına
724
 qoşuldular, Samaranın nümayəndəsi sağ təmayüllü, Dağıstanın 
nümayəndəsi isə oktyabrist idi. Əvvəllərdə olduğu kimi, fraksiya  öz fəaliyyətində 
bu və ya digər fraksiya və qrupla birləşməyə məcbur idi. Buna fraksiya üzvlərini 
sövq edən kifayət qədər antidemokratik qayda - sorğular haqqında əsasnamə idi. 
Sorğular və qanunvericilik təklifləri vermək üçün azı 30 deputatın imzası tələb 
olunurdu. Sayca az olan müsəlman fraksiyası isə 66-dan az üzvü olan 
komissiyaların tərkibinə seçilə bilməzdi. 
                                                          
720 "Каспий" qəzeti, 8 iyun 1912-ci il. 
721 "Каспий" qəzeti, 8 iyun 1912-ci il. 
722 "Каспий" qəzeti, 21 oktyabr 1912-ci il. 
723 Dövlət Duması, Stenoqrafik hesabatlar. V sessiya, SPb., 1916, sütun 730; "Каспий" qəzeti, 8 noyabr 
1912-ci il. 
724 Аврех А.Я. Царизм и IV Дума. 1912-1914 гг. Л., 1981, səh. 30. 
 
146 
 
IV Dumada müsəlman fraksiyası yaradıldıqdan dərhal sonra belə bir məsələ 
ortaya çıxdı: "istər kadet, istər əməkçi və ya başqa"  fraksiya olmasından asılı   
olmayaraq müsəlman deputatlar hər hansı ümumdövlət siyasi  qrupuna qoşulub 
bununla da "öz əl-qollarını onların proqramlarının   bütün bəndləri" ilə bağlasınlar, 
yoxsa öz "milli qrupunu" yaratsınlar. Həmin   dövrdə   Peterburqda   olan   Ceyhun   
bəy Hacıbəyov Dumanın iclaslarına gedərək oradakı ayrı-ayrı qrupların, 
fraksiyaların və partiyaların fəaliyyətini diqqətlə izləyir və hesab edirdi ki, "bizim 
deputatlarımız milli qrup yaratmalıdırlar, çünki ümumvətəndaş hüquqlarındakı 
mövcud məhdudiyyətlər onların təmsil etdikləri xalqın milli  ehtiyacları qətiyyən    
nəzərə alınmadan, ya da inkar edilərək artıq  özü-özlüyündə onlara ümumrus 
ehtiyaclarının və ya öz seçki dairələrinin ehtiyaclarının ifadəçiləri sırasına 
büsbütün daxil olmağa imkan vermir"
725
. Lakin fraksiyanın üzvləri bu məsələni 
başqa cür həll etdilər və həmişə olduğu kimi heç olmasa kömək edəcəyini vəd    
edərək ümidləndirən  və   Dumada çoxluğa malik olan partiyaya qoşuldular. IV 
Dumada belə partiya proqressistlər partiyası idi. 
Müsəlman fraksiyası Dumanın 11 komissiyasında nümayəndəlik qazandı
726
 
və öz nümayəndəsini Dumanın rəyasət heyətinə keçirdi - Q.X.Yenikeyev 
(Orenburq quberniyasından deputat) Duma katibinin kiçik köməkçilərindən biri 
seçildi
727
. Fraksiya parlamentlərarası ittifaqın rus qrupunda iştirak etməyi mümkün 
saydı. Elə həmin ilin martında qrupun yığıncağında K.M.Tevkelev və M.Y.Cəfərov 
da onun tərkibinə daxil edildilər. M.Y.Cəfərov qrup katibinin müavini seçildi
728
. 
Hüquq təhsili almış və buna görə də peşəkarlıq cəhətdən gözəl hazırlığı olan 
M.Axtyamov və M.Y.Cəfərov haqlı olaraq fraksiyanın özəyini təşkil edirdilər. 
1912-ci il dekabrın 9-da müsəlman fraksiyası özünün rəsmi təsis yığıncağını 
keçirdi. K.M.Tevkelov fraksiyanın sədri, İ.Axtyamov katibi seçildi
729
. Fraksiya öz 
seçiciləri ilə fasiləsiz əlaqə saxlamaq və onların müraciət və arzularından xəbərdar 
olmaq məqsədilə öz dəftərxanası üçün xüsusi otaq icarəyə götürdü və bu barədə 
seçicilərə xəbər verərək onlardan məktublar gözlədiyini bildirdi
730
. 
Fraksiya həm maddi, həm də mənəvi cəhətdən ağır vəziyyətdə idi. 
M.Y.Cəfərov bu barədə seçicilərlə görüşündə olduğu kimi danışmışdı. 
M.Y.Cəfərov seçicilərin laqeydliyini göstərərək demişdi ki, onlar yalnız özlərinə 
aid məsələlərdə öz deputatlarına müraciət edərək fəallıq göstərirlər. Onlar ümumi 
mənafelərə toxunan bu və ya digər qanun layihələrinin müzakirəsi ilə bağlı lazımi 
materialların deputata çatdırılmasında qətiyyən iştirak etmirlər. M.Y.Cəfərovu 
fraksiya üzvlərinin siyasi pərakəndəliyi və onun say tərkibinin son dərəcə azlığı da 
                                                          
725 "Каспий" qəzeti, 8 yanvar 1913-cü il. 
726 Yenə orada, 23 mart 1913-cü il. 
727 "Каспий" qəzeti, 3 oktyabr 1913-cü il. 
728 "Каспий" qəzeti, 3 oktyabr 1913-cü il. 
729 "Каспий" qəzeti, 9 dekabr 1912-ci il. 
730 "Каспий" qəzeti, 16 yanvar 1913-cü il. 
147 
 
narahat edirdi. Məhz bu səbəbdən fraksiya din, sorğu, şəhər işləri kimi mühüm 
komissiyalara daxil ola bilmədi, çünki onların üzvlərinin sayı 66 nəfərdən az idi. 
Duma deputatlarının əksəriyyətinin, xüsusən də sağ qüvvələrin fraksiyaya 
münasibəti çox saymazyana idi, onun səsinə heç kim qulaq asmırdı, müsəlmanlara 
hüquqlar verilməsinin zəruriliyi barədə məsələ qaldıran kimi çıxış edənə hər cür 
maneçilik törədirdilər. Müsəlman deputatlar bu cür münasibətlə qarşılaşırdılar və 
"özlərinin şəxsiyyət toxunulmazlığı üçün qorxaraq" çox vaxt susmalı olurdular. 
Lakin buna baxmayaraq hər bir imkandan istifadə edən M.Y.Cəfərov öz deputat 
planlarından danışmağa çalışırdı. O, məsələn, vəkillər heyətinə qəbul qaydalarında 
qeyri-xristian dininə mənsub şəxslər üçün məhdudiyyətlərin, şəhər əsasnaməsinin 
44-cü maddəsinin ləğvi barədə bəyanatlar hazırlaması üzərində xüsusi dayandı və 
bununla əlaqədar Bakı şəhər dumasının rəhbərliyinə müraciət edərək bu məsələ 
barədə əsaslandırılmış məruzə göndərməsini xahiş etdi
731
. 
Fraksiyanın iclaslarında Dumada bu və ya digər qanun layihələrinin   
müzakirəsində   fraksiyanın   mövqeyi   ilə   bağlı məsələlər qoyulur və müzakirə 
edilirdi. Fərdi xarakter daşıyan bəzi məsələlər "nəzərə alınır", müzakirə edilən 
qanun layihələri və ya büdcə məsələsi kimi məsələlər ilə əlaqədar fraksiyanın 
konkret üzvlərinə tapşırıqlar verilirdi.  Məsələn,  1913-cü  ilin fevralında keçirilmiş 
iclasda katib Axtyamova tapşırılmışdı ki, ayrı-ayrı idarələr tərəfindən və ya    
Dumanın təşəbbüs qaydasında irəli sürülmüş qanun layihələrindən fraksiyanın 
arzusuna uyğun olanların siyahısını tərtib etsin və iş planını müəyyən etmək üçün 
onları fraksiyanın müzakirəsinə versin. Elə həmin iclasda Dumada büdcənin    
qarşıdakı  müzakirəsinə fraksiyanın münasibəti  müəyyənləşdirilmişdi.   Fraksiya  
daxili işlər, xalq maarifi və əkinçilik nazirliklərinin, köçürmə idarəsinin smetaları 
barədə çıxış etməyi zəruri saymışdı
732
. 
Hansı qanun layihələrinin təxirəsalınmaz olduğu barədə Dövlət Duması  
sədrinin  təklifini öz iclasında  müzakirə  edən fraksiya cavab verərək bildirdi   ki,   
"əgər Dövlət Duması hökumətin qanunvericilik dəftərxanasına çevrilmək 
istəmirsə, əhalinin sorğularına uyğun olaraq hökumətin təşəbbüsü ilə irəli sürülən   
qanun layihələri  ilə hesablaşmalıdır". Fraksiya bu mülahizələri  rəhbər  tutaraq  
təxirəsalınmaz qanun layihələri siyahısına hər şeydən əvvəl imperiyanın müsəlman 
ucqarlarının marağı olan layihələri daxil etdi. Bu qanun layihələri iki qrupa 
bölünmüşdü.  Birinci qrupa  aşağıdakı  qanun  layihələri  daxil edilmişdi:   Dumada   
müsəlmanların nümayəndəliyini   kəskin surətdə məhdudlaşdırmış seçki qanununa 
dəyişikliklər haqqında, 1905-ci il 17 oktyabr manifestində elan olunmuş 
azadlıqların - vicdan, ittifaqlar, yığıncaqlar, mətbuat azadlıqlarının, şəxsiyyətin 
toxunulmazlığının həyata keçirilməsi haqqında, Dövlət Şurasında islahatlar 
haqqında. İkinci qrupa müsəlmanların ruhani idarələri sahəsində tam bir sıra 
islahatlar, müsəlman ruhani məktəbləri haqqında, zemstvo və şəhər   
                                                          
731 "Каспий" qəzeti, 5 fevral 1913-cü il. 
732 "Каспий" qəzeti, 17 fevral 1913-cü il. 
148 
 
özünüidarəetməsi, xalq təhsili, ucqarlara, xüsusən də qırğız torpaqlarına 
köçürmənin nizama salınması barədə qanunlar daxil   idi
733
.   Yuxarıda   sadalanan 
məsələlərin müzakirəsinə fraksiyanın nə dərəcədə nail olduğunu bu  cəhət sübut 
edir ki,  o, dəfələrlə fraksiyanın  iclaslarında bunlara qayıtmalı, həmin məsələlərin 
hər biri barədə fraksiya üzvlərinin məruzələrini dinləməli olurdu. 
Əvvəlkilərdən fərqli olaraq IV Dumada fraksiyanın fəaliyyəti mətbuat 
orqanlarının səhifələrində ətraflı işıqlandırılırdı. Paytaxt agentliklərindən və 
qəzetlərindən götürülmüş rəsmi məlumatlardan savayı xüsusi məqalələr və 
korrespondensiyalar dərc olunurdu. "Kaspi" qəzetində "Peterburq məktubları", 
"Müsəlman fraksiyasında", "Müsəlmanın qeydləri" başlığı altında dərc olunmuş 
məqalələr silsiləsi bunların arasında xüsusi yer tutur. Həmin məqalələrin müəllifi 
həmin dövrdə Peterburqda yaşayan Ceyhun bəy Hacıbəyov idi. О özünün 
Dağıstandan olan əcdadlarının şərəfinə həmin məqalələri "Dağıstani" ləqəbi ilə 
imzalayırdı
734
. C.Hacıbəyov oxucuları Tavriçeski sarayda hökm sürən atmosfer ilə 
tanış edir, müsəlman fraksiyası üzvlərinə kifayət qədər sərrast xarakteristika verir, 
onun uğurlarını və uğursuzluqlarını ətraflı təhlil edirdi. 
C.Hacıbəyov Dumada fraksiya məsələsinə toxunaraq hesab edirdi ki, 
ümumdövlət parlamentində milli əlamətə görə birləşmək zərurəti sübut edir ki, 
dövlətdə "milli məsələ mübahisə və qeyri-müəyyənlik mərhələsindədir, bəlkə də 
kəskinləşmə mərhələsindədir"
735
. Bu isə ümumsiyasi problemlərin, ümumi 
mənafelərin zərərinə xüsusi mənafeləri irəli sürməyə vadar edir. C.Hacıbəyov 
yazırdı ki, hüquqi vəziyyətin qeyri-bərabərliyi, dövlətin vətəndaşlarına hökumətin 
eyni münasibət bəsləməyərək ögey-doğmalıq salması Rusiyanın xalq 
nümayəndəliyi orqanının yarandığı gündən bu orqanda milli-müxalifət 
partiyalarının yaranmasının səbəbi idi. I və II Dövlət Dumasında fraksiyanın 
fəaliyyətinin müqayisəli təhlilini verən, fraksiyanın dəqiq proqramının olmaması 
və başlanan irtica ilə əlaqədar qanunvericilik müəssisəsinin özünün qeyri-sabit 
vəziyyəti üzündən fraksiyanın fəaliyyətinin nəticəsizliyini qeyd edən müəllif 
bununla yanaşı əvvəlki Dumalardakından onu həm kəmiyyət, həm də keyfiyyət 
cəhətdən daha üstün, daha nüfuzlu hesab edirdi
736
. 1907-ci il 3 iyun seçki qanunu 
müsəlmanların    nümayəndəliyini 9 və hətta 7 nəfərlə məhdudlaşdırdı
737
. О qeyd 
edirdi ki, ədalət naminə etiraf etməmək olmaz ki, sayca son dərəcə az olduqlarına 
baxmayaraq fraksiya üzvlərindən bəziləri, о cümlədən də Azərbaycanı təmsil 
edənlər seçicilər tərəfindən onların qarşılarında qoyulmuş vəzifələrə tam cavab 
verirdilər və çox böyük qüvvə, səy, dərin bilik və peşəkarlıq sayəsində bu 
vəzifələrin öhdəsindən gəlməyə çalışırdılar. 
                                                          
733 "Каспий" qəzeti, 28 mart 1913-cü il. 
734 "Вышка" qəzeti, 18 oktyabr 1989-cu il. 
735 "Каспий" qəzeti, 8 aprel 1916-cı il. 
736 "Каспий" qəzeti, 8 may 1906-cı il. 
737 "Каспий" qəzeti, 8 aprel 1916-cı il. 
149 
 
C.Hacıbəyov fraksiyanın vəziyyətini, fəaliyyət şəraitini qeyri-ixtiyari olaraq 
başqa partiyalar və fraksiyalar ilə müqayisə edərək qeyd edirdi ki, öz seçicilərinin 
daim qayğı və rəğbət göstərdiyi başqa partiya və fraksiyalardan fərqli olaraq, 
fraksiyaya "mənəvi cəhətdən,... lap əvvəldən isə maddi cəhətdən kömək 
göstərməkdən tamamilə imtina etmiş cəmiyyət tərəfindən" heç bir diqqət və kömək 
göstərilmir və "XX əsrin əsas hərəkətverici qüvvəsi - pul olmadan onlar çox az iş 
görə bilərlər"
738
. 
Buna baxmayaraq fraksiyanın mövcudluğu müsəlmanlarda müəyyən siyasi 
hüquqlar qazanacaqlarına ümid yaradırdı. Fraksiyanın ünvanına petisiyalar və 
xahişlər daxil olurdu. Qırğızıstan müsəlmanları hər şeydən əvvəl onları Dövlət 
Dumasına seçki hüququndan məhrum etmiş 1907-ci il 3 iyun qanununun ləğvini 
xahiş etmişdilər. III Dövlət Dumasında onların mənafelərini başqa müsəlman 
ucqarlarının deputatları təmsil etməli idilər. Vəziyyətin çətinliyi ondan ibarət idi ki, 
başqa müsəlman ucqarlarının deputatları qırğızların ehtiyacları ilə tanış deyildilər. 
IV Dumada qırğızların mənafelərini təmsil etmək, onların ən yaxşı torpaqlarının 
köçkünlər tərəfindən tutulmasından narazılıqlarını Duma deputatlarına çatdırmaq, 
maarif sahəsində ehtiyaclarını bəyan etmək missiyasını M.Y.Cəfərov öz üzərinə 
götürdü. Məsələn, o, Baş Əkinçilik və Yer Quruluşu İdarəsinin smetasına 
baxılarkən köçürmə məsələsi üzrə çıxışı üçün materialları diqqətlə öyrənməli 
oldu
739
. 
1913-cü ilin mayında Şamaxı şəhərinin sakinləri kollektiv məktub ilə 
M.Y.Cəfərova müraciət edərək 1911-ci ilin oktyabrında xalq maarifi nazirinə 
verdikləri ərizənin taleyini aydınlaşdırmağı xahiş etmişdilər. Ərizədə xahiş 
olunurdu ki, realnı məktəbinin saxlanması xərclərini xəzinə öz üzərinə götürsün. 
M.Y.Cəfərov nazirlikdə, orta məktəblər departamenti direktorunun yanında olaraq 
aydınlaşdırdı ki, ərizə canişinə verilmişdir və onun müsbət həll olunacağına ümid 
yoxdur
740
. 
Maykop şəhər duması M.Y.Cəfərova müraciət edərək xahiş etmişdi ki, dairə 
məhkəməsinin açılması barədə vəsatətlərini müdafiə etsin. Lakin Dumanın 
məhkəmə islahatı komissiyasında müzakirə zamanı onların vəsatəti rədd edilmişdi. 
Səbəb də bu idi ki, Şimali Qafqazda bir dairə məhkəməsinin açılması, özü də 
Pyatiqorsk şəhərində açılması qərara alınmışdı
741
. 
Çıxışlara hazırlaşarkən M.Y.Cəfərov Azərbaycanın şəhər və kəndlərini 
yorulmadan gəzirdi. 1913-cü ilin aprelində o, Bakıda oldu, şəhər ictimaiyyətini 
fraksiyanın fəaliyyəti ilə tanış etdi. Neft çıxan torpaqların özgəninkiləşdirilməsi 
məsələsi ilə əlaqədar Suraxanıya gedərək kəndlilərin vəziyyətini və ehtiyaclarını, 
                                                          
738 "Каспий" qəzeti, 18 oktyabr 1913-cü il. 
739 "Каспий" qəzeti, 6 mart 1913-cü il. 
740 "Каспий" qəzeti, 8 may 1913-cü il. 
741 "Каспий" qəzeti, 21 aprel 1913-cü il. 
 
150 
 
onlara torpaq verilib-verilmədiyini və neft çıxan torpaqların əllərindən alınmasının 
onların iqtisadi vəziyyətlərinə necə təsir göstərəcəyini aydınlaşdırdı
742
. O, 
özgəninkiləşdirilmiş və əllərindən alınmış torpaqların əvəzinin lazımi qədər 
ödənilməsi xahişi ilə müraciət etmiş Xırdalan sakinlərinə 1913-cü ilin noyabrında 
vəd etmişdi ki, onların vəziyyətinin yaxşılaşdırılması qayğısına qalacaqdır. 
M.Y.Cəfərov Qubaya gedərək köçürmə məsələsi üzrə çıxış üçün material 
toplamışdı
743
. Muğan zonasında səfərdə olarkən o, suvarma və torpaqdan istifadə 
sisteminin vəziyyəti ilə tanış olmuşdu. O, Salyana səfərindən Dumanın birinci 
sessiyası dövründə fraksiyanın fəaliyyəti ilə əhalini tanış etmək üçün istifadə 
etmişdi
744
. 
1913-cü ilin martında müsəlman fraksiyasına M.A.Şahtaxtinski müraciət 
etdi. О həmin dövrdə hökumətin rəsmi "Rossiya" qəzetində müsəlman mətbuatının 
icmalçısı idi. M.A.Şahtaxtinski fraksiyaya təklif etdi ki, hər cür səy göstərib 
müsəlmanların mənafelərini əks etdirmək üçün Peterburqda rus dilində qəzet 
nəşrinə nail olsunlar. Onun təklifini İ.Axtyamov və M.Y.Cəfərov müdafiə etdilər. 
Fraksiya  "nəzərdə tutacağını"
745 
vəd etdi. 
Fraksiya bu vədini həyata keçirməyə müvəffəq oldu. Artıq 1914-cü ilin 
aprelində о özünün mətbu orqanının - "Millət" qəzetinin nəşrinə nail oldu
746
. 
Qəzeti S.Q.Cantürin nəşr edirdi
747
. Lakin qəzet Qafqaz müsəlmanları arasında 
populyar deyildi. Onun 300 abunəçisindən yalnız 14-ü Qafqazdan idi. Bu 
informasiyanı dərc edən "Kaspi" qəzeti bunu belə izah edirdi ki, qəzet Kazan 
tatarlarının ləhcəsində çıxırdı. Qəzetin dilinin "Tərcüman"ın dili kimi türk dilinə 
yaxın olması barədə qafqazlıların arzusu isə nəzərə alınmadı
748
. 
Fraksiya üzvlərinin dumadankənar fəaliyyəti müxtəlif idi. Onlar 
Romanovlar sülaləsinin şahlığının 300 illiyinin bayram edilməsində iştirak 
etmişdilər. M.Y.Cəfərov Peterburqda inşa edilən məscid üçün 20.000 rubl pul ianə 
etmək arzusunda olduğunu Buxara əmirinə xəbər vermiş və buna görə əmirin 
mükafatına - 1-ci dərəcəli ulduz ordeninə layiq görülmüşdü
749
. Fraksiyanın üzvləri 
IV Duma dövründə müsalmanların Peterburqda keçirilmiş qurultaylarında iştirak 
etmiş, orada təhsil alan tələbələrlə görüşmüşdülər. Həmin görüşlərə görkəmli 
ictimai xadimlər İ.Qasprinski, Ə.M.Topçubaşov, A.İsxakov, F.Kərimov dəvət 
olunmuşdular
750
. 
                                                          
742 "Каспий" qəzeti, 5 noyabr 1913-cü il. 
743 Yenə orada, 10 iyun 1913-cü il. 
744 "Каспий" qəzeti, 5 və 12 sentyabr 1913-cü il, 6 iyul 1914-cü il. 
745 "Каспий" qəzeti, 12 mart 1913-cü il. 
746 "Каспий" qəzeti, 18 aprel 1913-cü il. 
747 "Каспий" qəzeti, 30 aprel 1913-cü il. 
748 "Каспий" qəzeti, 18 aprel 1913-cü il. 
749 "Каспий" qəzeti, 6 mart 1913-cü il. 
750 Yenə orada, 9 yanvar, 15 fevral, 22 iyun 1914-cü il. 
151 
 
Dumanın iclaslarında qaldırılan məsələlərin öyrənilməsi fraksiya 
üzvlərindən yüksək peşə hazırlığı tələb edirdi. Dumanın fəaliyyətinin lap 
əvvəlindən aydın oldu ki, onun yanında bu və ya başqa qanun layihələrinin, 
sorğuların hazırlanmasına, lazımi materialların, arayışların və s. yazılmasına və 
tərtibinə kömək edə bilən hüquqşünaslardan ibarət xüsusi komissiyanın 
yaradılması zəruridir. 
Lakin fraksiyanın bürosunu yalnız 1916-cı ilin fevralında fraksiya 
üzvlərinin ictimaiyyət nümayəndələri ilə müşavirəsində yaratmaq mümkün oldu. 
Müşavirəni M.Y.Cəfərov və Q.X.Yenikeyev aparırdı. Müsəlman dünyasında 
məşhur olan siyasi xadimlərin, publisistlərin, qəzet redaktorlarının və başqalarının 
iştirak etdiyi bu müşavirə bir neçə gün davam etdi. Fraksiyanın mövqeyi, Dumanın 
başqa deputat qrupları ilə onun qarşılıqlı münasibətləri ətrafında müzakirələr 
aparıldı. Müşavirənin qərarı ilə büronun tərkibinə siyasət sahəsində səriştəsi olan 4 
nəfər, katib, onun üç köməkçisi və bir qulluqçu daxil oldu. Büronun üzvləri 
deputatlar ilə birlikdə məsələlərin müzakirəsində iştirak etməli, onların 
növbəliliyini müəyyən etməli, seçicilər ilə əlaqə saxlamalı idilər və s.
751
. Onlar 
Dumanın deputatları kimi ayda 350 rubl alırdılar
752
. Büronun və fraksiyanın 
saxlanması üçün əvvəlcədən 27.000 rubl məbləğində xərc nəzərdə tutulmuşdu. 
Müşavirə iştirakçıları bu pulu Rusiya müsəlmanlarından "xahiş edib almaq" 
ümidində idilər
753
. Lakin bu çox çətin iş oldu. Müsəlman seçiciləri öz deputatlarına 
çox könülsüz kömək edirdilər. Rusiya müsəlmanlarının demək olar bütün mətbuat 
orqanlarının səhifələrində bu barədə həyəcanla danışılırdı. "Mir İslama" jurnalında 
dərc olunmuş informasiyada fraksiya ilə əlaqələr barədə ona məlumat 
göndərilməsinin zəruriliyi qeyd olunurdu
754
. "Açıq söz" qəzeti öz oxucularına 
təəccüblə bildirirdi ki, yuxarıda göstərilən müşavirəyə Bakıdan və Yelisavetpoldan 
dəvət olunmuş şəxslər orada iştirak etməyə imkan tapmadılar. Qəzet kədər hissi ilə 
yazırdı: Bizsiz də təsis müşavirəsi keçirildi... Büro da yaradıldı. Bakısız da, onun 
milyonları olmadan da keçinərlər
755
. Doğrudan da keçindilər, hərçənd bu, heyrət 
doğurmaya bilməzdi və bunu izah etmək çətin idi. 
Bir qədər sonra "Açıq söz" qəzeti IV Dövlət Dumasında və onun bürosunda 
müsəlman fraksiyasına kömək göstərilməsi işində Bakının rolu və yeri haqqında öz 
fikrini bildirdi. Qəzetin naşiri M.Ə.Rəsulzadə öz oxucularına təəccüblə bildirdi ki, 
"tariximizin ən məsul anında, Rusiya tarixinin ən ciddi anında, həyatın ən   
təhlükəli məqamında.... bütün şimali Rusiya fraksiyaya kömək etməyə tələsirdi"
756
. 
"Yalnız Bakı, bu neft xəzinəsi, varlı diyar kənarda qaldı"
757
. 
                                                          
751 "Açıq söz" qəzeti, 7 mart 1916-cı il. 
752 "Каспий" qəzeti, 21 aprel 1916-cı il. 
753 "Каспий" qəzeti, 24 aprel 1916-cı il. 
754 "Мир Ислама" jurnalı, 1912, 2-cı buraxılış, səh. 101. 
755 "Açıq söz" qəzeti, 17 mart 1916-cı il. 
756 "Açıq söz" qəzeti, 13 aprel 1916-cı il. 
757 "Açıq söz" qəzeti, 23 may 1916-cı il. 
152 
 
Hələ 1913-cü ilin fevralında C.Hacıbəyov ilə söhbətində M.Y.Cəfərov 
diqqəti ona cəlb etmişdi ki, fraksiya bəyanatlar və sorğular tərtib etmək üçün 
müxtəlif qurumlar, idarələr, seçicilər tərəfindən informasiya materiallarının 
göndərilməsinə ehtiyac duyur. "Hazırda mən vəkillər heyətinə qəbul qaydalarında 
qeyri-xristian dininə mənsub şəxslər üçün məhdudiyyətlərin ləğvi barədə bəyanat 
hazırlamaqla məşğulam. Bu məsələ ilə əlaqədar mən materiallar toplayıram. Sonra 
mən şəhər əsasnaməsinin məlum 44-cü maddəsinin ləğvi barədə bəyanat 
hazırlayıram. Həmin əsasnamayə görə əhalisi qarışıq olan şəhərlərdə qeyri-xristian 
qlasnıların sayı bütün qlasnıların sayının yarısından çox ola bilməz. Buna görə də 
mən Nəcəf bəy Vəzirova yazıb xahiş etmişəm ki, bu məsələ barədə Bakı şəhər 
dumasının əsaslandırılmış məruzəsini göndərsin"
758
. 
Müsəlman fraksiyası hökumət bəyannaməsinin müzakirəsində iştirak etdi. 
Nazirlər Şurasının sədri V.N.Kokovtsovun verdiyi bəyanatda qeyd olunurdu ki, 
hökumət bu Dumanın fəaliyyətini "əlahəzrətin 17 oktyabr manifestində müəyyən 
edilmiş hüquqi əsaslara ciddi surətdə əməl olunmaqla Rusiyanın dövlət və ictimai 
məişətini hərtərəfli təkmilləşdirmək üçün yeni yollar axtarılmasına"
759
 yönəltmək 
niyyətindədir. Hökumət bəyannaməsi ətrafında müsəlman fraksiyası adından çıxış 
edənlər diqqəti ona cəlb etmişdilər ki, bəyannamədə müsəlmanları maraqlandıran 
islahatlar, о cümlədən maarif, köçürmə siyasəti, 1910 və 1911-ci illər yer quruluşu 
qanunlarının ucqarlara aid edilməsi barədə heç nə deyilməmişdir. Fraksiyanın 
üzvləri müsəlmanların "müasir dövlətin vətəndaşları üçün" çox zəruri olan 
özünəməxsus mədəniyyətinin inkişafını kəskin surətdə ləngidən 1907-ci il 3 iyun 
tarixli seçki qanunu islahatı barədə danışdılar. Ufa quberniyasından deputat 
İ.Axtyamov müsəlman fraksiyasının üzvləri adından Dövlət Dumasının üzvlərinə   
müraciət   edərək   demişdi:   "...bizi   ikinci   dərəcəli  vətəndaş vəziyyətindən 
çıxarın, bizi öz səviyyənizə çatdırın, Nazirlər Şurasının cənab sədrinin sözləri ilə 
desək, biz müsəlmanlara milliyyət verin, elə bir milliyyət ki, Rusiyanı öz vətəni 
hesab edir, onun çiçəklənməsi və möhkəmlənməsi üçün dinc əməyə hazırdır və öz 
xoşbəxtliyini və hətta varlığını böyük rus xalqı ilə birlikdə görür. Bizə ikibaşlı rus 
qartalının kölgəsi altında mədəni inkişaf etməyə və bütün rus vətəndaşları ilə 
bərabər cəmiyyətin xeyrinə işləməyə   imkan   verin"
760
. 
Nazirlər Şurasının sədri öz bəyannaməsinin deputatlara izahında müsəlman 
fraksiyası nümayəndəsinin bu müddəaları üzərində dayanmağa məcbur oldu və 
yaranmış şübhələri dağıtmağa çalışaraq bildirdi ki, qanunun bərabər xeyirxah 
münasibətindən danışarkən hökumət bunu "müsəlman xalqına" aid etmir. 
V.N.Kokovtsov təəccübünü bildirərək dedi: "Məgər bu xalq rus səltənətinə tabe 
olan torpaqlarında uzun əsrlər boyu özünün bütün xüsusiyyətlərinə qayğıkeş 
münasibəti, məhrəm etiqadına və xüsusiyyətlərinə qətiyyən toxunmayan ən 
                                                          
758 "Каспий" qəzeti 5 fevral 1913-cü il. 
759 Dövlət Duması. IV çağırış. Stenoqrafik hesabatlar. I sessiya, I hissə, sütun 370-375. 
760 Dövlət Duması. Stenoqrafik hesabatlar. I sessiya, I hissə, sütun 375. 
153 
 
nəzakətli münasibəti hiss etməmişdirmi?"
761
. Bu riyakarlıq kadetlərin lideri 
P.N.Milyukovu hiddətləndirdi. О bildirdi ki, "milli məsələ barəsində baş nazirin 
işlətdiyi ifadələr... açıq-aşkar təhqir və zorakılıq xarakteri daşıyır... Qanun nə 
xeyirxah, nə də bədxah ola bilər. Bu, mənəvi keyfiyyətdir və qanuna yad olmalıdır. 
Qanun hamıya münasibətdə sadəcə olaraq bərabər, bitərəf və ədalətli olmalıdır"
762
. 
1912-ci il dekabrın 10-da M.Y.Cəfərov V.N.Kokovtsovun bəyannaməsinə 
cavab verərək çıxış etdi. O, müsəlman fraksiyasının arzularını bildirəcəyini elan 
etdi. Natiq bu arzuları Qafqaz müsəlmanlarını maraqlandıran məsələlər üzərində 
konkretləşdirdi. О hər şeydən əvvəl zemstvo özünüidarəetməsi üzərində dayandı. 
Bəyannamədə zemstvo özünüidarəetməsinin Qafqazda tətbiqindən söz getməmişdi. 
Hərçənd zemstvo və şəhər özünüidarəetməsi haqqında əsasnamələrin dəyişdirilib 
tətbiq ediləcəyi Rusiya vilayətləri göstərilmişdi. Həmin əsasnamələri "hökumət 
vətənimizin iqtisadi və mədəni yüksəlişinin ən yaxşı təminatı hesab edirdi"
763
. O, 
əvvəlki Dumaların deputatlarının bununla əlaqədar dəfələrlə bəyanat verdiklərinə 
diqqəti cəlb etdi. Bu məsələni dəfələrlə öz "acizanə məruzələrində" qaldırmış və 
Qafqazda zemstvonun tətbiqinin vaxtı gəlib çatdığını göstərmiş ali yerli 
administrasiyanı da Qafqazın primitiv vasitələrlə idarə olunması narahat edirdi. O, 
maarif məsələləri üzərində də dayandı: "Biz bu müqəddəs işə - xalqın 
maariflənməsinə hökumətin qərəzli münasibətini kədər hissi ilə qeyd edirik. Bu 
işin, adama elə gəlir ki, siyasətə dəxli yoxdur. İndiyədək hökumət müsəlmanların 
maarifləndirilməsi pərdəsi altında onların ruslaşdırılmasına yönəldilmiş tədbirlər 
həyata keçirməyə çalışır"
764
. M.Y.Cəfərov xeyriyyə və maarif müəssisələrinin, 
onların nəzdindəki məktəblərin bağlanması, ziyalılar arasında axtarışlar və həbslər 
aparılması faktlarını qeyd edərək bunu «rus həyatına, rus mədəniyyətinə 
qovuşmaq» meylinin hökumət tərəfindən təqib olunması, "sayca İmperiyada ikinci 
yer tutan" xalqa etimadsızlıq təzahürü kimi qiymətləndirdi. 
Köçürmə siyasətinə öz mənfi münasibətini bildirən M.Y.Cəfərov bunun 
məqsədini "yerli ünsürü sıxışdırmaq yolu ilə ucqarlarda rus ünsürünü 
gücləndirməkdə" görürdü. O, "ucqarların nümayəndəsi kimi" hökuməti "dövlətin 
mənafeyi naminə ... rus ünsürünə, rus adına məhəbbəti, rəğbəti, etimadı 
gücləndirməyə çalışmağa"
765 
çağırırdı. 
M.Y.Cəfərov 1905-ci il 17 oktyabr manifestinə böyük əhəmiyyət verir, onu 
"böyük azadlıqlar xartiyası kimi" qiymətləndirir və "nümayəndəli quruluşa" 
keçidin başlanğıcı hesab edirdi. Lakin deputat qeyd edirdi ki, müsəlmanlar hüquq 
məhdudiyyətlərinin aradan qaldırılması ilə əlaqədar ümidlərini bu manifestlə 
bağlasalar da, həmin məhdudiyyətlərin əhatə dairəsi hətta genişlənmişdir, məsələn, 
                                                          
761 Dövlət Duması. Stenoqrafik hesabatlar. I sessiya, I hissə, sütun 603. 
762 Dövlət Duması. Stenoqrafik hesabatlar. I sessiya, I hissə, sütun 602. 
763 Dövlət Duması. Stenoqrafik hesabatlar. I sessiya, I hissə, sütun 518. 
764 Yenə orada. 
765 Dövlət Duması. Stenoqrafik hesabatlar. I sessiya, I hissə, sütun 519. 
154 
 
onların məhkəmə fəaliyyətində maneələr yaranmışdır. Bu isə ixtisasca hüquqşünas 
olan M.Y.Cəfərovun mənafelərinə xüsusilə toxunurdu. Bəyannamədə hökumətin 
hüquq normalar birliyini yaratmaq arzusunun əks etdirilməsi də onu heç cür qane 
etmirdi. Hökumət bunda "Rusiya imperiyasının müxtəlif hissələrinin 
birləşməsinin", həmin normaların Polşa, Pribaltika və Bessarabiya quberniyalarının 
çarlıqlarına şamil edilməsinin "stimulunu" görür, həm də bu zaman qətiyyən nəzərə 
almırdı ki, elə ucqarlar var ki, "orada xüsusi hərbi qanunlar qüvvədədir", onlar 
"ümumimperiya qanunları ilə deyil, hərbi qanunlarla, məsələn, səhra əsasnaməsi 
ilə idarə olunurlar"
766
. 1913-cü il fevralın 27-də, Tiflis şəhər polisinin müvəqqəti 
ştatının müəyyən edilməsi barədə 1909-cu il 17 iyun qanununun qüvvədə olma 
müddətinin uzadılmasına dair Qafqaz canişininin irəli sürdüyü qanun layihəsi 
müzakirə edilərkən də o, islahatların keçirilməsi zəruriliyindən danışmışdı
767
. 
Lakin o, 1907-ci il 3 iyun tarixli seçki qanununda dəyişikliklər edilməsi barədə 
kadet fraksiyası adından P.N.Milyukovun irəli sürdüyü qanunvericilik layihəsi 
ətrafında çıxış etmiş sosial-demokrat Skobelev ilə həmrəylik göstərmədi
768
. 
Slavyan qoşunlarının Türkiyə üzərində qələbəsi ilə əlaqədar 1913-cü il 
martın 17-də və 18-də Peterburqda keçirilmiş manifestasiya iştirakçılarına polis 
tərəfindən divan tutulması ilə əlaqədar Dövlət Duması üzvlərinin daxili işlər 
nazirinə sorğusu müzakirə edilərkən M.Y.Cəfərov müsəlman fraksiyası adından 
bildirdi ki, manifestasiya dinc şəraitdə keçmişdi və nümayişçilər barəsində inzibati 
tədbirlər görülməsinə heç bir ehtiyac yox idi. Eyni zamanda o, manifestasiyanın 
"slavyanların islama qarşı mübarizəsi" ilə əlaqədar təşkil edildiyi üçün sorğunun 
qəbul olunmasına səs verən Volınsk quberniyasından deputat Melnikova etirazını 
bildirdi. "Əgər bu bircə hadisə olsaydı, mən buna diqqət yetirməzdim, lakin rus 
mətbuatının məlum hissəsi də bu məsələni qoyur", - deyən M.Y.Cəfərov vurğuladı 
ki, məsələnin bu cür qoyuluşu "bizim həmvətənlərimiz olan müsəlmanlarla 
xristianlar arasında antaqonizm" yarada bilər. "Məsələni bu cür qoymaq olmaz... 
mübarizə Türkiyə hökumətinə qarşı... gedir, islama qarşı getmir"
769
. 
1913-cü ilin iyununda M.Y.Cəfərov Baş Əkinçilik İdarəsinin ona təqdim 
etdiyi materiallardan istifadə edərək
770 
1913-cü il üçün Köçürmə İdarəsinin smetası 
barədə çıxış etdi. "Hər bir dövlət məsələsi kimi köçürmə işinə də iki tərəfdən 
baxılmalıdır: köçürmə işinin məqsəd və vəzifələrindən ibarət məcburi tərəfdən və 
bu işin təşkili və aparılmasını əhatə edən texniki cəhətdən"
771
. Buna görə də о 
hesab edirdi ki, köçürmə siyasətinin xüsusiyyəti bununla izah olunur ki, hökumət 
mərkəzi quberniyalarda əhalinin həddən çox sıxlığını aradan qaldırmağa çalışaraq 
                                                          
766 Dövlət Duması. Stenoqrafik hesabatlar. I sessiya, I hissə, sütun 519. 
767 Dövlət Duması. Stenoqrafik hesabatlar. I sessiya, I hissə, sütun 519, 1753-1756. 
768 Dövlət Duması. Stenoqrafik hesabatlar. I sessiya, I hissə, sütun 2209. 
769 Dövlət Duması. Stenoqrafik hesabatlar. I sessiya, II hissə, 1913, sütun 18. 
770 "Каспий" qəzeti, 7 aprel 1913-cü il. 
771 Dövlət Duması. Stenoqrafik hesabatlar. I sessiya, II hissə, sütun 1719. 
155 
 
köçürmə zonalarında artıq torpaqların olub-olmaması barədə məlumatları nəzərə 
almamışdır. Hökumət Səhra və Türküstan vilayətlərinin, Zaqafqaziyanın yerli 
əhalisinin hüquqlarını və mənafelərini nəzərə almağa borcludur. Deputat Türküstan 
diyarında köçürmə işinin vəziyyəti haqqında senator Palenin məlumatına, habelə 
Bakı şəhərinin və Bakı quberniyasının təftişi materiallarına əsaslanaraq qətiyyən 
heç bir səmərəli sistemin və planauyğunluğun olmadığını göstərdi - "yerlərdə 
torpaq ayrılmasına rəhbərlik edənlərin özbaşınalığı üçün meydan açan tam xaos 
hökm sürür. Bizim köçürmə həqiqətlərimizin tam dəhşətini təsəvvür edəndə qeyri-
ixtiyari olaraq belə bir sual çıxır ki, doğrudanmı mədəni, hüquqi dövlətdə 
köçürmənin aparılmasının bu cür vəhşi üsullarına yol verilmişdir"
772
. M.Y.Cəfərov 
Zaqafqaziyadakı vəziyyət üzərində dayanaraq qeyd etdi ki, bu diyarda, xüsusən 
onun dağlıq hissəsində əhalinin özünün torpağa kəskin ehtiyacı var, belə ki, 
adambaşına Tiflis quberniyasında təxminən 1,9 desyatin, İrəvan quberniyasında 
təxminən 1,6 desyatin, Kutaisi quberniyasında 0,5 desyatin, Yelisavetpol 
quberniyasının dörd qəzasında – Cavanşir, Cəbrayıl, Zəngəzur və Şuşa qəzalarında 
0,6 desyatinə qədər, Bakı quberniyasının qəzalarında – Lənkəran qəzasında 0,5 
desyatinə, Quba qəzasında 0,9 desyatinə qədər torpaq düşür
773
. Köçürmə 
nəticəsində Kür və Araz çaylarının vadilərində ən yaxşı torpaqlar yerli əhalidən 
alınıb köçkünlərə verilmişdir. Muğan düzünün suvarılması və məskunlaşdırılması 
barədə III Dumada qəbul edilmiş qanun orada yerli əhalinin yaşaması üçün bütün 
imkanları onların əlindən almışdır. Köçürmə işinin bu cür təşkilini M.Y.Cəfərov 
tamamilə haqlı olaraq "dövlət işi yox", yerli əhaliyə qarşı yönəldilmiş "dövlət 
bəlası" hesab edirdi. Zənnimizcə, o, tam əsasla köçürməni "əhalinin ayrı-ayrı 
hissələri arasında torpaqların tənzimlənməsi və ədalətlə bölünməsi" sahəsində 
dövlət tədbiri kimi qiymətləndirir və hesab edirdi ki, ucqarların əhalisi üçün artıq 
torpaqlar yalnız diqqətlə yoxlandıqdan, onların kəmiyyəti və keyfiyyəti müəyyən 
edildikdən sonra köçkünlərə verilə bilər. O, qarşıdakı köçürmə işləri ilə əlaqədar 
"yerli əhalinin torpaqla təminatı haqqında" çoxdan vəd edilən qanun layihəsini 
Dövlət Dumasının müzakirəsinə verməyi hökumətə təklif etdi. "Bütün bunlar yerli 
əhalidən daha çox dövlətin mənafeyinə xidmət edir, çünki hazırkı köçürmə siyasəti 
əhalinin müxtəlif hissələrinin mənafelərinin toqquşmasına, onların bir-birinin 
üstünə salışdırılmasına yönəlmişdir". Bu cür siyasət "xalq nümayəndələrinin ən 
yaxşı hissəsi" tərəfindən sərt şəkildə pislənməlidir
774
. Nitqinin sonunda o, 
müsəlman fraksiyası adından bildirdi ki, hökumətin köçürmə siyasətinə etiraz 
əlaməti olaraq Köçürmə İdarəsinin mərkəzi təşkilatlarının saxlanmasına təxsisatlar 
ayrılması əleyhinə səs verəcəkdir. 
                                                          
772 Dövlət Duması. Stenoqrafik hesabatlar. I sessiya, II hissə, sütun 1723. 
773 Dövlət Duması. Stenoqrafik hesabatlar. I sessiya, II hissə, sütun 1727. 
774 Dövlət Duması. Stenoqrafik hesabatlar. I hissə, sütun 1729-1730. 
156 
 
Kutaisi, Batumi vilayətlərindən, Suxumi dairəsindən deputat Çxenkeli öz 
bəyanatında M.Y.Cəfərovu müdafiə etdi: "Rusiyanın Avropa hissəsində bir 
kvadratverstə 22,2 sakin, Zaqafqaziyada isə 26,4 sakin düşür"
775
. 
Bu dəfə Zaqafqaziya deputatları Dumanı inandıra bildilər və Duma qərara 
aldı ki, köçürmə zamanı yerli əhalinin qanuni həyat mənafeləri pozulmasın və 
"cəmiyyətlərə və kəndlərə ayrılan torpaq payları qəti təsdiq edilmədən artıq sahələr 
deyilən yerlər hesabına yaradılmış köçürmə sahələrində"
776
 yeni sakinlər 
yerləşdirilməsin. 
M.Y.Cəfərov Zaqafqaziyanın bəzi yerlərində məhsul qıtlığından əziyyət 
çəkən əhaliyə kömək barədə Qafqazdakı ali çar administrasiyası nümayəndəsinin 
məsələ qoymasından istifadə edərək zərərçəkənlərə kömək göstərilməsi ilə 
əlaqədar öz nöqteyi-nəzərini bildirdi. O, belə hallarda əhaliyə vaxtında yardım 
göstərə bilən zemstvonun Qafqazda təxirə salınmadan tətbiqinin zəruri olduğunu 
göstərdi. O, xatırlatdı ki, zemstvonun Qafqazda   tətbiqi  zəruriliyini   II  Dumada  
əksəriyyət  müdafiə etmişdi. Duma əksəriyyətlə M.Y.Cəfərovun təklifinə səs verdi 
və belə   bir  qərar  qəbul   etdi:   hesab   edilsin   ki,   "adı   çəkilən idarəetmənin 
Qafqazda tezliklə tətbiqi son dərəcə zəruridir"
777
. Zaqafqaziya deputatlarının 
diyarda zemstvonun  tətbiqi  tələbi Dumanın   bir   sıra   deputatları   tərəfindən   
müdafiə   olundu. Kadetlərin liderlərindən biri knyaz D.İ.Şaxovski bu tələbi öz 
proqramına daxil etdi. 
M.Y.Cəfərov Zaqafqaziyada zemstvonun tətbiqinin məqsədəuyğunluğu, 
bütövlükdə diyarın təsərrüfatının inkişafı üçün   zerastvo   idarələrinin    zəruriliyi    
məsələsini    dəfələrlə qoymuşdu. O, çıxış etmək üçün hər bir imkandan istifadə 
edirdi: 1914-cü ilin aprelində - əkinləri don vurması nəticəsində İrəvan 
quberniyasının  bəzi  yerlərində  zərər  çəkmiş  kənd  əhalisinə yardım tədbirləri 
müzakirə olunarkən,  1914-cü ilin mayında kənd  iqtisadiyyatı  və  kənd  təsərrüfatı 
statistikası şöbəsinin smetası üzrə çıxış edərkən öz prinsipinə - materialları yalnız 
diqqətlə öyrəndikdən və dərk etdikdən  sonra məsələlərin müzakirəsində iştirak    
etmək prinsipinə sadiq qalaraq torpaqyaxşılaşdırma şöbələrinin fəaliyyətinin 
mahiyyətini açıb göstərdi və iki istiqaməti müəyyən etdi: I - Rusiyanın mərkəzi 
quberniyalarında, II - Rusiyanın ucqarlarında. O, diqqəti buna cəlb etdi ki, 
bataqlıqların qurudulması, torpaqların suvarılması və su ilə təmin olunması yolu ilə 
imperiyanın kənd təsərrüfatı fondunu artırmaq vəzifəsi daşıyan bu şöbə yerli   
əhalinin ehtiyaclarına məhəl qoymayaraq köçürmə və məskunlaşdırma məqsədilə 
yalnız ucqarlardakı dövlət torpaqlarının suvarılması üzərində diqqətini   
cəmləşdirmişdir
778
.   M.Y.Cəfərov   həmçinin qeyd etdi ki, 1914-cü il üçün kredit 
                                                          
775 Dövlət Duması. Stenoqrafik hesabatlar. I hissə. 
776 Dövlət Duması. Stenoqrafik hesabatlar. II hissə, sütun 1763. 
777 Dövlət Duması. Stenoqrafik hesabatlar. II hissə, sütun 2026; «Баку» qəzeti, 23 yanvar 1914-cü il.  
778 Dövlət Duması. Stenoqrafik hesabatlar. II sessiya, V hissə, sütun 84; «Каспий» qəzeti, 1 iyun 1914-
cü il. 
157 
 
təyinatlarının öyrənilməsi nəticəsində aydın olmuşdur ki, bu kreditin böyük 
əksəriyyəti köçürmə işi və köçürmə üzrə torpaqyaxşılaşdırma ehtiyacları üçün 
nəzərdə tutulmuşdur. Daha sonra  o, yerli əhalinin ehtiyaclarının sıxışdırılması 
hallarına dair çoxlu misal gətirərək dedi: "Əziyyət çəkən yerli əhali və onların 
ehtiyacları şöbənin heç yadına da düşmür"
779
. Onlar suvarma imkanı alanda da, bu 
bəzən çox gec olur. Halbuki məsələn, Muğanda bütün suvarma kanalları və 
suvarma qurğuları təkcə dövlət xəzinəsinin vəsaiti hesabına deyil, yerli əhalinin 
zemstvo vəsaiti və natural mükəlləfiyyəti hesabına inşa olunmuşdur. Yerli əhali, 
necə deyərlər, şəxsi suvarma kanallarının köməyindən istifadə etməyə məcbur olur 
ki, buna görə də öz məhsulunun üçdə bir hissəsini ödəyir. M.Y.Cəfərov şöbənin 
fəaliyyətini hərtərəfli təhlil etdikdən sonra nöqsanların aradan qaldırılması, 
milliyyətinə və dininə fərq qoymadan əhalinin bütün qruplarına xidmət 
göstərilməsi zəruriliyini qeyd etdi
780
. 
1916-cı ilin fevralında Dumanın deputatları Bakı şəhərində baş vermiş 
hadisələrlə əlaqədar verilmiş icbari qərarların izah olunması barədə sorğu-ərizə ilə 
Qafqaz canişininə və daxili işlər nazirinə müraciət etdilər. Bakıdan olan deputatlar 
Cəfərov, Skobelev və Papacanov çıxış edərək bildirdilər ki, Bakıda baş vermiş 
iğtişaşlar bahalıq ilə əlaqədar olmuşdur. Əsasən qadınlardan ibarət olan çoxsaylı 
kütlə mağazalara və anbarlara hücum çəkərək malları daşıyıb aparmışdır. Natiqlər 
Bakının xüsusi yer tutduğunu, xüsusən bütün ölkənin neft və neft məhsulları ilə 
təchizatında onun müdafiə müəssisələrinin rolunu qeyd edərək ərzaq böhranının 
kəskinləşməsinin qarşısını almağı xahiş etdilər. Sorğu qəbul olundu
781
. 
Müsəlman fraksiyasının nümayəndəsi 1916-cı ilin martında Maarif 
Nazirliyinin smetasının müzakirəsindən istifadə edərək Dumanın iclasında 
fraksiyanın proqramını bəyan etdi. Bu sənəddə maarif sahəsində müsəlmanların 
hüquqlarını məhdudlaşdıran qanunvericilik və inzibati normaların ləğvi, ibtidai 
məktəb proqramında rus dilinin öyrənilməsinə müəyyən yer ayrılmaqla şagirdlərin 
ana dilində tədrisin tətbiqi, ayrı-ayrı adamlara və cəmiyyətlərə ana dilində 
məktəblər açmaq hüququnun verilməsi barədə arzular ifadə olunmuşdu. Proqram 
həmçinin yuxarıda göstərilən məktəblər üçün müvafiq pedaqoji heyətin 
hazırlanması məqsədilə zəruri tədbirləri də nəzərdə tutur, müsəlmanlar üçün həyati 
əhəmiyyəti olan bu işə xəzinədən lazımi təxsisatlar ayrılmasını müəyyən edirdi. 
Duma bu məsələnin iclasda həllinin çətin olduğunu bildirərək fraksiyanın razılığı 
ilə onu xalq təhsili komissiyasına verməyi qərara aldı
782
. 
M.Y.Cəfərov 1916-cı ilin martında yerli özünüidarəetmə komissiyasının 
məruzəsi ətrafında çıxış edərək Zaqafqaziya zemstvo idarələrinin tətbiqi 
                                                          
779 Dövlət Duması. Stenoqrafik hesabatlar. II sessiya, V hissə, sütun 84.  
780 Dövlət Duması. Stenoqrafik hesabatlar. II sessiya, V hissə, sütun 87.  
781 "Каспий" qəzeti, 27 fevral 1916-cı il. 
782 "Каспий" qəzeti, 17 mart 1916-cı il. 
 
158 
 
məsələsinin üstündə dayandı. Bu məsələnin Zaqafqaziyada çoxdan arzu 
olunduğunu və yarıməsrlik tarixə malik olduğunu bildirən M.Y.Cəfərov 
Papacanovun və Skobelevin fikirləri ilə həmrəyliyini bildirdi. Natiq onların 
dediklərinə əlavə olaraq xatırlatdı ki, zemstvo özünüidarəsinin tətbiqi məsələsi 
meydana çıxanda əvvəllər mərkəzi hakimiyyət cavab verirdi ki, yerli əhali bu 
idarəetmə formasına hazır deyildir. İndi isə, yəni 1916-cı ildə müharibə dövrünün 
olduğu göstərilir və vədlər verilir ki, zemstvo özunüidarəsi müharibədən sonra 
tətbiq ediləcəkdir. O, zemstvo islahatının vaxtı çatmış zəruriliyinin mahiyyətini 
açaraq yolların, əhaliyə aqronom və tibbi yardımın, kənd əhalisi arasında maarifin 
və s. olmamasını göstərdi. O, Dövlət Dumasına ümid bəsləyərək inanırdı ki, Duma 
hökuməti bu məsələni həll etməyə və yerli xüsusiyyətləri nəzərə almaqla 
Zaqafqaziyada heç olmasa 1890-cı il əsasnaməsini tətbiq etməyə məcbur edəcək
783
. 
Zaqafqaziya deputatlarının diyarda zemstvonu tətbiq etmək tələbi Dumanın 
bir sıra deputatları tərəfindən müdafiə olundu. Kadetlər partiyası sol cərəyanının 
liderlərindən biri olan D.İ.Şaxovski bu tələbi partiyanın ən yaxın tələbləri kimi öz 
proqramına daxil etdi
784
. 
1916-cı il noyabrın 3-də Dumanın iclasında bir sıra deputatlar hökumətə 
etimadsızlıq bildirdilər. Belə ki, proqressistlər fraksiyasını təmsil edən Don 
qoşunları vilayətindən deputat Yefremov bildirdi ki, hazırkı dövrdə əsas vəzifə 
xarici düşmən üzərində qələbəni təmin etməkdir. "Lakin bu hökumət bizi qələbəyə 
gətirmək iqtidarında deyildir; onu böyük Rusiyaya layiq başqa hökumət əvəz 
etməlidir"
785
. Terek vilayətindən deputat Karaulov onu müdafiə edərək dedi: 
"İndiki hökumət öz məsuliyyətsizliyi ilə nəinki heç vaxt böyük Rusiya 
yaratmayacaq, mövcud olanı da məhv edəcəkdir."
786
. 
"Müxalifətin" hökumətə verdiyi qiymətə M.Y.Cəfərov da müsəlman 
fraksiyasının üzvləri adından qoşuldu. Deputat müharibənin xarakteri üzərində 
dayanaraq və hökumətin öz sözləri ilə bunu "azadlıq müharibəsi" adlandıraraq 
qeyd etdi ki, bir halda ki, "rus ordusu xarici xalqlara azadlıq aparır, onda elə həmin 
azadlıq Rusiya imperiyasının tərkibinə daxil olan çoxsaylı xalqlara da elan 
olunmalıdır"
787
. Lakin hökumət "kiçik" xalqlara münasibətini daha da 
kəskinləşdirdi. Heç vaxt "milli əsarət zülməti indiki azadlıq müharibəsi dövründəki 
səviyyəyə gəlib çatmamışdır. Heç vaxt mərkəzləşdirilmiş rəhmsiz bürokrat 
mexanizmi Rusiyanın özgə xalqlarının milli hisslərini bu qədər təhqir  etməmiş  və  
indiki qədər onların məişət və mənəvi xüsusiyyətlərini eybəcərləşdirməmişdir"
788
. 
                                                          
783 Dövlət Duması. Stenoqrafik hesabatlar. IV sessiya,   sütun 3690;  "Каспий" qəzeti, 19 mart 1916-cı 
il. 
784 Думова Н.Г. Кадетская партия в период первой мировой войны и Февральской революции. Л., 
1988, səh. 68. 
785 Dövlət Duması. Stenoqrafik hesabatlar. V sessiya, sütun 75. 
786 Dövlət Duması. Stenoqrafik hesabatlar. V sessiya, sütun 75. 
787 Dövlət Duması. Stenoqrafik hesabatlar. V sessiya, sütun 75;  "Баку" qəzeti, 5 noyabr 1916-cı il. 
788 Dövlət Duması. Stenoqrafik hesabatlar. V sessiya, sütun 84. 
159 
 
O, sözünə misal olaraq Türküstan və Səhra vilayətlərinin 19 yaşından 43  
yaşınadək sakinlərinin hamılıqla orduya çağırışını göstərdi. Əvvəllər hərbi 
mükəlləfiyyətdən azad edilmiş çağırışçılar inzibati şəxslərdən və idarələrdən   
lazımi   izahat   almayaraq   və   müxtəlif   şayiələr yayaraq  çaxnaşmaya  düşmüş  
və  bu  da  üsyan  kimi  qələmə verilmişdir. Buna görə onlara divan tutulmuşdur. 
Qan tökülmüş, faciə   baş   vermiş,   evlər   yandırılıb   viranə   qalmışdır.   Digər 
tərəfdən də rüşvətxorluq, ağır vergilər, zorakılıq görünməmiş miqyas    almışdır.    
M.Y.Cəfərov    bütün    bunların    səbəbini "məsuliyyətsiz bürokratiyada" görərək 
hesab edirdi ki, о öz yerini xalq nümayəndələri qarşısında  məsuliyyət daşıyan 
hökumətə verməlidir. Deputat təklif edirdi ki, dərhal "Rusiyanın bütün xalqlarına   
onların   gələcək   milli   dirçəlişinin   parlaq dövrünün  başlandığı elan olunsun".  
Onun fikrincə bu, "rus əhalisinin özgə xalqlarla daha möhkəm və qırılmaz 
qardaşlıq telləri ilə" yaxınlaşmasına kömək edəcək, "qanlı  savaşlarda mübarizlərin 
sinəsinə yeni güc verəcək, ... inam yaradacaq ki, vətən yolunda özgə xalqların 
verdikləri saysız-hesabsız qurbanlar bərabərhüquqlu ümumsiyasi həyatın qapılarını 
onların üzünə taybatay açacaqdır"
789
. 
M.Y.Cəfərovun nitqi Bakı ictimaiyyətinin marağına səbəb oldu. Bu çıxışın 
təhlilinə "Açıq söz" və "Baku" qəzetlərində məqalələr həsr olundu. Bir qədər 
narahatlıq doğuran о idi ki, senzura çıxışın mətninin tam şəkildə dərcinə imkan 
vermədi. Buna görə də "Açıq söz"dəki məqalənin müəllifi müsəlman fraksiyasına, 
onun üzvlərinə xəbərdarlıq edirdi ki, "ölkədəki mövcud qarmaqarışıqlıq dövründə 
hər bir sözü ölçüb-biçmək lazımdır"
790
, həm də ona görə ki, "Rusiyada 
parlamentarizm hələ möhkəmlənməmişdir və  kök salmamışdır"
791
. 
Fraksiyanın sədri K.M.Tevkelev və M.Y.Cəfərov Nazirlər Şurasının sədrinə 
məktub yazaraq ondan xahiş etdilər ki, qeyri-rus xalqlarının orduya çağırışını 
nizama salsın. Onlar Daxili İşlər Nazirliyinə getmiş və müsəlmanların müdafiə   
işlərinə cəlb olunması barədə informasiya almışdılar
792
. Bununla yanaşı onlar tarla 
işlərinin qızğın çağında əhalinin məşğulluğunun nəzərə alınmasını xahiş edərək 
bildirmişdilər ki, tarla işlərində çalışan əhalinin   ailələrinə   orduya   çağırılanların   
ailələri  kimi eyni əsaslarla dövlət ərzaq payı verilməli, tibbi və yaş müayinəsi 
diqqətlə keçirilməli, işçi drujinalar üzərində rəislər təyin edilərkən onların   
rəhbərlik edəcəkləri adamların dillərini bilməsi nəzərə alınmalıdır və s.
793
 
Fraksiyanın və onun bürosunun səyləri ilə başqa xalqların orduya çağırışı 
sentyabrın  15-dək təxirə salındı
794
. "Açıq söz" qəzeti bunu müsəlman fraksiyasının 
                                                          
789 Dövlət Duması. Stenoqrafik hesabatlar. V sessiya, sütun 84.  
790 "Açıq söz", 9 noyabr 1916-cı il.  
791 "Açıq söz", 1 dekabr 1916-cı il.  
792 Yenə orada, 24 iyul 1916-cı il; «Баку» qəzeti, 25 iyul 1916-cı il. 
793 «Баку» qəzeti, 25 iyul 1916-cı il. 
794 Yenə orada, 20 avqust 1916-cı il.  
160 
 
xidmətləri kimi qeyd edərək yazırdı ki, "Qafqaz müsəlmanları fraksiyanın və 
büronun faydasını hiss etdilər, halbuki bizdən onlara heç bir xeyir yoxdur"
795
. 
Onların Nazirlər Şurasına müraciət etməsinə səbəb 1914-cü ilin mayında 
Bakıdan "Qafqaz müsəlmanlarının" imzası ilə K.M.Tevkelevə   göndərilmiş   
məktub oldu. Məktubda xahiş olunurdu ki, müsəlmanların ehtiyacları haqqında 
Nazirlər Şurasının sədrinə məlumat verilərək rus ordusu sıralarında hərbi    
mükəlləfiyyət çəkməyin zəruriliyi məsələsi xüsusi qoyulsun, bunun tezliklə    
Qafqaz müsəlmanları arasında tətbiqinə kömək göstərilsin.  Məktub müəllifləri     
buna "müsəlman xalqının mənəvi mənlik şüurunun yüksəldilməsi" vasitələrindən 
biri kimi baxaraq XIX əsrin 80-ci illərində ümumi hərbi mükəlləfiyyətə 
müsəlmanların mənfi münasibətini inkar etmədən bunu belə izah edirdilər ki, о 
zaman əhalidə "əsgərin həqiqi vəziyyəti haqqında aydın təsəvvür" yox idi. Lakin 
indi əhali görəndə ki, "qonşusu, fəhlə və ya çoban olan xristian həmyerlisi üçillik 
xidmət çəkib evə qayıdanda yarımsavadlı olsa da, rus dilində təmiz danışır, məgər 
о hərbi mükəlləfiyyətin bütün faydasını dərk etməyəcəkdirmi?"
796
. Əgər yüz evi 
olan kənd hər il 10-15 nəfəri əsgərliyə göndərsə, 10 əsgər rusca savad alıb, rus 
dilini, müxtəlif peşələri öyrənib öz diyarına qayıdar və öz həmkəndliləri    arasında    
xüsusi    nüfuz    qazanaraq    onların məişətinə   təsir   göstərə   bilər,   bir-birinin   
evini   yandırmaq, soyğunçuluq etmək kimi halların qarşısını ala bilər. Buna görə 
də onlar hərbi mükəlləfiyyətə mədəniyyət ocağı kimi baxırdılar
797
. 
IV Dövlət Dumasının fəaliyyəti dövründə ölkədə ümumilli böhran artırdı. 
Dumada təmsil olunmuş bütün siyasi qüvvələr də öz narazılığını gizlətmirdilər. 
Çarizmə olan bütün ümidlər özünü doğrultmamış, vəd olunan islahatlar kağız 
üzərində qalmışdı. Getdikcə vəziyyət aydınlaşırdı - islahatlar olmayacaq. Ümid 
məyusluqla əvəz olunurdu və bu məyusluq demək olar bütün Dumanı əhatə   edən 
narazılığa gətirib çıxarmışdı. 
1915-ci ilin avqustunda Dumanın bir sıra fraksiyaları -proqressistlər, 
kadetlər, "17 oktyabr ittifaqı", zemstvoçu oktyabristlər, millətçi mərkəz fraksiyaları 
"mütərəqqi blokda" birləşdilər
798
. 422 deputatdan 236-sı bu bloka daxil oldu
799
. 
Birinci dünya müharibəsi dövründə kadetlər partiyasının fəaliyyətini tədqiq etmiş 
N.Q.Dumova Duma fraksiyalarının birləşməsi ideyasının həyata keçirilməsində 
kadetlərin fəal mövqeyini qeyd edərək sağların təşəbbüsünün də mühüm yer 
tutduğunu etiraf etmişdir. Blokun proqramının layihəsi P.N.Milyukov tərəfindən 
tərtib edilmişdi. Bu layihəyə baxılması üzrə komissiyaya da о özü başçılıq etdi
800
. 
Mütərəqqi blokun proqramının əsas tələbi "ölkənin etimadını qazanmış və yaxın 
                                                          
795 "Açıq söz" qəzeti, 15 avqust 1916-cı il. 
796 "Каспий" qəzeti 30 may 1914-cü il. 
797 Yenə orada. 
798 Черменский Е.Д. Государственная дума и   свержение царизма в России. Л., 1976, səh. 97. 
799 Думова Н.Г. Göstərilən əsər, səh. 52. 
800 Думова Н.Г. Göstərilən əsər, səh. 57. 
161 
 
müddətdə müəyyən proqramın yerinə yetirilməsi barədə qanunvericilik idarələri ilə 
razılığa gəlmiş şəxslərdən ibarət birləşmiş hökumət yaradılması" idi. Bu tələbin 
əsasını İctimai Etimad Nazirliyi şüarı təşkil edirdi
801
. Fraksiyalar Duma daxilində 
kompromis əsaslarla birləşməyi qərara alaraq milli proqramda özlərinin hətta ən 
adi arzularından yan qaçmağa çalışırdılar. Belə ki, kadetlər yəhudilərin hüquq 
bərabərliyi tələbinin əvəzinə yayğın, heç bir şeyə təminat verməyən başqa ideya 
təklif etmişdilər - "yəhudilər üçün məhdudlaşdırıcı qanunların ləğvi yoluna qədəm 
qoymaq". "Polşada torpaq sahibliyi haqqında qanunlara  yenidən   baxılmasına 
başlamaq"
802
 müddəası da eyni ilə bu cür səslənirdi. 
Müsəlmanlara gəldikdə isə, onların problemləri proqrama daxil edilmədi. 
Müsəlman fraksiyasının mütərəqqi bloka daxil olmamasının səbəbi də bu idi. 
Halbuki blokun yaradılması dövründə M.Y.Cəfərov fraksiyanı həm Dumanın 
ağsaqqallar şurasında, həm də fraksiyalararası müşavirələrin işində təmsil edirdi. О 
özünün "Mütərəqqi blok və müsəlman fraksiyası" məqaləsində
803
 bu barədə çox 
ətraflı yazmışdı. M.Y.Cəfərov fraksiyaların vahid blokda birləşməsi səbəbləri 
üzərində dayanaraq qeyd edirdi ki, "blok Dövlət Dumasının iş proqramı 
məsələsindən yarandı". Blokun vəzifəsi "ölkəni razı salmağa, düşmən üzərində qəti 
qələbə üçün əlverişli şərait yaratmağa" qadir olan qanun layihələrini və məsələləri 
proqrama daxil etməkdən və "bununla da proqramın qəbul olunması üçün Dumada   
çoxluğu öz ətrafında toplamaqdan" ibarət idi
804
. Fraksiyalarda blokun proqramının 
ilkin müzakirəsindən sonra avqustun 9-da müşavirə çağırıldı. Həmin müşavirədə 
proqram qəbul edilməli idi. Fraksiya adından M.Y.Cəfərov təklif etdi ki, proqrama 
müsəlmanlar barəsində mövcud qanunvericilikdəki hüquq məhdudiyyətlərinin, 
inzibati sıxışdırmaların ləğvi, о cümlədən Dumada müsəlmanların nümayəndəliyini 
kəskin surətdə məhdudlaşdırmış 3 iyun seçki aktının dəyişdirilməsi də daxil 
edilsin. Onun təklifləri qəbul olunmadı. Bundan sonra blok ilə bağlı müşavirələrə 
müsəlman fraksiyasının nümayəndələri dəvət edilmədi. Fraksiya blokun 
yaradılmasından və onun proqramının hazırlanmasından yalnız avqustun 26-da 
qəzetlərdən xəbər tutdu. "Kaspi" qəzetində dərc olunmuş məqalədə M.Y.Cəfərov 
blokun proqramında özgə xalqların məsələsinin qoyuluşuna qiymət vermiş, 
proqramın müvafiq bəndlərini misal çəkərək belə bir faktı bildirmişdi ki, ayrı-ayrı 
millətlərin deputatlarının köməyi ilə Dumanın sol qruplarının avqustun axırlarında 
irəli sürdükləri dini və milli hüquq məhdudiyyətlərinin ləğvi barədə qanunvericilik 
layihələri kadetlər və proqressistlərin əksəriyyəti tərəfindən rədd edilmişdi. 
M.Y.Cəfərov yazırdı: "Açıq-aşkar görünürdü ki, göstərilən məhdudiyyətlərin 
ləğvinə həmişə tərəfdar çıxmış müxalif (kadetlər və proqressistlər) fraksiyalar 
hazırkı dövrün və ya hansısa başqa səbəblərin təsiri altında opportunist yolunu 
                                                          
801 Думова Н.Г. Göstərilən əsər, səh. 58. 
802 Думова Н.Г. Göstərilən əsər, səh. 59. 
803 "Каспий" qəzeti, 9 dekabr 1915-ci il. 
804 "Каспий" qəzeti, 9 dekabr 1915-ci il. 
162 
 
tutdular, oktyabristləri və onlardan daha sağtəmayüllü qrupu bloka cəlb etmək 
üçün özgə xalqlar barəsində məhdudiyyətlərin ləğvinin blokun proqramına daxil 
edilməməsinə razılıq verdilər. Yeri gəlmişkən, iyulun 20-də Dumanın iclasında 
oktyabristlər və onlardan daha sağda dayanan blokçular həmin məhdudiyyətlərin 
əleyhinə səs vermişdilər"
805
. 
Fraksiyanın Mütərəqqi bloka münasibəti Rusiya ictimaiyyətinin böyük 
marağına sabəb oldu. Qəzetlərdə bir-birinə kifayət qədər zidd olan rəylər dərc 
olunurdu. Məsələn, II və III Dumanın üzvü, məşhur publisist, andlı müvəkkil 
köməkçisi, Kazanda çıxan "Yulduz" qəzetinin redaktoru Sədri Əfəndi Maqsudov 
"Yulduz" və "Vakt" qəzetlərində "Mütərəqqi blok və fraksiyamız" adlı məqalə dərc 
etdirmişdi. O, fraksiyanın blokdan  kənarda  qalmasını   partiyaların   birləşdiyi   bu   
qədər mühüm tarixi məqamda çox böyük siyasi səhv hesab edirdi. O, 
"Hüquqlarından  narazı olan  millət həmişə  və hər  yerdə öz ehtiyacları barədə 
danışmalı və haray salmalıdır" şüarını irəli sürərək yazırdı ki, əgər blokun üzvləri  
"müsəlmanların heç olmasa minimum tələblərini yerinə yetirəcəklərini vəd 
edərlərsə", fraksiya bloka daxil olmalıdır
806
. M.Y.Cəfərov onunla polemikaya 
girərək yazırdı:  "Mən  Sədri Əfəndi Maqsudovu əmin edə bilərəm ki, blokun 
proqramında nəinki göstərilən bənd (özgə xalqlar barəsində məhdudiyyətlərin 
ləğvinə dair bəndin təkcə özü, onun fikrincə, fraksiyanı bloka daxil olmağa sövq 
etməli idi) olsaydı, hətta bloka girərək müsəlmanların ağrılı məsələlərindən hər 
hansı birinin onun proqramına daxil edilməsinə səy göstərmək imkanı da olsaydı,   
biz bunu edərdik və Sədri  Əfəndinin zənn  etdiyi  kimi, bizim qürurumuz belə bir 
şəraitdə müraciət etməyimizə, xahiş etməyimizə heç də mane olmazdı"
807
. 
Bununla yanaşı M.Y.Cəfərov gələcəkdə fraksiyanın bloka daxil olması 
imkanını da istisna etməyərək bunu blokun özünün aktuallığı və müsəlmanlara 
münasibətdə mövqeyi ilə əlaqələndirirdi. O, fraksiyanın bloka münasibətinə iki 
tərəfdən yanaşırdı. Müsəlmanları təmsil edən fraksiyanın marağı var idi ki, blok 
müsəlmanlara bilavasitə aid olan məsələlərə diqqət göstərsin. Eyni zamanda, о 
yazırdı: "biz rus vətəndaşları kimi, bloku və onun proqramını müdafiə edə bilərik, 
çünki xüsusən yaşadığımız indiki şəraitdə ölkənin vəziyyətini xeyli dərəcədə 
yaxşılaşdırmağa qadir olan proqramın həyata keçirilməsi müsəlmanların 
mənafelərinə uyğun olmaya bilməz. Lakin bu hər halda bloka müsəlman deputatlar 
kimi münasibətimizi istisna edə bilməz"
808
. 
S.Maqsudovdan fərqli olaraq "Kaspi"də və "Açıq söz"də dərc olunan 
yazıların müəllifləri müsəlman fraksiyasının üzvləri ilə həmrəy idilər. C.Hacıbəyov 
"Müsəlmanın qeydləri. Blok və biz" məqaləsində yazırdı ki, "Dumada fraksiyamız 
öz tərkibinə görə nə qədər zəif olsa da, onun sağlam düşüncəyə malik olmadığını 
                                                          
805 "Каспий" qəzeti, 9 dekabr 1915-ci il. 
806 "Каспий" qəzeti, 14 noyabr 1915-ci il. 
807  "Каспий" qəzeti, 9 dekabr 1915-ci il. 
808  "Каспий" qəzeti, 9 dekabr 1915-ci il. 
163 
 
və    təmsil etdiyi ünsürün şübhəsiz xeyrini arzulamadığını söyləmək çox böyük 
ədalətsizlik olardı"
809
. Müsəlmanların siyasi təşkilatının və Rusiyanın ictimai-siyasi 
həyatında onları təmsil edə biləcək adamların olmadığını
810
 iddia edən 
M.Y.Cəfərovdan fərqli olaraq "Açıq söz" qəzetindəki "Dövlət Dumasında" adlı bir 
sıra yazıların müəllifi isə fraksiyanın diqqətini kifayət qədər qəti şəkildə 
Ümumrusiya müsəlmanları qurultaylarının göstərişlərinə cəlb etmişdi. О qeyd 
edirdi ki, fraksiyanın proqramı "İttifaqi-müslimin"in proqramıdır, fraksiyanın 
çantasında olan qanun layihələrindəki müddəalar bu proqramdan götürülmüşdür. 
O, fraksiyanı proqrama sadiq qalaraq yalnız çeviklik göstərməyə və taktiki üsulları 
təzələməyə çağırırdı. "Fraksiya müstəqil işləməli, heç kimə qoşulmamalıdır". 
Müəllif bloku müvəqqəti və qeyri-sabit bir şey hesab edərək fraksiyaları "hər cür 
siyasi cərəyanlara və əhval-ruhiyyəyə"
811
 uymamağa çağırırdı. 
Duma komissiyalarının üzvü olan M.Y.Cəfərov ən müxtəlif məsələlərin 
müzakirəsində iştirak etmişdi. O, vəkillər heyətinə qəbul olunarkən qeyri-xristian 
dinindən olan şəxslər barədə məhdudiyyətlərin ləğvi məsələsinə dair, habelə baş 
vergisi verən silklərə məxsus şəxslərin hüquqlarının bərabərləşdirilməsi haqqında 
hökumətin qanun layihəsinə baxan komissiya üçün materiallar hazırlamışdı. 
Kadetlar, oktyabristlər və proqressistlər bu təklifi müdafiə edəcəklərini vəd 
etmişdilər. Belə ki, büdcə komissiyasının iclaslarında
812
 M.Y.Cəfərov 
aydınlaşdırmışdı ki, neft çıxan torpaqlar sifariş təqdim olunmadan xüsusi şəxslərə 
verilə bilərmi, Qazax qəzasının heyvandar əhalisinin əlindən torpaqları almaq üçün 
qanuni əsas varmı, köçürmə siyasəti prosesində Qırğızıstanın yerli əhalisinin 
mənafelərinin sıxışdırılması hüquqa uyğundurmu. O, Varşava qaz zavodunun 
fəhlələrinə qarşı zorakılıq, kənd təsərrüfatı maşınları və alətləri istehsal edən bir 
neçə zavodun sindikatının zərəri, seldən zərər çəkmiş Volqaboyuna kömək barədə 
sorğular imzalamışdı. M.Y.Cəfərov sadə kəndlilərin və əvvəllər baş vergisi vermiş 
silklərə məxsus şəxslərin hüquqlarındakı bəzi məhdudiyyətlərin ləğvinə, şəxsi 
mülkiyyət hüququ ilə torpağı olan bütün kəndlilərə seçki hüquqlarının verilməsinə 
və s. tərəfdar çıxmışdı. 
Birinci dünya müharibəsi dövründə Dövlət Dumasının üzvləri adına 
lazaretin müvəkkili təyin edilmiş M.Y.Cəfərov parlament fəaliyyəti ilə yanaşı 
Qafqazda hərbi əməliyyatlar rayonuna da baş çəkməli olurdu
813
. Eyni zamanda 
müharibədən zərərçəkənlərə yardım üzrə Xüsusi müşavirədə, qaçqınlara yardım 
üzrə Qafqaz komitəsində Bakı müsəlman xeyriyyə cəmiyyətinin nümayəndəsi olan 
M.Y.Cəfərov çox böyük mərhəmət göstərərək qaçqınlar və onların uşaqları üçün 
                                                          
809 "Каспий" qəzeti, 14 noyabr 1915-ci il. 
810 "Каспий" qəzeti, 9 dekabr 1915-ci il. 
811 "Açıq söz" qəzeti, 1 dekabr 1916-cı il. 
812 1914-cü il üçün mədaxil və məxaricin dövlət cədvəli layihəsinə baxılması barədə büdcə 
komissiyasının məruzələri. Dövlət Dumasının stenoqrafik hesabatlarına əlavələr.  Dördüncü  çağırış.  
İkinci  sessiya, 1913-1914. II buraxılış, SPb., 1914. 
813 "Каспий" qəzeti, 19 və 21 fevral 1915-ci il. 
164 
 
sığınacaq yaradılmasına, bu adamlara hər cür kömək göstərilməsinə, əhaliyə aşağı 
qiymətlərlə ərzaq satışı üçün ərzaq dükanlarının təşkilinə vəsait buraxılmasını 
hökumətdən tələb etmişdi
814
. 
Beləliklə, dörd çağırış Dövlət Dumasında Azərbaycanın sosial cəhətdən 
yuxarı təbəqələrinin nümayəndələrinin fəaliyyəti, Dumanın çoxsaylı əsas və 
yardımçı komissiyalarında iştirakı, habelə Azərbaycan sahibkarlarının 
ideoloqlarının yerli və paytaxt mətbuat orqanlarının səhifələrində çıxışları sübut 
edir ki, onlar XX əsrin əvvəllərində petisiyalarda və müraciətlərdə irəli sürdükləri 
tələblərin yerinə yetirilməsinə can ataraq hər cür hüquq məhdudiyyətlərinin ləğvi 
uğrunda mübarizə aparır, ana dilində təhsil hüququna, məhkəmə icraatında ana 
dilinin tətbiqinə və s. nail olmağa çalışırdılar. Onlar geniş kütlələri siyasi hüquqlar 
uğrunda mübarizəyə cəlb etmək istəyirdilər. Onlar Rusiyadakı mövcud 
konstitusiya quruluşu çərçivəsində islahatlara böyük ümidlər bəsləyərək 
bildirirdilər ki, bu, "partiyanın və ya qrupun ixtirası" deyildir, "insan 
birgəyaşayışının inkişafında və yüksəlişində təbii və zəruri mərhələdir" və "bu 
labüd prosesə zidd çıxan bütün təzahürlər təbii ölümə məhkumdur"
815
. Nərimanov 
isə hər cür milli və sosial   məhdudiyyətlərin   ləğvi   uğrunda  mübarizənin 
perspektivlərini başqa cür təsəvvür edirdi. O, 1907-ci ilin avqustunda Bakıda 
müəllimlər qurultayındakı çıxışında tam qətiyyətlə bildirmişdi: "Qarşılaşdığımız, 
daim, hər yerdə üzləşdiyimiz mütləqiyyət siyasətidir. İndiki rejimdə nə milli 
müqəddəratı təyinetmədən, nə də dillərin hüquq bərabərliyindən söhbət gedə 
bilməz. Bunlar qeyri təbiidir"
816
. 
Tarix göstərdi ki, N.Nərimanov uzaqgörənliklə dediyi bu fikirlərdə 
tamamilə haqlı idi. Rusiya imperiyası çərçivəsində hüquq məhdudiyyətlərinin 
ləğvinə nail olmaq üçün Azərbaycanın sosial cəhətdən yuxarı təbəqələrinin bütün 
səyləri boşa çıxdı. Yalnız hər cür zülmün və qeyri-bərabərliyin ləğvi vəzifəsini 
qarşısına qoyan, 1917-ci ilin fevralında Rusiyada baş vermiş inqilab əsl tərəqqiyə 
və yeniləşməyə meydan aça bildi. İnqilabın real alternativi yox idi. 
1917-ci il martın 1-də ali senata Əlahəzrətin fərmanları bəyan olundu: 
"Əsas dövlət qanunlarının 99-cu maddəsi əsasında əmr edirik ki, Dövlət Dumasının 
iclasları bu il fevralın 26-dan dayandırılsın və fövqəladə hadisələrdən asılı olaraq 
onların bərpası müddəti uzaqbaşı 1917-ci ilin aprelinə təyin edilsin... Nikolay, Çar 
qərargahı. 25 fevral 1917-ci il"
817
. Lakin nə hökumət fərmanı, nə də çarın 1917-ci 
ilin aprelində Dumanı yenidən çağırmaq ümidləri həyata keçmədi. Fevralın 26-da 
Dövlət Dumasının Ağsaqqallar Şurası Dumanın buraxılması haqqında fərmanla 
                                                          
814 "Баку" qəzeti, 27 iyul, 21 sentyabr 1916; "Каспий" qəzeti, 13 oktyabr 1915; 19 fevral, 24 aprel, 24 
iyul 1916-cı il. 
815 "Каспий" qəzeti, 25 mart 1917-ci il. 
816 Нариманов Н.Н. Избранные произведения, т. I, Bakı, 1988, səh. 157. 
817  "Каспий" qəzeti, 1 mart 1917-ci il. 
165 
 
tanış olaraq qərara aldı: "Dövlət Duması dağılışmasın, bütün deputatlar öz 
yerlərində qalsınlar". 
Monarxiya süqut etdi. XX əsrin əvvəllərində Rusiyanın ictimai inkişafının 
bütün gedişinin qanunauyğun nəticəsi belə oldu. İki əsrin qovuşuğunda baş vermiş 
sosial toqquşmalar, 1905-1907-ci illərin inqilabi çaxnaşmaları, imperialist 
müharibəsi bütün sahələrdə ölkəni böhrana gətirib çıxardı. 
Fevralın 27-də Dövlət Dumasının İcraiyyə Komitəsi təşkil edildi. Komitəyə 
Rodzyanko, Kerenski, Çxeidze, Şulgin, Milyukov, Karaulov, Konovalov, 
Dmitryukov, Rjevski, Şidlovski, Nekrasov, Lvov daxil oldular
818
. Qəzetlər xəbər 
verirdilər ki, İcraiyyə Komitəsi Dövlət Dumasının bütün partiyalara mənsub 
üzvlərindən yaradılır
819
. Duma hökuməti yaratdı. Knyaz Q.Y.Lvov Nazirlər 
Şurasının sədri və daxili işlər naziri elan olundu
820
. Bakı şəhər rəisi  L.L.Bıç  
martın 3-də Bakı şəhər duması adından vurduğu teleqramda yeni hökuməti 
salamladı və bildirdi ki, Bakıda bu münasibətlə birgünlük təbrik tətili  
keçirilmişdir
821
. Ceyhun  bəy Hacıbəyov öz sevincini gizlədə bilmirdi:   "Daha 
rüsvayçı "özgə xalq" damğası yoxdur. Hamı üçün yalnız bir şərəfli titul var: 
vətəndaş". M.Ə.Rəsulzadə "böyük çevrilişi" salamladı, bütün xalqların  
azadlıqlarına təminat veriləcəyini bildirdi, müsəlmanları azadlıq naminə 
birləşməyə və Rusiyanın bütün vətəndaşları  ilə  birlikdə addımlamağa   çağırdı.    
O, Dumanın müsəlman fraksiyasına böyük ümidlər  bəsləyərək bildirirdi: "Ondan 
başqa bizim heç bir siyasi təşkilatımız yox idi... Rusiyanın bütün müsəlmanları 
ətaləti ətəklərindən töküb öz həmvətənləri ilə birgə hərəkət etməlidirlər, onlar hər 
yerdə deməlidirlər ki, bu azadlıq üçün hər şeydən keçməyə hazırdırlar, buna   görə   
də hər yerdə öz səslərini çıxarmalı, özlərini tanıtdırmalıdırlar". M.Ə.Rəsulzadə 
əmin olduğunu bildirirdi ki, Müəssislər məclisi azad Rusiyada yaşayan bütün 
xalqlar üçün şərait yaradacaq. O, hökuməti müdafiə etməyi, azad partiyalarla 
birləşməyi hər bir xalqın bərabər hüquqlar alması üçün vasitə hesab edirdi
822
. 
Dövlət Duması İcraiyyə Komitəsinin sədri M.Rodzyankoya və müsəlman 
fraksiyasının sədrinə Bakı şəhərinin otuz müsəlman ictimai təşkilatından teleqram 
göndərilmişdi. Novruz bayramı günü Bakı müsəlman xeyriyyə cəmiyyəti 
tərəfindən təşkil olunmuş ziyafətdə F.Xoyski bu teleqramı oxumuşdu. Ziyafətdə 
Bakıda yaşayan bütün millətlərin nümayəndələri iştirak etmişdilər. Qonaqları 
cəmiyyətin rəyasət heyətinin üzvləri H.Z.Tağıyev, İ.Səfərəliyev və M.Əsədullayev 
qəbul etmişdilər. Teleqramda yeni dövlət quruluşu alqışlanır və göstərilirdi ki, 
müsəlmanlar Rusiyanın bütün vətəndaşları üçün elan olunmuş mülki, siyasi və 
milli-dini azadlıqlara və bərabərliyə böyük ümidlər bəsləyirlər. Ziyafətdə 
                                                          
818  "Каспий" qəzeti, 3 mart 1917-ci il. 
819 "Каспий" qəzeti, 3 mart 1917-ci il. 
820 "Каспий" qəzeti, 4 mart 1917-ci il. 
821 "Каспий" qəzeti, 5 mart 1917-ci il. 
822 "Каспий" qəzeti, 8 mart 1917-ci il. 
166 
 
ziyalıların və fəhlələrin nümayəndələri çıxış etdilər
823
. Martın 11-də müsəlman 
qadınlarının ziyafəti keçirildi. Bu ziyafətin də iştirakçıları M.Rodzyankoya və 
müsəlman fraksiyasına təbrik teleqramları göndərdilər
824
. 
Müvəqqəti hökumətin dərc olunmuş fəaliyyət proqramı ilə əlaqədar 1917-ci 
il martın 8-də müsəlman fraksiyası Nazirlər Şurasına  bəyanat  təqdim etdi.     
Bəyanatda bütövlükdə proqramdan razılıq hissi ifadə olunmuşdu. Fraksiyanı yalnız 
bir məsələ narahat edirdi ki, Rusiyanın ictimai-siyasi xadimlərinin ucqarların və    
Volqaboyunun müsəlman əhalisinin məişət xüsusiyyətlərindən nabələdliyi 
proqramın həyata keçirilməsinə mənfi təsir göstərə bilər.  Bu nabələdlik özünü 
aydın şəkildə bunda göstərirdi ki, onilliklər ərzində qanunvericilik idarələri 
müsəlmanların ən cüzi ehtiyaclarını ödəməyə qadir olmamışlar. Fraksiya   narahat   
idi   ki,    müsəlmanların    dilini,    məişətini, dünyagörüşünü  bilməmək  onlarda  
yeni  dövlət  quruluşundan narazılıq   doğura   bilər.   Buna   görə   də   müsəlman   
fraksiyası "Müvəqqəti hökumətin nəzərinə çatdırmağı" zəruri bilirdi ki, "dövlət   
hakimiyyəti aparatını təşkil edərkən" daxili işlər, ədliyyə, maarif nazirliklərinə,    
hərbi, dəniz  və əkinçilik idarələrinə diqqət yetirsin. Çünki bu orqanların  fəaliyyəti 
müsəlman əhalisi ilə və müsəlmanların əksəriyyət təşkil etdikləri Qafqaz, 
Türküstan, Səhra vilayətləri, Həştərxan, Vyatka, Kazan, Orenburq, Ufa, Tavriçesk  
və s. quberniyalarla əlaqədardır. Təyinatlar  zamanı  Müvəqqəti hökumət əvvəlki     
rejimin səhvlərini təkrar etməməlidir və vəzifələrə təyin edilən şəxslərin təkcə  
partiya  yaxınlığı  prinsipini  yox,  həm  də  bu   şəxslərin müsəlman əhalisinin  
məişətinə, dilinə və  xüsusiyyətlərinə nə dərəcədə bələd olması prinsipini rəhbər   
tutmalıdır. Özünü müsəlmanların yeganə  siyasi təşkilatı elan edən müsəlman 
fraksiyası bildirirdi ki, müsəlmanların mənafeləri naminə öz vəzifələrini icra 
etməyə qadir olan şəxslərin adlarını çəkə bilər
825
. 
1917-ci il martın 9-da Müvəqqəti hökumət Dövlət Dumasının üzvləri 
V.A.Xarlamovdan (sədr), M.Y.Cəfərovdan, M.İ.Papacanovdan, 
P.A.Pereverzyevdən ibarət "Zaqafqaziya diyarının təşkil edilməsi üzrə xüsusi 
komitə" yaradılması barədə qərar qəbul edərək onlara hökumətin səlahiyyətini və 
Müvəqqəti hökumətin hüquqlarını verdi. Bu komitə "Müvəqqəti hökumət 
tərəfindən 1917-ci il martın 6-da bütün xalqa elan olunmuş prinsiplər əsasında 
Zaqafqaziya diyarında möhkəm qayda yaratmalı və diyarı təşkil etməli idi". 
Komitə Qafqaz cəbhəsində müharibənin əhatə etdiyi vilayətlərdə mülki 
idarəetmənin təşkili üçün tədbirlər görülməsi məqsədini də daşıyırdı
826
. 
Xüsusi Zaqafqaziya Komitəsinin Tiflis şəhərində yerləşdirilməsi müəyyən 
olunmuşdu. Deputatlar martın 15-də yolüstü Bakıda dayanaraq icraiyyə 
komitəsinin üzvləri və onun sədri  L.L.Bıç   ilə,   dumanın   qlasnıları   ilə   görüşüb   
                                                          
823 "Каспий" qəzeti, 10 mart 1917-ci il. 
824 Yenə orada, 12 mart 1917-ci il. 
825 "Каспий" qəzeti, 15 mart 1917-ci il. 
826 "Каспий" qəzeti, 18 mart 1917-ci il. 
167 
 
əhalinin müxtəlif təbəqələri ilə söhbətlər apardılar
827
.  Martın 16-da M.Y.Cəfərov 
mitinqdə çıxış etdi. О öz nitqində "azad Rusiyanın azad vətəndaşlarını" salamladı. 
M.Y.Cəfərov öz səlahiyyətləri barədə danışaraq qeyd etdi ki, "Müəssislər məclisi 
toplaşıb əsas qanunları hazırlayanadək Qafqazın müvəqqəti təşkili kimi çətin 
vəzifə   onlara   həvalə   olunmuşdur"
828
.  O, Fevral inqilabını salamlayıb "böyük 
iş" kimi qiymətləndirərək bildirdi: "Rusiya despotik idarə üsulundan  azad oldu. 
Artıq çar yoxdur, artıq qüdrətli ölkəni məhvə gətirib çıxarmış çürük hökumət 
yoxdur"
829
. Daha sonra o, əldə olunmuş bu azadlığı müdafiə etmək, qoruyub 
saxlamaq üçün bütün səyləri birləşdirməyə çağıraraq dedi: "Bu azadlığı əlinizdən 
verməyin, onu özünüzdə möhkəm saxlayın, iç işləri barədə isə sonra danışarıq"
830
.   
Tiflisdə diyar icraiyyə komitələrinin diyar qurultayı dövründə, 1917-ci il martın 
24-də keçirilmiş mitinqdə çıxış edən M.Y.Cəfərov hazırkı məqamın milli şüarlar 
irəli sürmək vaxtı olmadığına diqqəti cəlb edərək bütün milli tələblərin   Müəssislər   
məclisi tərəfindən yerinə yetiriləcəyini qeyd etdi  və Qafqazın bütün xalqlarını  
birliyə çağırdı. 
Dörd çağırış Dövlət Dumasında Azərbaycan deputatlarının fəaliyyəti XX 
əsrin əvvəllərində Azərbaycan xalqının malik olduğu intellektual potensialın bariz 
təzahürü idi. Milli-azadlıq hərəkatının böyük yüksəlişi dövrü xalqın mənafelərini 
qorumağa çalışan parlaq şəxsiyyətlərin bütöv bir nəslini aşkara çıxartdı. Sərt siyasi 
hüquqsuzluq şəraitində ilk dəfə olaraq öz mənafelərini və ehtiyaclarını ifadə etmək 
hüququ qazanmış Azərbaycan ictimaiyyəti, onun ideoloqları XX əsrin əvvəlindən 
başlayaraq hər cür ərizələr və petisiyalar tərtib edərək çar hökumətinə 
göndərmişdilər. Həmin sənədlərdə ifadə olunmuş bütün tələb və arzular sonralar 
istər dövri mətbuat səhifələrində, istər Dövlət Dumasının iclaslarında, istərsə də 
onun əsas və yardımçı komissiyalarında məsələlərin müzakirəsində konkret şəkildə 
səslənmişdi. Dumada bu məsələlərin qoyuluşunun tədqiqi belə bir nəticəyə 
gəlməyə imkan verir ki, əgər I Dövlət Dumasında Azərbaycandan olan deputatlar 
yalnız məsələləri irəli sürməyə cəsarət edirdilərsə, onların II Dumadakı çıxışlarında 
bunlar ətraflı əsaslandırılır, III Dumada zəngin faktik material ilə 
möhkəmləndirilirdi. Çarizmin devrilməsi ərəfəsində fəaliyyət göstərmiş IV Duma 
isə elə imkan yaratmışdı ki, M.Y.Cəfərov bütün xalqının arzusunu ifadə edərək öz 
səsini müxalifətin səsinə qoşaraq "mərkəzləşdirilmiş bürokratik mexanizmin 
Rusiyanın özgə xalqlarının milli hisslərini" təhqir etməsini tam açıqlığı ilə bəyan 
etmişdi. 
Beləliklə də Azərbaycanın görkəmli ictimai xadimləri Rusiya imperiyasının 
mövcud quruluşunun devrilməsinə bütün səy və bacarıqlarını əsirgəməmiş, bu 
böyük tarixi əhəmiyyətli hadisənin baş verməsində yaxından iştirak etmişdilər.  
                                                          
827 "Каспий" qəzeti, 17 mart 1917-ci il. 
828 "Каспий" qəzeti, 18 mart 1917-ci il. 
829 Yenə orada. 
830 "Каспий" qəzeti, 19 mart 1917-ci il. 
168 
 
Son söz 
 
XX əsrin əvvəlləri Azərbaycan xalqının tarixində, onun milli mənlik 
şüurunun inkişafında, azadlıq mübarizəsinin genişlənməsində, iqtisadi və 
intellektual potensialının artmasında xüsusi yer tutur. 
Milli zülm şəraitində və Rusiya imperiyasının qanunvericilik aktlarının sərt 
məhdudiyyətlər məngənəsində yaşayan milli sahibkarların nümayəndələri 
iqtisadiyyatın tam bir sıra sahələrində öz mövqelərini möhkəmləndirir, milli 
kapitalı artırır, bu kapitalın bir hissəsini səxavətlə Azərbaycan cəmiyyətinin 
mədəni-maarif həyatının inkişafına, onun intellektual təbəqəsinin yaradılmasına 
yönəldirdilər. İqtisadi sahədə mövqelərin möhkəmləndirilməsi sahibkarların siyasi 
mövqelərində böyük dəyişikliklərə gətirib çıxardı. Bu dəyişikliklər onların 
cəmiyyətdəki nüfuzunun tədricən artmasına, ümummilli azadlıq mübarizəsi 
məcrasına cəlb olunmalarına xidmət etdi. 
Azərbaycan sahibkarlarının vəsaiti hesabına çıxan dövri mətbuat 
səhifələrində dərc olunmuş məqalə və yazılarda ümummilli əhəmiyyətə malik 
ideyalar söylənir, "həyatın canlanmasına", maarifçiliyin yayılmasına, xeyriyyə və 
mədəni-maarif təsisatlarının yaradılmasına çağırışlar ifadə olunurdu. Avropanın və 
Rusiyanın ali məktəblərində təhsil almış, peşə hazırlığı keçmiş ziyalıların parlaq, 
istedadlı, yüksək təhsilli nümayəndələri bu dövrdə ictimai-siyasi fəaliyyətə qədəm 
qoyurlar. Azərbaycanın xeyriyyəçi sahibkarlarının köməyi ilə başqa ölkələrdə 
təhsil alıb vətənə qayıtdıqdan sonra onlar öz xalqının siyasi səviyyəsini qaldırmaq, 
milli mənlik şüurunu inkişaf etdirmək üçün əllərindən gələni edirdilər. 
Xalqın azadlıq mübarizəsinin çox böyük yüksəlişinə səbəb olmuş 1905-ci il 
cəmiyyətin bütün təbəqələrinin siyasi cəhətdən fəallaşması, ümummilli tələblərin 
hazırlanıb təqdim edilməsi, xalqın ehtiyac və ümidlərinin ifadə edilməsi üçün 
obyektiv şərait yaratdı. 
Mövcud quruluşun "yeniləşməsini" elan etmiş bir sıra çar fərmanları və 
reskriptləri, hökumət sərəncamları Azərbaycan sahibkarlarının nümayəndələrinə 
imkan verdi ki, dinc, leqal metodlardan istifadə edərək petisiyalar, ərizələr təqdim 
etsinlər, yüksək mənsəbli çar məmurlarının qəbuluna getsinlər, bütün millətin arzu 
və tələblərini yüksək instansiyalara çatdırsınlar. 
Bu dövrdə Azərbaycan sahibkarları tərəfindən bir sıra petisiyalar və ərizələr 
tərtib olunmuş və çar hökumətinə təqdim edilmişdir. 
1905-ci il martın 15-də H.Z.Tağıyevin sarayında Azərbaycan sahibkarları 
və ziyalıları nümayəndələrinin müşavirəsi keçirildi. Həmin müşavirədə qərara 
alındı ki, hökumətə petisiya verilsin və onun təqdim olunması üçün Peterburqa 
"bütün Qafqaz müsəlmanlarından"
831
 deputat heyəti göndərilsin. Bu məqsədlə 
diyarın əsas məntəqələrinə teleqram göndərilərək nümayəndələrin deputat heyətinə 
                                                          
831 "Каспий" qəzeti, 17 mart 1905-ci il. 
169 
 
tövsiyə edilməsi təklif olunurdu. Bununla da istər milli qüvvələrin, istərsə də 
Qafqazın bütün müsəlmanlarının sıx birləşməsinə imkan yaradılırdı. 
Bu petisiya Azərbaycandan çar hakimiyyəti orqanlarına təqdim olunmuş ilk 
rəsmi sənəd idi. Sənəddə bir sıra demokratik tələblər - müsəlmanlara yığıncaq və 
birləşmək azadlığının şamil edilməsi, şəxsiyyətin və mənzilin toxunulmazlığı, 
tədrisi ana dilində aparmaqla ümumi icbari və pulsuz ibtidai təhsilin tətbiqi, 
diyarda zerastvo təsisatının, andlı məhkəmənin tətbiqi, müsəlmanlara qarşı hər cür 
hüquq məhdudiyyətlərinin ləğvi və s. barədə tələblər qoyulmuşdu
832
. Bu tələblərin 
petisiyaya daxil edilməsi böyük əhəmiyyət kəsb edirdi, çünki sənədin məzmununa 
ümumdemokratik xarakter verirdi, onun milli zülmə qarşı yönəlməsini sübut 
edirdi. Əhalinin bütün təbəqələrinin mənafelərini əks etdirən bəndlər isə petisiyaya 
ümummilli proqram əhəmiyyəti verirdi. Məhz bunun sayəsində sonralar bu petisiya 
çar hökumətinin bu və ya digər instansiyalarına müraciətlərin, ərizələrin bir növ 
platforması, əsası oldu. Sonrakı müraciət və ərizələrdə onun ayrı-ayrı 
müddəalarının məzmunu daha da konkretləşdirilərək geniş kütlələrin diqqətini 
özünə cəlb etdi. 
XX əsrin əvvəlində Azərbaycan sahibkarlarının müxalifət əhval-ruhiyyəsi 
təkamül yolu keçir, mövcud rejimə qarşı çıxışlar müxtəlif formalar alır, 
mübarizənin strategiyası və taktikası dəqiqləşdirilirdi. Cəmiyyətdə siyasi 
qütbləşmə prosesi gedirdi. 
1905-ci il 17 oktyabr tarixli çar manifestinin Azərbaycan cəmiyyətinin 
siyasi cəhətdən fəallaşması üçün böyük əhəmiyyəti oldu. О dövrün siyasi 
publisistikası göstərir ki, demokratik azadlıqlar, о cümlədən təşkilatlar yaratmaq 
azadlığı vəd edən bu manifest Azərbaycan sahibkarları nümayəndələrinin, onların 
mənafelərini ifadə edənlərin sevincinə səbəb olmuşdu. Bu da bir daha sübut edirdi 
ki, onlar konstitusiyalı monarxiya çərçivəsində öz tələblərinin yerinə yetiriləcəyinə 
ümid edirdilər. Manifestdən və orada azadlıqların elan olunmasından sonra 
müəyyən qətiyyət, tələbkarlıq və müxalifətçilik müşahidə olunurdu. 1905-ci ilin 
noyabr-dekabr aylarında keçirilmiş siyasi mitinqlərdə səslənən çıxışlarda həm çar 
tərəfindən demokratik azadlıqların elan olunması faktının bəyənildiyi bildirilir, 
həm də bunların həyata keçirilməsinin ləngidiyindən narazılıq hissi ifadə olunur, 
bu azadlıqların dərhal icra olunması tələbləri irəli sürülürdü. 
XX əsrin əvvəllərində Azərbaycanda yaranmış vəziyyət müxtəlif siyasi və 
ideoloji platformaların təşəkkül tapması, partiya və təşkilatların formalaşması üçün 
obyektiv şərait yaratdı. Sosial cəhətdən kifayət qədər rəngarəng olan, əhalinin 
demək olar bütün təbəqələrinin milli zülmə qarşı mübarizə aparmağa hazır olan 
nümayəndələrini öz sıralarına çəkən bu təşkilatlar milli xarakter kəsb edir və öz 
proqram sənədlərində bütün xalqın mənafelərini əks etdirməyə çalışırdılar. 1905-ci 
ildə "Milli müdafiə cəmiyyəti və müsəlman zadəganlarının, ziyalılarının və yuxarı 
                                                          
832 RFDTA, fond 1276, siyahı 1, iş 107, vərəqlər 65 arxada - 69; "Право" qəzeti, 8 may 1905-ci il. 
170 
 
təbəqələrinin ittifaqı" yarandı. Təşkilatın adından göründüyü kimi, o, geniş sosial 
bazaya malik idi və sosial cəhətdən yuxarı təbəqələrin mənafelərini əks etdirirdi. 
Təşkilatın əlimizdə olan yeganə nəşri "Bakı şəhərinin zadəganlarına və nüfuzlu 
şəxslərinə müraciət"
833
 adlanır. Lakin təkcə bu sənəd də deməyə əsas verir ki, 
Azərbaycan cəmiyyətinin tarixi perspektivə böyük ümidlər bəsləyən yuxarı eşelonu 
XX əsrin əvvəllərində Rusiyada genişlənmiş azadlıq hərəkatına fəal qoşulmuşdu. 
Bir qədər sonra, 1905-ci ilin dekabrında - 1906-cı ilin yanvarında 
Azərbaycan sahibkarlarının və ziyalılarının tam bir sıra nümayəndələri 
konstitusiyalı demokratiya partiyasının Bakı şöbəsinin, onun bürosunun tərkibinə 
daxil oldular. Rusiya Dövlət Dumasına seçkilər və Dumanın fəaliyyəti zamanı bu 
partiyaya və onun proqramına rəğbət nəzərəçarpacaq dərəcədə artdı. 1912-ci ilin 
yanvarında isə Yelisavetpol qubernatoru Polis Departamentinə məlumat vermişdi 
ki, "ziyalılar büsbütün kadetçilərdir, ayrı-ayrı, müstəsna hallarda öz daxili 
əqidələrinə görə ciddi kadetçilərdir, əksəriyyət isə nədənsə belə hesab edir ki, kadet 
platforması hər bir ziyalı üçün vacibdir. Bu cəhət siyasi partiyaları, mətbuatı və 
yerli əhalinin mədəni-maarif fəaliyyətinin bütün başqa növlərini də hərtərəfli 
səciyyələndirir''
834
. 
1905-ci ildə kəskinləşmiş erməni-azərbaycanlı münasibətləri milli 
qüvvələrin sıx birləşməsini tələb edirdi. Qafqaz canişini tərəfindən çağırılmış və 
1906-cı ilin fevral-mart aylarında Tiflisdə keçirilmiş "barışdırıcı" qurultayın 
azərbaycanlı nümayəndələrinin çıxışlarında ərazi bütovlüyü üçün yaranmış təhlükə 
qarşısında bütün qüvvələrin birləşməsində, bütün millətin mənafelərinin müdafiə 
olunmasında təşkilatların, о cümlədən siyasi təşkilatların rolu xüsusi qeyd olundu. 
Qurultayda coşğun diskussiyalar nəticəsində "Daşnaksütyun"a və onun silahlı 
qüvvələrinə qarşı müsəlmanların öz siyasi partiyasının və silahlı dəstələrinin 
yaradılması zəruri sayıldı. Bu partiya Ə.Ağayevin 1906-cı ilin avqust-sentyabr 
aylarında yaratdığı "Difai" partiyası oldu. Partiya öz məqsədlərini həm xalqın 
müdafiə olunmasında, həm də maarifləndirilməsində görürdü. Difaiçilər təbliğ 
etdikləri siyasi məqsədlərin və vəzifələrin qavranılması üçün kütlələrdə müvafiq 
şüur və mütəşəkkillik səviyyəsinin olmasının zəruriliyini başa düşərək əhali 
arasında geniş maarifçilik işi aparır, bu zaman Bakı və Yelisavetpol 
quberniyalarında artıq yaradılmış olan xeyriyyə cəmiyyətlərinin potensialından 
istifadə edirdilər. 
"Difai"nin bölmələrinin coğrafiyası geniş idi. Onların arasında ən böyüyü 
"Qarabağ Birlik Məclisi" idi. Məclisin baş komitəsi Şuşada yerləşirdi. Onun 
kifayət qədər geniş proqramında "müsəlmanlar arasında milli birliyin inkişafı"
835 
                                                          
833 "Həyat" qəzeti, 30 noyabr 1905-ci il. 
834 RFDA, fond 102 PDXŞ, 1909, iş 309, vərəq 34; Документы по русской политике в Закавказье, 
вып. I. Bakı, 1920, səh. 24. 
835 RFDA, fond 102, 4-cü kargüzarlıq, 1908, iş 19, hissə 9, vərəq 7 arxada. 
 
171 
 
vəzifəsi qoyulmuş, birliyə çağırış ifadə olunmuşdu. Məclis belə hesab edirdi ki, 
məhz birləşmək onların əmlakının toxunulmazlığının, maddi rifahının, mədəni 
inkişafının və milli özgünlüyünün qorunub saxlanmasının əsasıdır. Proqramda 
cəmiyyətin iqtisadi, siyasi və mənəvi həyatı ilə bağlı məsələlərin həllinin 
partiyanın əlində cəmlənməsi nəzərdə tutulmuşdu. Bu sənəd cəmiyyətin hüquq 
qaydası və qanunçuluq prinsipləri üzərində yenidən qurulmasının bir növ proqramı 
oldu və kütlələrin siyasi cəhətdən oyanmasına kömək etdi. 
Görkəmli ictimai xadim İ.Ziyadxanov tərəfindən 1907-ci ilin martında 
yaradılmış "Müdafiə" təşkilatının üzvləri də cəmiyyətdə hüquq qaydasına, xalqın 
maariflənməsinə və rifahına səy göstərirdilər. Bu təşkilatın möhüründə, buraxdığı 
çağırış vərəqələrində onun məqsəd və vəzifələri açılıb göstərilirdi - ədalət və 
biliklər uğrunda mübarizə, əkinçinin mənafelərinin qorunması, habelə çarizmin 
yerlərdəki administrasiyasının, məmur aparatının həmlələrindən əhalinin müdafiə 
edilməsi və s. 
1911-ci ildə yaranmış "Müsavat" müsəlman demokratik partiyası 
Azərbaycan xalqının siyasi potensialının sıx birləşməsində mühüm rol oynadı. 
Partiyaya artıq xalqın mənafeləri uğrunda mübarizə təcrübəsi olan, istər yaxın 
illərdə, istərsə də perspektiv üçün milli azadlıq hərəkatının məqsədlərini və 
vəzifələrini müəyyən etməyə qadir olan Azərbaycanın bir sıra fəal ictimai 
xadimləri başçılıq edirdilər. Nəzərdən keçirdiyimiz dövrdə "Müsavat" yalnız 
təşəkkül prosesi keçmişdir. Buna baxmayaraq həmin dövrdə də "Müsavat", onun 
lideri M.Ə.Rəsulzadə Azərbaycanın siyasi həyatında mühüm rol oynamışlar. Bu 
partiyanın yaranması Azərbaycanda azadlıq hərəkatı üçün mənəvi əhəmiyyət 
daşıyırdı. Bu xüsusən cəmiyyətin siyasi cəhətdən sıx birləşməsində varisliyin 
ifadəsi kimi özünü göstərdi, çünki partiyanın üzvlərinin xatırladıqlarına görə, 
"Difai" partiyası dağıldıqdan sonra onun üzvləri bu partiyaya daxil oldular. Bütün 
bu siyasi partiyaları vahid məqsəd birləşdirirdi - bütün millətin mənafelərini 
müdafiə etmək, bərabərliyə, hüquq qaydasına və qanunçuluğa nail olmaq. 
Partiyalar çar hökuməti tərəfindən təqib olunurdu. Onların üzvləri həbslərə və 
sürgünlərə məruz qalırdı. 
Azərbaycan sahibkarlarının və onların ideoloqlarının mənafelərinin 
ifadəçiləri öz siyasi təşkilatlarını yaratmaqla yanaşı Rusiyanın bütün 
müsəlmanlarının siyasi təşkilatı sayılan "İttifaqi-müslimin"in də fəaliyyətində, 
onun nizamnaməsinin və proqramının tərtib edilməsində çox yaxından iştirak 
etmişdilər. Təkcə bunu demək kifayətdir ki, İttifaqın proqramını və nizamnaməsini 
Ə.M.Topçubaşov yazmışdı. Azərbaycanın nümayəndələri Rusiya müsəlmanlarının 
siyasi qüvvələrinin milli zülmə və hüquqsuzluğa qarşı mübarizədə sıx 
birləşməsində böyük rol oynamış bu təşkilatın qurultaylarında, müxtəlif 
komissiyalarının fəaliyyətində yaxından iştirak etmişdilər. Tərkibinə 
Ə.M.Topçubaşovun da daxil olduğu Müsəlman İttifaqının Mərkəzi Komitəsi 
Rusiyanın Dövlət Dumasında müsəlman parlament fraksiyasının fəaliyyətinə də 
172 
 
rəhbərlik edirdi. Onun üzvləri Dumaya deputat seçilir, qanun layihələrinin 
müzakirəsində, proqramın hazırlanmasında iştirak edirdilər. Bu zaman onlar 
Ümumrusiya müsəlman qurultaylarının qərarlarını rəhbər tuturdular. Bu 
qərarlardan biri də Dumaya seçkilərdə kadetlərlə birləşmək barədə idi. Onları bu 
partiyaya cəlb edən ruslaşdırmanın kobud zorakılıq metodlarından və milli 
zülmdən imtina edilməsi və qeyri-rus xalqlarına məktəbdə, məhkəmədə və zemstvo 
özünüidarəsində ana dilindən istifadə hüququnun verilməsi barədə kadetlərin irəli 
sürdükləri şüarlar idi. Kadetlərin proqramı kimi İttifaqın da proqramında 
konstitusiyalı monarxiya ideyası müdafiə edilmiş
836
, dövlət tərəfindən 
mülkədarlara "ədalətli qiymətlə"
837
 haqqı mütləq ödənilmək şərti ilə xüsusi 
sahibkar torpaqlarının özgəninkiləşdirilməsi barədə kadetlərin tələbi verilmişdi və 
s. 
Kadetlərlə blok belə yaranmış və Rusiyanın Dövlət Dumasında Azərbaycan 
nümayəndələrinin də üzv olduqları müsəlman parlament fraksiyasının 
fəaliyyətində özünün kifayət qədər bariz ifadəsini tapmışdı. Təsadüfi deyildir ki, 
Dumaya gələn kimi Azərbaycan nümayəndələrinə verilən sorğu vərəqində özlərini 
hansı partiyaya aid etdikləri barədə suala onlar yekdilliklə belə cavab vermişdilər: 
xalq azadlığı partiyasına, yəni kadetlərə. 
XX əsrin əvvəllərinin siyasi tarixinə müraciət mütləqiyyətin böhranının 
artmasını, köhnəlmiş siyasi sistemin dəyişmiş ictimai-iqtisadi münasibətlərə 
uyğunsuzluğunu açıb göstərir. Bu dövrdə cəmiyyətin bütün təbəqələrinin mövcud 
rejimə qarşı müxalifətçilik əhval-ruhiyyəsi artırdı. Hökmranlıq edən hakimiyyət ilə 
"yuxarı dairələr" arasındakı münaqişələr nəinki Rusiya gerçəkliyinin əsas 
ziddiyyətlərini əks etdirirdi, həm də hadisələrin inkişafına kifayət qədər 
əhəmiyyətli dərəcədə təsir göstərirdi. Dövlət Dumasında bu özünü daha aydın 
büruzə verirdi. İmperiyanın başqa ucqarlarının deputatları kimi Dumanın 
azərbaycanlı deputatları da bütün xalqın nümayəndələri və onun mənafelərinin əsl 
ifadəçiləri olduqlarına əmin olaraq ictimai-siyasi münasibətlər sahəsində əsaslı 
islahatların keçirilməsinə tərəfdar çıxırdılar. 
Azərbaycan deputatları milli hüquq bərabərliyi, təhsil, aqrar məsələləri və s. 
sahələrdə əsaslı dəyişikliklər aparılması tələbini irəli sürürdülər. Çarizm bir daha 
özünün böyükdövlətçilik, müstəmləkəçilik mahiyyətini nümayiş etdirərək 
ucqarların xalqlarının ehtiyaclarına məhəl qoymayaraq bu və ya digər islahatların 
həyata keçirilməsini hər cür ləngidir, bununla da ölkənin sosial-iqtisadi və ictimai 
inkişafı ilə ömrünü başa vurmuş siyasi quruluşu arasındakı fərqi daha da artırırdı. 
Digər tərəfdən özünün dəyişməz xəttini - özgə xalqlara heç bir imtiyazlar, heç bir 
hüquqlar verməmək xəttini həyata keçirməkdə bu cür inadkarlıq göstərilməsi 
müxalifətçilik əhval-ruhiyyəsinin artmasına kömək edirdi. 1916-cı ildə müsəlman 
parlament fraksiyası adından çıxışında M.Y.Cəfərov öz səsini hökumətə qarşı 
                                                          
836 RFDTA, fond 821, siyahı 150, iş 419, vərəqlər 11, 12 arxada. 
837 Yenə orada, vərəq 17. 
173 
 
müxalifətin səsinə qoşaraq tam qətiyyətlə bildirmişdi: "Heç vaxt milli əsarət 
zülməti indiki azadlıq müharibəsi dövründəki səviyyəyə gəlib çatmamışdır. Heç 
vaxt mərkəzləşdirilmiş rəhmsiz bürokrat mexanizmi Rusiyanın özgə xalqlarının 
milli hisslərini bu qədər təhqir etməmiş və indiki qədər onların məişət və mənəvi 
xüsusiyyətlərini eybəcərləşdirməmişdir"
838
. 
Rusiyada mütləqiyyət özünün qeyri-məhdud hakimiyyətindən parlament 
təsisatlarının xeyrinə imtina etməyə məcbur oldu. 1917-ci ilin fevralında çarizmin 
bütün səlahiyyətləri inqilab tufanının dalğaları ilə süpürülüb atıldı. Azərbaycan 
xalqının, eləcə də Rusiyanın başqa xalqlarının qarşısında sosial-iqtisadi, siyasi və 
milli inkişaf üçün geniş perspektivlər açıldı. 
Azərbaycanın nümayəndələri Rusiya parlamentarizminin təşəkkülündə və 
inkişafında iştirak edərək parlament fəaliyyətində qiymətli təcrübə qazandılar. Bu 
təcrübə onlara səylərini birləşdirərək qısa müddətdə Azərbaycan Xalq 
Cümhuriyyətini yaratmağa imkan verdi. Azərbaycan Xalq Cümhuriyyətinin 
yaranması böyük tarixi əhəmiyyətə malikdir və XX əsrin əvvəllərində Azərbaycan 
xalqının azadlıq və müstəqillik uğrunda apardığı mübarizənin qanunauyğun 
yekunu kimi qiymətləndirilməlidir. Milli azadlıq hərəkatının liderləri müstəqil 
dövlətçiliyi yaradaraq, onun rəhbər orqanlarına başçılıq edərək dövlət 
hakimiyyətinin ilk addımlarından uğrunda ardıcıl və inadlı mübarizə apardıqları 
vəzifələri həyata keçirməyə başladılar. Onlar ilk növbədə vətəndaşlıq haqqında 
qanun qəbul etdilər, ana dilinin öyrənilməsini tətbiq etdilər və xalq təsərrüfatının 
bütün sahələri üçün milli kadrların hazırlanmasına başladılar. 
  
                                                          
838 Dövlət Duması. IV çağırış: Stenoqrafik hesabatlar. V sessiya: SPb., 1916, sütun 84. 
174 
 
Mənbələr və ədəbiyyat 
 
I. Mənbələr 
 
Бакинский настольный календарь на 1907 г. Баку, 1906. 
Бакинская современная печать после 17 октября 1905 г. В кн.: Баку, 1907. 
Промышленность и торговля г. Баку и его района. Ежегодник. 
Баку по переписи 22 октября 1903 года. Баку, 1905. 
Баку. Промышленность и торговля города Баку и его района. Ежегодник с 
адрес-календарем. Баку, 1907. 
Всеподданнейший отчет о произведенной в 1905 г., по высочайшему 
повелению, сенатором Кузьминским ревизии города Баку и Бакинской 
губернии. Баку, 1905. 
Докладная записка выборных бакинских рабочих по вопросу об 
урегулировании рабочего движения. СПб., 1905. 
Документы по русской политике в Закавказье. Вып. I, Баку, 1920. 
Кавказский календарь за разные годы. Тифлис, за разные годы. 
К 50-летию первой русской революции (Публикация документов). Труды 
Института истории и философии АН Азерб., т. IX. Баку, 1956. 
Листовки бакинских большевиков 1905-1907 гт. Баку, 1955. 
Листовки Кавказского Союза РСДРП. 1903-1905 гг. М., 1955. 
Материалы по вопросам о введении земских учреждений в Бакинской 
губернии. Баку., 1909. 
Материалы по вопросам о введении земских учреждений в Закавказье, тт. IV, 
VII. Тифлис. 1910. 
Материалы по истории профдвижения бакинских нефтепромышленных 
рабочих. Вып. I. Баку. 1925. 
Монополистический капитал в нефтяной промышленности России 1888-1914 
гт. М. -Л., 1961. 
Обзор бакинской нефтяной промышленности за 1904 год, тт. I, II. Баку, 1905. 
Обзор Бакинской нефтяной промышленности за 1905 год, тт. I, II. Баку, 1905. 
Обзор деятельности съезда Бакинских нефтепромышленников по народному 
образованию за время с 1897 по 1912 гг. Баку, 1913. 
Письма  И.И.Воронцова-Дашкова  Николаю  Романову (1905-1915 гг.). В 
журнале "Красный архив", 1928, т. 1. 
Протоколы   совещания   Бакинских   нефтепромышленников, состоявшихся 
в октябре месяце в 1905 г. в С.-Пет. СПб., 1905. 
Рабочее движение в Баку в годы первой русской революции. Документы и 
материалы. Баку, 1956. 
Революция 1905-1907 годов в России. Сборник документов и материалов. В 
16-ти томах. М., 1955-1965 гг. 
175 
 
Революционное движение в Дагестане в 1905-1907 гг. Махачкала, 1956 г. 
Революция 1905 года в Закавказье. Тифлис, 1926 г. 
Революция 1905 года и самодержавие. Сборник   документов. М.-Л., 1928. 
Социал-демократия Польши и Литвы в революции 1905 г. Сборник 
документов. М., 1956. 
Справочный ежегодник на  1906 год. Вся  промышленность Баку и Бакинской 
губернии на 1906 год. Баку 1906. 
Труды XIII очередного съезда нефтепромышленников. Баку, 1899. 
Труды XX очередного съезда нефтепромышленников. Баку, 1906. 
 
II. Dövri mətbuat 
 
"Azərbaycan", qəzet, 1997-1998  
"Açıq söz", qəzet, 1915-1917 
Бакинские известия", qəzet, 1905-1907  
"Бакинский пролетарий", qəzet, 1907-1909  
"Бакинский рабочий", qəzet, 1906, 1908  
"Баку", qəzet, 1905-1917  
"Вперед", qəzet, 1905  
"Возрождение", qəzet, 1905-1906  
"Девет-коч", qəzet, 1906  
"İrşad", qəzet, 1906-1908  
"Кавказский рабочий листок", qəzet, 1905  
"Каспий", qəzet, 1905-1917  
"Красный архив", jurnal, 1933  
"Наша жизнь", qəzet, 1904-1906, 1914  
"Нефтяное дело", jurnal, 1905-1917  
"Новая жизнь", qəzet, 1905  
"Новое обозрение", qəzet, 1905  
"Образование", jurnal, 1906  
"Право", qəzet, 1905  
"Прогресс", qəzet, 1907  
"Пролетарий", qəzet, 1905  
"С.-Петербургские ведомости", qəzet, 1905  
"Сын Отечества", qəzet, 1905  
"Tərcüman", qəzet, 1905  
"Həyat", qəzet, 1905  
"Şərqi-rus", qəzet, 1904-1905.  
176 
 
III. Arxiv sənədləri 
 
Azərbaycan Dövlət Tarix Arxivi (ADTA) 
 
fond 1, siyahı 1, iş 1507,1509; siyahı 7, vərəq 1. 
fond 44, siyahı 1, iş 738; siyahı 2, vərəq 722, 1032. 
fond 45, siyahı 1, iş 81; siyahı 2, iş 362. 
fond 46, siyahı 1, iş 2, 215, 216, 217, 218, 219, 221, 458; siyahı 2, iş 13,19, 43, 47, 
50, 61, 71, 78, 80, 86, 89, 94,104, 120, 157, 215, 249, 292, 400, 402, 440, 456, 
467, 480, 522, 600; siyahı 3, iş 11, 272; siyahı 4, iş 65, 66, 82, 84, 91, 169, 182, 
233, 253; siyahı 5, iş 40, 501, 504, 506, 511, 513, 514, 516, 558; siyahı 6, iş 447, 
681. 
fond 50, siyahı 1, iş 157, 165, 167, 170, 173, 174, 179, 190, 192, 194, 201, 259, 
260, 276. 
fond 62, siyahı 1, iş 47, 59. 
fond 132, siyahı 1, vərəq 9. 
fond 43, siyahı 29, vərəq 583; siyahı 43-2, iş 784, 785, 797, 807, 809, 810. 
fond 169, siyahı 4, hissə 1, iş 139; siyahı 3, iş 69. 
fond 185, siyahı 1, iş 57; siyahı 9, iş 170; siyahı 11, iş 73, 75, 77; siyahı 34, iş 48, 
1050. 
fond 387, siyahı 1, iş 24. 
fond 389, siyahı 1, iş 8. 
fond 419, siyahı 1, iş 6. 
fond 480, siyahı 1, iş 2121. 
fond 484, siyahı 1, iş 1, 3, 4, 10 (cild 1), 11 (cild II), 27, 28, 30, 41, 43, 47, 48, 54, 
55, 57, 64, 65, 71, 62, 63, 65, 72; siyahı 2, iş 8, 9. 
fond 486, siyahı 1, iş 3, 4, cild 1, 4 
fond 498, siyahı 1, iş 31, 101, 89. 
fond 509, siyahı 1, iş 126, 159, 147, 152, 60, 148, 146; siyahı 2, iş 1, 601, 579, 
129, 126, 18, 142, 55, 27. 
fond 532, siyahı 1, iş 9, 24, 180. 
fond 528, siyahı 1, iş 174. 
fond 798, siyahı 1, iş 29, 41, 249, 254, 260, 267, 462, 525, 528, 558, 580, 621, 647, 
683, 691, 717, 727, 730, 736, 746, 775, 777, 793, 802, 807, 842, 899, 902, 943; 
siyahı 4, iş 4. 
fond 990, siyahı 1, iş 1, 2; siyahı 3, iş 1; siyahı 4, iş 1, 2. 
 
  
177 
 
Rusiya Federasiyası Dövlət Tarix Arxivi 
(RFDTA)  
 
fond 32, siyahı 1, iş 90; siyahı 2, iş 97, 99, 100, 101, 109. 
fond 37, siyahı 58, iş 344; siyahı 66, iş 691, 711, 2360, 729, 645, 721, 583. 
fond 40, siyahı 1, iş 59. 
fond 150, siyahı 1, iş 266. 
fond 560, siyahı 26, iş 467, 497, 31. 
fond 776, siyahı 15, 1906, iş 104, 107; siyahı 30, 1907, iş 30; siyahı 22, 1908, iş 
22; siyahı 26,1909, iş 85. 
fond 821, siyahı 150, iş 419; siyahı 133, iş 419, 461, 469, 525, 540; siyahı 139, iş 
34, 103. 
fond 857, siyahı 1, iş 116, 117, 220, 261, 1476, 1477, 1478. 
fond 919, siyahı 2, iş 861, 874, 875. 
fond 1276, siyahı 4, iş 148, 147, 168; siyahı 19, iş 24, 70, 15, 26, 220, 261, 36, 
131, 265; siyahı 1, iş 3, 7, 8, 9, 10, 11, 12, 13, 14, 15: 16, 17, 18, 19, 20, 21, 22, 23, 
24, 25, 26: 31, 32, 37, 42, 107, 162, 171, 172; siyahı 2, iş 8, 9a; siyahı 17, iş 335, 
636. 
fond 1278, siyahı 1, 1906, iş 41, 54, 190, 202, 223-225, 306, 341, 343, 452, 715; 
1907, iş 788,1221, 1333. 
fond 1282, siyahı 3, iş 663. 
fond 1284, siyahı 187, iş 19,125, 234, 83, 16; siyahı 188, iş 40,163, 86; siyahı 194, 
iş 91, 61, 84, 79, 109, 20, 66,105, 44. 
fond 1326, siyahı 6, iş 4, hissə 1. 
fond 1358, siyahı 1, iş 153. 
fond 1405, siyahı 107, iş 11390, 11789, 11391, 6349, 3461, 11389; siyahı 539, iş 
465, 370; siyahı 110, iş 3633. 
fond 1410, siyahı 2, iş 453, 482. 
fond 1278, siyahı 1, iş 159, 272, 418, 466, 471, 490, 1264. 
fond 1458, siyahı 1, iş 237. 
 
Rusiya Federasiyası Dövlət Arxivi  
(RFDA) 
 
fond 102, PDXŞ, 1905, iş 2540, 2465, 90, 1350, hissə 72, iş 11, hissə iş 80, hissə 
38, 999, hissə 1, iş 999, hissə 43, cild 3, iş 1000, hissə iş 1000, hissə 17, iş 1255, 
hissə 27, iş 1708, iş 1709, iş 1877, hissə 9, iş 1878; iş 13, hissə 3, 1906, iş 9, hissə 
70, iş 9, hissə 82, iş 11, hissə 1, 609, 832, 190; II bölmə. iş 716, hissə 11; 1907, iş 
9, hissə 3, iş 10, hissə 3, iş 110, iş 588, iş 171, iş 180, iş 171, iş 388, iş 709; 1908, 
iş 246, 289, 296, 264, 1909, iş 1909, iş 14, 309, 771, 204, 291, 399. 
178 
 
fond 102, 4-cü kargüzarlıq, 1907, iş 19, hissə 3, iş 108, hissə 65, iş 5, hissə 2, cild 
2, fond 124, siyahı 43, iş 563, 1117, 1387, 1392, 1396, 2748, 3124, 3260, 3385, 
3388, 3389, 3390, 3543, 3551, 3556, 3568, 3582; siyahı; 44, hissə 1, iş 375, 376, 
602, 603, 933, 934; siyahı 44, hissə 11, iş 2892, 3044, 3624, 3861, 3872, 3900, 
3906; siyahı 45, iş 398 II, 399 II, 400 II, 402 II, 407 II, 408 II, 409 II, ??902II, 
1660 II, 621 II, 625, 627, 629, 2089. 
fond 523, siyahı 1, iş 22, 1, 423. 
 
Gürcüstan Dövlət Tarix Arxivi  
(Gürcüstan DTA) 
 
fond 13, siyahı 27, kitab 1, iş 8, 22, 29, 30, 58, 69, 70, 182, 224, 255, 270, 280, 
286, 384, 435, 547, 779, 1048, 1794, 1837, 1841, 2805; siyahı 27, kitab. 3, iş 5104, 
5110, 5137, 5146, 5262, 5362, 5364, 5379, 5384, 5395; siyahı 29, iş 1, 8,10,15, 13, 
32, 53, 177, 201, 236; fond 83, siyahı 1, iş 1, 4, 5, 20, 32, 33, 37: 62: 64, 65, 73, 
79, 81, 92, 93, 97, 194, 195, 196, 198, 201, 207, 225, 229, 232, 245, 253, 296, 303, 
357, 385, 394, 400, 401; fond 480, siyahı 1, iş 2102, 2108, 2121, 1906; siyahı 2, iş 
14, 111
a
, 182, 239, 413, 431, 617, 263, 275. 
fond 12, siyahı 2, iş 1038, 1040; siyahı 6, iş 579; siyahı 7, kitab 11, iş 3320, 3325; 
siyahı 8, iş 1458, 1644, 1755, 1938, 2598, 3046, 3068, 3073; siyahı 9, iş 1558; 
siyahı 11, iş 54, 256, 308; siyahı 13, iş 250. 
fond 14, siyahı 1, iş 2, 6, 12, 13, 23, 24. 
fond 17, siyahı 1, kitab 1, iş 5182, 5386; siyahı 2, iş 549. 
fond 12, siyahı 13, iş 257, 700. 
fond 20, siyahı 1, iş 51, 65, 301. 
fond 94, siyahı 1, iş 6, 62, 68, 81, 131, 138, 157, 222, 380, 434, 818, 821, 823, 842. 
fond 114, siyahı 4, iş 149, 150, 275, 625, 738, 743; siyahı 2, iş 133, 168, 178,179, 
502, 1337, 1904, 2059. 
fond 116, siyahı 1, iş 231, 2534, 3423. 
fond 115, siyahı 1, iş 526; siyahı 2, iş 201, 417, 422. 
fond 113, siyahı 1, iş 2858. 
fond 153, siyahı 1, iş 1101, 3213, 3222, 3227, 3341, 3378. 
fond 7, siyahı 1, iş 620. 
fond 1276, siyahı 1, iş 162. 
fond 117, siyahı 2, iş 549. 
 
Azərbaycan EA Tarix İnstitutunun  
Elmi Arxivi (TIEA) 
 
fond 1, siyahı 14, iş 5868, iş 940, iş 4047. 
  
179 
 
IV. Ədəbiyyat 
 
Авалов   З.Д.   Национальный   вопрос   на   Кавказе.   В   журн. "Русская 
мысль", 1911, № 12.  
Аврех А.Я. Столыпин и третья Дума. М., 1968.  
Аврех А.Я. Царизм и IV Дума. 1912-1914 гг. М., 1981.  
Аврех А.Я. Царизм накануне свержения. М., 1989.  
Агамиров М. Из истории борьбы за марксистско-ленинское учение в 
Азербайджане /1905-1907 гг./. Баку, 1971 г.  
Ağamirov M. Birinci rus inqilabı illərində Azərbaycanın ictimai fikrində milli 
məsələyə dair. Bakı, 1963-cü il.  
Азербайджан в годы первой русской революции. Сборник статей. Баку,1966г. 
Алексеев А.С. Манифест 17 октября 1905 г. и политическое движение, его 
вызвавшее. М., 1915 г. 
Алексеев С.А. Самодержавие и либералы в революции 1905-1907 гг. М.-Л., 
1925 г. 
Алибеков И. Елизаветпольские кровавые дни перед судом общества. Тифлис, 
1906 г. 
Алиев Г.З. Турция в период правления младотурок. М., 1972 г.  
Алиева Л.М. Положение рабочих-текстильщиков Баку и их участие в 
революционном движении накануне и в годы первой русской революции. В 
кн.: "Азербайджан в годы первой русской революции". Баку, 1966 г.  
Алиева Л.М. Рабочие-текстильщики Баку в начале XX в. Баку, 1969 г. 
Алисова В. Мусульманский вопрос в России. В журн. "Русская мысль", 1909, 
№ 34. 
Анфимов А.М., Волобуев П.В., Гиндин И.Ф. Социально-экономическое 
развитие России в начале XX в. Глава в кн.: История СССР. Первая серия, т. 
VI, М., 1968 г.  
Араратский В. Подвиги царизма, кровавые дни в Баку, Женева, 1905 г. 
Аршаруни А., Габидуллин X. Очерки панисламизма и пантюркизма в России. 
Рязань, 1931. 
Багирова И.С. Гуммет. Панорама Азербайджана, 1991, № 19, май-ийунь. 
Багирова И.С. Политические партии и организации Азербайджана в начале 
XX века 1900-1917. Баку, "Елм", 1997, № 19, май-ийунь. 
Бобыкин В.И. Революция 1905-1907 гг. М., 1965 г.  
Боровой С.Я. Об экономических связях буржуазной верхушки и царизма в   
период империализма. Б журн.: "История СССР", 1970, № 2. 
Бурабаев М. Распространение идей марксизма-ленинизма в до октябрьском 
Казахстане. Алма-Ата, 1965 г. 
Бурмистрова П.Ю. Национальная политика партии большевиков в первой 
русской революции 1905-1907 гг. Л., 1962. 
180 
 
Валуев  П.Н. Большевики Азербайджана в  первой  русской революции. Баку, 
1963.  
Вамбери Г. Культурное движение среди русских татар. СПб., 1912 г. 
Вардин И. Политические партии и русская революция. М., 1922.  
Vəkilov M. Birinci rus inqilabı və Azərbaycanda mədəni oyanış. "Azərbaycan" 
jurnalı, № 3, Bakı, 1956. 
Vəliyev T.T. İmperializm dövründə Azərbaycan sənayesi və proletariatı. Bakı, 
1987. 
Выборгский процесс. СПб., 1908. 
Hacıyev D.1905-ci il inqilabı və Azərbaycan mədəniyyəti. "S.L.Kirov adına ADU-
nun elmi əsərləri" jurnalı, 1955, №10. 
Гаджинский Д.Д. В огне революционной борьбы. Баку, 1965 г. 
Гасанов И.М. Из истории крестьянского движения в Азербайджане. (О    
выступлении крестьян сел. Алар Ленкоранского уезда в 1905 году). В журн.: 
"Вестник архивов Азербайджанской ССР", № 1, Баку, 1963 г. 
Галузо П.Г. Аграрные отношения на юге Казахстана в 1867-1914 гг. Алма-
Ата, 1965 г. 
Генезис капитализма в Закавказье. (Тезисы докладов и научных сообщений). 
Баку, 1969. 
Гиндин И.Ф. Русская буржуазия в период капитализма, ее развитие и 
особенности. В журн.: "История СССР", 1963: № 2-3. 
Горький М. О кавказских событиях. Тифлис, 1936. 
Горький А.М. Письмо к Е.П.Пешковой.А кн.: Архив А.М.Горького. М., 1955, 
т.5. 
Горький М. Собрание сочинений в 30-ти томах. М., 1958, т. 23. 
Гулиев А.Н., Стригунов И.В. К вопросу о генезисе и развитии капитализма в 
Азербайджане. В кн.: Генезис капитализма в Закавказье (Тезисы докладов и 
научных сообщений). Баку, 1969 г. 
Гулиев Дж.Б. Борьба Коммунистической партии за осуществление     
ленинской национальной политики в Азербайджане. Баку, 1970. 
Hüseynov İ. İmperializm dövrünün ilk xalq inqilabı. "S.M.Kirov adına ADU-nun 
elmi əsərləri" jurnalı, 1955,  № 10. 
Гусейнов М.Д. Тюркская демократическая партия федералистов. "Мусават" в 
прошлом и настоящем. Тифлис, 1927.  
Гусейнов Р. Очерки революционного движения в Азербайджане. Вып. I. 
Революция 1905-1907 гг. Баку, 1926. 
Гусейнова Д.С. Рабочие-моряки (90-е годы XIX в. - 1907 г.). Баку, 1981 г. 
Деренковский Г.М., Симонова М.С., Черменский Е.Д. Революция 1905-1907 
гг. Глава в кн.: История СССР. Первая серия, т. VI, М., 1968 г. 
Думова Н.Г. Кадетская партия в период первой мировой войны и 
Февральской революции. М., 1988 г. 
181 
 
Дякин В.С. Русская буржуазия и царизм в годы первой мировой войны. 1914-
1917 гг. Л., 1967 г. 
Ерман Л.К. Интеллигенция в первой русской революции. М., 1966. 
Ерманский А. Крупная буржуазия в 1905-1907 гг. В кн.: "Общественное 
движение в России в начале  XX в.", т.II. СПб., 1910. 
Ерофеев Н.Д. Народные социалисты в первой русской революции. М., 1979 г. 
Əliyev Н.Ə. Azərbaycanın dövlət müstəqilliyi əbədi, dönməz və sarsılmazdır. 
«Azərbaycan» qəzeti, 8 mart 1998-ci il. 
Əliyev Н.Ə. Xarici siyasətimizin uğurları böyükdür, ölkəmizin beynəlxalq       
aləmdə mövqelərini gücləndirməli və möhkəmləndirməliyik. "Azərbaycan" qəzeti, 
8 mart 1998-ci il. 
Жвания Г. Большевистская печать Закавказья накануне и в период первой 
русской революции. Тбилиси, 1958 г. 
Залевский К. Национальные партии в России. В кн.:"Общественное движение 
в России в начале XX века", т.III, СПб., 1914 г. 
Зейналова К.А. Литературно-публицистическая деятельность М.Шахтахтинс- 
кого в русской периодической печати. Автореф. канд. дисс. Баку, 1984 г. 
Ибрагимов Г. Татары в революции 1905 г. Казань, 1926 г. 
Ибрагимов М.Дж. Нефтяная промышленность Азербайджана в период 
империализма. Баку, 1984 г. 
Ибрагимов М.Дж. Предпринимательская деятельность Г.З.Тагиева. Баку, 
1990 г. 
İbrahimov M.C. Azərbaycanda milli sahibkarlığın yaranması. "İqtisadçı" jurnalı, 
1991, № 12. 
Ибрагимов  З.И. Азербайджан в годы первой русской pеволюции. Глава в кн.: 
История Азербайджана, т.2, Баку, 1960 г.  
Ибрагимов  З.И.  Революция  1905-1907  гг.  в  Азербайджане. Баку, 1955 г. 
Ибрагимов З.И. Революция 1905-1907 гг. в Азербайджане. В сб.: Революция 
1905-1907 гг. в национальных районах России, М., 1955 г. 
Ибрагимов З.И. Революция 1905-1907 гг. в Азербайджане и ее особенности.  
В  кн.:  Азербайджан  в  годы  первой  русской pеволюции. Баку, 1966 г. 
Исмаилов М.А. Влияние экономики России на хозяйственное развитие 
Азербайджана в конце XIX - начале XX вв. Глава в кн.: Присоединение 
Азербайджана к России и его прогрессивные последствия в области 
экономики и культуры. Баку, 1955 г. 
Исмайлов М.А. Капитализм в сельском хозяйстве Азербайджана на исходе 
XIX и начале XX вв. Баку, 1964 г.  
Исмайлов М.А. Промышленность Баку в начале XX века. Баку, 1976. 
Исмайлов М.А. Социально-экономическая структура Азербайджана в эпоху 
империализма. Баку, 1982 г.  
Исмаилзаде Д.И. Русское крестьянство в  Закавказье. М., 1982 г. 
182 
 
Azərbaycan tarixi, 2-ci cild, Bakı, 1960-cı il. 
Azərbaycan ədəbiyyatı tarixi, 2-ci cild, Bakı 1960-cı il. 
История СССР. Первая серия. T.V. M., 1968; T.XI. M.. 1968 г. 
Казиев М.А. Из истории революционной борьбы бакинского пролетариата 
(1905-1910 гг.). Баку, 1956 г. 
Qasımov  M.R.   Birinci   rus   inqilabı  və   "Molla   Nəsrəddin" jurnalında onun 
ideyalarının əksi. Bu kitabda: Azərbaycan EA Tarix və Fəlsəfə İnstitutunun 
əsərləri, XX cild, 1955-ci il.  
Касумов М.Р. Плодотворное влияние первой русской революции на демокра- 
тиическую интеллигенцию Азербайджана. В журн.: ученые записки АГУ 
им.С.М.Кирова, № 10, 1955 г. 
Коган И.И.  Карательные экспедиции 1905-1906 гг. М., 1925 г. 
Колесниченко Д.А. Трудовики в период первой российской революции. М., 
1985 г. 
Кричинский А. Очерки русской политики на окраинах. Баку, 1919 г. 
Ларин Ю. Рабочие нефтяного дела.  (Из быта и движения 1903-1908 гг.). М., 
1909 г. 
Ленский З.С. Национальное движение. В кн.: "Общественное движение в 
России в начале XX века", т. 1, СПб., 1909 г.  
Лункевич В.В. Подвиги царизма. Кровавые февральские дни в Баку. Женева, 
1905 г. 
Львов В. 1905 год в Баку. В журн.: "Новый Восток": № 13-14, 1926 г. 
Материалы по истории профдвижения бакинских нефтепромышленных 
рабочих. Вып 1, Баку, 1925 г.  
Маевский В. Армяно-татарская смута на Кавказе, как один из фазисов 
армянского вопроса. Тифлис, 1915 г.  
Мильман А. Как избирались органы самоуправления в дореволюционном 
Азербайджане. Баку, 1961 г. 
Мильман А. Политический строй Азербайджана в XIX - начале XX в. Баку, 
1966 г. 
Мильман А.Ш. Царский государственный аппарат в борьбе с 
революционным движением в Азербайджане в годы первой русской   
революции.  В   кн.: Азербайджан в  годы первой русской революции. Баку, 
1966 г. 
Мовлаева С.А. Пропаганда русской и азербайджанской культуры на 
страницах газеты  "Каспи" (1881-1917 гг.). Баку, 1983 г. 
Мусаев М.А. Некоторые особенности развития  внутренной торговли гор. 
Баку в конце XIX в. В журн. Известия АН Азерб. ССР. Серия экономики. 
1968, № 1. 
183 
 
Мусаев М.А. Развитие торговли гор. Баку в период капитализма (1860-1917    
гг.). Автореф. диссертации на соискание ученой степени доктора 
экономических наук. Баку, 1970 г. 
Мусаев М.А. Торговля города Баку в XIX в. Баку, 1966 г. 
Musayev М.А. XIX əsrin axırlarında Bakı şəhərində ticarətin inkişafı (1883-1900-
cü illər). Bakı, 1972-ci il. 
Musayev M.A. XX əsrin əvvəllərində Bakı şəhərində ticarət. Bakı, 1975-ci il. 
Нариманов Н.Н. Статьи и письма. С кратким биографическим очерком. М., 
1925 г. 
Nərimanov N.N. Məqalələr və nitqlər. I cild, Bakı, 1971-ci il. 
Нариманов Н.Н. Избранные произведения, т. 1. 1890-1917 гг. Баку, 1988 г. 
Нафигов Р.И. Формирование и развитие передовой татарской общественно-
политической мысли. Казань 1964 г. 
Невский В. Январские дни 1905 г. на Кавказе. В журн.: Пролетарская 
революция. 1924, № 4 (27). 
Новиков А. Записки городского головы. СПб., 1905 г. 
Нуриева З.А. Позиции национальной буржуазии и промышленности     
Азербайджана в  конце XIX-XX в. Автореф.канд. дисс. Баку, 1987 г. 
Общественное движение в России в начале XX века. т. 1, СПб., 1909; т.п, 
СПб., 1910; т.III, СПб., 1914. 
Объединенная научная сессия, посвященная 50-летию I русской революции. 
Тбилиси, 1955 г. 
Оруджев Г. Земская кампания в Азербайджане в 1905 г. В журн.: Известия 
АН Азербайджанской ССР. Серия истории, философии и права. 1966, № 1. 
Очерки истории исторической науки в СССР. т.III. М., 1965, T.IV, М., 1966. 
Очерки истории коммунистических организаций Закавказья, ч. 1, Тбилиси, 
1967 г. 
Очерки истории Коммунистической партии Азербайджана. Баку, 1963 г. 
Павлов М. Думская тактика большевиков в революции 1905-1907гг. Л.,1947г. 
Периодическая печать в Азербайджане (1832-1920). Библиография. 
Составитель Назим Ахундов. Баку, 1987 г.  
Политическая жизнь русских мусульман до Февральской революции. 
Оксфорд, 1987 г. 
Пономарев К. Кавказский пролетариат и армяно-татарская война. В журн.: 
"Образование", СПб., 1906 г.  
Пономарев К. Письма из Закавказья. В газ. "Сын Отечества", СПб., 1905 г. 
Пясковский А.В. Революция 1905-1907 гг. в России. М., 1966 г. 
Пясковский А.В. Революция 1905-1907 гг. в Туркестане. М., 1958. 
Раевский А.М.Большевизм и меньшевизм в Баку в 1904-1905 гг. Баку, 1930 г. 
Rəsulzadə M.Ə. Azərbaycan Cümhuriyyəti. Bakı, 1990-cı il.  
184 
 
Революция 1905-1907 гг. в национальных районах Россини. Сборник статей. 
М., 1955 г. 
Рин Л.А. О совещании с нефтопромышленниками. Баку, 1907 г. 
Садыхзаде Р.М. Проникновение английского капитала в нефтяную   
промышленность Азербайджана (1896-1914 гг.). Автореф. дисс... канд. ист. 
наук. Баку, 1967 г.  
Самедов В.Ю. Распространение марксизма-ленинизма в Азербайджане. ч.II, 
Баку, 1966 г. 
Сидельников С.М. Образование и деятельность первой Государственной 
думы. М., 1962 г. 
Сеидзаде Д.Б. Из истории азербайджанской буржуазии в начале XX века. 
Баку, 1978 г. 
Сеидзаде Д.Б. Азербайджанские депутаты в Государственной думе России. 
Баку, 1991. 
Сеф С.Е. Буржуазия в 1905 году. М.Л., 1926 г.  
Старосельский В. Кавказская драма. СПб., 1906 г.  
Старцев Г.К. Кровавые дни на Кавказе. СПб., 1907 г.  
Старцев В.И.  Русская буржуазия и самодержавие в 1905-1907 гг. Л., 1977 г. 
Стeльник Б.Я. Буржуазия Азербайджана и I Государственная дума. В кн.: 
Социально-экономические и политические предпосылки социалиистической 
революции в Азербайджане. Баку., 1983. 
Стригунов И.В. Из истории формирования бакинского пролетариата (70-90-е 
годы XIX в.). Баку, 1960.  
Стригунов И.В. Формирование бакинского пролетариата (70-90-е годы XIX 
в.). Диссертация док. ист.наук. Баку, 1965, НАИИ, ф. 1, оп. 4, д. 5886. 
Сумбатзаде А.С. Промышленный капитал в Азербайджане. В кн.:  Генезис  
капитализма  в  Закавказье  (Тезисы  докладов научных сообщений)". Баку, 
1969. 
Сумбатзаде А.С. Промышленность Азербайджана XIX в. Баку, 1964. 
Сумбатзаде А.С. Социально-экономические предпосылки победы Советской 
власти в Азербайджане. М., 1972. 
Таирзаде Н. К истории народного образования в промыслово-заводском   
районе  Баку в конце XIX - начале XX века. Известия АН Азербайджана,  
серия истории, философии и права, 1988, № 1. 
Туманов Г.М. Итоги недавнего Кавказского управления. СПб., 1905. 
Туманов Г.М. К введению земского самоуправления. Тифлис, 1905. 
Фролов В.И. Забастовки бакинских нефтепромышленных рабочих в 1907 г. 
Баку, 1908. 
Фролов В.И. Очерк забастовочного движения рабочих бакинского  
нефтепромышленного района за 1903-1906 гг. Баку., 1907. 
Хасанов Х.Х. Революция 1905-1907 гг. в Татарии. М., 1965. 
185 
 
Худиев Р.Н. Социальная сущность партии "Мусават". Журн. Азербайджан. 
Анкара, 1991. 
Черменский Е.Д. Буржуазия и царизм в революции 1905-1907. М., 1939. 
Черменский Е.Д. Буржуазия и царизм в первой русской революциии. М., 
1970 г. 
Черменский Е.Д.  Земское либеральное движение накануне революции 1905-
1907 гг. В журн. Вопросы  истории, 1965, № 5.  
Черменский Е.Д. Русская буржуазия осенью 1905 г. В журн. Вопросы 
истории, 1966, № 6. 
Черменский Е.Д. IV Государственная дума и свержение царизма в России. 
М., 1976. 
Шахдин И. Революция 1905 г. в Закавказье. Заккнига, 1930. 
Шацилло К.Ф. Русский либерализм накануне революции 1905-1907 гг. М., 
1985. 
Шелохаев В.В. Кадеты -  главная партия либеральной буржуазии в борьбе с 
революцией 1905-1907 гг. М., 1983. 
Шелохаев В.В. Партия октябристов в период первой российской революции. 
М., 1987. 
Шелохаев В.В. Идеология и политическая организация российской 
либеральной буржуазии. 1907-1914. М., 1991. 
Эфендизаде Д.М. Формирование монополистического капитала в торговом 
судоходстве на Каспийском море. В кн.: Материалы по истории России в 
период капитализма. М., 1976. 
Audrey L. Altstad. The Azerbaijani Turks. Power and identity under Russian Rule. 
California, 1992. 
Baykara H. Azerbaycan Istiklal Mucadelesi tarihi. Istanbul, 1975. 
Bennigsen A.  Wimbush  E. Moslem National  Communism  in Soviet Union: A 
revolutionary strategy for the Colonial World. Chicago, London, 1979. 
Hajebeily, Jeyhonn Bey. The origins of the national press in Azerbaijan. II. Period 
of stabilisation, 1905-1910. The Atatic Review vol. XXVII, n. 90; april, 1931. 
Hotler, Charle Warren. Turkism and Soviet. London, 1957. 
Henry, Jame Dodd. An eventful history. London, 1905. 
Mehmetzade M.A. Milli Azerbaycan harekety. Ankara, 1991. 
Swietochowsky T. Russian Azerbaijan, 1905-1920; The hping of National Identity 
in Moslem Community. Cambridge, 1985. 
Zenkovsky A. Pan-Turkism and Islam in Russia. Cambridge. 1960. 
  
186 
 
 
 
MÜNDƏRİCAT 
Giriş ......................................................................................................................... 3 
I fəsil. Azərbaycan XIX - XX əsrlərin qovuşuğunda ........................................... 5 
§1. Çarizm siyasəti və Azərbaycanda sosial-iqtisadi və ictimai-siyasi vəziyyət ...... 5 
§ 2. Azərbaycan iqtisadiyyatında milli kapitalın mövqeyi ..................................... 16 
II fəsil. XX əsrin əvvəllərində Azərbaycanda milli-azadlıq hərəkatı ............... 33 
§ 1. Milli hərəkatda oyanış ..................................................................................... 33 
§ 2. Siyasi həyatın mühüm məqamları ................................................................... 45 
§ 3. İctimai-siyasi təşkilatlar .................................................................................. 73 
III fəsil. Rusiya Dövlət Duması və Azərbaycan ................................................. 98 
§ 1. Azərbaycan deputatları I və II Dövlət Dumalarında ........................................ 98 
§ 2. III və IV Dövlət Dumaları və Azərbaycan .................................................... 124 
Son söz ................................................................................................................. 168 
Mənbələr və ədəbiyyat ....................................................................................... 174 
 
 
 
 
 
 
 
 
 
 
 
 
 
 
187 
 
 
 
 
 
 
 
 
 
 
 
 
 
 
 
 
 
Общество «Книга» 
Азербайджанской Республики 
 
Диляра Сеидзаде 
 
Азербайджан в начале XX века: 
путь к независимости» 
(на азербайджанском языке) 
 
Баку – 1998 
 
 
 
Yığıma verilib 08.05.98. 
Çapa imzalanıb 24.09.98. 
Format 215x140. 
Sifariş 32. Tiraj 500. 
 
 
 
ULDUZ  
POLIGRAPHY SERVICE 
 
Экспериментально-производственное предприятие 
Tel: 91-00-23, 91-08-73 
 
