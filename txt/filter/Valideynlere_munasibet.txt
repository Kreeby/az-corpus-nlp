= 1 =
Rəhimli, Mərhəmətli Allahın adı ilə!
MÜQƏDDİMƏ
Şükr və tərif Allaha məxsusdur. Biz ona şükr edir, Onu
tərif edirik, Onu köməyə çağırırıq, Ondan bağışlanma
diləyirik, nəfslərimizdəki şərdən, əməllərimizdəki pislik-
lərdən qorunmaq üçün Allaha sığınırıq. Allahın haqq yo-
luna yönəltdiyi şəxsi azdıran, azdırdığı şəxsi isə haqq  yo-
luna yönəldən tapılmaz. Şəhadət edirəm ki, Allahdan
başqa ibadətə haqqı olan tanrı yoxdur, Onun şəriki yoxdur
və şəhadət edirəm ki, Məhəmməd r  Onun qulu və elçisi-
dir.
«Ey iman gətirən kəslər! Allahdan lazımınca qorxun
və yalnız müsəlman olduğunuz halda ölün!»1
«Ey insanlar! Sizi tək bir şəxsdən (Adəmdən) xəlq
edən, ondan zövcəsini (Həvvanı) yaradan və onlardan da
bir çox kişi və qadınlar törədən Rəbbinizdən qorxun! (Adı
ilə) bir-birinizdən (cürbəcür şeylər istədiyiniz) Allahdan,
həmçinin qohumluq əlaqələrini kəsməkdən həzər edin!
Şübhəsiz ki, Allah sizin üzərinizdə nəzarətçidir!»2
«Ey iman gətirən kəslər! Allahdan qorxun və doğru
söz söyləyin! (Əgər belə etsəniz) Allah əməllərinizi islah
edər  və günahlarınızı bağışlar.  Hər  kəs  Allaha  və
Peyğəmbərinə itaət etsə, böyük bir səadətə nail olar».3
Müsəlman qardaş və bacılarım! Bu müxtəsər və
maraqlı risalə sizi lazımınca valideynlərin qayğısına
1 «Ali İmran» surəsi, 102-ci ayə.
2 «ən-Nisa» surəsi, 1.
3 «əl-Əhzab» surəsi, 70-71.
= 2 =
qalmağa sövq edər və onların haqlarını ödəməyə vadar
edər.  Həqiqətən bu mövzu günümüzdə baş verən bir çox
problemlərin qarşısını ala bilər və ata-anaya qayğı
göstərmək üçün hər bir müsəlmana yol göstərər.
Əzəmətli Allahdan rica edirik ki, Allah subhənəhu
təalənin kitabını və Rəsulullahın r sünnəsini öz həyatının
bütün sahələrində rəhbər tutan  müsəlman ümmətinə
uğurlar bəxş etsin. O, doğrudan da Eşidən və cavab
Verəndir. Sonuncu duamız budur: Əl-həmdu lilləhi rabbil-
aləmin – Aləmlərin Rəbbi Allaha şükürlər olsun!
= 3 =
VALİDEYNLƏRİN İSLAMDA YERİ
Hər bir müsəlman ilk əvvəl onu yaradan Allahı, sonra
ona doğru yolu (siratəl müstəqim) göstərən peyğəmbərini
və daha sonra valideynlərini sevməli və onlara itaət etmə-
lidir.
Allah təalə buyurur: «İnsanların içərisində Allahdan
qeyrilərini Allaha şərik qoşub, onları Allahı sevən kimi se-
vənlər də vardır. Halbuki, iman gətirənlərin Allaha mə-
həbbəti daha qüvvətlidir».1
Ənəs bin Malikin t rəvayət etdiyi hədisdə Peyğəmbər
r demişdir: «Sizdən biriniz məni valideynindən, övladın-
dan və bütün insanlardan çox sevməyincə imanı (kamil)
olmaz».2
Əbu Hureyrə t rəvayət edir ki, bir kişi Peyğəmbərin
r yanına  gəlib dedi: «Ey Allahın elçisi! Mən kimə daha
çox qayğı göstərməliyəm!» O dedi: «Anana». Kişi
soruşdu: «Sonra kimə?» Peyğəmbər r dedi: «Anana».
Kişi təkrar soruşdu: «Sonra kimə?» O dedi: «Anana». Kişi
bir daha soruşdu: «Bəs sonra kimə?» Peyğəmbər r bu
dəfə «Atana» – deyə cavab verdi».3
ATA-ANAYA QARŞI İTAƏT VƏ NƏVAZİŞİN
VACİBLİYİ
Müqəddəs Quranın ayələrinə, mötəbər hədislərə, səha-
bələrin və islam alimlərinin həmrəy olduqları fikirlərinə
1 «əl-Bəqərə», 165.
2 Müslim, 167.
3 əl-Buxari, 5971.
= 4 =
və Azərbaycan şairlərinin şerlərinə əsaslanaraq bu itaət və
nəvazişin vacib olduğunu sübuta yetirmək olar.
Allah təala buyurur: «Allaha ibadət edin, və Ona heç
kəsi şərik qoşmayın! Ata-anaya da yaxşılıq edin».1
«Rəbbin yalnız Ona ibadət etməyi və valideynlərə
yaxşılıq etməyi (onlara itaət edib, nəvaziş göstərməyi və
onlarla gözəl davranmağı) buyurmuşdur. Əgər onların biri
və ya  hər  ikisi  sənin  yanında  (yaşayıb)  qocalığın  ən
düşgün çağına yetərsə, onlara: "uf" – belə demə, üstlərinə
qışqırıb acı söz söyləmə. Onlarla xoş danış! Onların hər
ikisinə acıyaraq mərhəmət qanadının altına alıb: "Pərvər-
digara! Onlar məni körpəliyimdən (nəvazişlə) tərbiyə edib
bəslədikləri kimi, Sən də onlara rəhm et!" – de».2
«Biz insana ata-anasına yaxşılıq etməyi (onlarla gözəl
davranmağı) tövsiyə etdik. Ey insan əgər valideynlərin
bilmədiyin bir şeyi Mənə şərik qoşmağına cəhd göstərsə-
lər, onlara itaət etmə».3
«Biz insana ata-anasına yaxşılıq etməyi (valideyninə
yaxşı baxmağı, onlarla gözəl davranmağı) tövsiyə etdik.
Anası onu (bədənində) çox zəif bir halda daşımışdı…»4
Abdullah bin Məsud t rəvayət edir ki, mən Peyğəm-
bərdən r hansı əməlin Allaha daha sevimli olduğunu
soruşduqda o dedi: «Vaxtında qılınan namaz». Mən: «Bəs
sonra?» – deyə soruşduqda, o dedi: «Valideynlərə (onlara
itaət edib, nəvaziş göstərməklə) yaxşılıq etmək…»5
1 «ən-Nisa» surəsi, 36.
2 «əl-İsra» surəsi, 23-24.
3 «əl-Ənkəbut» surəsi, 8.
4 «Loğman» surəsi, 14.
5 əl-Buxari, 5970.
= 5 =
Abdullah bin Ömər t rəvayət edir ki, bir kişi gəlib
Peyğəmbərdən r cihada  getmək  üçün  izn  istədikdə o
soruşdu: «Valideynlərin sağdırmı?» Kişi «bəli» deyə
cavab verdi. Peyğəmbər r ona  dedi:  «Elə isə onlar  üçün
(onlara itaət etmək və nəvaziş göstərməklə) çalış».1
Əbu Hureyrə t rəvayət edir  ki, Peyğəmbər r dedi:
«Zəlil oldu! Zəlil oldu! Zəlil oldu! Səhabələr: «Kim,  ey
Allahın elçisi?» – deyə soruşduqda, o dedi: «O şəxs ki,
valideynlərinin və ya onlardan birinin qocalığında onlarla
birgə yaşayıb cənnətə daxil olmasın» (onlara itaət
etməyib, nəvaziş göstərmədiyinə görə).2
Abdullah bin Amr bin əl-As t rəvayət edir ki;
Peyğəmbər r dedi: «Allahın razılığı valideynin razılığı
ilə, qəzəbi də onun qəzəbi ilə bağlıdır».3
Əbu Bəkr t, Ömər t, Osman t, Əli t, Həsən t,
Hüseyn t, İbn Abbas t, İbn Ömər t, Əbu Hureyrə t,
Cəfər əs-Sadiq, Əbu Hənifə, Malik, əş-Şafii, Əhməd, əl-
Buxari, Muslim, Əbu-Davud, ən-Nəsai, ət-Tirmizi, İbn
Macə, ət-Tabari, əl-Qurtubi, ibn Teymiyyə, ibn Kəsir, ibn
Həcər, ən-Nəvəvi, əl-Albani, ibn Baz, Useymin və s. islam
alimləri bu itaətin və nəvazişin vacib olduğunu
təsdiqləmişlər.
VALİDEYNLƏRİN HAQLARI
1. Valideynlər üçün dua etmək və Allahdan onlara
bağışlanma diləmək:
1 əl-Buxari, 5972. (Şeytanla, nəfslə mübarizə aparmaq özü də cihad hesab olunur.)
2 Muslim, 6557.
3 «Səhih hədislər silsiləsi», 516-cı hədis.
= 6 =
Allah təalə Nuh u haqqında demişdir: «Ey Rəbbim!
Məni, ata-anamı, mənim evimə mömin kimi daxil olan
kimsəni və bütün mömin kişiləri və qadınları bağışla.
Zalimlərin isə ancaq həlakını artır!»1
2. Valideynləri söydürməmək:
Abdullah bin Amr t rəvayət edir ki; Peyğəmbər r
demişdir: «Kişinin valideynlərini lənətləməsi (söyməsi)
böyük günahlardandır» (Səhabələr): «Ey Allahın elçisi!
Kişi də valideynlərini lənətləyərmi?» – deyə soruşduqda,
o dedi: «Birinin ana-atasını söyür, o da qayıdıb onun ata-
anasını söyür».2
3.Valideynləri İslama dəvət etmək:
Əbu Hureyrə t belə rəvayət edir: «Mən müşrik olan
anamı İslama dəvət edirdim. Bir gün yenə onu dəvət
etdikdə, Peyğəmbər r haqqında nalayiq sözlər dedi. Mən
ağlaya-ağlaya Peyğəmbərin r yanına gəlib, dedim: «Ey
Allahın  elçisi!  Mən  anamı İslama  dəvət  edirdim,  o  da
bunu inkar edib, sənin haqqında nalayiq sözlər dedi.
Allaha dua et, Əbu Hureyrənin anasına hidayət versin».
Peyğəmbər r dedi: «Allahım, Əbu Hureyrənin anasına
hidayət ver!» Mən Peyğəmbərin r duasından sonra
sevincək evə getdim. Qapıya çatdıqda anam ayaq
səslərimi eşitdi və mənə yerimdə durmağı əmr etdi. Sonra
çimib (qüsl edib) paltarını geyindi, qapını açıb mənə dedi:
«Əbu  Hureyrə!   Şəhadət  verirəm  ki,  Allahdan  başqa
məbud yoxdur və Məhəmməd Onun qulu və elçisidir».
1 «Nuh» surəsi, 28.
2 əl-Buxari, 5973.
= 7 =
Mən sevincimdən ağlaya-ağlaya Peyğəmbərin r yanına
gəlib ona dedim: «Ey Allahın elçisi! Gözün aydın, Allah
sənin duanı qəbul etdi və Əbu Hureyrənin anasına hidayət
verdi…»1
4. Var-dövlətdən ilk əvvəl valideynlər üçün xərcləmək:
Allah təalə buyurur: «(Ya Məhəmməd!) Səndən (Allah
yolunda) nə verəcəkləri haqqında soruşanlara söylə:
«Malınızdan verəcəyiniz şey ata-anaya, (yoxsul) qohumla-
ra, yetimlərə, miskinlərə,  (yolda pulu qurtaran) müsafirlə-
rə məxsusdur. Şübhəsiz ki, Allah etdiyiniz xeyirli işi
biləndir».2
5.Valideynlərə hikmətlə, gözəl tərzdə nəsihət etmək:
Allah təalə buyurur: «(Ya Məhəmməd!) Quranda
İbrahimi də yad et (onun hekayətini də ümmətinə söylə).
Həqiqətən, o, büsbütün doğru danışan bir zat, bir peyğəm-
bər  idi.  O,  bir  zaman atasına belə  demişdi:  «Atacan!  Nə
üçün görməyən, eşitməyən, sənə heç bir fayda və zərər
verə bilməyən bütlərə ibadət edirsən. Atacan! Həqiqətən,
sənə gəlməyən bir elm (peyğəmbərlik)  mənə gəlmişdir.
(sənə müyəssər olmayan bir şey mənə müyəssər olmuş-
dur) Ardımca gəl ki, səni (Allahın buyurduğu) doğru bir
yola çıxardım! Atacan! Şeytana ibadət etmə! Həqiqətən
şeytan Rəhmana (Allaha) çox asi olmuşdur. Atacan! Qor-
xuram ki, (tövbə etməsən) Allahdan sənə bir əzab toxun-
sun və beləcə (Cəhənnəmdə) şeytana yoldaş olasan!»3
1 Muslim, 6346.
2 «əl-Bəqərə» surəsi, 215.
3 «Məryəm» surəsi, 41-45.
= 8 =
6. Valideynlər müşrik, kafir olsalar belə, onları tərk
etməmək:
Allah təala buyurur: «Əgər ata-anan bilmədiyin bir
şeyi Mənə şərik qoşmağına cəhd  göstərsələr (bu işdə)
onlara itaət etmə. (Qalan) Dünya işlərində onlarla gözəl
keçin (onlara itaət et).1
Əsma bint Əbu Bəkr t rəvayət edir ki, «Mənim
müşrik anam qohumluq əlaqəsini kəsməmək üçün məni
ziyarət etdi. Mən Peyğəmbərdən r "Onunla qohumluq
əlaqəsini kəsimmi?" – deyə soruşdum. O: "Xeyr" – deyə
cavab verdi». İbn Uyeynə deyir ki, Allah təalə bu haqda
ayə nazil etdi: «Allah din yolunda sizinlə vuruşmayan və
sizi yurdunuzdan çıxartmayan kimsələrə yaxşılıq etməyi
və onlarla ədalətlə rəftar etməyi sizə qadağan etməz. Allah
ədalətli olanları sevər!»2
7. Övladın, valideynləri onun əleyhinə dua etməsi
həddinə çatdırmaması:
Əbu Hureyrə t rəvayət edir ki, peyğəmbər r dedi:
«Üç şəxsin duası müstəcəbdir3: məzlumun, müsafirin və
valideynin övladı əleyhinə etdiyi  dua».4
8. Valideynlərə olan itaət və nəvazişin hədsiz olması:
Yəni hər hansı bir şəxs valideynlərinə  istənilən qədər
yaxşılıq etsə belə onların haqqını lazımınca ödəyə bilməz.
Əbu Burdə rəvayət edir ki, bir Yəmənli kişi anasını
kürəyinə götürüb Kəbəni təvaf etdikdən sonra gəlib İbn
1 «Loğman» surəsi, 15.
2 «əl-Mumtəhinə» surəsi, 8.
3 Allah tərəfindən qəbul olunan.
4 «Səhihul-ədəbil-mufrad», 32.
= 9 =
Ömərə t dedi: «Bunu etməklə mən anamın haqqını ödə-
miş sayılırammı». İbn Ömər t ona dedi: «Xeyr, bunu et-
məklə sən onun bir iniltisini1 belə ödəmiş sayılmırsan».2
9. Başqa valideynlərə də hörmət etmək:
Allah təalə buyurur: «Peyğəmbər möminlərə onların
özlərindən daha yaxındır. Onun zövcələri möminlərin
analarıdır».3
Ənəs  bin Malik t rəvayət edir ki, peyğəmbər r dedi:
«Kiçiyimizə rəhm etməyən, böyüyümüzə hörmət etməyən
bizdən deyil!»4
10. Valideynlərlə sərt davranmamaq:
Allah-təalə valideynlərə «uf» deməyi belə qadağan
etmişdir: «…Əgər onların biri və ya hər ikisi sənin yanın-
da [yaşayıb] qocalığın ən düşgün çağına yetərsə, onlara:
“uf!” – belə demə, üstlərinə qışqırıb acı söz söyləmə. On-
larla xoş danış!»5
11. Valideynlərə təşəkkür etmək:
Hər  bir  insan  bilməlidir  ki,  Allah  onu  yaradıb,  ana
bətnində olduğu müddətin 120-ci günündə ona ruh verib
və valideynləri də onun yaranması üçün vasitəçi edib. Elə
isə insan ilk əvvəl Allaha sonra da ana-ataya şükr etməli-
dir: “Mənə və ana-atana şükr et. Axır dönüş Mənədir!”6
1 Burada doğuş zamanı qadının iniltisi nəzərdə tutulur
2 «Səhihul-ədəbil-mufrad», 11.
3 «əl-Əhzab» surəsi, 6.
4 «Səhih hədislər silsiləsi», 2196.
5 «əl-İsra» surəsi, 23.
6 «Loğman» surəsi, 14.
= 10 =
12. Valideynlərin izni olmadan fardul-kifayə1 sayılan
cihada (müharibəyə) getməmək:
Talhə t rəvayət edir ki; Cahimə t Peyğəmbərə r
dedi: “Ey Allahın elçisi! (Allah yolunda) vuruşmaq istəyi-
rəm, ona görə də səndən məsləhət istəyirəm”. Peyğəmbər
r dedi: “Sənin anan var?” O, “Bəli” – deyə cavab verdik-
də, Peyğəmbər r ona əmr edib dedi: “Ananın qayğısına
qal!”2
Əbu Səid əl-Xudri t rəvayət edir ki; bir kişi Yəmən-
dən Peyğəmbərin r yanına hicrət (səfər) etdi. Peyğəmbər
r ondan: “Yəməndə doğmaların varmı?” deyə soruşduqda
o, “Valideynlərim var” deyə cavab verdi. O bir daha:
“Onlar sənə izn veriblərmi?” deyə soruşduqda, o “Xeyr” –
deyə cavab verdi. Peyğəmbər r də ona  əmr  edib  dedi:
«Qayıt onlardan izn istə. İzn versələr (gəl Allah yolunda)
vuruş, əks halda isə onların qayğısına qal»3
Abdullah ibn Ömər t rəvayət edir ki; bir kişi (cihat
etmək üçün) Peyğəmbərin r yanına gəlib dedi: «Mən
valideynlərimi ağlar qoyub (cihada getməyə) sənə beyət4
etmək üçün gəlmişəm» O dedi: «Qayıt onları ağlar qoydu-
ğun kimi, güldür, sevindir!»5
Qeyd etmək lazımdır ki, hakim tərəfindən səfərbərlik
elan olunduqda və ya vətənə düşmən soxulduqda artıq
cihad fardul-ayn6 hesab olunur. Bu hallarda valideynlər-
dən izn istəmək vacib deyil.
1 Bir və ya daha çox müsəlmanların yerinə yetirməsi ilə digərləri üçün vacib olmayan əmələ
deyilir.
2 Müsnəd, 3/429; «İrvaul-Ğalil», 5/21.
3 Əbu Davud, 2527; «İrvaul-Ğalil», 5/21.
4 Ölənə qədər hər hansı bir əməli etməyə söz vermək.
5 Əbu Davud, 2525; «İrvaul-Ğalil», 5/20.
6 Hər bir müsəlman şəxsin üzərinə düşən vacib əmələ deyilir.
= 11 =
13. Valideynlərin xətrinə dəydikdə, onlardan üzr istə-
mək və halallıq almaq:
Əbu Hureyrə t rəvayət edir ki, Peyğəmbər r dedi:
«Qardaşına1 zülm2 etmiş şəxs dinar və dirhəmin fayda
verməyəcəyi gün3 gəlməmiş ondan (məzlumdan) halallıq
alsın…»4
Peyğəmbər r Muaz bin Cəbəli t Yəmənə göndərdik-
də ona tövsiyə edib demişdir: «Məzlumun duasından (qar-
ğışından)  qorx! Həqiqətən onun duası ilə Allahın arasında
hicab (maneə) mövcud deyil».5
Əl-Muğira bin Şöbə t və Əbu-Bəkrətədən t rəvaət
olunan hədisdə Peyğəmbər r valideyni incitməyin haram
və böyük günahlardan olduğunu vurğulamışdır.6
Valideynlərini incidən şəxs dünyada ikən cəzasına
çata bilər!!!
Əbu-Hureyrə t rəvayət edir ki; Cüreyh t öz koma-
sında sünnə (əlavə) namazını qılırdı və bu vaxt anası gəlib
onu çağırdı: «Ey Cureyh! Mən sənin ananam, cavab ver!»
O isə namaz qılmağına davam etdi. Anası çıxıb getdi. Bir
müddət keçdikdən sonra yenə qayıdıb onu çağırdı: «Ey
Cureyh! Mən sənin ananam, cavab ver!» O isə əvvəlki
kimi namaz qılmağına davam etdi. Bu halı görən anası,
dua edib dedi: «Allahım! Cureyh mənim oğlumdur, mən
onu çağırdım, o isə mənim çağırışıma hay vermədi.
1 Burada hər bir müsəlman nəzərdə tutulur
2 Acılamaq, haqsız olaraq malını mənimsəmək və s.
3 Yəni qiyamət günü.
4 əl-Buxari, 2449.
5 əl-Buxari, 2448.
6 əl-Buxari, 5975, 5976.
= 12 =
Allahım! Fahişələri ona göstərməmiş (imtahan etməmiş)
onun canını alma!».
Əbu Hureyrə t rəvayətə belə davam edir ki; qoyun
otaranlardan biri onun komasına gələrdi. Bir gün o, kənd
əhlindən  olan  bir  qızla  zina  etdi  və ondan  uşaq  oldu.
Ondan uşağın kimdən olduğunu soruşdular. O dedi:  «Bu
komanın sahibindən». Kənd əhli balta, bel götürüb
Cüreyhin komasının yanına gəldilər və onu çağırdılar.  O,
namaz qıldığı üçün onlara cavab vermədi. Onlar da, onun
komasını dağıtdılar. Bunu görən Cureyh onların yanına
gəldi. Təbəssüm edib uşağın başını sığalladı və dedi:
«Sənin atan kimdir?» Uşaq dedi: «Mənim atam qoyun
otarandır…»1
Haqların xülasəsi:
1. Valideynlər üçün dua etmək və Allahdan onlara
bağışlanma diləmək.
2. Valideynləri söydürməmək.
3. Valideynləri İslama dəvət etmək.
4. Var-dövlətdən ilk əvvəl valideynlər üçün xərcləmək.
5. Valideynlərə hikmətlə, gözəl tərzdə nəsihət etmək.
6. Valideynlər müşrik, kafir olsalar belə, onları tərk
etməmək.
7. Valideynləri övladın əleyhinə dua etmək həddinə
çatdırmamaq.
8. Valideynlərə hədsiz  itaət və nəvaziş göstərmək .
9. Başqa valideynlərə də hörmət etmək.
10. Valideynlərlə sərt davranmamaq.
1 Muslim, 6455.
= 13 =
11. Valideynlərə təşəkkür etmək.
12. Valideynlərin izni olmadan fardul-kifayə sayılan
cihada (müharibəyə) getməmək.
13. Valideynlərin xətrinə dəydikdə onlardan üzr
istəmək və halallıq almaq.
Valideynlərin qayğısına qalmaq üçün insana yardım
edən amillər: 1
1. Bu işdə Allaha sığınmaq və yalnız ondan yardım
istəmək.
2. Qayğıkeşliyin fəzilətini və nankorluğun aqibətini
xatırlamaq.
3. Valideynlərin fəzilətlərini xatırlamaq.
4. Valideyn haqqını ödəməyi borc hesab etmək.
5. Valideynlərin saleh olması.
6. Allahdan qorxmaq.
7. Özünü valideynlərin yerinə qoymaq.
8. Övladı qayğıkeş  böyütmək.
9. Valideynlərinin qayğısına qalmış insanların həyat
tərzinə nəzər salmaq.
10. Qayğıkeş insanlardan məsləhət almaq.
1 «Üququl valideyn», səh. 48-53.
= 14 =
VALİDEYNLƏRLƏ GÖZƏL RƏFTARA
İBRƏTAMİZ NÜMUNƏLƏR:
“(Yəhya) ata-anasına qarşı olduqca itaətkar və
nəvazişkar idi; zalim [dikbaş] deyildi”1
“[Allahdan bir möcüzə olaraq körpə2 dilə gəlib] dedi:
“Mən, həqiqətən, Allahın quluyam. O mənə kitab [Incil]
verdi, özümü də peyğəmbər etdi. O, harada oluramsa
olum, məni mübarək [həmişə hamıya xeyir verən, dini
hökmləri öyrədən] etdi və mənə diri olduqca namaz qılıb
zəkat verməyi tövsiyə buyurdu. O, həmçinin məni anama
qarşı olduqca itaətkar və nəvazişkar etdi, [heç kəsə qarşı]
zülmkar və asi [dikbaş] eləmədi!”3
«O4, yüyürüb-qaçmaq və atasına kömək edə bilmək
çağına çatdıqda [Ibrahim] dedi: «Oğlum! Yuxuda gördüm
ki, səni qurban kəsirəm. Bax gör [bu barədə] nə fikirləşir-
sən! O dedi: «Atacan! Sənə nə əmr olunursa, onu da et!
İnşallah, mənim səbrlilərdən olduğumu görəcəksən!»5
Aişə t rəvayət edir ki; Peyğəmbər r dedi: «Cənnətə
daxil oldum və orada mütaliə eşitdim. Mən "Bu kimdir?"
– deyə soruşdum. Mənə dedilər ki "Bu Harisə bin Nomən
və həmçinin sizin (içərinizdə olan) qayğıkeşlərdir"». [Aişə
t dedi]: «O, anasının qayğısına qalan səhabələrdən idi»6
Abdullah bin Dinar rəvayət edir ki; Abdullah bin Ömər
t Məkkəyə gedən yolda bir ərəblə rastlaşdı. Salam
1 «Məryəm» surəsi, 14.
2 İsa peyğəmbəru.
3 «Məryəm» surəsi, 30-32.
4 İsmail peyğəmbəru.
5 «əs-Saffat» surəsi, 102.
6 Əhməd, 6/151; «Səhihul-Cami əs-Sağir», 1/636, 3371-ci hədis.
= 15 =
verdikdən sonra ona (özünə məxsus olan) uzunqulağının
üzərinə əyləşməyə kömək etdi və başındakı əmmaməni də
ona verdi» Biz ona dedik: «Allah səni islah etsin! Ərəblər
az  ilə də qane  olurlar»  Abdullah  dedi:  «O,  Ömər  bin  əl-
Xattabın t sevimli yoldaşlarından idi. Mən peyğəmbərin
r belə dediyini eşitdim: «Həqiqətən ən qayğıkeş insan,
atasının sevimli yoldaşına qayğı göstərən övladdır».1
Zeynal-Abidin2 anasına qarşı olduqca itaətkar və
nəvazişkar idi. Bir dəfə ondan soruşdular ki, sən anana
qarşı olduğca itaətkar və nəvazişkarsan. Bəs nə üçün
onunla birgə yemək yemirsən? O dedi: «Qorxuram ki,
onun gözü düşdüyü loxmanı mən yeyim və bununla da
ona əziyyət verim».3
Ibn Aun rəvayət edir ki; «Bir kişi, anasının hüzurunda
olan Məhəmməd bin Sirinin yanına gəlib onun səssiz, ba-
şıaşağı (müti şəkildə) dayandığını görüb soruşdu:
«Məhəmmədə nə olub, xəstələnib?» Ona dedilər: «Xeyr
xəstələnməyib, lakin anasının hüzürunda bu hala düşür».4
Cəfər bin Suleyman rəvayət edir ki, Məhəmməd bin
əl-Münkədir başını yerə qoyub anasına deyərdi: «Gəl
ayağını qoy başımın üstünə».5
Saleh əl-Abbasi Mənsurun məclisində ikən söhbət edir
və hər dəfə öz atasını xatırladıqda rahiməhullah (Allah ona
rəhm etsin) deyirdi. Bunu  görən ər-Rabi ona dedi: «Mömin-
lərin əmirinin hüzurunda atana çox rəhmət oxuma. (Bir
dəfə dedin kifayətdir). O dedi: «Səni qınamıram. Həqiqə-
1 Muslim, 6460.
2 Əbu-əl-Həsən Əli bin əl-Hüseyn bin Əli bin Əbu Talib.
3 «Siyəru ələmun-nubələ», 6/317.
4 «Siyəru ələmun-nubələ», 6/128.
5 «Siyəru ələmun-nubələ», 4/620.
= 16 =
tən sən ata şirinliyini (ləzzətini) dadmamısan». Mənsur
gülümsəyib dedi: «Bu, Haşim övladlarına etiraz edənin
cəzasıdır».1
Abdullah bin Cəfər bin Xaqan əl-Mərvazi rəvayət edir ki,
Bundərin belə dediyini eşitdim: «Elm tələb etmək üçün
səfərə çıxmaq istədim. Lakin anam bunu mənə qadağan etdi.
Mən ona itaət etdim. (Əvəzində də) Allah mənə elm əta
etdi».2
Zəhəbi Bundərin haqqında demişdir: «O yalnız Bəsrə
şəhərində hədis toplayıb (elm alıb), anasına qarşı olduqca
itaətkar və nəvazişkar olduğu üçün başqa şəhərlərə səfər
etməyib».3
Amir  bin  Abdullah  bin  əz-Zubeyr  dedi:  «Atam  vəfat
etdikdən sonra bir il müddətində Allahdan yalnız onun
bağışlanmasını istəmişəm».4
Təlq ibn Həbib anasının başından öpər və anası evin
aşağı mərtəbəsində olduğu zaman yuxarı mərtəbəyə
qalxmazdı.5
1 «Birrul-valideyn», səh.98.
2 «Siyəru ələmun-nubələ», 1/145.
3 «Siyəru ələmun-nubələ», 1/144.
4 «Birrul-valideyn», səh.78.
5 «Birrul-valideyn», səh.78.
= 17 =
NANKORLUQ
Aşağıda sadalanan əməllər nankorluğun zahiri
əlamətlərindəndir:
1. Valideynləri hər hansı bir söz və ya hərəkətlə
ağlatmaq, kədərləndirmək.
2. Onların üstünə qışqırıb acılamaq.
3. Onların buyruqlarına «uf» deyərək və s. etiraz
etmək.
4. Onların hüzurunda qaşqabaq tökmək.
5. Onlara nifrətlə baxmaq.
6. Onlara nəyi isə əmr etmək.
7. Onların təqdim etdiyi ruzini və s. bəyənmə-
mək, eyib etmək.
8. Ev işlərində onlara yardım etməmək.
9. Onlar danışdığı an üz çevirmək və danışdıqları-
na məhəl qoymamaq.
10. Onların məsləhətinin (qocaldıqlarına və s.
görə) faydasız olduğunu hesab etmək.
11. Onların yanına (otağa və s.) icazəsiz daxil
olmaq.
12. Onların önündə (həyat yoldaşı, dost, övlad və
s. ilə) əxlaqsız mübahisə aparmaq.
13. Qeyrilərinin yanında onları pisləmək və
eyiblərini xatırlamaq.
14. Onları söymək və onlara lənət etmək.
= 18 =
15. Onların xoşuna gəlməyən canlını və ya əşyanı
evə gətirmək.
16. Onların önündə əxlaqsızlıq etmək (siqaret
çəkmək, telefonda qızla (oğlanla) məhəbbətdən
danışmaq, alt paltarda gəzmək və s.).
17. Onların hüzurunda əxlaqsız əməlləri xatır-
lamaq.
18. Onları çətin vəziyyətə salmaq (borca girmək,
cinayət törətmək, əxlaqsızlıqla onların adını
ləkələmək və s.).
19. Günlərlə evdən didərgin düşmək və bununla
da onları narahat etmək.
20. Onlara imkanları çatmadığı bir şeyi aldırmaq
və ya tələb etmək.
21. Həyat yoldaşına (zövcəsinə) valideynlərindən
artıq itaət etmək.
22. Qocalıq çağında onları tərk etmək.
23. Onları valideyn kimi təqdim etməkdən
utanmaq.
24. Onları vurmaq.
25. Onların səhvlərini bağışlamamaq.
26. Onlara mal-dövlətdən xərcləməmək.
27. Onlara hər hansı bir əmələ görə minnət
qoymaq.
28. Onların var-dövlətindən oğurlamaq.
29. Onların ölümünü təmənna etmək.
30. Onlardan xilas olmaq üçün onları öldürmək.
= 19 =
Övladın nankor olmasının əsas səbəbləri:
1. Cəhalət (elmsizlik).
2. Pis tərbiyə.
3. Ziddiyət (məsələn, valideyn övladına əmr etdiyinə
özü əməl etmir).
4. Övladla sərt rəftar etmək.
5. Valideynlərin öz valideynlərinə qarşı nankor
olması.
6. Allahdan qorxmamaq.
7. Övladın birini digərindən üstün tutmaq.
8. Həyat yoldaşının əxlaqsız olması.
9. Valideynin necə əziyyət çəkdiyinə məhəl
qoymamaq.
10. Övladı yaxşı işlər görməyə həvəsləndirmə-
mək.
= 20 =
ŞAİRLƏRİN DEDİKLƏRİNDƏN
Hər nə etsən, ana haqqın unutma
Anan edib sənə canını qurban.
Bu ananın xatirinə, düşməndən
Gələn dərdə dözsün gərək hər insan.
Qorx o gündən ki, səni də tək qoyub,
Əbədilik anan köçər dünyadan.
Xəqani ŞİRVANİ
«Seçilmiş əsərləri», səh.188
Ananın qəlbinə toxunmaq olmaz,
Ana nəfəsindən çiçək də solmaz,
İnsanlıq süd əmmiş ana döşündən,
Soyuq bir məzardır anasız vətən.
Səməd VURĞUN
«İpə-sapa düzülməmiş incilər», səh.108
