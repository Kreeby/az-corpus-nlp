İ. SOLTAN 
 
 
 
 
 
ӘQRӘB VӘ QURBAĞA 
 
 
 
 
 
 
 
 
 
 
 
 
 
 
 
Azərbaycan LKGİ MK 
Uşaq və Gənclər Әdəbiyyatı Nəşriyyatı 
Bakı-1946 
 
 
 
 
 
 
ӘQRӘB VӘ QURBAĞA 
 
 
Bir әqrәblә bir qurbağa  
yaşayırdı qonşuluqda.  
Qurbağa dinc, әqrәb yaman,  
Zәһәr almış ondan ilan.  
Bu nanәcib, rәngi sarı  
İncidirdi qonşuları.  
Çox bәdqılıq, bәdrәftardı,  
Kimi görsә tez sancardı...  
Bir yaz günü qopdu һaray,  
Yağış yağdı, bәrk daşdı çay,  
Hәr tәrәfi bürüdü su.  
Qurbağanın pis qonşusu  
Qaldı naçar su üzündә,  
Damla-damla yaş gözündә.  
Dedi—Aman, can qurbağa!  
Әһvalıma yan, qurbağa!  
Qurbağacıq gülә-gülә  
Cavab verdi ona belә:  
Sәbәb nәdir aһu zara,  
Yoxsa işin düşüb dara?  
İncidәrdin qurdu, quşu,  
Olmuşdun çox yaman qonşu.  
Әqrәb dedi ağlayaraq:  
—İnsaf eylә, һalıma bax,  
And içirәm bir dә mәn,  
Görmәz һeç kәs mәndәn ziyan.  
Qurbağacıq yanıb ona  
Aldı dәrһal arxasına  
Bir az keçdi әqrәb, yenә  
Başladı bәd әmәlinә.  
Qurbağa tez dönüb ona  
Söylәdi ki, dinc olsana!
Hanı әһdin, düz peymanın ?  
Sancmaqla yoğrulub qanın!  
Әqrәb dedi:—Can qurbağa  
Әhvalıma yan, qurbağa!  
Keç bu dәfә günaһımdan, 
Salma suya, rәһm et, aman!  
Sinә gәrib dalğalara,  
Göy suları yara-yara  
Üzdü getdi qurbağacıq,  
Birdәn duydu yenә tıq-tıq.  
Dedi:—Dostum, һanı peyman?  
Nә tez çıxdı o yadından?  
Әqrәb dedi:—Bağışla gәl,  
Bir dә sәnә vurmaram әl.  
Bir dә pozsam olsun qәnim  
Öz ilqarım, әһdim mәnim.  
Qurbağacıq gülә-gülә  
Sinәsini verdi selә.  
Әqrәb yaman tutulmuşdu,  
һәsәd ona dәrd olmuşdu.  
Pıçıldadı yavaş-yavaş,  
Bacaraydım mәn dә, ey kaş  
Әl-qol atıb süzә idim,  
Bunun kimi üzә idim!  
Düşündükcә yandı canı,  
Yenә sancdı qurbağanı. 
  
 
  
 
Qurbağacıq dönüb ona  
Dedi:—Lәnәt ilqarına!  
Sәһv eylәdim inananda,  
Xain әmәl etmәz anda! 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dağlar, daşlar gül olsa da,  
Tikan dönüb gül olsa da,  
Adәtini atmaz әqrәb,  
Sancmadıqca yatmaz әqrәb.  
Boğul suda, öl uğursuz!  
Tutmaz bizim dostluğumuz! 
 
 
 
 
 
 
Rәssamı: Əli Səttar 
Redaktoru: B.A. Qasımzadə 
Çapa imzalanmış 12/III-46. FQ 0776 
Sifariş 2711. Nәşriyyat № 77. 
Tirajı.20000. 
Azәrbaycan SSR NS yanında Poliqrafiya 
vә Nәşriyyat işlәri idarәsi. 
Azpoliqraftrestin “Qızıl Şәrq” mәtbәәsi, 
Bakı, Hәzi Aslanov küçәsi, 80. 
 
