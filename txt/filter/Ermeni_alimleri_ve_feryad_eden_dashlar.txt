 
 
 
İ. Q. ÇAVÇAVADZE 
 
 
 
 
 
 
 
 
 
 
 
 
 
 
ERMƏNİ ALİMLƏRİ 
VƏ 
FƏRYAD EDƏN 
DAŞLAR 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
«Azərbaycan» nəşriyyatı 
Bakı - 1995 
 
 
 
 
 
 
Tərcümə edəni Vasif Quliyev 
Redaktoru Sarvan Ağayev 
 
 
 
 
 
 
 
 
 
 
 
 
 
 
 
 
 
 
 
 
 
 
 
Çavçavadze İ. Q. «Erməni alimləri və fəryad edən daşlar» - Bakı, «Azərbaycan» nəşriyyatı, 1995.- 80 səh. 
 U    4804000000-010(95)    Sifarişlə 
              14670(07)-95 
 
 
 
 
 
 
 
 
 
 
 
 
 
 
 
 
 
 
© «Azərbaycan» nəşriyyatı 
 «Şuşa» şirkəti, 1995. 
 
 
 
 
 
 
 
"Özünü dost göstərən açıq düşməndən o qədər  
qorxmuram, onun nəvazişindən, təbəssümündən  
qorxuram". 
 
RUSTAVELİ 
 
Təhqiredici bir şəkildə alçaldılan, hər yerindən duran tərəfindən bədnam edilən bizim millət kimi bir 
millət bütün yer üzündə çətin ki, tapıla. Hər kəs üstümüzdən ya adlayıb keçməyə, ya da bizi tapdalayıb 
öldürməyə və torpağa qatmağa çalışır. Az qala Zaqafqaziyada izimizi-tozumuzu da məhv etmək və gürcü adını 
yer üzündən silib, havaya sovurmaq istəyirlər. Guya, biz heç vaxt mövcud olmamışıq, guya, indi də mövcud 
deyilik. Mənəviyyatca kasıb, ağılca zəif, əxlaqsız, axmaq, savadsız, tərbiyəsiz, tamamilə dilənçi halına salınmış, 
etibarsız, qorxaq - bizim mənəvi və fiziki mənzərəmiz hamının gözündə belədir! Mənafeyi belə hörmətdən 
düşməyimizi və təhqir olunmağımızı tələb edənlərin yazdıqlarına görə, biz heç nə idik və indi də heç nəyik. 
Evdə və bayırda, sözdə və mətbuatda gərəksiz və ləyaqətsiz olduğumuza və elə beləcə də qaldığımıza hamını 
inandırmaq üçün dəridən-qabıqdan çıxırlar. Onlar yalnız səsləri eşidilən və qələmləri işləyən Avropada alnımıza 
damğa vuraraq gürcü adını bax, beləcə yayıblar. Biz gürcülər haqqında belə söhbətlərə Rusiyada da rast gəlmək 
olur. Düzdür, yalnız ruslardan, ya da avropalılardan hər bir kəs yaxşı və pis cəhətlərimizlə tanış olmağa macal 
tapıb, bizim də xeyrimizə bəzi şeylər deyiblər, lakin bədbəxtçilikdən, onların arasında da bir çoxları öz 
fikirlərini başqalarının istəyinə əsaslandırır, özgə havasına oynayır və özgə toruna düşürlər. Qoy öz bildikləri 
kimi olsun! 
Lakin iş ondadır ki, sözlə və qələmlə bütün dünyaya and içirlər ki, guya, Qafqaz sıra dağlarının o biri 
tərəfindən Dəclə və Fərat çaylarının başlanğıcına qədər, demək olar [3-4] ki, Qara dənizdən Xəzər dənizinə 
qədər qədimdən Ermənistan deyilən yer olub (guya, Somxetiya, yəni, somexlərin - haykanların ölkəsi) və guya, 
bəzi yerlərdə hər hansı bir vrasi1 cücəribsə, o da ermənilərin təqsiri ucbatından onlarca pəyə sahəni tutub. Bu 
vrasilər xalq kimi adı çəkilməyə layiq deyillər, çünki onlar məhv olma və nəsli pozulma yolundadırlar, həm də 
bu, belə olsaydı, öz vəzifələrini başa düşmək üçün onlarda o qədər ağıl nə gəzirdi. Ticarət etmək üçün allah 
onlara qabiliyyət verməyib. Arabaçılıq və çarvadarlıq etməkdən başqa, heç nəyə yaramırlar və gülməli də olsa, 
Gürcüstan adlandırdıqları həmin pəyələr üçün bəzi yerlərdən hətta istifadə edə bilmirlər. Həm də buna onlarda 
nə bacarıq, nə zəhmətsevərlik, nə təhsil, nə bilik, nə arzu, nə də bilməyə və öyrənməyə həvəs olmayan bir halda 
bunlardan necə istifadə edə bilərlər. Tutaq ki, heç olmasa, təkcə Yaxın Şərqi yox, həm də uzaq, vəhşi və avam 
Asiyanı diriltmək və xoşbəxtliyə çatdırmaq allah və tarix tərəfindən çağırılmış və əllərində mədəniyyət şüarı 
olan ermənilərdən asılıdır. 
Bizi yer üzündən tamamilə silib atmaq üçün onlar adımızı biabır edib, bizi milli heysiyyatdan məhrum 
etməklə kifayətlənməyərək, bütün tariximizi də, salnaməmizi də, tarixi qalıqlarımızı və abidələrimizi də, al-qana 
bulanmış bütün şeylərimizi də, xristianlıqdan əvvəlki xidmətlərimizi də məhv edirlər, tarixi var-dövlətimizi, 
bizə məxsus hər şeyi müxtəlif fırıldaqlar yolu ilə özlərinin adına çıxırlar. Düzdür, yalan ayaq tutar, amma 
yeriməz və başqasının mənliyini əlindən almaqla, yaxud alçaltmaqla özününkünü artıra bilməzsən, lakin bir 
gürcü zərb-məsəlində deyildiyi kimi: "Öz tamahının qulunun qulağı ağır eşidir və dildən pərgardır". 
Belə toz-duman nəyə görə qaldırılıb, nəyə görə yalançı ildırımlar çaxır və göy guruldayır? 
Zaqafqaziyada lap qədimdən yalnız təkcə erməni millətinin olmasını və tezliklə gələcəyin bu dilə məxsus 
olacağını dünyaya sübut etməyə görə lazımdır, çünki o, mənəvi və fiziki gücünü də, sarsılmazlığını da, ağlının 
böyüklüyünü də tarixən sübut etmişdir. 
Bütün bu fırıldaqları kim edir? Başımız üzərində hərlənən və qarıldayan bu qara qarğa nədir? Biz 
əvvəllər də [4-5] deyirdik, indi də təkrar edirik: allah eləməsin, bu işlərdə bütün erməni xalqını təqsirləndirək, 
bu günahların hamısını onun ayağına yazaq. Bu işdə yalnız məşhur bir erməni dəstəsi və erməni kitab 
həvəskarları - savadlı adamları, alimləri günahkardır. Lakin buna baxmayaraq, əlimizə qələm almaq qərarına 
dəlməzdən əvvəl bizim üçün çox mühüm olan bir vəziyyət haqqında uzun müddət fikirləşdik: ermənilər bu əsərə 
necə münasibət bəsləyəcəklər? Aşağıda görəcəyimiz kimi sualın əhəmiyyəti böyükdür. 
Xalqa tarix tərəfindən bir bədənə və həmin ölkənin vahid ruhuna birləşmiş insani məxluqların məcmusu 
kimi, hər halda, hər bir namuslu və sağlam düşüncəli adam tərəfindən hörmət edilməlidir. Bu və ya digər 
mənada onun təhqir olunması və alçaldılması çox nalayiq hərəkətdir. Hər bir xalqın özünün şəxsi siması, 
özünün arzuları, özünün istəkləri, özünün ehtirası, özünün xüsusiyyətləri var. Bütün bunları söymək mədəni 
                                                 
1 Ermənilər gürcüləri belə adlandırırlar. 3
adama yaraşmayan kobudluqdur. Bunu çox gözəl başa düşürük və allah eləməsin ki, yalnız xalqın məlum bir 
dəstəsinin günahı ucbatından onu müqəssir kimi başa düşək. Lakin məhz bu zəmində də bizə hücum gözlənilir. 
Bu tərəfdən isə həmin toz-duman, gözləri yummağa məcbur etmək üçün qopmağı yaddan çıxarmayan həmin 
qasırğa gözlənilir. Allah bilir, nəzərdə tutduğumuz və bütün erməniləri kökləmək üçün yalnız onun haqqında 
deyilənlərə adət etmiş bir dəstə adam bu oçerklər barəsində necə hay-həşir qoparacaq, necə hay-küy salacaq.  
Burda məqsəd aydındır. Xalqın müdafiəsi uğrunda mübarizə ədalətlə desək, hörmətə layiqdir və tamamilə 
əsaslıdır. Bunu dostlarımız yaxşı başa düşür və gözəl bilirlər ki, xalqın müdafiə bayrağı altında onlar ümumi 
rəğbət qazanırlar və onların qələbəsinin yarısı əvvəlcədən öz əllərində olacaq: "Biclik gücdən yaxşıdır"1. 
Madam ki, belə hiyləgər taktikaya girişirlərsə, ifşa edənləri iki xalq arasında ədavət salmağa nalayiq arzuda 
təqsirləndirmək onlar üçün asan olacaq. Mülahizə düzdür. Onlara tuşlanmış oxu xalqı qəzəbləndirmək məqsədi 
ilə xalqın ürəyinə sancırlar və etibarlı qalxan kimi bu fəndgir üsulla özlərini qoruyurlar, ifşa edən öz günahı ilə 
susdurulur. Erməni xalqının burda günahı yoxdur. O, dinc, əməksevər xalq kimi [5-6] öz işi ilə - ya ticarətlə, ya 
da əkinçiliklə məşğul olur. Bu cür məsələləri qarşısına məqsəd qoymur, ona görə də palıd ağacının ətrafındakı 
mığmığa kimi yan-yörəsinə hərlənən çağırılmamış havadarlarının günahları ucbatından məsuliyyətli olmaq 
lazım gəlir. Xalq, ümumiyyətlə, çox gözəl başa düşür ki, əsl ləyaqətin kərənaya və nağaraya ehtiyacı yoxdur, 
çox gözəl bilir ki, çağırılmamış boşboğazların hay-küyləri onun qəhrəmanlıqlarına şan - şöhrət gətirmir və onlar 
olmayan yerdə qəhrəmanlıq yarada bilmirlər. Əsl qəhrəmanlıq təbiətinə görə təvazökardır, boşboğaz deyil və bu 
qəhrəmanlıq nə qədər dinməz və təvazökardırsa, o qədər də böyük və cəzbedicidir. Bu qəhrəmanlığın nəcib 
xüsusiyyətini başa düşmək üçün elmli və bilikli adam olmaq lazım deyil. 
Bunun üçün sağlam ağıla və hətta səmimi və təmiz rəiyyət ürəyinə malik olmaq kifayətdir. "Demə ki, 
sən yaxşısan, özün özünü tərifləmə", yaxud "sadəlik qəhrəmanın bəzəyidir, özünü öyənin saman çöpü qədər 
qiyməti olmaz" (gürcü xalq zərb-məsəli). Məgər bu sözləri rəiyyət deməyibmi?! 
Bədbəxtlikdən, erməni xalqının şöhrəti və böyüklüyü haqqında hər yerdə car çəkən və yeri gələndə 
gürcüləri alçaldan və yer üzündən silən erməni alimləri bu müdrikliyə hələ çatmayıblar. 
Biz ermənilərin şöhrətlənməsi və tərifinin göylərə qaldırılması əleyhinə deyilik. Belə hallarda, hətta 
həddini aşmaq heç kəsə nə ağır gəlir, nə də toxunur, bunun heç kəsə nə istisi var, nə də soyuğu. Bunu anlamaq 
yalnız comərdlikdən başqa, heç nə deyil. Biz ermənilərin heç bir səxavətinə və fədakarlığına həsəd aparmırıq, 
əksinə, bu yaxşı cəhətləri biz özümüz də arzu edirik. Onlar qətiyyən paxıllıq yox, yarış mövzusu təşkil edir. 
Paxıllığın özgə var-dövlətinə, özgə uğurlarına acığı tutur və o, əzab çəkir, yarış isə nəcib bir hissdir: o, 
başqasının şərəfini və yaxşı cəhətlərini əldə etməyə çalışır. Paxıllıq özgənin yaxşı cəhətlərinə dözmür, yarış isə, 
əksinə, buna çox sevinir. Paxıllıq yaxşı cəhətlə düşmənçilik edir, yarış isə dostluq edir, onu əzizləyir. 
Buna görə biz ermənilərin şərəfini və böyüklüyünü, hətta onlar mübaliğəli, ya da başdan-ayağa gop olsa 
da, qiymətləndirməyəcəyik. Ermənilər nəyləsə öyünsələr də, qoy onları qadir Allah özü saxlasın, əgər bundan 
məhrumdurlarsa, qoy Allah özü onlara kömək etsin. Ancaq ona məyus oluruq ki, özünü öyən bir erməni dəstəsi 
gürcülərin mənəvi [6-7] və fiziki mövcudluğunu inkar edərək bizə yalnız qarşımızda geniş açılmış qəbiri 
göstərir, guya ki, onların mövcud olması bizim mövcud olmamağımızdan irəli gəlir. 
Müdrik adamlar, istisnasız olaraq, böyükdən kiçiyə hamı biz gürcülərə qulaqburması verirlər ki, 
ermənilərin bu dəstəsinin iç üzünü açıb göstərək. Onlara, doğrudan da, olduğu kimi baxmaq vaxtıdır. 
Başımız üzərində qara qarğanın hardan qarıldadığını, bizi döyən bu daş axınının hardan gəldiyini bilmək 
vaxtı gəlib çatıb. Ayılmaq və bu saxta liberallar qarşısında, öz oyunbazlığını, ikiüzlülüyünü, vicdansızlığını 
xalqı sevənlərin müqəddəs bürüncəyi altında gizlətmək məqsədi ilə ağzımızı yuman həqiqi liberalizmin bu 
təlxəkləri qarşısında qorxmamaq vaxtıdır. Fırıldaqlarımızın üstünü açmayın, yoxsa, sizi milli düşmənçiliyə 
təhrik eləməkdə günahlandırarıq, sizi irticaçı cəbhəyə qatarıq. XIX əsrin sonunda milli ədavətin oyadılması, 
millət arasında alaq otunun yayılması isə ağılın inkişaf etməməsi, cəhalətpərəstlik, liberalizmin təhqiri 
deməkdir. Saxta liberalizmin təsəvvür edilən bu göy gurultuları və ildırımı ilə yalnız körpə uşaqları və mənasına 
varmadan ancaq sözlərə inanmağa adət edənləri qorxutmaq olar. Doğrudanmı liberalizm bütün bunların ifşa 
olunmasından yox, həqiqətin gizlədilməsindən, cürbəcür fırıldaqların, hoqqabazlıqların, saxtakarlıqların ört-basdır 
edilməsindən, yalanlardan, hər cür başqa pozğunluqlardan ibarətdir?! Bütün lazımi məzəmmətləri ifşa etməsən, 
çarmıxa çəkməsən, onda bizim nahaq yerdən təriflədiyimiz maymaq liberalizm nəyə gərəkdir?! Məgər onların 
narazılıq oyada bilməsindən, insanların böyük qurbanlar və bəzən də qan axıdılması bahasına əldə etdiyi həqiqi 
liberalizmin müqəddəs ləyaqətindən utanmadan hər cür gizli və aşkar pisliyin dünyaya elan edilməsi də 
aşkarlıqdırmı?! 
...Qorxudan kimisə incitmək, pis şeyi ifşa edənin ağzını yummaq saxta liberaldan başqa, kimin ağlına 
gələr? Bütün xalqın ədalətli və dəlillərə əsaslanmış ifşası hiddətlə və düşmənçiliklə yox, minnətdarlıqla 
qarşılanır. Əsl liberalizm haqqı tapdalamağa heç kəsə imkan verməməkdən, cinayətdə cinayətkarı ifşa 
etməkdən, pis hərəkətləri layiqli qərar olmadan buraxmamaqdan və lazım gələrsə, ciddi cəzalandırmaqdan 
                                                 
1 Tam mənası ilə bu cür səslənən gürcü zərb-məsəli: "Zirəklik, diribaşlıq, əgər insan onlardan istifadə etməyi bacarırsa, fiziki qüvvədən 
yaxşıdır". 4
ibarətdir. "Nümunə ilə dünya korlanar". Pislənməyən pis iş zəif xarakterli adamın asanlıqla düşdüyü günah 
torudur və "utanmazı utandırmasan, bu, [7-8] nümunə olacaq və utancaq utanmaz olacaq" (David Quramov). 
Əgər gözlənilən iğtişaşların qabaqcadan görünməsi ilə bizi qorxudurlarsa, liberalizm naminə dilimizi 
bağlayırlarsa, yelbeyin gəncləri başdan çıxarmaq və qorxutmaq üçün liberalizmə yersiz əsaslanma sadəcə biclik 
deyilsə, nə üçün elə bu liberalizm naminə onlar yeri gəldi-gəlmədi, kürreyi-aləmdə bütün gürcü millətinə - bəli, 
bütün millətə qara yaxan - artıq dediyimiz kimi, ona qəbir qazan həmin o erməni dəstəsinin ağzını yummurlar? 
Bəs heç olmasa, bu saxta liberallardan biri ağzını açıb deyibmi ki: "Siz nə cəfəngiyat uydurursunuz, cənablar, 
əgər sizdə şəxsi ləyaqət hissi, öz vətəniniz varsa, bu haqda danışın! Yoxdursa, niyə bütün gürcü millətinə 
sataşırsınız, niyə onun adını batırırsınız və sizə aid olmayan şeyləri niyə öz adınıza çıxırsınız? Məgər cənnətin 
qapıları bizim üçün ona görə açılıb ki, biz gürcü millətini söyək və onu məhv edək? Məgər bilmirsiniz ki, haqqı 
gizlətmək olmaz və gec-tez o, üzə çıxır? Lakin heç kəs bu haqda bir söz də deməyib və deməyəcək, çünki onlar 
ikiüzlü və qərəzkardır. Bütün bunlar üçün açıqqəlblilik, haqqa məhəbbət, alicənablıq lazımdır. İndiki bazarda isə 
nə ona, nə o birinə, nə də ki, üçüncüsünə tələbat yoxdur. 
Onların fikrincə, bizim millətimizi söyəndə baş əyməliyik, onlar isə özümüzü müdafiə edəndə və millətə 
bir söz ilə belə toxunmadan bizi söyənlərin yalnız məlum dəstəsinin hiyləsini ifşa edəndə hiddətlənirlər. Siz isə 
bizim, hətta ayrıca dəstəmiz haqqında haqq sözünü də deməyə cürət etmirsiniz. Bu, nə ədalətdir, bu, nə 
liberalizmdir?! Bu, riyakarlıqdır, həyasız yalandır, yaltaqlıqdır, gizlənqaç oyunudur, başını yuvada gizlətmək və 
quyruğunu bayırda qoymaqdır, ancaq heç cür liberalizm deyil, "Vicdanlı düşmənlər arasında vicdan vasitəçi 
olur" (Knyaz İlya Çavçavadzenin kəlamı). 
Qoy uşaqların ağzını yuman bu boşboğazlar - saxta liberallar dəstəsi onların gözünü qorxutsunlar: 
Dəymə, xırda şeydir! Nə səs, nə söz bizi ifşa edə bilməz, yoxsa, sizi cəhalətpərəst adlandırarıq! Ancaq ağıllı 
adamı onlar həqiqət uğrunda vicdanla dayanmaq qabiliyyətindən məhrum edə və qəsdən təhqir olunmuş və 
toxunulmuş insan hissləri, xalqın heysiyyatı onu tələb edəndə yalanı ifşa edə bilməzlər. Burda şərəfsiz qorxaq 
kimi qaçmaq, geri çəkilmək yox, üzbəüz mətinlik, açıq ifşa etmək lazımdır. Əslində, nə liberalizm, nə 
cəhalətpərəstlik, nə də buna bənzər şeylər [8-9] insan ləyaqətinin meyarı deyil. Əks halda, insan haqlıdır, yaxud 
haqsızdır? Əgər indiki gənclərə desək ki, onların təfəkkür obrazı liberal deyil, qorxudan rəngləri qaçar və nə 
qədər haqlı olsalar da, danışmazlar: bu, nə bəladır başıma gəldi, - deyə öz-özünə fikirləşərlər. İndi heç kəsin işi 
deyil, - həqiqət özü-özlüyündə qiymətlidir, yoxsa, yox və bu baxımdan heç kəs söylənilmiş fikrin müzakirəsinə 
qoşulmur. Təkrar edirik ki, pisliyin ifşa edilməsi uydurulmuş halda yox, əsaslı olsun, sübut edilmiş olsun və qoy 
heç kəs bununla kiminsə narazılığına, məyusluğuna, ədavətinə səbəb olmaqdan qorxub-çəkinməsin. Məgər 
bilmirik ki, ifşa olunmaq pislik edənin ürəyinə yatmır. Lakin bu pislik özünün bütün ağırlığı ilə üstümüzə 
düşəndə, bizim, guya, acizliyimizi bütün dünyaya car çəkəndə, bu, gözlərini yummağın, qulaqlarını tutmağın, 
susmağın üzrlü səbəbidir? Biz nə üçün susmalıyıq? Doğrudanmı ona görə ki, dediklərimiz ermənilərin 
narazılığına səbəb olacaq? Düşmənçilik yaratmaq isə indiki vaxtda yaraşmaz. Məgər doğrudanmı, bu 
yalanlardan qorxmalı və öz şəxsiyyətimizi müdafiə etmək və qorumaq haqqında fikirləşməliyik?! 
Bizə, guya, çırtma vurmaq da təhqiredicidir, biz kötəklə vuranda sizin isə inciməyə haqqınız yoxdur. 
Nədir, biz bu dünyanın ögey oğullarıyıq ki, onlar bizi lətifələrlə əyləndirməyə cəsarət edirlər! Bizim şəxsən 
mövcud olmağımızı, bizim mövcudluğumuzu belə təhqir edəndə və kökündən qoparanda liberalizm və 
cəhalətpərəstlik haqqında nə söhbət ola bilər?! Yalnız bu lətifələr nifrətə layiq qorxağın xeyrinədir, yalnız 
qorxaq səssiz-səmirsiz özgə tüpürcəyini yalayır. Buna, allaha şükür, biz hələ çatmamışıq: öz ləyaqət hissimizi 
özümüzdə hələ o dərəcədə saxlamışıq, özümüzü müdafiə etmək və qorumaq üçün və gürcü adını tapdalamağı və 
təhqir etməyi heç kimə imkan verməmək üçün ürəyimiz hələ o dərəcədə güclü döyünür. 
Erməni alimlərinin, savadlılarının və onlarla əlbir olanların fırıldaqları artıq çağırılmış bayatılardır. 
Həmin vaxtdan hər halda 60 il keçib. Biz tam 60 il deyirik, bu isə onunla hesablaşmamaq üçün o qədər də az 
vaxt deyil. Artıq tam 60 il göy gurultusu və ildırım kimi sürətlə uçub gedir, bu və ya digər tendensiyalar bizim 
şəxsi mövcudluğumuza toxunur və gündən-günə çox böyük hörmətsizliklə, cəsarətlə, həyasızlıqla dərimizi 
soyurlar və tufanla hədələyirlər. Bütün bu çox uzun dövr ərzində bu və ya digər vəsiyyət fəaliyyət göstərir, bu 
və ya digər sap [9-10] müntəzəm surətdə, daim, möhkəm, hiyləgərcəsinə və qəribə inadla uzadılıb, demək olmaz 
ki, daha çox ustalıqla, lakin böyük kələklə, böyük riyakarlıqla uzadılıb. Həm də hamısından qəribə bir də odur 
ki, bütün bu altmış illik dövr rus yazıçısı ilə başlanır və rus yazıçısı ilə qurtarır. Onların arasında bir sıra erməni 
savadlıları - yazıçıları da var, çünki bir sapı başından axırına kimi uzatsan, o, bütün adamlara toxunar. Onlar 
qərəzlə düzülmüş bu və ya digər fikri o dərəcədə mehribancasına yayırlar ki, guya, bir ürəyi və bir bədəni təşkil 
edirlər və bir formada hazırlanıblar. 
Baron Brambeus təxəllüslü məşhur rus yazıçısı Senkovski hələ 1838-ci ildə yazırdı: "VI Vaxtanqdan 
əvvəl gürcülərin salnaməsi yox idi, gürcülərin özləri, hətta eramızın XII əsrindən əvvəl mövcud deyildilər. 
Müxtəlif dağlı tayfaları iber adı ilə tanınırdı. Bütün ölkə Kür çayının o biri tərəfində idi. Tiflis və Gürcüstanın 
böyük bir hissəsi qədimdən ermənilərə məxsus olub və burda ermənilər, midiyalılar, massagetlər, yaxud türklər 
və bir neçə nəsil alban yaşayıb". Belə yalan, təhrif olunmuş tarixin və coğrafiyanın tərtibini kimin ayağına 
yazaq? Onu Senkovskinin yazdığına şübhə yoxdur, lakin doğrudanmı şübhələnməmək olar ki, Senkovski kim 5
tərəfindənsə aldadılmayıb və o, əks-səda kimi eşitdiklərini təkrar edib? Axı, aydındır ki, bu cür yalanı o, heç bir 
yerdə oxuya bilməzdi, çünki bütün Yer kürəsində bu mənada göstərişlər tapa biləcəyi salnamələr yoxdur və bu 
yalanı o, hətta rəvayətlərdə də tapa bilməzdi. Gürcülərin XII əsrdən əvvəl, hətta mövcud olmadıqlarını aləmə 
yaymaq kimə lazım idi. Gürcüstanda gürcü olmayıb və burda ermənilər və başqa xalqlar yaşayıblar, yaxud 
Tiflislə birlikdə Gürcüstanın böyük bir hissəsi qədimdən bəri ermənilərə məxsusdur! Yalan və həm də belə 
gözlənilməz yalan gizli məqsəd və niyyət olmadan meydana çıxmır. 
Gürcüstanın Rusiyaya birləşdirilməsi günündən Senkovskinin belə yalan uydurduğu günədək, hətta 37 il 
keçməyib və doğrudanmı nisbətən bu qısa vaxt ərzində tarix elə bir zülmətə düşüb ki, hansı ölkənin - 
Gürcüstanın, ya Ermənistanın Rusiyaya birləşdirilməsini, yaxud da Tiflisin kimin iqamətgahı və paytaxtı 
olduğunu heç kəs artıq xatırlamır. Senkovskinin özü Şərq dilləri üzrə professor, rus yazıçısı, jurnalist idi və 
məgər güman etmək olar ki, o, elə bu yaxınlarda baş verən hadisələri az qala yaddan [10-11] çıxarsın! Məgər 
inanmaq olar ki, Senkovski Rusiya üçün hətta belə mühüm tarixi hadisə haqqında eşitməsin! Məgər Rusiyanın 
kimin ölkəsini və kimdən himayəsinə alması xəbəri ona çatmayıb! Belədirsə, bizim yuxarıda qeyd elədiyimiz bu 
cür anlaşılmaz tarixi və coğrafiyanı uydurmağı onu kim və nə məcbur edib? Aydındır ki, burda elmi tədqiqata 
məhəbbət və həvəs təsir göstərməyib, çünki burda açıq-aşkar yalan var və elmi sevən yalan həvəsinə düşməz, 
onunla maraqlanmağı özünə rəva görməz. Aydındır ki, bu qəribə tapmacanı elmi tədqiqata coşqun həvəslə də 
aydınlaşdırmaq olmaz, çünki bu cür tarix, bu cür coğrafiya tədqiqat yox, açıq-aşkar uydurmadır, çünki 
tədqiqatçı ona aid heç bir sübut tapa bilməzdi. Aydındır ki, nə gürcü, nə rus onu belə əsaslandırmazdı. 
Gürcülərdən alınmış ölkənin gürcülərə yox, ermənilərə məxsus olması haqqında şayiə buraxmaq rusların nəyinə 
lazımdır? Belə hərəkət etmək kimə xeyir idi? Rəhmətlik Senkovskinin necə adam olduğu hamıya məlumdur. Bu 
qəsdən uydurulmuş tarixin gizli mənbəyini tapmaq və bu oxların kimin hiyləgərliyi üzündən sürətlə getdiyini 
bilmək üçün yayın kimin əlində olduğunu axtarmaq lazımdır. O vaxtdan indiyə qədər erməni alimləri bütün 
güclərini sərf edirlər və Gürcüstandan mümkün qədər çox kəsib öz adlarına çıxmaq və mümkün qədər onun 
keçmişini məhv etmək və hətta indisini ləkələmək üçün hər vasitə ilə onu ən pis cəhətdən dünyaya göstərməyə 
çalışırlar. 
Məsələn, hamıya məlumdur ki, Çorox hövzəsi sonralar Samtsxe - Saatbaqodan ibarət olan yuxarı 
Kartaliniyanın bir hissəsini çoxdan təşkil edirdi. Erməni yazıçıları - Emin1, Xudabaşov2, Yeritsov3 isə Kürün 
yuxarı axarının və bütün Çorox hövzəsinin Böyük Ermənistanın tərkibinə daxil olduğunu sübut edərək, məhz bu 
yerlərin bizim olmağına etiraz edirlər. Onlar bizə yalnız bir qarış torpaq saxlayırlar. Bu mərhəmətə görə sağ 
olsunlar! Ancaq bu faktla necə razılaşarlar ki, onların iddia etdikləri bizim yerlər İsanın doğulmasından xeyli 
əvvəldən tutmuş indiyə qədər gürcü adlarını, məsələn, Çorox hövzəsində Klarceti, Liqanis-xevi, Taos-kari, 
Şanşeti, Acara, Kürün yuxarı axarında isə Kola, Artaani, Eruşeti, Samtsxe və Cavaxeti saxlayıblar. Bu yerlərdə 
gürcülər VII və VIII yüzilliklərdən [11-12] başlayaraq XIV əsrə qədər, məsələn, Kolaxidə Dadaşski, Artaanidə 
Nakalakevski, Samtsxedə Atskurski, Zarmzski, Səfərski, Cavaxetidə Tskarotavski, Şavşetiyada Tbetski, 
Klarjetidə Xaxulski, Acarıstanda Sxaltski və indiyə qədər də mövcud olan bir çox başqa məbədlər, monastırlar 
tikiblər. 
Fərz edək ki, bu aydın və şübhə doğurmayan rəvayətləri, yer adlarını, monastırlardakı, məbədlərdəki 
yazıları, doğrudan da, bu həqiqi və inandırıcı sübutları "uçot"dan çıxarmaq lazımdır. Tutaq ki, bütün bunlara 
əsaslanmaq lazım deyil. Lakin Avropa alimi Sen-Martenə, gürcülərdən daha çox ermənilərin tərəfdarı kimi 
məşhur olan və tez-tez erməni kitabsevərlərinin sitat gətirdikləri həmin Sen-Martenə gürcüləri söymək üçün 
onun dəlillərini əldə etməyi yalnız arzu edən vaxt nə cavab verəcəklər? hətta ermənilərin bu tərəfdarı da 
Çoroxun, Kürün, Fəratın, Arazın suayırıcı olan dağ silsilələrinin Gürcüstanın və Ermənistanın daimi sərhədi 
olduğunu deyərək erməni kitab həvəskarlarını təqsirləndirir. Beləliklə, onları Kürün və Çorox hövzəsinin yuxarı 
axarlarından tamamilə məhrum edir. 
Bütün bunlara baxmayaraq, erməni tarixçiləri yenə də çərənləyir və heç vaxt yaşamadıqları yerin 
sakinləri olurlar. Məgər aydın deyil ki, bu dayaz alimliklə dünyanı inandırmaq istəyirlər ki, guya, bu yerləri 
tutmağa onların tarixi haqqı var. Biz bu mövzu barədə öz fikrimizi qəti hesab etmək üçün daha sonra bundan 
söhbət açmadıq. Bəlkə, erməni alimlərinin gördükləri yuxular həqiqətdir və ola bilər ki, həmin ölkələr, 
həqiqətən də, onlara məxsus olub. Biz yalnız fikirlərini həyata keçirmək üçün erməni kitabsevərlərinin necə 
məharətlə və bicliklə xətt yeritdiklərini göstərmək istəyirdik. Belə hallarda onlar hər şeyi özlərinə aid edəndə və 
özgəsininkini gizlədəndə heç nədən iyrənmirlər. 
Əgər bütün bu Yeritsovları, Xudabaşovları, Eminovları və onlar kimilərini təzədən oxusanız, görərsiniz 
ki, onlar öz fikirlərini və tədqiqatlarını qızıl qiymətilə qiymətləndirirlər, başqalarınınkı isə onların xeyrinə 
deyilsə, bir quruşa da dəyməz.  
Həmin erməni dəstəsi qəsdən təhrif etməklə kifayətlənmir, onun üçün özgə həqiqətini gizlətmək azdır, 
öz yalanları haqqında isə həqiqət kimi car çəkirlər. Bu dəstə çox gözəl başa düşür ki, faktların üstündən nə qədər 
                                                 
1 Bax: "Moisey Xorenskinin tarixi". 1858-ci il, səh.340-344. 
2 Bax: "Ermənistanın icmalı". 1839-cu il, səh.21-27. 
3 Bax: "Qafqazın uzaq keçmişi". 1872-ci il, № 1, səh.20 6
sükutla keçsən də, onları gizlətmək olmaz. O, gecmi, tezmi deyiləcək. Bütün [12-13] məsələ faktı yox 
etməkdən, tarixi yazıları ya silməkdən, ya qaşıyıb pozmaqdan, ya da ki, onu öz xeyrinə dəyişdirib başqa şəklə 
salmaqdan ibarətdir. 
Erməni kitab həvəskarlarının - savadlı adamlarının nə ilə məşğul olduqları və belə fırıldaqlarda 
müqəssir olduqları da aydındır. Çünki həmin yerlərin kimin olduğu və indi kimə məxsus olması haqqında tarixi 
qalıqların və abidələrin dil açıb danışacağı vaxt gələcək, çünki daşlar, çoxlu tikililər, monastırlar, məbədlər dilə 
gəlib fəryad edirlər ki, lap qədim zamanlardan bəri bu yerlərdə gürcülər yaşayıblar. Bu, əlbəttə, gürcülərin bu 
doğruçu şahidlərinin ağzını açmağa qoymamaq, onlara cınqırını çıxarıb bir söz deməyə imkan verməmək 
zəruriliyidir. Bu məqsədlə onlar lazımi hoqqalar çıxarıblar: harda nə bacarıblar, onu da ediblər, hər cür izi 
itirməyə çalışıblar. 
Fırıldaq çox da çətin deyil, təki, buna həvəs və üzüyola vicdan olsun. İndi öz məqsədinə çatmaq üçün 
heç bir var-dövlət qarşısında dayanmamaq vaxtıdır, buna yalan. saxta, aldatma yolu ilə nail olacaq, yoxsa, yox, 
fərqi yoxdur. Bu cür yollarla məqsədə çatmaq indi ağıl meyarı hesab olunur. Ermənilərin gürcü məbədlərində və 
monastırlarında gürcü mənşəli izləri məhv etməyə, gürcü yazılarını daşlardan qaşıyıb təmizləməyə və yox 
etməyə, daşların özünü tikililərdən çıxarıb, yerinə erməni yazıları olan başqa daşları qoymaq üçün əlləşdiklərinə 
çoxlu misal gətirə bilərik. Bu haqda, hətta həm rus, həm də gürcü qəzetlərində yazılıb. Yeri gəlmişkən deyək ki, 
mərhum D. Bakradze ermənilərin bu dəstəsinin bu cür yaxşı qabiliyyətini göstərən bir əhvalatdan söhbət açır: 
Artvində çox qədim bir kilsə var. O yerin erməniləri bu məbədi özlərinin adına çıxmaq istəyirdilər1. Lakin yerli 
yunanlar mübahisə etməyə başladılar ki, bu məbəd çox-çox uzaq vaxtlardan gürcülərə məxsusdur, deməli, biz, 
guya, pravoslav kimi sizdən üstünlüyə malikik. Məbəddə gürcü yazısı olan daş götürülüb. çünki bu yazı 
məbədin gürcülərə məxsus olmasını sübut, edir, onda ermənilər bu daşı ağıllı surətdə fikirləşib "gizlətmək" 
istədilər. 
Beləliklə, ermənilər bu kilsəni pravoslavların əlindən zorla alaraq özlərinin adlarına çıxdılar. Məgər bu 
cür fırıldaq erməni rəiyyətinin ağlına gələr?! hətta bu, sadə [13-14] erməninin işi olsaydı da, bu fikir, yəqin ki, 
savadlı adamlar və alimlər tərəfindən onun beyninə yeridilərdi. Ona görə də bizim bunu və bu cür fırıldaqları 
qətiyyən bütöv xalqa yox, yalnız ermənilərin bu dəstəsinin ayağına yazmağa əsasımız var. 
Erməni kitab həvəskarlarının sənədləri yox etməyin, qara yaxmağın, yaxud dəyişdirməyin onların 
peşələri olduğu və bu cür fırıldaqlardan utanmadıqları haqqında aşağıda misallar gətirəcəyik. Hələlik isə deyək 
ki, onlar Zaqafqaziyada gürcü adını belə üsulla aradan qaldırmaqla və gürcü tarixi abidələrini dəyişdirib erməni 
abidələri etməklə kifayətlənmirlər. Məbədlərdən, monastırlardan və daşlardan başqa, Zaqafqaziyada gürcülər 
haqqında danışan başqa şahidlər də var. Əgər ermənilər öz cücələrini qartal yuvalarında çıxartmağa cəhd 
göstərsələr, bu halda alimlər tərəfindən tədqiq olunmuş salnamələr və xronika keşikdə duran tarixi dəlillər kimi 
şahidlər olur. Erməni kitabsevərləri çox gözəl başa düşürlər ki, yalnız bu dəlillər məhv edilməsə, Gürcüstanda 
heç bir fövqəladəliyi özlərinin adına çıxa bilməzlər. Ona görə də onlar bizə, məhz bu cəhətdən yanaşıblar. 
Gorbagor erməni professoru Patkanov2 alimliyin bütün cəbbəxanası ilə əleyhimizə çıxış edərək az qala bizi cana 
gətirib. O, bizim "Kartlis-Tsxovreba"nı ("Gürcülərin həyatının böyük salnaməsi"ni) yox etməkdən başlayıb. Bu 
əsər, guya, VI Vaxtanqın dövründə uydurulub və ona qədər "Kartlis - Tsxovreba"nın mövcudluğu barədə heç bir 
məlumat yoxdur. "Erməni salnaməsi" adlanan buna oxşar yeganə bir əsər məlumdur və Gürcüstan tarixi üçün 
hər hansı bir material mövcuddursa, onları doğrudanmı yalnız orda tapmaq olar. Düzdür, guya ki, bu salnamə 
gürcü dilindən tərcümə olunub, ancaq yəqin ki, orijinal gürcülərin tarixin vacibliyini hiss etdikləri bir dövrdə, 
XII əsrdə nadan və avam erməni tərəfindən yazılıb, yaxud tərtib edilib. Senkovskinin dediyi və bizə tanış olan 
tendensiyanın sızıb keçdiyi yeri görməyi arzu edirsinizmi?! Deməli, Patkanovun fikrincə, gürcülər XII əsrə 
qədər o qədər avam olublar ki, nəinki onların tarixləri olmayıb, hətta ona tələbat da duymayıblar və burda yenə 
erməni və həm də nadan və avam erməni dada çatıb! Biz gürcülər görün nə qədər avam və nadan olmalıydıq ki, 
nadan və avam erməni bizim tarixi tələbatımızı başa düşüb, bizim isə buna hətta [14-15] şüurumuz da çatmayıb! 
Ah, yazıq gürcülər! Mərhəmət göstərən və bizə köməyə gələn Patkanovun avam və cahil ermənisinə min 
rəhmət! 
Bizi o, belə söyür, biz gürcüləri, həm də hansı dövrlərin gürcülərini yer üzündən silir? On ikinci əsrin, 
Tamara əsrinin, Gürcüstanın tərəqqisi əsrinin! Və bəs kim? Professor və elm nümayəndəsi! Düzdür, o, erməni 
professorudur, erməni alimidir, ancaq doğrudanmı yalnız ona görə ki, o, ermənidir, o, həqiqəti nə danışmalı, nə 
də görməlidir! Bəs nə üçün o, qəsdən gözlərini qıyır, XII və XI əsrlərin gürcülərini, yəni, inkişafı hələ birinci 
əsrin əvvəlində Strabon tərəfindən görməli olunan həmin xalqı, qədim zamanlardan öz ölkəsinə valehedici 
memarlığa malik məbədlər və monastırlar səpələyən həmin xalqı, istər Gürcüstanı, istərsə də Yunanıstanı və 
Fələstini gürcü cavahiratları və manuskriptlərlə dolduran həmin xalqı, pəhləvi dilində yazılmış "Kəlilə və 
Dimnə" adlı sanskrit povesti və "Vis-Ramyani"ni tərcümə edən və "Pələng dərisi geymiş pəhləvan" adlı ən 
böyük poema yaradan həmin xalqı görmür. Kim yalnız bilərəkdən gözlərini yummağı arzulamır, kim oxuduq-
                                                 
1 Bax: D. Bakradze. "Quriyaya və Acarıstana arxeoloji səyahət". səh.41. 
2 Bax: D. Bakradze "Professor Patkanov və gürcü tarixi mənbələri". 7
larının mahiyyətini başa düşməyə bir qədər qadirdir, doğrudanmı o, ürək eləyib deyə bilər ki, "Pələng dərisi 
geymiş pəhləvan" əsərini yaradan bir xalq o qədər vəhşi və kobud olub ki, tarixin labüdlüyünü başa düşmək 
qabiliyyətindən məhrum olub?! Erməni filosofları və professorlarından başqa, belə fikir söyləmək kimin ağlına 
gələr! "Aç toyuq yuxusunda darı görər" - gürcü zərb-məsəli, məhz erməni savadlı adamlarına - erməni 
alimlərinə aiddir. Allah onları salamat eləsin! Fərz edək ki, Patkanov erməni aliminə yaraşan hərəkət kimi 
"Pələng dərisi geymiş pəhləvan" əsərini oxumamışdan əvvəl iltifat göstərmək istəməyib, çünki o, gürcü əsəridir 
və həm də elə əsərdir ki, "əsl ədalətin quru ağacı da canlandırdığını" bizə təlqin edir1. Belə zərb-məsəl saxta 
boşboğazların ürəyincə deyil. Professor Patkanova isə bu cür lətifələri bilmək lazım idimi! Bu alim-professora 
belə bilməməzliyi və "Pələng dərisi geymiş pəhləvan"la tanış olmamasını bağışlayırıq. Yalnız ondan bunu 
soruşaq: Bu işdə səriştəli olan məşhur alimlərin - Jan Sen-Martenin, Viviyen-De-Sen-Martenin, Dyubua de 
Monperenin gürcü tarixi rəvayətlərinin nəinki Qafqazın, hətta Asiyanın tarixi üçün bir mənbə kimi diqqəti [15-16] 
cəlb etdiyini açıq-aydın dedikləri bir vaxtda siz "Kartlis Tsxovreba" heç nəyə yaramır deməyə, necə cürət 
edibsiniz? Həm də əlavə olaraq Dyubua yadagəlməz uzaq keçmişlərdən Zaqafqaziya ölkəsi olan və o vaxt bütün 
məşhur xalqlarla əlaqə saxlayan qədim bir millət kimi gürcülərin adını çəkir. 
Erməni alimi onlara da inanmır, onların fikrinə məhəl qoymur və özü bildiyi kimi çığır-bağır salmaqda 
davam edir. Axı, biz demişdik: "Əlinin arzusu plovdur". Öz sözlərini təsdiq etmək üçün o, Senkovskini, Koxu, 
Lanqluanı şahid gətirir. Bu cür işdə Senkovski və Kox nə qədər nüfuzlu və səriştəli olsalar da (Kox botanik kimi 
məşhur idi, ancaq tarixçi deyildi), həqiqətpərəst Patkanova söz verək. Lanqlua isə hörmətə layiq alimdir. Bu, 
çox qəribədir ki, aşağıdakılar erməni aliminin təəccübünə səbəb olmur: sən demə, bizim "Kartlis-Tsxovreba" 
haqqında Lanqluanın fikri də Sen-Martenin və başqalarının fikri kimidir. Həqiqətpərəst Patkanov isə onun 
rəvayətini öz zövqünə, öz arzusuna uyğun dəyişdirib. Lanqluanın tamamilə ədalətli fikrinə görə, "Kartlis-
Tsxovreba"nin mənbəyi mifoloji rəvayətdir. Bu Kartloslar, Kaxoslar və onlara oxşar şeylər aydındır, bunlar 
rəvayətlərə aid edilməlidir. Bəs yer üzündə hansı xalqın tarixi rəvayətlərlə başlanmır?! Bax, Lanqlua belə deyir, 
bunları isə Patkanov heç arzu da etmirdi! Bu, gorbagor alimin nə birinci, nə də sonuncu saxtakarlıq misalı deyil. 
Biz hələ bunu sonra görəcəyik, hələlik isə deyək ki, o, Stefanoz Orbeliani ilə də belə nəzakətsiz rəftar edir. 
Özünün bir qeydində bu safqəlbli erməni professoru sübut edir ki, "gürcü ədəbiyyatı qədim mənbə cəhətdən 
kasıbdır" və Stefanozun özü, guya ki, XIII əsrin bu nöqsanından şikayətlənir. Əslində isə məlum olur ki, 
Stefanoz gürcü mənbələrinin, ümumiyyətlə, kasıb olmasından yox, "Kartlis Tsxovreba"nın Orbeliani familiyası 
haqqında az məlumat verdiyindən, "bizim müxtəlif yerlərə səpələnmiş və qorunub saxlanılmış sənədləri təkrar 
gözdən keçirdiyimizdən və yalnız çox az şey tapdığımızdan narazılıq edir". Görünür ki, Stefanoz, ümumiyyətlə, 
bütün gürcü mənbələrinin azlığından yox, gürcü salnamələrində Orbeliani familiyası haqqında tam məlumat 
olmadığından şikayətlənir. Stefanoz Orbeliani familiyasının tərcümeyi-halını yazır və onun bizim mənbələrdən, 
məhz bu cəhətdən gileylənməsinə təəccüblü heç bir şey yoxdur. Əksinə, Stefanoz gürcü tarixi məcmuələrinin və 
çar arxivlərinin adlarını çox tez-tez [16-17] çəkir. Beləliklə, erməni alimi Patkanov Stefanozun fikrini 
ümumiləşdirib, özü bildiyi kimi verib, qeyri-səciyyəvi hadisəyə aid olan qüsuru bizim bütün tarixi mənbələrə 
aid edib. Patkanovun hansı fırıldaqlara qabiliyyəti olmasına daha çox inanmaq arzusu olanlar qoy 
D. Bakradzenin "Professor Patkanov və gürcü mənbələri" əsərini oxusun. Onda onlar bu əcaib erməni 
professorunun Lanqluanın və Stefanozun əsərləri ilə necə ustalıqla rəftar etdiyini daha aydın görərlər. 
D. Bakradze olduqca hiyləgər professoru bunda təqsirləndirərək çoxlu fakt gətirir. Yeri gəlmişkən, deyək ki, o, 
gürcü salnamələrinin, əksinə, ermənilərin özlərinin tarixi mənbələrinə təsiri olduğunu sübut edir. Buna 
inanmayanlardan D. Bakradzenin yuxarıda adı çəkilən əsərini oxumağı və əsaslı tənqid etməyi xahiş edirik. 
Cəsur professor onun ayağının altını qazaraq eyni zamanda bütün keçmişimizi və bu günümüzü üzüstə 
yıxmaq üçün bizim "Kartlis- Tsxovreba"ya, bizim şəxsən tarixi mövcudluğumuzun və tarixi həyatımızın bu əsas 
sənədinə belə hücum çəkib. Düzdür, o, bizim üstümüzə dəyənək çəkib, ancaq on zərbə özünə, birini isə çətin ki, 
bizə endirib. Patkanov haqlıdır, yoxsa yox, indi bunu araşdırmaqla məşğul olmuruq. Biz gürcüləri yer üzündən 
silmək üçün erməni alimlərinin əl atdıqları həmin təxirəsalınmaz üsulların mənzərəsini təsəvvürə gətirməyi 
yalnız arzu edirik. 
III 
 
Patkanov yuxarıda gətirilən misallarla kifayətlənməyib və düzünü desək, o, erməni alimlərinin, savadlı 
adamlarının bayraqdarı kimi başqa cür də hərəkət edə bilməzdi. Bu, birdəfəlik nəzərdə tutulmuş proqramın 
həmişəlik pozulması olardı. 
Gürcülərin tarixi salnamələrinin olmaması böyük bir cinayət deyil və xalqın əxlaq pozğunluğunun 
sübutu ola bilməz. Bəzi əcnəbilər bizi safqəlbli millət, mülayim və xeyirxah ürəkli insanlar, rast gəldikləri vaxt 
mehriban, gözəl və nəzakətli adamlar hesab edirlər. Həqiqətənmi beləyik, yoxsa yox, mühakimə 
yürütməyəcəyik. 
                                                 
1 Şota Rustavelinin sözləridir. 8
Erməni alimləri isə, deyəsən, bunda da paxıllıq ediblər, guya ki, adamların, ümumiyyətlə, bizim 
haqqımızda heç olmasa bu cəhətdən xeyirxah fikirdə olmaları və burda da bizə ziyan vurmağı və mane olmağı 
fikirləşmələri onların [17-18] xeyrinə olmazdı. Patkanov bizi fanatizmdə günahlandıraraq sanki demək istəyir: 
"Sizə kim deyib ki, gürcülər safqəlblidirlər!" Bəli, o, bütün dünyanı inandırır ki, gürcülər fanatikdirlər, yəni, 
onlar başqa millətin, başqa dinin adamlarına dözmürlər, onlara zülm edirlər. 
Bunu sübut etmək üçün o, çariça Tamaranın dövründən hansısa bir təmsili misal gətirir. Fanatizm, təbii 
ki, pis şeydir, avamlığın və əqli geriliyin məhsuludur. Çünki erməni kitab həvəskarına yazığı gəlmək bizim üçün 
belə məziyyətlərdəndir! 
Bəlkə, biz həm bədxasiyyətik, həm kinliyik, həm də fanatizmlə zəhərlənmişik. Bu haqda da mübahisə 
etməyəcəyik. Lakin erməni professoru bizi fanatizmdə günahlandırırsa, görünür ki, o, ermənilərin bu günahda 
təqsirsiz olduğunu, ermənilərin yox, yalnız biz gürcülərin avam və əxlaqsız olduğunu göstərmək niyyətindədir. 
Bir baxaq gərək, bu, belədirmi və burda da bu savadlı adamın hansısa bir hiyləsi, fırıldağı yoxdurmu? 
Gürcü və erməni kilsələrinin ayrılması ilə əlaqədar olaraq gürcülər Xalkidon kilsəsinin qərarını qəbul 
edən vaxt (495-ci ildə) ermənilər Dvində xüsusi yığıncaq çağırıblar. Qəbul etdikləri qərara görə, ermənilərin 
patriarxı Avraam gürcülərə bu cür yazılı lənət yağdırıb: "Biz gürcü katolikosu Kirionu lənətləyib üzüstə yerə 
yıxmışıq, gürcülər barəsində isə əmr edirik ki, nə dua vaxtı, nə yemək və içmək zamanı, nə dostluqda, nə də ki, 
uşaqların tərbiyəsində ermənilər bu gündən etibarən onlarla heç bir əlaqə saxlamasın. Həm də şərəfli xaça 
sitayiş etmək üçün nə Mtsxetiyə, nə də Mənglisə getməyə ermənilərdən heç kim cəsarət etməyəcək, qoy bizim 
məbədlərə gəlməyə onlara (gürcülərə) icazə verməsinlər, onlarla nikah əlaqələrinə girməkdən çəkinsinlər. 
Yəhudilər kimi onlara da yalnız ticarət əlaqələrinə girməyə icazə verilir. Bu qərarı pozanlara lənətlər olsun!" 
Bu haqda erməni tarixçisi Kaqankatvatsi bir rəvayət söyləyib. Onun tarixi IX əsrə aiddir və bunu erməni 
professoru Patkanovun özü ruscaya tərcümə edib. Ali erməni ruhanilərinin bu yüksək əxlaqi və insanpərvər 
kilsə qərarı bu tarixin özündə şərh edilib. Qoy dünyada ədalət olsun, məgər erməni kilsə başçısının əlində olan 
belə fanatik bir qərar başqalarının fanatizmi haqqında ağzını açıb söz deməyə cəsarət edərdi? Madam ki, o, bu 
mövzu haqqında danışıb, onda nə üçün bu cür qeyri-adi fanatizm haqqında [18-19] belə layiqli təriflərə dinmir? 
Məgər bundan sonra Patkanovdan danışanda D. Bakradze haqlı deyil? "Gürcü tarixinin hamıya məlum 
olan faktlarının cənab Patkanov ya üstündən sükutla keçir, ya da istər gürcülərin tarixi abidələrinin, istərsə də 
bizim əcdadlarımızın adət-ənənələrinin üstünə kölgə salmaq üçün təhrif olunmuş şəkildə nümunə gətirir". Əgər 
ermənilərin iftixarı və şərəfi olan professorlar dəyişdirilmiş şeylərin və təhrif edilmələrin bu cür üsullarını 
özlərinə ayıb saymırlarsa, onda lovğalanan və bizim baş-beynimizi dəng edən, yalnız dəyərsiz diplomları olan 
başqa ermənilərdən nə gözləyəsən?! 
Beləliklə, diribaş professor bizim tarixi salnaməmizi ("Kartlis-Tsxovreba"nı), guya, cırıq-cırıq edib və 
parçalarını üstümüzə atıb, nüfuzumuzu aşağı salıb, aləmə car çəkib ki, guya, avam və cahil erməni, daha 
doğrusu, cahil erməni, hətta Gürcüstanın mənəvi inkişafı dövründə əqli cəhətdən gürcülərdən yuxarıda dayanıb 
və bizi fanatizmdə ittiham edib. O, bununla kifayətlənməyərək bizə başqa cəhətdən də yanaşmağı lazım hesab 
edib. O, ürəyimizi, qopararaq bədənimizdən də tikələr qoparmağa başlayıb. O, bizə bu cəhətdən də zərbə 
vurmasaydı, erməni savadlı adamlarının proqramının birinci və axırıncı bəndinə xəyanət edərdi, belə 
məsuliyyəti, belə təqsiri isə özü ilə o dünyaya aparmağı özünə imkan verməzdi. 
Tarixi həqiqət sübut edib ki, misirlilərin "muşeklər"i, bibliya "mosoxları", yaxud "mosxiləri", 
Herodotun indiki "mesxiləri", "tiberləri", Strabonun "tiberləri və kolxiləri" gürcü milləti ilə qohum tayfa olublar. 
Həm də məlumdur ki, bu gürcü tayfası uzaq keçmişlərdən Kiçik Asiyada, Qalisi çayı da daxil olmaqla Qara 
dəniz sahillərinə qədər bütün sahəni və bu dənizin bütün şərq tərəfini, eyni zamanda isə Kür və Araz arasında 
olan bütün yerləri tutub. Aydındır ki, bu torpaqları öz adına çıxmaq və yaxud gürcüləri onlara sahiblik 
hüququndan məhrum etmək kiməsə xeyirlidirsə, o, yuxarıda adı çəkilən tayfaların gürcülərə qohum olmadığını 
sübut etməyi lazım biləcək. Bizim qoçaq professorumuz elə bu cür də hərəkət edib: o, and içir və allaha and içir 
ki, "mosxi" və "kolxi" gürcülərə qohum tayfa deyil, bu qəribə inama heç bir dəlil də gətirmir. Belə hallarda 
deyilir: "Bala, niyə ağlayırsan?" - "Cəzasız qalmışam, ona [19-20] görə ağlayıram"1. 
Beləliklə də, o, xarici salnaməçilərin, məsələn, Konstantin Porfirogenin (911-959-cu illər) X əsrdən 
əvvəl Çorox hövzəsinin gürcü Baqratidlərinə məxsus olduğunu və guya ordan onların Ərzurum və Ermənistanın 
başqa hissələrini tutduqlarını sübut etməsinə baxmayaraq, Taos-Karini, indiki Çorox hövzəsini də götürür. 
Lakin bu, belə deyildi. Bütün Çorox hövzəsi gürcü yazıları olan gürcü məbədləri və monastırları ilə doludur və 
onlardan bəziləri XIII-IX əsrlərə aiddir. Bütün bu etibarlı şahidləri erməni monaxı (vardapet) Sərkisyan təsvir 
edib, Brosse tədqiq edib və akademik memuarlarda çap olunub. 1843-1853-cü illərdə Çorox hövzəsinə gələn elə 
həmin Sərkisyanın özü çox təəssüflə bildirir ki, "orda gördüyü çoxlu gürcü yazılarını pozmaq imkanı olmayıb"2. 
Abix, Xanıkov və Patkanovun istinad etdiyi elə həmin Kox da bunu təsdiq edirlər. 
                                                 
1 Gürcü zərb-məsəli 
2 Bax: D. Bakradze. Quriya və Acarıstana arxeoloji səyahət", səh.14. 9
Hər halda Patkanov xeyli irəli gedir və madam ki, o, özgə malını mənimsəməyə aludə olub, artıq bunun 
qabağını almaq mümkün deyil. O, əllərini Tçanetiyə, Moisey Xorenskiyə görə Caveniyə, yəni, Xaldeyə uzadır. 
O, guya, erməni çarlığının bir hissəsini təşkil edirmiş. "Bu haqda nə vaxt və harda yazılıb?" - D. Bakradze qoçaq 
və eyş-işrət iştahası olan erməni professorundan soruşur. O da haqlıdır. Əgər Moisey Xorenski, guya, Xaldey 
adlanan həmin yerlərdə təxminən iki min il əvvəl ermənilərin yaşadığını yazırsa, axı, bu gün hamıya məlumdur 
ki, bu, uydurmadır. Eləcə də, erməni tarixçilərinin patriarxının ermənilərin güman etdikləri qədər inam, şöhrət 
və böyüklük qazanmadığı da hamıya məlumdur. 
Hamının nüfuzlu alim hesab etdiyi Lenorman görün nə yazır: "İnandırıcı həqiqət üçün biz qəbul 
etməliyik ki, «ermənilərdə Kirin müasiri Birinci Tiqrana qədər heç bir milli rəvayət mövcud olmayıb. Bu 
dövrdən əvvəlki hadisələr haqqında rəvayətlərin, erməni yazıçılarının bütün hekayətlərinin mənbəyi yalançı 
rəvayətçi Marobaz Katinanın kompilyasiyasının sadəcə üzünü köçürməkdən başqa bir şey olmayan Moisey 
Xorenskinin əsəridir. Bu, cənab Katina xristianlığın birinci əsrində yaşayıb, ədəbiyyatla maraq-[20-21]lanıb, 
Edes məktəbinə məxsus olub. Və budur, o da, həqiqətən, çox yalan daxil etdiyi kompilyasiya tərtib edib və 
bütün bunları Ktezinin xronoloji sistemi nümunəsində düzəldib. Başqa bir şey haqqında danışmasaq da, 
deməliyik ki, bu sistemə oxşayış artıq işi korlamalı, onu həqiqətdən uzaqlaşdırmalı idi. Sadəlövh oxucunu 
aldatmaq üçün Katina belə bir bicliyə əl atıb: öz kompilyasiyasını Makedoniyalı İsgəndər dövrünə aid edib. Bu 
cür fırıldaqlar Katinanın dövründə çox yayılmışdı, bütün dünya belə saxta şeylərlə doldurulmuşdu".1 
Lenormanın faktlara əsaslanmış fikrini biz burda Moisey Xorenskini həmtayfalarının gözündən salmaq 
üçün misal gətirmirik. Ancaq sonra yumurtadan elə bir şey çıxdı ki, ümumiyyətlə, bütün erməni ziyalılarına və 
xüsusən, onların bayraqdarı olan Patkanova xas necə tərifəlayiq xasiyyətlərin və taktiki üsulların olduğuna bir 
daha inandıq. Cənab Lenorman Moisey Xorenski haqqında özünün indi hamı tərəfindən qəbul olunmuş belə bir 
fikrini 1871-ci ildə deyib. Bu fikrin, bəlkə də, Moisey Xorenskini mədh edənlərə və tərifləyənlərə tamam xoş 
gəlmədiyini deməyə ehtiyac yoxdur. Bəs onlar bundan sonra nə edəcəklər? Cırtdan isə az qala Qoliafla, elm isə 
Lenormanla vuruşurdu! Əgər o, hətta buna cəsarət edibsə, onda o, nə uda bilərdi? Bəs burdan Patkanov yaxasını 
necə qurtarıb? İş, məhz belədir! Belə çıxır ki, "madam samanlığın yanır, heç olmasa əllərini qızdır". Və o, 
həqiqətən də qızınıb! 
Patkanov özünü karlığa vurub, guya ki, nə Lenorman var, nə də onun Moisey Xorenski haqqında dediyi 
fikri. Və xeyli müddətdən sonra, Lenormanın fikri artıq aydınlaşanda, guya, öz şəxsi təşəbbüsü ilə Moisey 
Xorenskinin tənqidi təhlilinə girişib, guya, Moisey Xorenski haqqında əvvəllər Lenormanın artıq dediyi həmin 
fikrə o özü hücum edib. Beləliklə, o, özgəsini özününkü kimi qələmə verib, artıq kəşf olunmuş Amerikanı 
yenidən kəşf edib və alini belinə qoyaraq lovğalıqla hamıya baxmağa başlayıb. Bu cür hərəkət bizim necə 
xoşumuza gəlir? Əgər o, xoşa gəlmirsə, onda Patkanovun ziyalı məsləkdaşlarını dinləyin, görün onlar özgə 
kəşfini mənimsəmiş bu adam haqqında, özgə paltarını geyinmiş bu qoçaq professor haqqında nə danışırlar: 
"Patkanovun çox mühüm tarixi əsəri, məhz bu əsər idi."2 [21-22] Deyirlər ki, "kimin düz danışdığını, kimin 
uydurduğunu adamların özləri ayırd edirlər.3 Bu zərb-məsəli düzəldən yalan deyir! 
Bu, həqiqətən. də, Patkanovun ən mühüm əsəridirsə, bəs qeyri-mühüm əsər necə olmalıdır? Bu haqda 
başqa alimdən, Sankt-Peterburq Universitetindəki erməni dili professoru, yəni, cənab Marrdan soruşaq. "Mən 
Patkanovun şagirdiyəm" - cənab Marr fəxrlə bildirir. Şagirdin müəllimini müdafiə etməsi tərifəlayiqdir, həm də 
yaxşı deyilib: "Şagird pis olanda tərbiyəçi kötəyə layiqdir"4. 
Cənab Marr, allah göstərməsin, Patkanov kimi məşhur fırıldaqçı olmasa da, hər cəhətdən onun yolu ilə 
gedir. "Yuxarıda, göydə uçan quşu və yerdə, altındakı qarışqaları buraxmamaqla, guya, qorxudaraq 
xoruzlanmaq dəhşətdir". Akaki Sereteli5 ilə onun söhbətinə diqqət yetirin və o öz alimliyi ilə lovğalanaraq necə 
təkəbbürlə, dişi tovuz quşu kimi qabağa çıxır, özünü ən elmli adamların sırasına daxil edərək necə təşəxxüslə 
fikir yürüdür. Son vaxtlar isə cənab Qolmstrem6 onu elmin üfüqlərində az qala parlamağa başlayan ulduz kimi 
təsvir edir. Görəcəksiniz ki, bundan sonra "göy onun papağına, ana torpaq isə ayağına bəs eləmir" Amma bütün 
bunlar bir növ "dırnaqlı at hara, qısqaclı xərçəng də ora" zərb-məsəlini xatırladır. Lakin bizim nə işimizə qalıb? 
Qoy xərçəng ata çatmağa çalışsın, biz isə özümüz qət edək. 
Cənab Marrın fikrincə, Gürcüstanda bir mədəniyyət cücərtisi varsa, bu, az qala ermənilərin mərhəməti-
nə görədir. "Məbada, gürcülər bunu, özlərinin yarımmədəniliyini inkar edərlər, onda yox olarlar" - bunu yenə 
elmin parlamağa başlayan ulduzu deyir. Bəlkə də, bu, düzdür, buna da etiraz etməyəcəyik, çünki biz gürcülərin 
ermənilərdən daha mədəni, yaxud əksinə olması haqqında mənasız məsələ ilə məşğul olmağı heç 
fikirləşməmişik də. Qoy bu cür şeylər haqqında avaralar danışsınlar, biz isə belə boşboğazlıqdan uzağıq. Yalnız 
                                                 
1 Bax: Lenorman. "Asurişünaslıq məktubları". I-II seriya, 2-ci məktub. 
2 "Qardaşlıq köməyi", səh. 604, 2-ci nəşri. 
3 Gürcü zərb-məsəli. 
4 Gürcü zərb-məsəli. 
5 Məşhur gürcü şairi. 
6 Bax: "Sankt-Peterburqskiye vedomosti", 1899-cu il, №33. 10
demək istəyirik ki, Marr kimi alimlər belə şeyləri təbliğ edən vaxt biz öz sözlərimizi dəlillərlə sübut etməliyik. 
[22-23] 
Cənab Marr özünün iti qılıncı ilə, hətta bizim dilimizə də toxunub. Dildə sözlərin çoxluğu xalqda 
anlayışların çoxluğunun əlamətidir və tarixi şərait bir dili başqası ilə yaxınlaşdıranda daha zəif dil özündə daha 
mədəni dilin izini saxlayır. 
Cənab Marr doğrudanmı bu məqsədlə, bu niyyətlə bizə deyir ki, gürcü dili çoxlu erməni sözünü həzm 
edib və bununla sanki uzaqdan işarə edir ki, bu, ermənilərin mədəniyyətinə və onların mədəniyyətinin gürcülərə 
təsirinə bir sübutdur! 
"Banaki"- bədən, "spetaki" - ağ, "jami" - vaxt, "kağaki" - şəhər, "senaki" - hücrə, "karqi" - yaxşı, "tsesi" - 
qanun-qayda, "matiane" - salnamə, "pativi"- hörmət, "tçeşmariti" - həqiqət və çoxlu başqa sözlər - hamısı gürcü 
dilinin tərkibinə daxil olan, guya, təmiz erməni sözləridir. Bəlkə də, bu, doğrudur, lakin allah bilir, bu sözləri 
ermənilərdən gürcülərmi götürüb, yaxud əksinə. Biz burda heç birini sübut etməyə çalışmayacağıq. Yalnız bizi 
cənab Marrın nə üçün belə söhbətlər etdiyi təəccübləndirir. 
Əksinə, yalnız etimada layiq olan alim Lenorman, yalnız dilçi Ejen Burnuf, cənab Lenormanın 
inandırdığı kimi belə hallarda, həqiqətən, möhkəm nüfuzdan istifadə edirsə, nə üçün cənab Marr onların 
fikirlərinə inanmaq üçün deyilsə, özünün belə qəti surətdə dediklərinə şübhə oyatmamaq üçün onlara fikir 
verməyib? 
Lenorman deyir: "Tamam müəyyənləşdirilib ki, bu sözlərin (gürcü sözlərinin) əksər hissəsi fars dilinə 
aiddir və nisbətən yaxınlarda və ehtiyaca görə yox, tarixi şərait üzündən gürcü dilinin tərkibinə daxil olub. 
Gürcü sözlərinin qalan hissəsi isə lap keçmişdən mövcuddur və dəqiq demək olar ki, böyük dilşünas Ejen 
Burnufun sübut elədiyi kimi gürcü xarakteri daşıyır". 
Gürcü çarlığının və onun mədəniyyətinin ən qədim dövrləri hələ bizim eradan əvvəl, 1300-cü ildə asuri 
mixi yazılarında yada salınır. Bunun aydınlığını aşağıda görəcəyik. Söhbət artıq dil haqqında gedirsə, eramızdan 
əvvəl VII əsrin sonuna qədər ermənilərin heç adını çəkən də yoxdur, onda ermənilərin özlərində çatmayan 
sözlərin yerini doldurmaq üçün gürcülərdən çoxlu söz götürdüklərini doğrudanmı güman etməyə əsasımız 
azdır? 
Hətta, fərz edək ki, bütün bunlar belə deyil, bu fikir səhvdir və buna heç bir sübut da yoxdur. Gürcü və 
erməni dillərinin bilicisi, alim Qeterias alim yox, fırıldaqçıdır! Lakin o da deyib ki, gürcü dilini 
öyrənməyənəcən erməni [23-24] dilinin daxili mənasını aydın başa düşə bilməmişəm, çünki erməni dilindəki bir 
çox sözlərin kökü gürcü dilinin elementlərindən ibarətdir və gürcü dili olmadan onları aydınlaşdırmaq mümkün 
deyil. Cənab Lenormanın və Raulinsonun söylədikləri "ermənilərin Ermənistana zorla soxulmaları (eramızdan 
əvvəl VII əsrin sonunda) çoxlu alarodunu (gürcünü) həzm edib" fikri Qeteriasın dediyi fikrin sübutunu 
gücləndirir və bu əsasda da olsa, heç olmasa, cənab Marr "bu, öz istədiyi kimi və bu işdə öz tərbiyəçisi 
tərəfindən öyrədildiyi kimi olmalıdır" hökmünü dərc etdirməməli, öz mülahizələrindən şübhələnməliydi. 
Cənab Marrın dediyi bütün bu şeylərə görə biz bir qəpiyə dəyən deyilik. Özgə sözləri ilə dilin 
zənginləşməsi milləti alçaltmaqdan daha çox, yüksəldə bilər. Rus sözü "oçaq" və bizim "ocaxi" sözü monqol 
sözüdür, "başka" tatar, ya da fars sözündəki "baş" sözündən əmələ gəlib, "daxma" gürcü sözüdür, "saxli", "din", 
"sənət", "poeziya", "ədəbiyyat" və minlərlə bu cür söz başqa dillərdən alınıb, ancaq nə olsun ki? İngilis dilindəki 
sözlərin demək olar ki, yarısı fransız sözləridir. Lakin qoy istənilən gürcü və erməni ingilisin qarşısında özünün 
təmiz, guya, başqalarına oxşamayan dilləri ilə öyünməyi və özlərinin dillərinin ingilis dilindən üstün olduğunu 
sübut eləməyə çalışsınlar. Doğrudur, cənab Marra bu cür boşboğazlıq üçün bəhanəni başqası verib, lakin o 
bilməliydi ki, bu haqda fikir söyləmək faydasız bir işlə məşğul olmaqdan başqa heç nə deyil. 
Cənab Marr başqa cəhətdən də bizim barəmizdə ayaq seyrinə çıxmağa cəhd göstərir, guya, onun bizimlə 
şəxsi-qərəzliyi var və nəyə görəsə bizdən qisas alır. 
O, çoxdan bizi hədələyib deyir, "Mənə bircə vaxt verin, sizin məşhur "Pələng dərisi geymiş pəhləvan" 
("Vepxis-Tkaosani") poemanızı cırıq-cırıq edim.1 Güman edirəm ki, İngiltərədə onun qədim əlyazması var, onu 
tapıb sübut edəcəyəm ki, sizin bu məşhur poemanız ya tərcümə olunub, ya da ordan iqtibas edilib". Ah, böyük 
Rustaveli, ah, bizim fəxrimiz! Sən erməni kitab həvəskarları kimi sadəcə olaraq oğrusan, özgəsininkini 
özününkü kimi qələmə verirsən! Biz isə səni necə də böyük adam hesab edirdik! Adınla və [24-25] şöhrətinlə 
fəxr edirdik! Cənab Marr bir alim kimi heç kəsi vecinə almır, nahaq yerə hərbə-zorba gəlir və bilmir ki, "söz 
gərilmiş yaydan buraxılan ox kimidir, geri qayıda bilməz". Bizə hədə-qorxu gəldi və budur..., həmin gündən 
artıq yeddi-səkkiz il keçib, ancaq hədə hədə kimi də qalıb. Cənab Marr "Pələng dərisi geymiş pəhləvan" 
("Vepxis-Tkaosani") poemasının bizim üçün necə əvəzsiz sərvət olduğunu çox gözəl bilir, xalqımızın mənliyi, 
vüqarı üçün onun necə böyük dayaq olduğunu ala bilir. Deməli, əgər öldürücü zərbə vurmaq və şöhrətimizin, 
vüqarımızın dayağını bizim əlimizdən almaq kiməsə lazımdırsa, onda ən yaxşısı, ona, məhz bu tərəfdən 
yanaşmaq lazımdır. Əgər alimin belə ehtiyatsız hədəsini və lovğalığını bununla yox, bəs onda psixoloji 
baxımdan hansı səmimi məqsədlə izah etmək olar? 
                                                 
1 Çariça Tamaranın (XII əsr) müasiri Şota Rustavelinin məşhur poeması. 11
Hələ əlində heç bir məlumat olmadan, onları gözdən keçirmədən və yəqin ki, bunların dünyada hardasa 
olduğunu bilmədən hər hansı bir xalqın əsl böyük adamını alçaltmaq, demək olar ki, onun fərəhləndiyi və az 
qala yeddi-səkkiz yüzillik ərzində doyunca tamaşa etdiyi ən əziz adamlarını təhqir etmək ədəb qaydalarına 
uyğundurmu? 
Xalqın öz kədərini, öz sevincini, öz qəlbini, özünün ən yaxşı düşüncələrini, hisslərini qoyduğu şöhrətli 
abidənin özülünü silkələmək, laxlatmaq ədəb qaydalarına layiqdirmi?.. 
Layiqdirmi? Bir daha təkrar edirik: cənab Marrın əlində məlumat olsaydı, kim ağzını açıb bir kəlmə söz 
deməyə cürət edərdi, kim həqiqətin əleyhinə gedərdi?! Lakin həqiqət bizə bəla gətirsəydi də, biz onun qarşısında 
hörmət və ehtiramla baş əyərdik. Ancaq iş ondadır ki, professor sənədlərin heç üzünü də görməyib, üstəlik, 
həqiqətən, olmayan şeyi necə görə bilərdi və bunlar yalnız cənab professorun xəyalında gəzir! Buna 
baxmayaraq, o, yenə də belə demək qərarına gəlib: "Mən sizin cəzanızı verəcəyəm! Xəyalıma belə gəlib, 
yuxuda görmüşəm ki, həmin məlumatlar İngiltərədədir". Həqiqətən də, bütün bunlar onun xəyalına gəlibsə, 
onun vəd elədiyi sənədli məlumatlar bəs hardadır? Onları nə uddu? Onlar tapılmasa, "səhv eləmişəm və 
təqsirkaram" deyə boynuna almağa məcbur olan əsl alimə layiq nəcib istək bəs hardadır? Doğru deyiblər: 
"Bayquşdan qartal balası gözləmək olmaz". 
Belə həyasız və bağışlanılmaz hərəkətə necə də hiddətlənməyəsən?! Ehtiyat etsək də, lakin yenə də 
deyəcəyik: doğrudanmı cənab Marr kimi böyük alim özünü bu cür hesab [25-26] edir, həqiqəti demir? Və əgər 
demirsə, nə üçün bizimlə belə rəftar edir? Nə üçün bu cür cəsarətli hədə ilə bizə müraciət edir, artıq hədələyibsə, 
nə üçün dediyi sözü yerinə yetirməyib? Bizim sərvətimizi əlimizdən almağa çalışmağa və bu məqsədlə küt və 
diş-diş qılıncla qolaylanmağa cənab Marrın nə marağı var? Nə üçün əlində heç bir mə"lumat olmaya-olmaya 
yalnız özünün şəxsi təxəyyülünə görə bizi "Pələng dərisi geymiş pəhləvan" ("Vepxis-Tkaosani") poemasından 
məhrum etməyə cəhd göstərir? Gürcü şərəfinin bu xalq abidəsi daş olub kimin başına düşüb ki, cənab Marr belə 
fədakarlıqla onu məhv etməyə çalışır? Siz özünüz bilin, biz isə çoxdan bilirik ki, "atı atın yanına bağlasan, 
həmrəng olmasa da, həmxasiyyət olar". 
IV 
 
Kitabsevər erməni ziyalılarının hərəkətləri böyük bir çaya bənzəyir: sahildən suyun içərilərinə doğru nə 
qədər çox gedirsənsə, suya o qədər də çox batırsan, onun enini və uzununu daha aydın görürsən, Onların cəsarəti 
və həyasızlığı gündən-günə daha da artır, özlərini daha cəsarətlə öyməyə başlayırlar və bizimlə yavaş-yavaş 
nəzakətsizliklə rəftar edirlər. Heç bir yerdə onların həmişəlik qəbul etdiyi fəaliyyət proqramı, mənimsədikləri 
biclik və hiyləgərlik belə aydın təsəvvür edilmir. Avropa qəzetlərinin birində bu alimlər tərəfindən bunların 
hamısı bir-bir sadalanır və ermənilərin təriflənib göylərə qaldırılmasına və gürcülərin alçaldılmasına güclü meyl 
görünür. Burda artıq bu ağalar heç nədən utanıb-çəkinmirlər. Onlar belə fırıldaqlardan və üsullardan açıq-aydın 
istifadə edirlər. Erməni, yaxud başqası olsun, fərqi yoxdur, onların fikirləri hər bir adamın üzündə abır-həya 
qızartısına səbəb olmalıdır. 
Sonuncu müharibə vaxtı, yəni, 1877-ci ildə fransız qəzeti "Tetrs" bizim diyara Kutuli adlı bir müxbir 
göndərmişdi. Onun burdan yazdığı korrespondensiyalar iki ay dalbadal bu qəzetdə dərc olunmuşdu. Həmin 
Kutuli Vladiqafqazdan bir stansiya keçməyə macal tapmamış yolda kimin girinəsə keçdiyi barədə görün nə 
yazır. Hələ Baltada1 onunla bilə-biləmi, yaxud təsadüfənmi bir artilleriya [26-27] zabiti, şuşalı erməni rastlaşır. 
O, fransız müxbirini arabaya otuzdurub Tiflisə gətirir. Həmin zabitin yolda nə haqda söhbət elədiyi bizə məlum 
deyil. Fikirləşmək lazımdır ki, o, bizim haqqımızda heç bir yaxşı şey deyə bilməzdi. Bunu ona əsaslanıb deyirik 
ki, Tiflisə çatandan dərhal sonra həmin zabit öz təzə qonağını "Mşak"ın redaktoru, indi cəhənnəmdə olan 
Arsruninin yanına aparmışdı. Kutulinin yazdığına görə, Arsruni "liberal partiyanın başçısı idi və yüksək ruhani 
mənsəbindən olmasa da, ermənilər arasında Dellingerin və katoliklər arasında atası Qiasintin oynadığı rolu 
oynayırdı və erməni əhdi-cədidini patriarxın özündən yaxşı başa düşürdü". 
Cənab Kutuli ermənilərin katolikosunu imtahana çəkməzdi. Bunu deməyə lüzum da yoxdur, lakin o, 
qəti surətdə bildirir ki, guya, bu, belə olub. Hörmətli patriarx qarşısında Arsruninin üstünlüyünü o, hardan və 
necə bilib? Görünür, əcnəbinin gözlərini yummaq və onun özünə vəziyyətlə yaxşı tanış olmağa imkan 
verməmək məqsədi ilə ya Arsruninin özü, ya da başqa birisi gopa basıb. Görünür, Kutulinin belə "filosof"a daha 
asan inana bilməsi və bu "Dellinger"in ermənilərin "Qiasinti"nin yalnız nəyi göstərə biləcəyini görmək üçün 
Arsruninin nüfuzunu onun gözündə qaldırmaq məqsədi ilə ya Arsruninin özü, ya da başqa birisi belə ağlasığmaz 
şeyi təzəcə gələn fransızın beyninə yeritməyə çalışıb. Əgər o, nəsə göstərsə, nəzərdə tutulmuş proqrama 
lazımınca əməl edəcəyindən və üzüqara olmayacağından heç kəsin şübhələnmədiyini deməyə ehtiyac yoxdur. 
Cənab Arsruninin, ilk növbədə, Moskvada, sonra Peterburqda və nəhayət, Qeydelberqdə 
maariflənməsini, alimlik öyrənməsini və fəlsəfədən çox məlumatı olmasını ona bildirmişdilər. Bu hərtərəfli 
savadlı filosofu daha çox tərifləmək üçün, məhz ona daha böyük keyfiyyətlə, onun qardaşının Almaniyada 
professor olduğunu bildirməklə pay verdilər. Qardaşın professorluğu professor olmayan qardaş üçün çox da 
                                                 
1 Vladiqafqazdan bizə tərəf birinci poçt stansiyası. 12
mö"təbər zəmanət olmasa da, bu Arsruninin daha çox təriflənməsi üçün gözdən qaçırmaq demək deyildi. Tuluq 
yalnız boş olanda üfürülüb şişirdilir. Onlar da Arsrunini bax, beləcə üfürüb şişirtmişdilər. Onlar əcnəbi qonağı 
elə hazırlamağa çalışırdılar ki, o, Arsruninin hər bır sözünü sonra saf qızıl kimi qəbul etsin. 
Sadəlövh fransızın tora düşdüyünü və tutuquşu kimi onun beyninə yeridilənlərin hamısını yoxlamadan, 
araşdırmadan təkrar etdiyini deməyə ehtiyac yoxdur. Baltapoçt [27-28] stansiyasındakı görüşə və bütün bu 
əhvalatlara diqqət yetirin və əcnəbini yalnız aldatmaq və öz tərəfinə çəkmək üçün onların nə cür fırıldaqlara və 
hiylələrə qadir olduğuna inanacaqsınız. Bu, yalnız çiçəklərdir, meyvələr isə sonra olacaq. 
Arsruni özünə belə şan-şöhrət "qazanaraq" Kutulini əvvəlcə Tiflis şəhər dumasına aparır. Kutuli bu 
dumanı kiçik parlament adlandırır, idarənin üzvləri müxbirin gözlərinə nazirlər kimi görünür. Arsruni isə öz 
liberal müxalifət partiyası ilə nazir təsiri bağışlayır. Sonra Arsruni Kutuli ilə birlikdə bütün erməni kilsələrini 
gəzib-dolaşır. Erməni keşişlərinin gözəl və bahalı ibadət libasları Kutulini məftun edir. Sonra Kutuli əcnəbi 
qonağı erməni məktəblərinə aparır. Kutuli burda oxuyan erməni qızlarının qəşəng gözləri haqqında tərifli sözlər 
səfləyir. 
Gorbagor Arsruni Kutulini erməni ziyalı dərnəyinə aparır. Kutuli Arsruninin onunla tanış elədiyi 
adamların hamısını adbaad çağırır, amma onları sadalamağın bizim üçün heç bir mənası yoxdur. Əsas onu 
bilmək kifayətdir ki, Arsruni özünün təzə dostunu erməni mühitinə salır. Qonağın şərəfinə naharlar, axşam 
yeməkləri, içki məclisləri, bağlarda, evlərdə ziyafətlər verilir, onun üçün mahnılar, romanslar oxuyurlar. Kutuli 
bu cür içki məclislərinin birində evə kefli halda qayıtdığından, əlinə qələm almağa gücü olmadığından 
gileylənir. Onun bütün fikirləri beləcə dolaşmışdı. Kutulinin olduğu bütün ziyafətlərdə onu Arsruninin liberal 
partiyasının istəkli qonağının çox xoşladığı erməni yeməklərinə qonaq edirdilər. Sonra qonağı Şindisiyə bir 
kilsə bayramına dəvət etdilər. Fransız qonaq burda artıq son dərəcə heyrətə gəldi. Yalnız onu bir şey 
heyrətləndirirdi. Sən demə, ziyafətlərdə və ziyarətlərdə olan bütün qadınların "dağ kimi yekə burunları varmış". 
Aydındır ki, Arsruninin liberal partiyası belə eybin ermənilərə aid olmasına və Kutuliyə bunu bütün 
dünyada yaymağa imkan verməzdi. Əcnəbinin, hətta bu zərərsiz eybi ermənilərə aid etməməsi üçün isə tezliklə 
bir qapazaltı [28-29] da tapmışdılar.1 Onu açıq-aydın başa salmışdılar ki, bu yekəburun xanımların hamısı, guya, 
gürcülərdir. Buna görə sağ olsunlar! heç olmasa, onlara lazım olmayan artıq şeyləri bizim üçün əsirgəmirlər, 
səxavətlə bizə bağışlayırlar. Bizə olan rəğbətin dərəcəsinə bir bax! Hətta ermənilər bizə olan məhəbbətlərindən 
öz burunlarını bizə verirlər. 
Açılmış tora düşən yelbeyin fransız nə eləməliydi? Hər şey erməninin oldu: parlament erməninin, 
ziyafətlər və əyləncələr ermənin, bayramlar erməninin, Dellingerlər və Qiasintlər erməninin, filosoflar 
erməninin, yemək erməninin - özü də harda, Tiflisdə. Görünür ki, bura Ermənistandır və Tiflis erməni şəhəridir. 
Bu cür ustalıqla aldadılıb tora salınan yad adam başqa hansı nəticə çıxara bilərdi?! Ermənilərin 
qonaqpərvərliyindən məst olan Kutuli hələ Tiflisdən heç yerə getməmiş qışqırıb deyir: "Yəqin ki, Adəm burda, 
Ermənistanda olub!" Beləliklə, avropalı müxbiri inandırmışdılar ki, Tiflis də daxil olmaqla, Gürcüstan 
Ermənistandır və " Tetrs" kimi hörmətli və nüfuzlu bir qəzetin vasitəsi ilə bu məlumatı bütün dünyaya yaymağa 
onu məcbur eləmişdilər! 
Lakin gəlin soruşaq: belə gülünc namərdliyin, belə saxtakarlığın nə mənası var? Bunun cavabını 
Kutulinin özü verib. O, sən demə, "Qarsın alınmasında iştirak etməyə tələsib", çünki Kutulinin özü də və onun 
təzə dostları da böyük Şərq məsələləri ilə birlikdə erməni məsələsini də irəli sürməyi arzulayırmışlar. O, "yerli 
xalqların vəziyyəti ilə tanış olmaq" üçün Tiflis şəhərində qalır. Həm də onu ətraflı tanış etməyə çalışırdılar: 
Tiflis və bütün Gürcüstan bizimdir, guya, bura bizim məskənimizdir, bizim ölkəmizdir. Madam ki, bu, 
həqiqətən, belədir, onda, ermənilərin hər yerə səpələndiklərini və birləşmək üçün onların ərazisinin olmadığını 
bundan sonra kim deyə bilər?! Senkovskinin dediyi şeyə burdan bir sap uzadın, bu, "böyük ölçülü bir məsafə"ni 
göstərəcək və siz də bizə verilmiş tapmacanın cavabını tapa bilərsiniz. Necə bilək? Dellingerlərin və erməni 
filosoflarının Senkovskinin dövründə də olduqlarını güman etmək asandır. Atanın oğula, oğulun ataya 
oxşamağında heç bir inanılmayan şey yoxdur. Ata necədirsə, oğul da elədir. [29-30] 
Burda yaşayan xalqların mənşəyi və yaşayışları haqqında onların Kutulinin beyninə nə yeritdiklərini 
indi nəzərdən keçirək. Biz deyirik ki, "başına yeridiblər", ona görə ki, Kutuli Tiflisdə o qədər az olub ki, hətta 
bir küçənin adını belə yadda saxlaya bilməyib, hətta lap cənab Arsruni kimi hərtərəfli inkişaf etmiş fəlsəfə 
təhsilli olsa da belə, o, Qafqaz əhalisinin vəziyyəti ilə necə tanış ola bilərdi! "Tetrs" qəzetində onun 
yazdıqlarının hamısı təzə dostları tərəfindən təlqin olunub. Əgər onun hekayətinin ideyasına diqqət yetirsək, hər 
şey aydın olar. 
Kutulinin yazdığına görə, Zaqafqaziyada dörd xalqın - erməni, gürcü, tatar və rus xalqlarının 
nümayəndələri yaşayırlar. Doğrudanmı siz Kutulinin bu dörd xalq haqqında danışacağına güman edirsiniz? Bu 
haqda heç fikirləşməyin də! Yalnız onun erməni dəstələri tərəfindən təkcə gürcülər nəzərdə tutulmuşdu, çünki 
təkrar edirəm: "Əlinin yalnız plov ağlındadır!" Erməni ilə gürcünün yalnız bir müqayisəsi. Talelərinin qəribə 
şıltaqlıqlarına görə həmişə kozırlar olan oyun, sən demə, onların əlində olur. Ermənilər onu Tiflisin Ermənistan 
                                                 
1 Əslində, tam mənası ilə belə deyilib: "Hər kəsin üstündən adlayıb keçə bildiyi alçaq hasar tapmışdılar". 13
olduğunu qarıldamağa məcbur etmişdilər. Tiflislə kifayətlənməmişdilər. Guya, bütün Zaqafqaziyanın ermənilərə 
məxsus olduğunu ağzından qaçırmağa fransızı məcbur eləmək lazımdır və bu arzu görəcəyimiz kimi yerinə 
yetmişdi. Kutuli Qafqazda dörd xalqın nümayəndələrinin yaşadığını Avropaya bildirəndən sonra deyir: 
ermənilər, guya, hal-hazırda gürcülərdən az olsalar da, cəmi-cümlətanı 600 mindirlər, bu yüzilliyin sonunda 
onların sayı artacaq və onlar gürcülərdən çox olacaq. Bəs qalan millətlər? Tatarlar və ruslar haqqında bir söz də 
deyilmir, elə bil ki, onlar haqqında danışmağa dəyməz, sanki onlar nəzərə alınmırlar. Aydın deyilmi ki, 
Zaqafqaziyada yalnız gürcü elementinin üstünlüyü onların gözlərinə ağ olub, başqasının işinə arzuolunmaz bir 
halda burnunu soxan bu hərtərəfli filosof təhsilli erməni Dellingerləri və Qiasintləri yalnız bu ağı gözdən 
çıxartmağa əlləşirlər. Onlardan başqa, həm də tatarların və rusların yaşadığı, məhz həmin yerdə ermənilərin 
sayının şişirdilməsi və gürcülərin alçaldılmasının belə gülünc prosesi birdən kimi ağlına gəlib?! Bunu da bir 
kənara qoyub, soruşaq: 23 il ərzində ermənilərin sayının artacağına, gürcülərin sayının isə azalacağına belə 
ağlasığmaz səbəb nədir? Və belə gülünc şeylərə Avropada kimin ehtiyacı var? "Bir az gözləyin, guya, indi 
ermənilər azdır, ancaq 23 il ərzində [30-31] yumurtadan çıxacaqlar və keçmiş qartal yuvalarında onların cücələri 
böyüyüb çoxalacaq! Ermənilərin bu cür çox doğub-törəmələri və gürcülərin nəslinin pozulması haqqında bu 
söhbət, soruşulur ki, nəyə lazımdır? Aydın deyilmi ki, aldadılmış bu əcnəbi müxbirin hoqqabazlıqları, çərənlə-
diyi gülünc cəfəngiyatlar kimin fırıldaqlarıdır? "Bir dayanın, ermənilər artacaq, gürcülər isə yox olacaqlar!" Bu 
da "öz tamahlarının qulu olmaq" deməkdir. 
Bir halda ki, Kutulinin təzə dostları onu Zaqafqaziyada erməni xalqının üstünlüyünü göstərmək üçün 
korrespondensiyalar yazmağa məcbur eləmək fikrinə düşüblər, onda onlar, təbii ki, Avropada yaymaq üçün 
başqa gözəllikləri də onun beyninə yeritməyə çalışıblar. Kutuli da tutuquşu kimi onun beyninə yeridilmiş 
ermənilərin, guya, Qafqazda "üçüncü təbəqə" (Tiers etats) təşkil etdiklərini təkrar edir. O deyir ki, ticarət, bütün 
sənətlər, ictimai fəaliyyətin bütün sahələri ermənilərin əlindədir. Onlar həkimdir, vəkildir, azad peşə 
adamlarıdır. Ermənilərin öz məktəbləri, jurnalları, Tiflisdə özlərinin kiçik parlamenti və s. var. Hal-hazırda 
onlardan bir çoxu həm də hərbi xidmətə girirlər. Mədətov Bebutov, Arqutinski, Loris Melikov, Lazarev, 
Alxazov, Ter-Qukasov və s. Guya, rus ordusuna bu generalları erməni milləti verib. 
Məşhur general Lazarev görkəmli sərkərdədir, lakin o, gürcü knyazlarına paxıllıq etdiyinə görə, işdən 
çıxarılıb və hal-hazırda Bakıda işsiz-gücsüz veyillənir.1 Sonra Kutuli təzə dostlarının elm, incəsənət və s. sahədə 
ona göstərdikləri məşhur adamların adlarını bir-bir sadalayır. Bu məşhur ermənilər elm və incəsənət sahəsində 
hələ heç kəs tərəfindən Qoliaf hesab edilmədiyindən bunun haqqında mübahisə etmək bizim nəyimizə lazımdır! 
Biz yuxarıda da demişik ki, ermənilər onları şişirdilmiş şəkildə təqdim etsələr də, sağ olsunlar, allah eləsin, öz 
ləyaqətlərini göstərsinlər! Lakin bütün bunlarla ilhamlanmış Kutuli bu cür peyğəmbərlik edir: "Qafqazın 
gələcəyi ermənilərə məxsusdur, onların qonşuları gürcülərin və tatarların isə yalnız erməniləşməkdən başqa ayrı 
əlacları yoxdur". Başlanğıcın sonu görün hara gedib çıxır! Razılaşın ki, yaxşı təsəllidir! Bu cür tonda mahnı 
oxumağı "Tetrs" kimi nüfuzlu qəzetə, məcbur eləmək ustalıq deyilmi? Allah xətrinə, deyin görək, hərtərəfli 
inkişaf etməmiş erməni [31-32] filosofları Dellingerlərə və Qiasintlərə zavallı Kutulini belə axmaq yerinə 
qoymaq lazım idi? Axı, "ağac meyvəsinə, meyvə isə ağacına görə tanınır". 
"Bizim xalqımız poeziyanı sevmir, biz mühakiməni və tənqidi daha çox sevirik". Arsruni və onun 
həmkarları əcnəbini, "Arsruni məktəbi"nin yetirməsi cənab Kutulini bu cür inandırmışdılar. Poeziyaya nifrətlə 
nə dərəcədə fəxr eləmək olduğunu bilmirəm, ancaq böyük Höte belə deyib: "Şairin səsi kimin qəlbini titrəməyə 
məcbur etmirsə, o, vəhşidir". Arsruni və onun "məktəbi" poeziyanı sevməsə də, onlar böyük fantaziyadan 
məhrum deyillər. Kutulinin dediyinə görə, son dərəcə hərtərəfli inkişaf etmiş filosofun fikrincə, ermənilər 
gələcəkdə 30 milyon vətəndaşı olan çarlıq yaradacaqlar. Hərtərəfli inkişaf etmiş filosofun belə azğın 
sərsəmləməsi ilə hər hansı bir dərrakəli erməninin razılaşmasını güman etmirik. Biz əminik ki, sağlam düşüncəli 
heç bir erməni bu haqda nəinki bir şey deyər, hətta bunu heç fikrinə belə gətirməz. Bu laxlayan dəyirmanın 
taqqıltısıdır, ermənilər arasında isə ya heç beləsi yoxdur və varsa da, onlar haqqında danışmağa da dəyməz. Bu, 
yalnız təzə və hələ yaş pendirdən su çıxaran və onu daşdan sıxıb çıxartmağa inandıran fərsiz, avara bir adamın 
boş söhbətləridir. Bütün bunlar bir adamın axmaq sərsəmləməsidir və bunu ona bağışlamaq olar! 
Fərz edək ki, Kutulinin peyğəmbərliyi doğru çıxaydı: Gürcülər və tatarlar erməniləşəydilər və 
ermənilərin kölələrinə çevriləydilər. Axı, bu otuz milyonluq erməni dövlətinin yaranması üçün bir damcı olardı! 
Arsruni bu qədər vətəndaş toplamağı bəs hardan vəd eləmişdi? Bu sualın cavabını gorbagor filosof, yəqin ki, 
özü ilə qəbirə aparıb. Təkrar edirik, biz bu gülünc əhvalatı ona görə misal gətirmirik ki, o vaxt, yaxud indi 
sağlam düşüncəli ermənilərdən birinin ağlına bunun kimi bir şey gəldiyinə inanasınız, ona görə misal gətiririk 
ki, haqqında danışdığımız ermənilərin məşhur dəstəsində, məhz bu cür açıq danışmağın adət halını aldığına 
inanasınız. Bunu Kutulinin özü də təsdiq edir. Aydındır ki, erməni Dellingerlərinin öyrətməsi ilə o, bizə deyir 
ki, Arsruni və "onun məktəbi", guya, "özün haqqında qışqırmaq lazımdır" devizini qəbul edib. Ədalət deməyi tə- 
                                                 
1 Gorbagor Lazarev hələ o vaxt Qarsa çağırılmamışdı. 14
ləb edir ki, onlar, həqiqətən, "qışqırır" və uğurla qışqırır. "Onların pambığı da [32-33] gurultu salanda, başqa-
larının isə hətta qozu da guruldamayanda" sizə bəs hansı qışqırıq lazımdır1. 
Car çəkməkdə isə onlar çox bərk car çəkirlər, ancaq bəzən elə car çəkirlər ki, düzünü desək, öz 
qulaqlarımızı tıxamalı və dəhşətlə özümüzə deməliyik: "Biz nə gurultulu cəfəngiyat eşidirik!" Yəqin, 
ermənilərin nə qədər ağıllı olduğunu, onların müasir həyati tələblərə uyğunlaşmağa nə qədər macal tapdıqlarını 
Kutuliyə göstərmək üçün ona bir necə erməni zərb-məsəli də öyrədiblər: məsələn, "Bu çörəyi kimin yapdığını 
bilmək sənin nəyinə lazımdır. Əgər o, dadlıdırsa, hətta onu yəhudi bişiribsə də, "ye", yaxud "harda çörək tapsan, 
orda da yaşa!" Belə müdriklər üçün indi böyük fəaliyyət meydanının olması tamamilə qanunidir. Düzdür, indi 
kim bu cür ehkamlara əməl edirsə, o da qalib gəlir, lakin onun tərifə və iftixara layiq olduğuna inanmıram. 
Əksinə, bu zərb-məsəllər onları yaradan xalqın rüsvayçılığıdır. 
Xristian dini çoxdan öyrədir: "Yaxın adamına məxsus olan şeyi istəmə". Bu ehkamla yanaşı, sadə, lakin 
adamı ləyaqətləndirən və nəcibləşdirən təlim bütün dünyada çoxdan var: "Özgə südünü əmmə, özgə paltarını 
geyinmə!" Özününkü ilə kifayətlən, başqasının heç bir şeyini istəmə. Bu, insan münasibətlərinin təməl daşıdır, 
bu, mənəviyyatın əsas dayağıdır. Düzdür, əgər bu təlimlə yanaşı, "Özününkünü versən, deməli, sənin deyil, itib" 
və yaxud, "Axı, dəniz də suyu həm qəbul edir, həm də buraxır"2 gürcü zərb-məsəllərini misal gətirsək, onda 
yuxarıda adı çəkilən erməni zərb-məsəlləri müasir anlayışa görə, praktiki düşüncənin sübutudur, gürcü zərb-
məsəlləri isə axmaq bədxərcliklə uyğun gələ bilər. Lakin allah bilir ki, başqasının hesabına yaşamaq, yaxud 
özünün çörəyini kasıb üçün əsirgəməmək daha yaxşı, daha insaflıdır. Kim bilir, hansı bina daha möhkəmdir: 
bünövrəsi mənəvi özüllər, yoxsa, qayda-qanun üzərində qoyulmuş bina? Madam ki, özgəninki dadlıdır, onu 
qamarla, qap ye! 
Hər halda, biz Arsruninin və onun liberal məktəbinin yerində olsaydıq, təkcə yuxarıda misal 
gətirdiyimiz erməni zərb-məsəlləri ilə öyünməzdik, həm də başqalarına tapşı-[33-34]rardıq: "Bu zərb-məsəlləri 
yadınızdan çıxarın, yalnız onları aləmə yaymaq yox, həm də gizli niyyətləriniz üçün saxlamaq yaraşmaz. Ancaq 
nə edəsən? Hər kəsin öz fantaziyası var. 
Məlum olur ki, olduqca hərtərəfli inkişaf etmiş erməni filosofları Dellingerlərin və Qiasintlərin 
bayrağını saxladığı həmin liberalizmin astar üzü budur. "guya, harda çörək görsən, orda da yaşa". Deməli, bizim 
ata və babalarımızın vətəni, yurdu, məskəni boş sözlərdir, boş şeylərdir! Biz bu işdə bütün erməniləri 
günahlandırmırıq, lakin onların ziyalılarına məlum olsun ki, "susmaqdansa, bəzən demək yaxşıdır". Bəzən də 
deyib, işə zərər vurarsan".3 
 
V 
 
Ermənistanın böyüklüyü haqqında söhbətin və danışığın yayılması üçün əcnəbinin sadəlövhlüyündən 
erməni kitab həvəskarlarının necə ustalıqla istifadə etdiklərini biz artıq görmüşük. 
İndi baxaq görək, ermənilər gürcüləri onun qarşısında hansı quruluşun içərisindən keçirmişlər. Erməni 
alim-kişiləri belə hərəkət etməsəydilər, onların öz vətənləri qarşısında xidmətləri olmazdı və onları hər cür alqış-
lamaq da olmazdı. Kutulinin sözlərinə görə, Gürcüstanın keçmişi olduqca pis mənzərə təsəvvürə gətirir. Pis 
idarəetmə ilə, bir-birinə paxıllıq etməklə və qəbilə davaları ilə zəifləmiş Gürcüstan, guya, dinclik nə olduğunu 
bilmirdi. Düzdür, onun dincliyi yox idi, lakin Arsruni və onun "liberal partiyası" tərəfindən cənab Kutulinin 
beyninə yeridilmiş yalnız həmin səbəblərə görə yox. Bizim həyatımızın keçmişinə aid olan məlumatların 
öyrənilməsi üzərində özbaşına zəhmət çəkən erməni alim-kişilərin rəhbərliyi altında yox, Gürcüstana gələnlər 
və onu şəxsən özləri öyrənənlər bizə Kutuli və ona təsir edən adamlar kimi laqeydliklə yanaşmırlar. Əksinə, 
onlar heyrətlənirlər ki, bu cür kiçik xristian dövləti, bu cür kiçik millət yadellilərlə o qədər müharibəyə necə tab 
gətirə bilib. "Ümumiyyətlə, gürcülər belə cəsur olmasaydılar, özlərini qoçaq bir xalqa fəda etməyə hazır 
olmasaydılar, bu, ağlasığmaz olardı" - bunu Kutulinin həmyerlisi, Şərqin [34-35] bilicisi, alim Delorye deyir. 
Həm də məgər bunu təkcə o deyir?! Lakin Arsruni, bu "hərtərəfli inkişaf etmiş filosof" zavallı Kutulini elə 
aldadıb, elə əl-qolunu bağlayıb ki, o, tamam çaşaraq həqiqəti aydınlaşdırmaq üçün ətrafına nəzər salmaq 
imkanından məhrum olub və yalnız Arsruniyə və onun yoldaşlarına uyub. Və budur, iki ay ərzində Kutuli nə 
keçmişimizə, nə bu günümüzə yazığı gəlmədən bizi hər yerdə biabır edərək və hətta, gürcülərin hamı tərəfindən 
qəbul olunmuş hədsiz cəsurluğunu, demək olar ki, danaraq ermənilərin əzəməti və böyüklüyü haqqında "Tetrs" 
qəzetində haray salıb. İndiyə qədər ermənilərin filosof alimləri bizim cəsurluğumuzu danmırdılar, çünki onların 
fikrincə, cəsurluq dəlisov gürcüyə ("qij vrasi") xas olan axmaqlıqdır, məziyyətdir. Guya, axmaqdan başqa, bəs 
kim, hansı ağılsız sinəsini güllə qabağına verər? Ona görə də onlar axmaqlıq əlaməti kimi bu məziyyəti, 
şübhəsiz, bizə aid edirdilər. Lakin, görünür, erməni kitabsevər filosofları nəzərə alıblar ki, qoçaqlığı əsaslı 
surətdə tərifəlayiq keyfiyyət hesab edən bir millətə məxsus Kutuli kimi adama bu cür fəlsəfəçilik təsir etməz. 
Hətta bu tərəfdən də Kutulinin gözündə bizə zərər vurmaq onların arzusudur. Kutuli Avropaya bildirir ki, 
                                                 
1 Gürcü zərb-məsəli. 
2 "Pələng dərisi geymiş pəhləvan" poemasının müəllifi, Şota Rustavelinin sözləri. 
3 Şota Rustavelinin sözləri. 15
Gürcüstanın tarixində xalqın fəxr eləyə biləcəyi heç bir şey yoxdur. Fərz edək ki, Kutuli Tiflisdə yaşadığı iki-üç 
gün müddətində Gürcüstanla ətraflı tanış olub və onun bütün tarixi keçmişini öyrənib, çünki o, "yaxşı 
hekayətçilərin diqqətli dinləyicisi" olub.1  
Onların açıq-aşkar hoqqabazlıqlarının və fırıldaqlarının qüsurlarını hekayətçiyə və dinləyiciyə bağışlayır 
və günahından keçirik. Bizim bu günümüz haqda bu zavallı fransızı sirri açıb söyləməyə məcbur edən təzə 
dostları ilə tanış olmaq daha yaxşıdır. "Gürcülər generallar, arabaçılar və çarvadarlar millətini təşkil edirlər".2 
Ağıllı, müdrik adamlar buna bambılı deyiblər. "Guya, gürcülərdə çoxlu general olmasına baxmayaraq, onlar 
adlı-sanlı adamlarından istifadə etmirlər". 
Bizim generallarımızı arabaçılara və çarvadarlara tay tutmaq sizə xoş gəlir. Axı, bütün erməni 
generallarının [35-36] hamısının adlarını sadalamağa Kutulini necə səs-küylə, gurultuyla və cingilti ilə, necə 
lovğalıqla məcbur etdiklərini yuxarıda görmüşük. Onların sırasında heç olmasa, gürcülərin birinin adını 
çəkəydilər! Bunu belə etmək onlara nə üçün lazım idi? Onda belə çıxardı ki, "gürcünün qozu guruldayır, 
onların, ermənilərin isə pambığı hətta elə-belə də səs çıxarmır", bu isə erməni filosoflarının niyyət və arzusunun 
ziddinə getmək olardı. Şübhə yoxdur ki, nə Arsruninin, nə də Kutulinin tərifləməsinə, nə də həmçinin özümüzün 
müdafiə etməyimizə bizim generalların ehtiyacları yoxdur. Başgədiklər, Kürükdərə, Qars, Dəvəboynu, Arliar, 
Bəyli Əhməd, Ərdahan, Axırkələk, Çolok, bütün Dağıstan və ümumiyyətlə, bütün Qafqaz onların şan-şöhrətləri 
haqqında ucadan danışır və onların ucadan danışıqlarının səsini ermənilərin dayaz kitabsevərlərinin xırıltılı 
civiltisi və miyoldaması batıra bilməz! Yalnız ləyaqəti olanlar özgəsinin ləyaqətini qiymətləndirə bilər! 
Kutuli deyir: "Gürcü zadəganları dilənçi halına düşüblər. Onlar, gürcülər rəsmiyyətçilikdən başqa, heç 
nə bilmirlər və yalnız dövlət qulluğuna girməyə cəhd göstərirlər, çünki bu cür xidmət yüngül əmək təsəvvürə 
gətirir". Gürcülərin nə ticarətə, nə sənətlərə qabiliyyətləri yoxdur və aralarına iki-üç tacir düşərsə, onlar da pulu 
ermənicə sayırlar. Əgər onlar, guya, gürcülərin öz ana dillərində hətta saymağı belə bacarmadıqlarına Kutulini 
inandıra biliblərsə, burda təəccüblü bir şey yoxdur. Gürcü kəndliləri içki düşkünü və tənbəldirlər. "Onlar, guya, 
sahibkarlardan torpağın bir hissəsini də pulla almayıblar" və s. və s. Əlbəttə, bununla bərabər, erməni 
kitabsevərləri rəsmi məlumatlardan göründüyü kimi, artıq o vaxt gürcü kəndlilərinin Tiflis və Kutais 
quberniyalarında öz mülkədarlarından milyon yarım manatlıq torpaq almaq hadisəsini Kutulidən gizlədiblər.3 
Əlbəttə, burda heç bir fövqəladəlik yoxdur, lakin buna baxmayaraq, erməni Dellingerləri və filosofları, bəlkə də, 
gürcünün bu tərifəlayiq hərəkətinin onun həyat kitabına yazılacağından və guya, bundan ermənilərə heç bir 
xeyir olmayacağından qorxaraq onun bu işi aləmə yaymaması üçün bunu Kutulidən gizlədiblər. Bu ağaların 
fikrincə, "gürcü üçün nə safdırsa, o, erməni üçün ölümdür". Beləliklə, onlar həqiqət əvəzinə, yalan satıblar. 
Erməni filosofları Kutuliyə hələ çox mədhiyyələr [36-37] oxuyublar. Biz burda onların hamısını misal 
gətirməyəcəyik, çünki söhbətimiz onsuz da uzanıb. Ən qəribəsi odur ki, erməni ziyalılarının fırıldaqları uzun 
müddət gizli qalmayıb və elə həmin o Kutuli nahaqdan təriflədiyi bu Qafqaz ermənilərinin nə yuvanın quşu 
olduğunu çox çəkmədən anlayıb. İş ondadır ki, nə qədər ki, Kutuli Tiflisdə ermənilərin arasındaydı, həmin 
pozğun mühitdə yemək-içməkdən xumarlanmışdı, onları tərifləməkdən yorulmurdu, ancaq o, İrəvan 
quberniyasında olarkən və öz dədə-baba yurdlarında onları öz gözləri ilə görərkən ermənilərə ancaq 
qulaqburması vermişdi! Onlara mahnı oxumuşdu! Ermənilər, sanki öz vətənlərində, ümumiyyətlə, qorxaqdırlar, 
bisavad və avamdırlar, öz vətənlərinin taleyinə biganə və laqeyddirlər". 
Deməli, göründüyü kimi, onlar həm alimdirlər, həm də öz talelərinə qayğı göstərən xalqdırlar, öz zərb-məsəl-
lərində deyildiyi kimi, "yalnız çörək iyi gələn yerdə qoçaqdırlar". 
Elə bu haqda deyilməyib ki, "Sənin sözün səni ifşa edir?" 
Beləliklə, Arsruni və onun "liberal" həmkarları həm mənəvi cəhətdən, həm də fiziki cəhətdən gürcülərin 
zəifləməsini və onlarla birlikdə Qafqaz tatarlarının ya erməniləşməsini, ya da onlara qul olmaqdan başqa ayrı 
əlacları olmadığını demək üçün Avropa qəzetini ucadan qışqırmağa məcbur ediblər. Bu ziyalı kişilərə kömək 
etmək, daha çox qüvvət, inandırıcılıq vermək üçün və onların ordusunun güclənməsi üçün bir erməni generalı, 
indi cəhənnəmdə olan Kişmişov da onlara qoşulmuşdu. Axı, generalsız ordu ordu deyil! Belə alimlərdən geri 
qalmamaq üçün o da bizə zərbə vurmağa başlamışdı. General Kişmişov bir əsər yazmış və bu əsər onun 
ölümündən sonra himayədarları tərəfindən "Gürcü çarlığının son günləri" adı ilə çap olunmuşdu. Gorbagor 
Kişmişovun bizi necə gözəl söydüyünü güman edirəm ki, hamı oxuyub. XVIII yüzilliyin sonunda - Kişmişov 
demək istəyir - "G. sahilə atılmış gəmiyə bənzəyirdi, kim daha güclüydüsə, lazım olan şeylərin hamısını götürə 
bilərdi. Ac şahzadələri, guya, knyazları da dükançılar və tacirlər dolandırırdılar."4 
Yaxşı adam XVIII əsrin təxminən bütün ikinci yarısının İrakli çarlığı dövrü olduğunu və həmin dövr 
ərzində bu [37-38] məşhur çarın düşmənə çaldığı qələbələrlə özünə şöhrət qazandığını heç olmasa xatırlardı. 
Hətta İrəvan və Yelizavetpol, ermənilərin əsas yuvaları, demək olar ki, bütün yaxınlıqdakı xanların qüdrətli 
çarın ayağı altında olduğunu artıq demirik - ona vergi verirdilər və hətta Rusiyanın özü Türkiyə ilə apardığı 
                                                 
1 Gürcü zərb-məsəli. 
2 Yükləri atlarda, qatırlarda və eşşəklərdə daşıyanlar. 
3 Bax: Kuçayevin məruzəsi. 
4 Bax: Kişmişovun "Gürcü çarlığının son illəri" əsəri, səh.112-113. 16
müharibələr zamanı onun köməyinə möhtac olurdu. Çar İrakli çoxdan ayrılmış Kartaliniyanı və Kaxetiyanı bir 
çarlıqda birləşdirmişdi və İmeretiya da birləşməyi, onun hakimiyyəti altında olmağı arzu edirdi, ancaq daxili 
çəkişmələr və tərəddüdlər bu işdə qocaya, lakin hələ də igid və basılmaz çara mane olurdu. O vaxt, Gürcüstan 
çarı o dərəcədə qüdrətli olan bir zamanda belə zəif ola və "sahilə atılmış gəmiyə oxşaya" bilərdimi?! Çar 
Georginin dövründə, yəni, 1792-ci ildən sonra Gürcüstanın, xüsusilə, çox yaxşı vəziyyətdə olduğunu deyə 
bilmərik, lakin o, elə aciz vəziyyətdə deyildi ki, hər yerindən qalxan onu parçalasın. Həmçinin Gürcüstanın 
XVIII əsrin son illərində artıq parçalandığı haqqında gorbagor Kişmişovun arzu etdiyi elə bir məlumat da 
yoxdur. 
Doğrudur, bizim çar İrakli qocalmışdı, doğrudur, sonralar o, Ağa Məhəmməd xan tərəfindən hətta 
məğlub edilmişdi, daha sonra öz sevimli Gürcüstanından həmişəlik ayrılmışdı. O da doğrudur ki, Gürcüstan 
etibarlı müdafiəçidən məhrum olmuşdu, lakin biz o dərəcəyə çatmamışdıq ki, hər yerindən duran Gürcüstanı 
parça-parça etsin. Hətta məğlubedilməz Ağa Məhəmməd xanın özü də ondan nəsə qoparmağa cəsarət 
etməmişdi. Doğrudur, İraklidən sonra daxili iğtişaşlardan zəifləmişdik, gücsüzləmişdik, ancaq gəminin sükanını 
əlimizdən hələ də buraxmamışdıq və onu darmadağın edib sahilə atmamışdıq, adi dənizin dalğalarına 
verməmişdik. Çar Georgi də Gürcüstanı atasından hansı vəziyyətdə almışdısa, elə o vəziyyətdə də Rusiyaya 
təslim etmişdi. Qoy eyni dindən olan bir xalq sənin himayəçin və müdafiəçin olsun. 
Bəlkə, bizim gücsüzlüyümüzün Kişmişov tərəfindən çəkilmiş poetik mənzərəsinin incəliyini gözləyərək 
onun "Gürcüstan sahilə atılmış gəmiyə bənzəyir" rəvayətinə inanaq. Onun yazdığına görə, "bizim 
şahzadələrimizi və knyazlarımızı Tiflis dükançıları dolandırırdılar". Bəs bu, nədir? Bu, nə boş sözdür? Burda, 
Gürcüstanda kim yaşayır və kimin sayəsində yaşayır və əvvəllər yaşayırdı. Qoy bunu Böyük Qəlbşünas, 
gözüaçıq vicdan və pis insan nankorluğu desin. Fərz edək.ki, biz kasıb olmuşuq və indi də kasıbıq, [38-39] 
ancaq nə olsun? Əgər bal yoxdursa, Bağdaddan o qədər milçək nə üçün uçub bura gəlirdi?1 Əgər çörək 
yoxdursa, nə üçün ermənilər özlərinin zərb-məsəlinə zidd olaraq burdan köçüblər? Artıq belə lütlər olan yerdə 
ticarət ola bilməz. Görünür ki, Gürcüstan erməni kitab həvəskarlarının hamını inandırdıqları kimi o qədər də 
kasıb deyildi, çünki nəinki təkcə özünü saxlaya bilərdi, hətta başqalarını doyunca yedirdə də bilərdi. 
Və bu, nə axmaq töhmətdir. Sən, guya, yoxsulsan, dilənçisən?! Həmişə onları məzəmmət etməyin və 
onlar haqqında həmişə açıq danışmağın nəyi nöqsandır? Düzdür, kasıbçılıqda xoşbəxtlik olmasa da, onda eyib 
də yoxdur?! Ruslar deyirlər: "Kasıblıq eyib deyil". Məgər özgə şey yox, yalnız təkcə var-dövlət insan 
ləyaqətinin meyarıdır? İsa kasıb idi, başıaçıq, ayaqyalın gəzirdi. Bununla belə bütün mədəni dünya ona allah 
kimi sitayiş edir! Deməli, insan ləyaqəti və adı təkcə var-dövlətdən ibarət deyil. Sən demə, bunun üçün bəzi 
şeylərin, bədbəxtlikdən, bir çox yerli varlı adamlarda çatışmayan şeylərin olması da lazımdır. Nəhayət, nəyə 
görə bizə çox təkidlə yanaşırlar və hamı bizi məzəmmət edir, "Siz kasıbsınız, biz isə, guya, varlıyıq!" Kasıblıq 
ayıb və nöqsan deyil. Başqasının əli ilə bişirilmiş çörəklə dolanmaq və onu özgənin alın təri ilə içmək ayıb və 
nöqsandır. Və bu həqiqəti öz məsləhəti və vəsiyyəti kimi öz ürəyində təcəssüm etdirən hər bir kəs qoy öz 
nöqsanını boynuna alsın, qoy öz günahını yusun. Özgənin alın təri ilə isladılmış çörəkdənsə, özünün quru 
çörəyini yemək daha yaxşıdır. 
Gorbagor general Kişmişov sağ olsun ki, heç olmasa Gürcüstanı çarlıq adlandırıb və təhqiredici şəkildə 
sahibsiz qalmış Gürcüstanı hörmətli tituldan qismən məhrum etməyib. Başqa erməni ziyalı kitab həvəskarlarının 
bizim üçün buna da heyfi gəlir, guya, onlar inciyiblər ki, cənab Kişmişov, bu erməni ziyalısı Gürcüstanın və 
gürcülərin şərəfli adla xatırlanmasına cəsarət edir. Məsələn, indi balaca uşaq da bilir ki, Gürcüstan çarlıq kimi 
və onun hökmdarları çarlar kimi məşhur olub, lakin son vaxtlar yeni bir erməni kitabsevər alimi, cənab Ezov 
peyda olub və bizim ölkəmizi bu tituldan məhrum edib, çarlarımızın başından isə taclarını çıxardıb və guya, 
[39-40] tac da, titul da onun generalı Kişmişov, yaxud cənab Ezovun ulu babası tərəfindən Gürcüstana və onun 
çarlarına bəxşiş verilib. 
Biz bunu əsassız olaraq demirik. Cənab Ezov son vaxtlar çox iri həcmli, olduqca gurultulu səslənən 
"Böyük Pyotrun erməni xalqı ilə əlaqələri" adlı bir əsər nəşr etdirib. Əgər qışqırmaq istəsən, gərək belə 
qışqırasan! Əlbəttə! Belə nəzakətsizlikdə ustalaşan alim bu cür fişəng ataraq bizim Gürcüstanı və onun çarlarını 
söyməyə başlayıb. Özünün bu böyük əsərində o, Gürcüstanı İran xanlığı, onun çarlarını isə xan adlandırır, 
bununla da, görünür, belə demək istəyir: Sizə kim deyib ki, Gürcüstan çarlıq, onun hökmdarları isə çar olub?! 
Tutaq ki, qadir allah cənab Ezova əsl alim istedadı verməyib. Lakin bu məsələni tədqiq etmək üçün o, 
xarici yazıçıların əsərlərini, heç olmasa öz erməni müəlliflərinin əsərlərini oxuyaydı! hansı şer ona toxunub ki, 
o, özünü belə itirib?! O, heç olmasa, erməni tarixçilərindən utanmalıydı!.. Hələ Moisey Xorenskini demirik, 
doğrudanmı, XI yüzillikdə Stepanoz Asoqika və Arisdaqes Lasdiver, XII əsrdə Mateoz Edesski, XIII əsrdə 
Böyük Vardan və bir çox başqaları ermənilərə və onların monastırlarına himayəçilik edən gürcü çarlarının 
qayğıları haqqında şövqlə danışarkən Gürcüstanı çarlıq, onun hökmdarlarını isə çar adlandırmırlar?! Yaxşı olub 
bizə, öz cəzamızdır çəkirik! 
                                                 
1 "Təki bal olsun, milçək hətta Bağdaddan da uçub gələr" - sözləri ilə tam mənası ilə səsləşən gürcü zərb-məsəli. 17
Alim tərəfindən elmə bu cür həqarətlə yanaşmaq və onu ələ salmaq, belə həyasız yalan harda eşidilib?! 
Tamamilə doğrudur ki, hal-hazırda Gürcüstanın çarlıq olub-olmamasını öyrənib-bilmək bizim üçün vacib deyil. 
Bu, keçmişin işidir. Keçmişdə "minim vardı" deməkdənsə, indi "birim var" demək yaxşıdır. Və əgər biz cənab 
Ezovun zəhər və kin hopdurulmuş elmi vicdanından belə nümunə gətiririksə, bunu yalnız ona görə edirik ki, bu 
əziz kitab həvəskarlarının əvvəldən axıra kimi qəti surətdə və durmadan necə çərənçilik etdikləri oxucuya aydın 
olsun. Gürcü adını bədnam etmək, alçaltmaq, təhqir eləmək, hər cür ləyaqətdən məhrum etmək, bütün dünyanın 
gözündə heç nə eləmək onların yeganə arzusudur. Guya, ermənilərin xilası bizim məhv olmağımızdadır. Guya, 
qadir allah onlar üçün heç bir əmin-amanlıq göndərməyib. 
Cənab Ezov kobudcasına, hiyləgərcəsinə, qeyri-elmi şəkildə, bacarıqsız bir surətdə kələk işlədərək 
hamıya ağı qara göstərməyə çalışır. Özü qəsdən gözlərini yumaraq və [40-41] qulaqlarını tıxayaraq təsəvvür edir 
ki, başqaları da kor olub, kar olub və onun hoqqabazlıqlarını, fırıldaqlarını başa düşmək iqtidarında deyillər. 
Axı, cənab Ezov isə, guya, alim adamdır, oxumuş adamdır! Ancaq fikirləşmirik ki, əsl alim və oxumuş adam 
nəyə yol verdiyini özünə eyib bilməsin. Bizim ölkəmizi ona çoxdan verilmiş tituldan məhrum eləməklə 
kifayətlənməyərək çarlarımızı İran məmurlarına döndərib, onları gözdən salıb. Cənab Ezov bütün gürcü 
millətinə də girişib və öz bədnam əsərində onun dərisini soyaraq boğazından çıxarıb. Başqa cür ola da bilməzdi. 
Məgər erməni alimi tozu üstündən elə silkələyə bilər ki, o, bizi bürüməsin? 
Gürcülərin zərərinə harda bir şey deyilibsə, bunların hamısını cənab Ezov bədxahlıqla yığıb və bizim 
üstümüzə atıb. Ancaq bizim xeyrimizə deyilənlər erməni kitabsevərlərinin adəti üzrə ustalıqla ört-basdır edilib. 
"Adət ikinci xasiyyətdir" və cənab Ezov o qədər qoçaq deyil ki, onu dəyişdirsin. Cənab Ezovun inandırmasına 
görə gürcülər haqqında görün Şarden nə deyir: "Onlar əxlaqsız, içki düşkünü, pozğun, namussuz, öz sözlərinin 
ağaları olmayan, namərd, xəyanətkar və hiyləgərdirlər. Əyyaşlıqda və əxlaqsızlıqda ruhanilər dinsiz adamlara 
güzəştə getmirlər və gözəl kənizlərin aşnası olmağı qətiyyən abır-həya hesab etmirlər."1 
Ola bilsin ki, bu da düzdür. Bu haqda cənab alim Ezovla mübahisə etməyəcəyik. Yalnız ondan 
soruşacağıq: elə həmin Şardenin özü bu murdar hərəkətlərdən başqa, gürcülər haqqında özgə şey danışmır? Qoy 
o, səmimiyyətlə cavab versin! Məgər elə həmin Şardenin özü demirdimi ki, gürcülər qabiliyyət və bacarıqdan 
məhrum deyillər və onların yiyəsi olsa, elmdə və incəsənətdə şöhrət qazanarlar. 
Məgər elə həmin Şarden yazmırmı ki, gürcülər nəzakətli, səmimi, gülərüzdürlər, şəxsi ləyaqət hissinə 
malikdirlər, ermənilərdən qüdrətlidirlər, sarsılmazdırlar, qoçaqdırlar və öz azadlıqları, istiqlaliyyətləri uğrunda 
fədakar mübarizdirlər. 
Yalnız cənab Ezov bizi rüsvay etmək istəmirdisə, yalnız o, bizi ləkələməyə çalışırdısa, doğrudanmı 
Şardendən başqa, heç kim gürcülər haqqında heç nə demir? Yalnız bizim həyatımızın bütün yaxşı və pis 
cəhətlərini hərtərəfli tədqiq etmək istəyirdisə və yalnız "Böyük Pyotrun [41-42] erməni xalqı ilə əlaqələri" 
kitabında bütün bunlar haqqında danışmağı lazım hesab edirdisə, nə üçün bəs bunları gizlədib. Məsələn, Şarden 
kimi Gürcüstanda yalnız yolüstü yox, əksinə, uzun müddət orda yaşayan məşhur Bodenştedt bizim haqqımızda 
görün nə yazır: "Gürcü başısoyuq və səhlənkardır, sabahını fikirləşmir, torpağın nemətini o qədər də 
qiymətləndirmir, qazanca coşqun həvəsi yoxdur. Nə üçün ticarətin əsasən ermənilərin əlində olması onu heç 
maraqlandırmır. Amma gürcülər, - o deyir, - bu ölkədə hamıdan əxlaqlıdırlar, hamıdan namusludurlar. Onlar 
başqa qafqazlılar kimi çox qonaqpərvərdirlər, qılıncları kimi etibarlıdırlar, atları kimi cəld və zirəkdirlər, 
döyüşdə igiddirlər, ədəbli və məlahətlidirlər".2 
Əlbəttə, heç kəsin tərifi bizə heç nə əlavə etmir, bizdə olmayanları bizə vermir. Doğrudan da, cənab 
Ezovun təhqirindən biz heç nə itirmirik və varımızdan yox olmuruq. Və əgər oxucunun diqqətini cənab Ezovun 
fırıldaqlarına və qəsdən təhrif etmələrinə yönəldiriksə, bunu yalnız bizim haqqımızda bütün yaxşı şeylərin 
üstünü ört-basdır edərək və pis şeylərimiz haqda uça səslə danışaraq hara işarə etdiyini göstərmək üçün edirik. 
"Cidanı çuvalda gizlətmək olmaz" və cənab Ezov kimi belə alimin niyyətlərini gizlədə bilməzsən. 
Gürcü adını xatırlayanda Ezovun sir-sifətindən zəhər tökülür. Bəs axı, deyirlər ki,o, ziyalı adamdır! 
Onun ziyalılığı başına dəysin, bizi isə belə ziyalılıqdan, belə maarifçilikdən allah özü saxlasın! "Diogenin 
çırağına sahib olanlar həm də onun əl ağacına, başqa cür desək, onun xasiyyətinə də malik olmalıdır". 
Tərbiyəsiz xasiyyət əl ağacı yox, bədbəxtlikdir. Bossyuet əbəs yerə demir: "Öz xasiyyətinizdən özünüzü 
gözləyin və qoruyun. Xasiyyət elə düşməndir ki, sizi qəbrə qədər hər yerdə izləyir". 
 
VI 
 
Cənab Ezov yalnız bu qəribə fırıldaqlarla kifayətlənmir. Gürcülərin təmiz adına daha çox zərər vurmaq 
məqsədi ilə o, başqa şahid gətirir. Onun belə şahidlərindən biri Gəncə-Qarabağ patriarxı, gorbagor İsayidir. Bu 
hörmətli şahidin ifadəsinə və cənab Ezovun fırıldağına layiqli [42-43] qiymət vermək üçün söhbəti uzaqdan 
başlamaq və Zaqafqaziyanın tarixindən kiçik bir epizodu xatırlatmaq lazımdır. 
                                                 
1 Bax: Ezov "Böyük Pyotrun erməni xalqı ilə əlaqələri" əsəri, səh.9. 
2 Bax: Bodenştedt. "Qafqaz xalqları", Münxen, 1847-ci il, səh.202-302. 18
İran imperator Böyük Pyotrun xüsusi diqqətini çoxdan özünə cəlb etmişdi və onun müqəddəs arzusu, 
yeri gəlmişkən deyək ki, orda Rusiyanın ticarətinin və nüfuzunun genişlənməsinə yol açmaq idi. Nə qədər ki, 
isveçlilərlə müharibə davam edirdi, uzaqgörən imperator, əlbəttə, öz ideyasını həyata keçirə bilmirdi. Lakin 
1721-ci il avqustun 30-da Niştdat sülhünə görə isveçlilərlə müharibəyə son qoyuldu. Pyotr özünün çoxdankı 
niyyətinin həyata keçməsinə, İranla müharibə etməyə daha səylə hazırlaşmağa başladı. Bütün Gəncə-Qarabağ o 
vaxt İranın əlində idi və farslar tərəfindən sıxışdırılan həmin yerin erməniləri onlardan birtəhər canlarını 
qurtarmağa çalışırdılar və bu məqsədlə Böyük Pyotrla əlaqə yaratmağa başlamışdılar. Yeri gəlmişkən deyək ki, 
rahib Minas imperatorun yanına göndərilmişdi. Həmin rahib Rusiyanın özündə imperator hökuməti və ermənilər 
arasında elə bil birbaşa vasitəçi idi. Gəncə-Qarabağı Rusiyaya verməyi vəd eləmək ermənilər tərəfindən ona 
tapşırılmışdı və Böyük Pyotr bu fürsətdən əməliyyata başlamaq üçün bəhanə kimi istifadə eləmişdi. 
Ağıllı imperator nəzərdə tutmuşdu ki, bu işdə o, gürcülərin köməyindən də istifadə edə bilər, çünki 
Gürcüstan da İranla yaxın qonşuluqdan cana doymuşdu və iranlıları Gəncə-Qarabağdan qovub çıxarmağa hazır 
idilər. Rusların dindaşları kimi gürcülər üçün farslardansa, onlarla qonşu olmaq daha faydalı idi. Böyük Pyotr 
bunu çox gözəl bilirdi, ona görə də ermənilərə vəd vermiş və gürcülərə bildirmişdi ki, "öz qoşunu ilə gələcək və 
onlar hazır olsunlar". Eyni zamanda, bunun üçün ələ çox gözəl bir bəhanə düşdü. Bu vaxt ləzgilər və 
qazıqumuklar Şamaxı müsəlmanlarının çağırışı ilə Şamaxıya hücum edib, onu tutdular, darmadağın etdilər, həm 
də rus tacirlərinin dükanlarına hücum çəkib onları əzişdirdilər və bir rus məmurunun1 Böyük Pyotra verdiyi 
məlumata görə, 500 min manat dəyərində mallarını əllərindən aldılar. 
Bunu bilən kimi, Böyük Pyotr çar Vaxtanqa dərhal yazdı ki, Astraxandan yola düşür, "siz isə xristianlığın 
xeyri üçün öz qeyrətli vədinizə görə qoşunlarınızla bizi [43-44] qarşılamağa gələcəksiniz". Elçi vasitəsi ilə şifahi 
olaraq Pyotr ləzgilərin üzərinə hücum etməyi Vaxtanqa məsləhət gördü. Vaxtanq 30 min nəfərə qədər qoşunla 
ləzgilərin üzərinə hərəkət etdi və ləzgilər qorxub qaçdılar. Farsların işin nə yerdə olduğunu anlamaması və 
hücumu dəf etməyə hazırlaşmaması üçün Vaxtanqın bütün bu hərəkətlərinə elə məna verdilər ki, guya, bu 
hərəkətə yalnız ləzgiləri çağıran sakinlərə cəza vermək arzusu səbəb olmuşdu. Sünnilər kimi ləzgilərin zorla 
soxulmaları şiələr kimi farsların özlərinə də pis idi, ona görə də onlar Vaxtanqın hərəkətlərindən hətta razı 
qalmışdılar. Ləzgilərlə işi qurtarandan sonra Vaxtanq Böyük Pyotrun Astraxana gəlməsini gözləyərək Gəncə 
yaxınlığında düşərgə saldı. Lakin hansısa işlər Böyük Pyotrun Rusiyada olmasını tələb edirdi, o, işin gələn ilə 
qədər təxirə salınmasını Vaxtanqa bildirərək Astraxandan yola düşüb, Rusiyaya qayıtdı. Ümidi boşa çıxmış 
Vaxtanq Tiflisə gəldi. Patriarx İsayi Rusiyaya, yuxarıda adı çəkilən rahib Minasa Vaxtanqın ləzgilərin üzərinə 
bu hərəkəti barədə yazıb bildirdi ki, "Vaxtanq 30 minlik qoşunla ləzgilərin üzərinə hərəkət edib, özü də onunla 
birlikdə olub və ləzgilərə yaxınlaşan kimi onlar çəkilib gediblər". Sonra Vaxtanq Böyük Pyotrun gəlişinə 
ümidini itirərək "Tiflisə qayıtdı", Patriarx İsayi də onunla ora getdi və dörd ay Tiflisdə qaldı. Elə həmin 
məktubunda İsayi rahib Minasa xəbər verir ki, o, (Vaxtanq) "bu sentyabr ayının son günlərində öz qoşunu və 
ermənilərlə Gəncənin üzərinə getmək niyyətindədir", "gürcülər və ermənilər indi birləşiblər və imperator 
əlahəzrətlərindən başqa, heç bir ümidləri yoxdur və onu yalnız nicat gözləyir, sən də çalış". 
Vaxtanqın ikinci dəfə hərəkət edib-etməməsi məsələsini bir tərəfə qoyaq. Cənab Ezov Vaxtanqın birinci 
hərbi əməliyyatına görə gürcüləri görün necə söyür: "Vaxtanq ləzgiləri çağıran sünni sakinlərə cəza vermək 
istəmiş, xristianlara toxunmağı ciddi surətdə qadağan edərək yerli müsəlman əhalisi üzərinə hücum eləməyi öz 
qoşununa icazə vermişdi. Lakin Tərtər çayına qədər bütün ətraf yerlərə səpələnmiş əsgərlər dəhşətli surətdə 
oraları xarabazarlığa çevirərək qarət edilmiş şeyləri arabalarla öz düşərgələrinə göndərirdilər. Onlar təkcə 
müsəlmanları yox, həm də xristianları qarət edirdilər. Qoşun erməni kəndlərinə yaxınlaşan zaman camaat, 
adətən, başda ruhanilər olmaqla kilsə zənginin altında ibadət libasında əllərində xaç və [44-45] şam irəli çıxırdı, 
ancaq gürcülər onların üstünə atılır, ibadət libaslarını, kilsə kitablarını və ləvazimatını, bütün əmlaklarını 
əllərindən alırdılar" - Patriarx İsayi yazır: - "Beləliklə, ləzgilərin əllərindən salamat qurtaranların hamısını 
acgöz, tamahkar və qəddar gürcü milləti məhv etdi." 
Deməli, məlum olur ki, patriarx İsayi təkcə rahib Minasa məktub yazmır, həm də özünün qısa tarixini yazır. 
Bunu da unutmaq lazım deyil. Göründüyü kimi, erməni alimlərinin tarixi bir şeydir, haqq-ədalət isə başqa 
şeydir. Bunu da biz aşağıda görəcəyik. 
Bəlkə, doğrudur ki, gürcülər acgöz, qəddar və tamahkar olublar və indi də elədirlər. Bəlkə, o da düzdür ki, 
gürcülər erməniləri qarət ediblər, onların ruhanilərinin var-yoxlarını əllərindən alıblar, ələ salıblar, nə kilsə 
kitablarına, nə müqəddəs ləvazimatlara rəhm eləməyiblər və beləliklə, onların dinini təhqir ediblər. Lakin yalnız 
bizi bir şey maraqlandırır: O, Vaxtanqın əməllərindən yazanda və bu əməllər dünən olmuş hadisə kimi, o, tarix 
yazdığından, yəni, bu əməllərin təsirini azaltmaq və yumşaltmaq vaxtı yetişdiyindən daha güclü hiss ediləndə, 
nə üçün patriarx İsayi bu vəhşi hərəkət haqqında rahib Minasa məlumat verməyib? Məgər hisslərin çoxluğundan 
ürək kədərlə və qəzəblə dolu olanda dodaqlar daha bərk danışmamalıydı? Bunu da bir kənara qoyaq! Lakin 
ermənilərin bu mənəvi ağası və himayəçisinin özü, onların böyüyü, tanınmış adam, onların keşişlərinin bu 
başçısı elə həmin Ezovun yazdığına görə, "Vaxtanqın acgöz, tamahkar və qəddar xalqı"nı təqib etmiş, 
                                                 
1 Bax: Volınski. Ezovun "Boyük Pyotrun erməni xalqı ilə əlaqələri", V fəsil, səh.52. 19
gürcülərin himayəsinə sığınmış və bütün dörd ayı onların paytaxtında, Tiflisdə keçirmişdi. Belə fakt bizim 
gözümüzün qabağında olan zaman patriarx İsayinin tarixinə necə inanaq?! Bir tərəfdən güman etmək lazımdır 
ki, o, öz xalqına böyük məhəbbət, bir kilsəyə mənsub olan dindarların dininə, ruhanilərə böyük hörmət 
bəsləyirdi, özünü xalqın himayəsinə həsr etmək istəyirdi. Digər tərəfdən güman etmək lazımdır ki, o, çox qoçaq 
idi, özünü "acgöz, tamahkar və qəddar qoşuna, yaxud xalqa" həsr etmək qərarına gəlmişdi. Yalnız, həqiqətən, 
onlarla, ermənilərlə belə pis və ləyaqətsiz rəftar edilsəydi, onun hörmətini daha da artırmaq və onu müşayiət 
etmək üçün belə xain və qəddar xalqa onu necə cəlb edə bilərdi? Bir kilsəyə mənsub olan dindarların 
soyğunçulara, talançılara, onları söyənlərə belə inamla və hörmətlə münasibət bəsləməsini özünə rəva görəndə 
[45-46] qarət edilmiş, dilənçi halına salınmış və rüsvay edilmiş ermənilərə o, necə cavab verə bilərdi?! 
Bir tərəfdən ermənilərin bu cür darmadağın edilməsini, dininin ələ salınmasını, ruhanilərin soyğunçuluğunu, 
müqəddəs kilsə avadanlığını, digər tərəfdən isə talançılara və təhqir edənlərə erməni patriarxının belə dostluq 
münasibətini müqayisə edin və fikirləşin. Belə bir nəticəyə gələcəksiniz: "Anda inanıram, ancaq quyruq məni 
təəccübləndirir."1 Məgər ikinci olan yerdə birinci ağlasığandırmı, yaxud əksinə?! 
Lakin cənab Ezovun nə işi var?! O, patriarx İsayiyə istinad edərək gürcüləri biabır etmişdir. Erməni kitab 
həvəskarlarından daha nə tələb etmək və gözləmək olar?! 
Gürcülərin özlərini belə pis göstərməsi və ermənilərə və onların ruhanilərinə belə divan tutması, həqiqətən, 
düzdürsə, nə üçün elə həmin düzdanışan patriarx İsayi "çar Vaxtanq yenə öz qoşunları ilə Gəncəyə getmək 
niyyətindədir və sən orda, Rusiyada olmağa çalış" sözlərini rahib Minasa şad bir xəbər kimi yazır. Məgər birinci 
dəfə erməniləri tamamilə qarət edib dilənçi halına salan və onların ruhanilərinin dərisini boğazından çıxaran 
qoşunun yenidən soxulmasını gözləmək belə şad xəbər idimi? Lakin bunu da yaddan çıxaraq. 
Elə həmin İsayinin Minasa and içməsini və indi ermənilərin və gürcülərin bir-birini ürəkdən sevməməsini 
nəyin ayağına yazaq? Acgöz, tamahkar və qəddar gürcü xalqı ermənilərlə canla-başla, hansı möcüzə ilə belə tez 
birləişb? Doğrudanmı gürcülər öz pis xasiyyətlərini belə tez dəyişiblər, ermənilər isə tez inanıblar ki, gürcülər 
bu acgözlükdən, tamahkarlıqdan və qəddarlıqdan əl çəkəcəklər? 
Rahib Minas Böyük Pyotra verdiyi heç bir məlumatda bircə kəlmə ilə də gürcülərdən narazılığını bildirmir. 
Əksinə, bu məlumatların birində elə-belə qeyd edir: "Tiflisdən bizə yazırlar ki. Vaxtanqdan çox razıdırlar, o, 
ermənilərlə böyük məhəbbət və rəğbətlə rəftar edir.(1) 
Fərz edək ki, siyasi düşüncələrinə görə, Minas gürcülərin cinayətlərini Böyük Pyotrdan gizlədib, lakin 
minnətdarlıq əlaməti olaraq iki yerə bölünməyə onu nə məcbur edib?! 
Doğrudur, rahib Minas uzaqda idi və gürcülərin bu [46-47] cinayətləri haqqında heç nə bilməməsi də 
mümkün olan şey idi, arxiyepiskop erməni Minas Pərvazyans isə Vaxtanqın ləzgilərə hücum edib onları 
qovmasında şahid kimi iştirak edirdi. Arxiyepiskop bu cinayətlərdə gürcüləri yalnız təqsirləndirmir, həm də, 
hətta "Qadir allah Vaxtanqı bizə keşiş və ağa göndərib. O, həm bizi himayəyə alıb, həm də düşmənlərimizi 
qovaraq bizi müdafiə edib və erməniləri birləşdirərək bizi qoruyur və şəxsən qeydimizə qalır" - deyərək onlar 
haqqında minnətdarlıqla fikir söyləyir.2 
Bu erməni arxiyepiskopu həmin vaxt Vaxtanqla birlikdə Gəncədə idi və ordan patriarx İsayi ilə birlikdə onu 
Tiflisə yola salmışdı. Buna görə də bu yüksək vəzifəli erməni ruhanilərinin hər ikisi gürcülərin o vaxtkı bütün 
hərəkətlərinin şahidi idilər. Onlardan biri deyir: "Acgöz, tamahkar və qəddar gürcülər erməniləri tamamilə qarət 
ediblər və bizim dinimizlə nalayiq rəftar ediblər", ikincisi isə onları minnətdarlıqla xatırlayır və deyir ki, "çar 
Vaxtanq ermənilərin himayəçisi və müdafiəçisi idi, onları düşmənlərdən azad edib, onlara qayğı göstərir və 
qoruyurdu". 
Vaxtanqın ermənilərə bütün bu yaxşılıqları öz xalqının köməyi və yardımı ilə etdiyini deməyə ehtiyac 
yoxdur, yoxsa, o, tək nə edə bilərdi?! 
Cənab Ezov qarşılıqlı surətdə bu iki bir-birilə düz gəlməyən dəlillə necə rəftar edib? Bu halda əsl alim 
kimi iki şeydən birini edərdi, ya həddindən artıq ehtiyatla hərəkət etmək istəsəydi, onlardan heç birinə 
inanmazdı, ya da ki, birinə istinad etsəydi, onda başqasını da şahid gətirərdi. 
Cənab Ezov isə lazım olan kimi hərəkət etməyib. O, gürcü qeybətçisini danışmağa, onları tərifləyəni isə 
susmağa məcbur edib. Onun bu hərəkətini necə adlandıraq, bilmirik, lakin bir şey aydındır ki, diplom alim 
hazırlamadığı kimi, əba da rahib hazırlamır və "balqabağı taxçada lap yuxarı yerə qoysan da, o, büllur 
olmayacaq". 
Hər şey belədir, lakin, güman edirik ki, əgər biz bunu soruşsaq, yersiz olmaz: fərz edək ki, gürcülər 
Ezovun dediyi kimi tamamilə xəbis xalqdır. Lakin "Böyük Pyotrun erməni xalqı ilə əlaqələri haqqında" söhbət 
gedən yerdə gürcülərin [47-48] xəbisliyinin nə dəxli var?3 Gürcülərin xəbisliyi və bu "əlaqələr" arasında ümumi 
nə var? Gürcülərin xəbisliyi haqqında rəvayəti cənab Ezov nə ilə qarışdırıb? Nə üçün bu Ezova lazım olub? 
Aydın məsələdir, bəlkə, ona görə ki, tale bir də onu belə fürsətlə mükafatlandırmayacaq, sevimli gürcü 
                                                 
1 Gürcü zərb-məsəli. 
2 Bax: Minasın 1722-ci il 9 dekabr tarixli məktubu. 
3 Minas Pərvazyansın 1722-ci il 12 dekabr tarixli məktubu. 20
qardaşlarını təhqir etməyəcək. Necə də şirniklənməyəsən və ermənilər üçün Müqəddəs qoçaqlığı başa 
çatdırmağın belə xoşbəxt fürsətini əldən verəsən?! 
Əgər bütün bunlar belə deyilsə, onda hələ başqa bir qəribə vəziyyəti - cənab Ezovun "Böyük Pyotrun 
erməni xalqı ilə əlaqələri" adlandırdığı kitabında həm çar İraklini təhqir etməsini, həm də vətəndaş Totlebenin 
hərəkətləri haqqında nağıl danışmasını hansı səbəb və məntiqlə izah etmək olar. Burda ümumi nə var? Böyük 
Pyotr, İrakli və vətəndaş Totleben arasında hansı əlaqə var? İş ondadır ki, cənab Ezov başı çıxmayan yerə başını 
soxur. Ondan soruşmaq lazımdır ki, nə üçün o, Böyük Yekaterina dövrünün şəxsiyyətini "Böyük Pyotrun 
erməni xalqı ilə əlaqələri haqqında" əsərinə yapışdırıb? Əgər yenə də elə həmin "Ac toyuq yuxusunda darı 
görər" zərb-məsəlini xatırlasaq, bunu çox asan izah etmək olar. Cənab Ezov üçün gürcü yalnız hədəfdir, çünki 
buna imkan verilərsə, gürcüyə qara yaxmaq üçün, o, özünü necə saxlasın? Bu məqsədlə Totleben cənab Ezov 
üçün gözəl və münasib şəxsiyyətdir və İraklinin xatırlanmasının özü bizim bu məşhur çar haqqında da nalayiq 
fikir söyləmək imkanı verir. 
Hamıya məlumdur ki, Böyük Yekaterina türklərlə vuruşmağa başlayanda İrakliyə və İmeretin çarı 
Solomona, onlar da türklərə hücum eləsələr, pul və qoşunla kömək edəcəyini vəd etmişdi. Çarlar öz razılıqlarını 
sevinclə bildirmişdilər və Yekaterina Gürcüstana pul və general Totlebenin başçılığı ilə 4000 nəfərlik qoşun 
göndərmişdi. Totleben pul və qoşunla gəlmiş və imperatriçənin əmri ilə gürcülərlə birlikdə hərəkət etmək 
əvəzinə, türklər üzərində qələbə şərəfinin yalnız öz adına yazılması üçün onlardan ayrılmışdı. O, bir çox fitnə-fə-
sadla məşğul olmuş, həm İrakli, həm də Solomonla onların ləyaqətinə toxunan ədəbsizliklə rəftar eləməyə 
başlamışdı. Sonra imperatriçənin nəzərində özünə haqq qazandırmaq üçün döyüşdən bir gün əvvəl İraklini 
döyüşə yollamış, istər İraklinin özünü, istərsə də onun bütün xalqını biabır edərək Yekaterinaya yalan məlumat 
vermişdi.[48-49] 
Bu Totleben necə adam idi, o özünü necə aparırdı, böyükdən kiçiyə hamını necə çapıb-talayırdı, gürcü 
çarları ilə necə kobud rəftar edirdi, öz cibini necə doldururdu və ona etibar edilmiş qoşunu ac-susuz və paltarsız 
qoyaraq necə saxlayırdı. Yazıkovun və Lvovun Rusiyaya göndərdikləri rəsmi məlumatları oxusaq, bunu aydın 
şəkildə görmək olar. Buna görə Totlebeni Gürcüstandan geri çağırmışdılar və onun yerinə general Suxotini təyin 
etmişdilər. General Suxotin Totlebenin hərəkətlərini və əməllərini imperatriçəyə elə bu cür də çatdırmışdı. 
Totlebenin necə adam olduğu həm də ondan görünür ki, o, pis və əxlaqsız davranışına görə öz vətənindən - 
Almaniyadan qovulmuşdu. Lakin hansı yollarlasa imperatriçə Yelizaveta Petrovnadan yalvar-yaxarla işə 
götürülməyə müvəffəq olmuş, ona general-mayor və korpus komandiri rütbəsi verilmişdi. Totlebenə həvalə 
edilmiş korpusun zabitləri onun satqınlığını və xəyanətkarlığını bilərək tutub hökumətə təhvil vermişdilər. 
Rus hökuməti onu məhkəməyə vermişdi. Məhkəmənin qərarı ilə Totleben satqın və xəyanətkar hesab 
olunaraq ölüm cəzasına məhkum edilmişdi. Lakin bu cəza onun təhlükəli cani kimi Rusiyadan sürgün edilməsi 
ilə əvəz olunmuşdu və o, nə vaxtsa Rusiyaya gəlsəydi, hər kəsin onu öldürmək hüququ var idi. 
Beləliklə, 1763-cü ildə Totleben sürgün edildi. Düz altı il Rusiyadan kənarda sərsəri həyat keçirdi və 
nəhayət, Böyük Yekaterina tərəfindən yalvar-yaxarla bağışlanılmasına müvəffəq oldu. İmperatriçə Totlebenin 
keçmişinin təqsirindən keçdi və Qafqaza gedən qoşunu ona tapşırdı. 
Baxın görün, o vaxtkı Gürcüstanın necə bir adamla əlaqəsi olub! 
Rus rəsmi sənədlərinə görə, bu, ən alçaq, vicdansız adamı rüşvətxor, soyğunçu, satqın, yalançı və 
çuğulçu şahid kimi cənab Ezov gürcüləri yenidən murdarlıqla ləkələmək üçün nümunə gətirir. Totlebenin 
gürcülər haqqında nə yazdığını cənab Ezov bizə belə nağıl edir: "Onlar, gürcülər hiyləgərlik və yaltaqlıqla 
özlərini hər yerə soxurlar, tamahkardırlar, öz mənfəətlərini güdürlər, qüsurları olduqca çoxdur və hər cür 
ləyaqətdən aşağıda dururlar. Görünür ki, [49-50] qorxaq təbiəti olan gürcülərdən qoçaqlıq və iş tələb etmək 
olmaz".1 Cənab Ezov yalnız elə bunu istəyirdi, yoxsa, təkrar edirik, birincisi, söhbət Böyük Pyotrun erməni 
xalqı ilə əlaqələrindən gedən vaxt Totlebenin bu dəlili nəyə lazımdır və ikincisi də Totleben nə möhtərəm və 
etibarlı adamdır ki, yoxlamadan və araşdırmadan onun bu dəlilinə inanasan?! Hər bir namuslu adam nəinki belə 
şahidə istinad etməkdə özünü şərəfsiz hesab edərdi, hətta üst-başını bulamaq qorxusundan onunla münasibətdə 
olmağı da özünə eyib bilərdi. Aydındır ki, cənab Ezov bu halda "mərd adamdır". 
 
VII 
 
Totlebenin dili ilə cənab Ezovun bizə oxuduğu "mədhiyyə"dən sonra çar İrakli və onun müasiri 
Gürcüstan haqqında Ezovun özünün nağılını dinləyək. Məlumdur ki, İrakli Rusiyanın Gürcüstanı öz himayəsinə 
götürməsi haqqında Peterburqla danışıqlar aparırdı. Cənab Ezov bu barədə necə hoqqa çıxarıb? O, öz 
oxucularına belə deyir: "İrakli 1782-ci ildə yenidən Peterburqa Əlahəzrətin adına məktub göndərmişdi. Bu 
məktubda rus dövlətinin Gürcüstanı öz ali hakimiyyətinə qəbul etməsini xahiş edirdi. İrakli onu nəsillikcə çar 
təsdiq eləməyi, Gürcüstanda katolikosun, yaxud ruhanilərin başçısının rütbəsini saxlamağı, düşmənlərdən 
                                                 
1 Bax: Ezovun "Böyük Pyotrun erməni xalqı ilə əlaqələri" kitabı. XII fəsil, səh.15. 21
müdafiə üçün və Gürcüstandan ayrılan əyalətlərin istilası üçün lazım olan 4000 nəfərlik rus qoşunu göndərməyi 
və nəhayət, qoşun saxlamaq üçün onu pulla təmin etməyi xahiş etmişdi". 
Cənab Ezov özündən əlavə edir: "Beləliklə, rus sarayına özünə yox, İrana məxsus olan şeyləri təklif 
edirdi, özündə saxlamaq iqtidarında olmadığı Gürcüstan üzərində ali hakimiyyət təklif edirdi və buna görə də 
İranda malik olmadığı çar şərəfi istəyirdi." 
Bütün bunlara izahat vermək artıqdır. Burda yalnız onun bütün mahiyyətini bürüyən hansısa qəribə 
arzuya mübtəla olmuş insanın hər cür həddi keçən özbaşınalığına diqqət yetirmək lazımdır. Cənab Ezovun 
fikrincə, o vaxtın Gürcüstanı İran şahlığının bir pristavlığı idi, çar İrakli isə pristav kimi idi! [50-51] 
Cənab Ezovun mülahizələrinin əqli əlaqəsini və məntiqi ardıcıllığını izləyin və sizin gözünüz qarşısına 
qəribə bir mənzərə gələcək. O, əvvəlcə deyir: "Çar İrakli Rusiyaya özünə məxsus olmayan şeyləri, saxlamaq 
iqtidarında olmadığı şeyləri təklif edirdi!" Deməli, onun vaxtında bu sahiblik hüququ var idi, əgər olmasaydı, 
"olmayan şeyi saxlamaq iqtidarında olmadığı"nı təsdiq etməyin mənası yoxdur. 
Bütün bunları müqayisə edin. Aydın olacaq ki, cənab Ezov başqasının inkar etdiyi şeyi sübut edir. 
Bir də ona diqqət yetirin ki, cənab Ezov bir vaxtlar İranın özünü qorxuya salan Gürcüstanın 
mütləqiyyətə əsaslanan çarını, çar İraklini ələ salır. Guya, o, "özünə məxsus olmayan şeyləri Rusiyaya verib". 
Gəncəni və Qarabağı Rusiyaya vəd edən və verən öz rahibi Minasa isə demək olar ki, böyük şərəflə hörmət 
göstərir. Belə çıxır ki, Gürcüstan çar İrakliyə məxsus olmayıb, rahib Minas isə cənab alim Ezovun xətrinə 
dəyməsin, o vaxt heç də bu bədnam rahib Minasın yox, İran xanlarının hökmranlığı altında olan Gəncənin və 
Qarabağın taleyini həll edə bilər. 
Gürcü zərb-məsəlində deyilir: "Toyuq da doyunca su içib gözünü allaha dikir". 
Əgər çar İrakli "ona məxsus olmayan şeyləri veribsə", deməli, bunlar onun varisi və oğlu Georgiyə 
məxsus ola bilməzdi. Onda necə olmuşdu ki, Rusiya çar İraklinin özünün bu varisindən Gürcüstanı qəbul etmiş 
və onunla müqavilə bağlamışdı?! Heç olmasa, məhz bu şərait cənab Ezovu tutub saxlamalı və başına ağıl 
qoymalıydı! Əgər Gürcüstan çarlıq olmasaydı, əgər onun hökmdarları çar adlanmasaydılar, onda ümumrusiya 
imperatoru qeyri-məhdud titulda olmazdı, yeri gəlmişkən deyək ki, "gürcü çarı" titulu da olmazdı. Deməli, 
Gürcüstanın çarlıq, onun hökmdarının isə çar adlandırılması hansısa bir uydurma yox, faktdır. 
Cənab Ezov özünün həris arzusuna başısoyuqluqla uymasaydı, onun ümumrusiya imperatoru titulunun 
düzgünlüyünə qəsd etməyi lazımınca düşünmədən özünə rəva gördüyünü də fikirləşməzdik. O, sözlərinin 
mənasına heç olmasa, bir qədər diqqət yetirsəydi, "dilim məni necə də fəlakətə düçar etdi" deyərək qorxudan 
əsərdi. Lakin qoy bizim bu sözlərimizdən o əsməsin. Rus qanunlarında düşkünlüyə mübtəla olan adamın 
hərəkətlərinə güzəşt etmək üçün çoxlu səbəb var. Lakin fərz edək ki, həqiqətən də, nə Gürcüstan çarlıq olub, nə 
də onun hökmdarlarının çar adı olub. Fərz edək ki, [51-52] Gürcüstan nə çar İrakliyə, nə də Georgiyə məxsus 
olmayıb. Belə olan halda Rusiya Gürcüstanı öz himayəsinə bəs kimdən qəbul edib? Cənab Ezovdan bu haqda 
soruşsan, yəqin, məlum olar ki, Gürcüstanı Rusiyaya, deyəsən, erməni arxiyepiskopu İosif Arqutinski-Dolqoruki 
verib. Əlbəttə, o, bunu açıq-aşkar demir, ancaq Ezovun kitabını oxusanız, siz də bu nəticəyə gələcəksiniz. 
Cənab Ezovun həmin gizli fikri bu fakt ətrafında üç-dörd səhifədə elə bicliklə dolanır, sətirlər arasında 
elə ustalıqla yeridilir ki, siz belə gözlənilməz bir nəticəyə gəlirsiniz: yuxarıda adı çəkilən arxiyepiskop İosif 
böyük səy göstərmiş, Ağa Məhəmməd xana tabe olmağa hazırlaşan çar İraklini rusların kömək edəcəkləri ilə 
arxayın edərək bu işdən çəkindirmiş, Rusiya tərəfindən heç bir xətər toxunmayacağına and-amanla inandıraraq 
rus qoşunlarına kömək etmək üçün onları dilə tutmuşdu. Bir sözlə, bu mənada nə edilmişdisə, bunda yalnız 
arxiyepiskop İosif Arqutinskinin əli vardı! 
Gürcüstanın Rusiyaya birləşməsi haqqında manifest elan ediləndə imperator Pavel öz təzə təbəələrini 
ordenlərlə, qraflıq və baronluq rütbələri ilə təltif etmək istəyərək bu adamların adlarının siyahısını ona gətirməyi 
Knorrinqə tapşırmışdı. General Lazarev bu işə görə ona sual verən Knorrinqə belə cavab vermişdi: "Xaç 
ordeninə gəldikdə, mənim fikrimcə, knyazlar İqnati Tumanov, Darçi Bebutov və Solomon Arqutinski-Dolqoruki 
bu mükafata hamıdan çox layiqdirlər. Bütün yerli zadəganlar bizim aşağı rütbəli kəndlilərdən heç də yaxşı 
deyillər. Bəs kimi qraf və baron edəsən? Buna həm də əlavə etmək lazımdır ki, bəzi, ailələrdə qardaşların biri 
bizə sədaqətlidir, o biri isə qiyamçıların sırasındadır. Onlardan heç biri sarayda xidmət edə bilmir, çünki onların 
heç biri təhsil almamışdır. Yerli şahzadəni sadə kəndlidən ayırmaq çətindir". 
Knorrinq və Lazarev mükafata 17 nəfər adam təqdim etmişdilər. Gürcülərdən knyaz Solomon 
Avalişvili, Suram murovu (hakimi) knyaz Yevgeni Abaşidze, knyaz Georgi Amilaxvari, sərdar (sərkərdə), 
knyaz İvan Orbeliani, sərdar, knyaz Georgi Sisiaşvili, saxlt-xusesi və eşikağası (hofmarşal, çariça Mariya 
dövründə tapşırıq vermək üçün məmur), knyaz Aleksandr Makaşvili, Mdivan bəyi (hakimi), knyaz Sulxan 
Tumanov, knyaz Şanşe Eristov, eşikağası Aleksandr Çavçavadze, ninosmind mitropoliti Mixail, Bodbiysk 
mitropoliti İoann, arximandrit Yefimiya onların [52-53] arasında idi. Knorrinq əlavə edib deyir: "Mükafata layiq 
hələ çox adam var, lakin hamıdan çox, guya, onlar Rusiyaya səy və sədaqət göstəriblər." 
Ezovun bu layiqli mükafatları necə yaddan çıxardığını, 17 nəfər gürcünü üçə endirdiyini və bunları da 
erməni elədiyini, həm də bununla bərabər,"guya, yerli şahzadəni sadə kəndlidən fərqləndirmək çətindir" deyərək 
fürsəti əldən buraxmadığını budur, görürsünüz. 22
Bax, erməni alimliyi elə bundan da ibarətdir. Erməni kitabsevəri tarixi faktlarla "nə qədər tərifəlayiq" 
rəftar edirsə, öz sözünü, guya, tarixi dəlillərini sübut edəndə də o qədər utanmazlıqla hərəkət edir. Onun elə bu 
cür fırıldağını bizim "Moambe" jurnalı da ifşa edir. "Cənab Ezovun həyasızlığı və azğınlığı gör nə dərəcədə 
böyükdür ki, o, bizə deyir: bu məlumatları mən, guya, arxeoloji aktlardan götürmüşəm, filan, filan nömrələrə, 
yəni, 529, 530, 531 və 532-ci nömrələrə baxın." Bu aktların birinci cildini açırıq, on dəfə dalbadal oxuyuruq. 
Cənab Ezovun dediklərini tapa bilmirik. Sonra "Moambe" davam edib yazır: "Cənab Ezov bəs hardan bilir ki, 
yalnız ermənilər mükafata layiq olublar və şahzadələr kəndliyə oxşayırlar? Yalnız siz Ezovun "Gürcüstanın 
Gürcüstan olmaması, ancaq qədim Ermənistan olması" fikrini yada salanda bu tapmacanın cavabını tapa 
bilərsiniz". 
Bu aldadıcı və lənətə gəlmiş düşkünlük elm adı altında pərdələnən cənab Ezovu yolundan azdırır və onu 
çərənləməyə məcbur edir. Həm də fikri hara yönəltməyi, bizimlə necə rəftar etdiklərini, məşhur erməni 
dəstəsinin və ondan ilham alan erməni alimlərinin, filosoflarının, Dellingerlərin, Qiasintlərin və professorların 
gürcüləri inadla və ardıcıllıqla söydüklərini görmək üçün bizim dediyimiz sözlər kifayətdir. Öz böyüklükləri 
haqqında aləmə car çəkmək, bizə isə böhtan atmaq üçün onlar ləyaqətsiz, çirkin silahdan yapışaraq nələrə əl 
atmırlar və ermənilərin özlərində bizə qarşı kin və nifrət yaratmaq üçün dəridən-qabıqdan çıxırlar. Bununla belə, 
özləri isə qışqırıb aləmə car çəkirlər ki, XIX yüzillikdə, bu mədəni əsrdə bir xalqı başqa xalqın üzərinə 
qaldırmaq və s. ləpəsini qurd yemiş qozun qızıla tutulmuş qabığını xatırladan bu cür təmtəraqlı ibarələr isə 
həyasız hərəkətlərdir. 
Bundan belə çıxır ki, bizi məzəmmət edən və gözümçıxdıya salan onlar özləridir, onlar tərəfindən 
qalaya salın-[53-54] mışıq. Biz isə ya susuruq, ya da ki, müdafiə olunuruq. Belə çıxır ki, kimisə kiminsə üzərinə 
qaldırmaq, hücum etmək lazımdır, müdafiə olunmaq, zərbələri dəf etmək isə yaxşı deyil. Qoy onlar belə fəlsəfə 
ilə körpə uşaqları aldatsınlar, sağlam və yaşlı adamların isə ağzını yuma bilmirlər, insanda müqəddəs şəxsi 
ləyaqət hissini boğa bilmirlər. İnsan üçün ən qiymətli sərvət onun şəxsiyyətidir və əgər şəxsiyyəti söyən, təhqir 
edən adamı namuslu bir adam nəcib qəzəb hissi ilə məzəmmət etsə, heç kəs təəccüblənməz. Söhbət yaxın bir 
adamın əzab-əziyyətindən gedəndə ziyalılıq nəcib adama ipək yumşaqlığı gətirir və o, özünün şəxsi ləyaqətini 
müdafiə edəndə ona döyülmüş dəmir möhkəmliyi verir. Birinci halda yumşaqlıq yaxşı cəhətdir, ikinci halda isə 
qorxaqlıq və cəsarətsizlikdir. Birinci halda möhkəmlik zalımlıqdır, ikinci halda isə yaxşı cəhətdir. 
 
VIII 
 
Erməni savadlı kitabsevərlərinin nə üçün belə hoqqabazlıq etdiklərini anlamaq asandır. Bəzi rus 
yazıçılarının da tarixi dəlillərdən nə üçün belə istifadə etdikləri bizi yalnız təəccübləndirir. Ermənilərin fiziki 
cəhətdən möhkəm və qüvvətli olmasını, kömək əldə etməsini və gələcəyin onlara məxsus olmasını sübut etmək 
üçün ruslar tarixi dəlillər gətirirlər və bununla ermənilərin həmin keyfiyyətlərinin danılmazlığını hamıya sübut 
etməyə çalışırlar. Ermənilər özlərinin bütün bu keyfiyyətlərini, guya, öz tarixləri ilə sübut ediblər və bu 
qabiliyyətli, zəhmətkeş, fiziki cəhətdən güclü xalqa kömək əlini uzatmamaqda, ona imkan verməməkdə və onun 
inkişafını ləngitməkdə, guya, biz kobud səhvə yol veririk. 
Heç bir dövlət nə qədər kiçik olsa da, öz tərkibinə daxil olan özgə bir xalqın inkişafını gecikdirərkən nə 
fayda, nə də hörmət qazanmadığını deməyə ehtiyac yoxdur. Dünyada elə bir xalq yoxdur ki, o, yalnız azacıq 
mədənidirsə, heç olmasa bir tarixi olmasın və o, nə qədər böyük və qüdrətli olsa da, onu öz tərkibinə daxil edən 
dövlətə faydası olmasın. Əbəs yerə demirlər: "Əkilmiş və qəbul olunmuş şeyi tapdalama, çalış ki, o, inkişaf 
etsin." İstər ayrı-ayrı şəxslərin, istərsə də bütöv bir xalqın şəxsi qabiliyyəti və yaxşı keyfiyyətləri nə qədər çox 
olsa da, onları özgələrinin hesabına artırsan da, yenə də ağırlıq təşkil edəcək. Ona görə istər ayrı-ayrı 
şəxsiyyətlərin, istərsə də bütöv bir [54-55] xalqın qabiliyyətinin inkişaf etməsinə imkan verməmək böyük 
günahdır. Bir adamın yaxşı cəhətlərini və xidmətlərini başqasının adına yazmaq, əsl zəhmətkeşi kölgədə 
qoymaq, özgə əməyindən istifadə edənləri qabağa çəkmək, onu göylərə qaldırmaq az günah deyil. Hər kəsin 
yalnız şəxsi xidmətləri varsa, o, bununla fəxr eləməlidir. 
Təəssüf ki, "Peterburqskiye Vedomosti"də "Daşlar da fəryad edir" başlığı altında felyeton dərc etdirən 
cənab Vladimir Qolmstrem belə hərəkət etmir. Düzdür, bu, Rusiyada məzlum xalqları həmişə müdafiə edən 
qəzetlərdən biridir. Milliyyətindən asılı olmayaraq sağlam fikirli və insaflı adamın onun məsləkinə tam hörmətlə 
yanaşmaması mümkün deyil. Bu qəzet öz ləyaqətini göstərir, zəiflərin müdafiəsinə qalxır, yorulmadan müraciət 
edərək deyir ki, guya, dövlət nə qədər böyük və əzəmətli olsa da, onun gücü öz daxilində yaşayan xalqların 
eyniliyinə yox, həmrəyliyinə əsaslanmalıdır. Ona görə də dövlətin bütövlüyünün qurulduğu və üzərində 
dayandığı sementi yalnız məhəbbət və humanist rəftar təşkil edir. Hər kəsə - kiçiyə də, böyüyə də sərbəstlik 
verilməlidir və hər kəs Allahın ona verdiyi qabiliyyətlə, güclə, istedadla dövlətə xidmət etməlidir. Dünyada elə 
bir adam yoxdur ki, o, dövlət həyatı üçün yararlı olan hər hansı bir qabiliyyətə, yaxud istedada malik, olmasın. 
Ona görə də utanmayın, hər bir kəsə sərbəstlik verin, inkişaf etməyə, öz qabiliyyətini, öz xeyirxah 
keyfiyyətlərini inkişaf etdirməyə imkan verin. 
23
Cənab Qolmstrem öz məqaləsinin əvvəlində, məhz bunu təbliğ edir və kim elə vəhşi və kobud olar ki, 
ona məhəbbətlə və sevinclə əl uzatmasın və əməl edilmiş həqiqət və insanpərvərlik kimi, onun sözləri ürəyində 
dərin iz buraxmasın. 
Cənab Qolmstrem deyir: həssas və tədbirli adamlar artıq çoxdan qarşılarına məsələ qoyublar: "Biz Şərqə 
nə ilə gedirik? Cavab heç də yaxşı alınmayıb..." Lakin maddi həyatın göstərilməsi nöqteyi-nəzərindən, deməli, 
zahiri mədəniyyət aləti ilə biz çox az təmin olunmuşuq və hələ texniki məsələlərimizin əksəriyyətindən baş 
çıxarmamışıq, Lakin biz rus xalqını çox çəkişmədən sağ-salamat çıxaran mənəvi qüvvələrin çoxluğuna 
minnətdar olmalıyıq. Böyük Pyotrun dövründə, bu coşqun dahinin özünün düşmənə etdiyi zülmünün milli 
xarakterin möhkəmliyinin zəifləməsinə və xalq qüvvələrinin azalmasına gətirib çıxarmasından qorxmadığı bir 
vaxtda, yeri gəlmişkən deyək ki, bu, elə idi. Bu [55-56] cəhətdən rus torpağı o vaxt əl dəyməmiş bir məmləkət, 
yatmış bir şir idi. İndi isə elə deyil. Zaman dəyişib, xalqın mənəvi qüvvələrini qorumaq lazım gəlir. Onları rus 
həyatında əqli, mənəvi və fiziki cəhətdən daha möhkəm saxlayaraq artırmağa cəhd göstərmək lazımdır, çünki 
etiraf etmək acı olsa da, Uzaq Şərqdə mənəvi qüvvələr ehtiyatı o qədər də çox deyil. 
Heç bir xalqla belə ədalətsiz rəftar etməyiblər, guya, ermənilərə olduğu kimi, ona belə böhtan 
atmayıblar. Erməni məsələsində həqiqəti tapmaq üçün öz nəzərlərimizi uzaq keçmişə, hələ, guya, "siyasi 
müdrikliyi" dərk etməyə və onun tərəfindən öz elmi baxışlarını korlamağa macal tapmayan arxeoloqlara, 
alimlərə və səyyahlara yönəltmək lazımdır. Lazımi dərəcədə cəlb edilməmiş cənab Qolmstrem deyir: "Daşlar da 
fəryad edir". Ararat yaylası hüdudlarına və ona yaxın yerlərə, Van gölü, Urmiya gölü, Ərzrum ətrafına, nəhayət, 
İrəvan quberniyasına və Qars vilayətinə səpələnmiş daşlar. 
"Daşlar isə heç vaxt yalan danışmır". 
Doğrudur, daşlar yalan danışmır, lakin etiraf edirik ki, "yaxşı hekayətçiyə yaxşı da dinləyici lazımdır". 
Daşların yanında pis dinləyicilərin olduğunu aşağıda görəcəyik. Elə həmin cənab Qolmstrem məyus halda deyir: 
"Qayalardakı yazılar alovlu hərflərlə Assuriya və Babilistanın qədimliyi haqqında rəvayət danışırlar". 
Görün, cənab Qolmstrem sonra nə deyir: "Bu yerləri 1893-cü ildə gəzib-dolaşan bizim asurişünas-arxeo-
loq Nikolski mühüm kəşflər etmişdir. Həmin yerlərdə tapılmış mixi yazılar xüsusi bir dildə yazılmış və Dəclə və 
Fərat çaylarının yuxarılarında, Van, Urmiya, Göyçə göllərinin ətraflarında yaşayan çoxlu tayfa haqqında 
hekayət söyləyir. Eramızdan əvvəl X1-X əsrlərin Assuriya abidələrində bu tayfa "nairi" adlanırdı. IX əsrin ikinci 
yarısında bir dövlət daxilində olan vaxt isə Urartu ölkəsi kimi onun adını çəkməyə başlamışdılar. "Ararat" 
yəhudi ismi də burdan əmələ gəlmişdir. Bu adlar isə bir-birinə tamamilə oxşardır. Həmin Urartu çarlığının 
mərkəzi əvvəlcə İrəvan ovalığında olmuş, sonra strateji mülahizələrə görə cənuba, Van gölünün şərq sahillərinə 
köçürülmüşdü. Urartu çarlarının ölkəsi öz mədəniyyətini Assuriya - Babilistandan əxz etmiş, lakin dünya 
dövləti rolunu Assuriya çarlarından dəfələrlə uğurlu şəkildə iddia etmişdir. Assuriya çarı III Tiqlat Palasar 
dövründə, VIII əsrin birinci yarısında [56-57] mübarizədə üstünlük Urartu tərəfində olmuşdu. Assuriya 
padşahlığının bütün şimal hissəsi və qismən qərb hissəsi urartuluların əlinə keçmişdi. Mübarizə getdikcə zəiflə-
mişdi və elə ola bilərdi ki, urartulular bütün o vaxtkı dünya üzərində ağalığı ələ keçirə və ümumdünya tarixinə 
başqa istiqamət verə bilərdilər. Lakin idarəetmənin dəyişilməsi və qüvvələrin gözlənilməz dərəcədə artması 
Assuriyanı xilas eləmişdi. Onun düşmənləri məğlub olmuşdular. Urartu çarı Ursa bütün şimalı və qismən qərbi 
Assuriyaya qarşı üsyana qaldırmış, lakin məğlub edilmişdi". 
Bütün bunlardan başqa, cənab Nikolskinin sözlərinə görə, guya, yazılar şəhərlərin, sarayların yaranması, 
kanalların çəkilməsi və sair haqqında söhbət açaraq Urartu mədəniyyəti haqqında rəvayət söyləyir. 
Qədim yazılar ya Assuriya, ya da Urartu çarlarının əmri ilə üstünlüyün kim tərəfində olmasından asılı 
olaraq həkk edilirdi. Bu qədim maddi-mədəniyyət abidələri iki mənşənin - vəhşi və daha insanpərvər mənşənin 
mübarizəsinin izlərini saxlayır. Birinci mənşə Assuriyanı, ikincisi isə Urartunu göstərir... 
Elə həmin cənab Qolmstrem deyir: "Urartulular, birincisi, öz təsiri ilə şimaldan assuriyalıların - qərbə və 
cənuba, Suriyaya, Fələstinə, Misirə və ümumiyyətlə, şimal-qərbə vəhşi cəhətləri olan bir xalqın hərəkətinə mane 
olmaqla o vaxtkı bütün dünya mədəniyyətinə, deməli, bütün bəşəriyyətə böyük xidmət göstərmişlər. İkincisi, 
urartuluların dünyaya göstərdikləri o biri mühüm xidmət isə odur ki, onlar bir tərəfdən skiflərə və başqa şimal 
vəhşilərinə cənub-qərb mədəniyyətini tapdalamağa imkan vermir, Qafqaz tərəfdən onların yolunu kəsmir, digər 
tərəfdən isə köçəri xalqların dininin, islam naminə müharibə dininin yarandığı cənub çöllərinin köçərilərinin 
hücumlarının qarşısını alırdılar. Cənab Qolmstremin sözlərindən belə çıxır ki, urartulular lap qədimdən çoxsaylı, 
öncül, yüksək dərəcədə humanist, əzəmətli, mətin, sarsılmaz və fədakar bir xalq imiş və demək olar ki, bütün 
dünyanın müdafiəçisi və keşikçisi və az qala dünya tarixinin axınını dəyişdirən döyüşçülər olublar. 
Bu cür xidmətləri olan millətin hələ qalıqları qalırsa, ona kömək əlini necə uzatmayasan, onu ayağa 
qaldırmayasan və bəşəriyyətin xoşbəxtliyi üçün ona yollar açmayasan! 
Cənab Qolmstrem haqlıdır: əgər onlar hardasa mövcuddurlarsa, urartuluların qalıqları ilə başqa cür 
rəftar [57-58] etmək indiki insanlar tərəfindən böyük nankorluq və ədalətsizlik olardı. Cənab Qolmstrem təsdiq 
edir ki, bu xalqın qalıqları indi də var, lakin insanlar onlarla ədalətsiz və nankorcasına rəftar edir. 
Bədbəxtlikdən, guya, belə möhkəm, qabiliyyətli, fiziki cəhətdən qüvvətli və mənəvi keyfiyyətləri ilə güclü, 
24
cəsur bir xalqı müdafiə etməmək və bütün Asiyanın xoşbəxtliyi və maarifi üçün mədəniyyətimizin bayrağını 
onun əlinə verməmək günahdır. 
Sən demə, keçmiş Urartunun yerli sakinləri necə də yaxşı, tərifli xalq imiş. İndi gəlin soruşaq: cənab 
Qolmstrem kimin və nəyin xatirinə o qədər çox gopa basır, urartuluların məziyyətlərini və xidmətlərini qeyd 
edərək həddindən artıq kimi tərifləyir? Guya ki, mənşəcə urartuluların nəsli olan erməniləri. Belə bir gürcü zərb-
məsəli var: "Dədəsi necədirsə, balası da elədir". Cənab Qolmstrem həm də deyir ki, urartulular çalışqan, mətin 
və cəsur, bütün bəşəriyyət qarşısında xidmətləri olan şöhrətli xalq olub, indiki ermənilər elə həmin tayfadan 
törəyiblər, onda aydın olur ki, urartuluların bütün məziyyətləri irsən ermənilərə keçib və onların tarixi dəlillərlə 
sübut olunmuş danılmaz xüsusiyyətlərini təşkil edir. Beləliklə, guya, ermənilər özlərinin mənəvi və fiziki 
möhkəmliyini və gücünü tarixən sübut ediblər və ona görə də, hətta başqaları hələ vəhşi olan bir vaxtda 
insanpərvər, fiziki cəhətdən sağlam olan belə güclü, özünü hələ çox qədim zamanlardan belə şöhrətli göstərən 
xalqa inkişaf yolunda hərəkatda kömək etmək, yardım etmək lazımdır. 
Lakin bu cür gülünc tarixin bu işdən xəbəri olmayan cənab Qolmstremin alovlandırdığı avamlığın 
nəticəsi olduğunu təsəvvürə gətirə bilməzsiniz. Cənab Ezov və cənab K0 urartulular adı altında hansı xalqın 
Avropa irsi olduğunun qəbul edildiyini bilsəydilər, urartulular haqqında belə ta'rifli fikir söyləməyə cənab 
Qolmstremə imkan vermək əvəzinə, onun əlini kəsərdilər. 
Təsəvvürünüzə gətirin, sən demə, urartulular gürcülərdir və bu halda cənab Qolmstrem ermənilərə 
dostunun alnına qonan və onu narahat edən milçəyi hürküdüb qaçırmaq istəyərkən dostunun alnına daşla vuran 
sadəlövh ayı xidmətlərini göstərir. 
Cənab Qolmstrem yalnız erməniləri tərifləyib göylərə qaldırmağı və mədh etməyi, həqiqətən, istəsə də, 
hələ heç kəs onlara belə zərbə vurmamışdı. O, boş-boş danışırdı! Cənab Qolmstrem qaş qayırdığı yerdə vurub 
göz çıxarmışdı. [58-59] 
Bəli, cənablar, urartulular gürcülərin əcdadları olublar, gürcü xalqının əti ətindən, qanı qanından olublar. 
Qarınqulu adamlar kimi özgəsinin dadlı tikələrini qarmalayan və sanki özünün heç bir şeyi yoxumuş kimi, 
özgəsinin ən yaxşı paltarını geyinən və özgəsinin paltarını geyinməsə, lüt-üryan halda qalacağından qorxan 
həmin erməni dəstəsi isə bunun əksini deyir. Doğrudan da, ermənilər şəxsi məziyyətlərdən qətiyyən məhrum 
olmayıblar. 
Urartuluların gürcülər olduğunu deməyə bizim əsasımız var. Bunu sübut etmək üçün biz iniltisi 
ermənilərdən ötrü göz yaşları axıtmağa və kədərlə "Daşlar da fəryad edir! Daşlar yalan danışmır!" - deyən cənab 
Qolmstremi qışqırmağa məcbur edən elə həmin daşları danışmağa məcbur edəcəyik. 
Biz cənab Qolmstremə elə yerindəcə sübut edəcəyik ki, o, yalnız dilsiz-ağızsız daşların dili ilə yox, hətta 
hörmətli və canlı bir adamın dili ilə də səhv danışmağa cürət edir. O, cənab Nikolski ilə də belə rəftar edir. 
Nikolski, bəlkə də, cənab Qolmstremin dəlillərinə əsaslanaraq yalnız onun sübut eləməyə çalışdıqlarını yox, hər 
gün cənab erməni alimlərinin xəyalına gələn nəsə başqa şeylər də deyir. Təəccüblənirik ki, bu hörmətli rus 
asurişünası, arxeoloqu ilə elə rus yazıçısı da bu cür nalayiq rəftar etmiş və bu mövzu üzrə onun ehtiyatlı və 
əsaslı fikrini qəsdən, ya da bilməməzlikdən təhrif etmiş, həqiqət naminə məşhur erməni dəstəsinin yalanını 
başdan etmək üçün onun hörmətli adının köməyi ilə dəyişdirmişdir. Görünür ki, cənab Qolmstrem nəsə tələyə 
düşüb, aldadılıb. Buna görə ,də, ehtimal ki, o, hörmətli "Peterburqskiye Vedomosti" qəzetini də aldadıb və 
beləliklə də, bu qəzeti fırıldaqlıqda özünə şərik edib. Əvvəllər deyirdik ki, bu qəzet öz ləyaqətini göstərir, 
zəiflərin müdafiəçisidir, məhdud dairədə qarşılıqlı yolverilməzliklə vaxt keçirmir, əksinə, hamıya - kiçiyə də, 
böyüyə də haqq qazandırır və onun bu cür insanpərvər və humanist fəaliyyəti, ümumiyyətlə, onu yalandan və 
dedi-qodudan qorumağı hər bir vicdanlı adamın öhdəsinə buraxır. Bu cür müqəddəs bir işdə yalan və uydurma 
vasitəsi ilə öz məqsədinə çatmaq daha rüsvayçı və iyrənc bir şeydir. "Qulaqları olan eşidir, həm də hiss edir". 
Biz dərindən təəssüflənirik ki, bu namuslu qəzetə erməni alimlərinin yazığı gəlməyib və onu belə praktiki 
mülahizə ilə aldadıblar: əgər hiylə baş tutsa, çox gözəl, baş tutmasa isə qəzetin yalanını [59-60] tutmaq onların 
nə işinə qalıb?! Və cənab Qolmstremə onlar çox da kədərlənməyəcəklər: Onların nə işinə qalıb, təki özgəsinin 
əlləri ilə başqasının xeyri üçün özünü oda vurmaq mümkün olsun. Erməni alimləri üçün başqa cür necə 
tanınasan. Başqasının şəxsiyyətini gözləmək və insanın təmiz adını qorumaq bu məqsəd üçün onlara yaraşırmı? 
Onların ticarət etikası kitabında belə qayda qoyulmur. 
 
IX 
 
"Daşlar da fəryad edir! Daşlar yalan danışmır!" - cənab Qolmstrem alovlu-alovlu qışqırır! Əgər 
məzmunun özündə tam həqiqət olsaydı və bu ləpəsiz boş qoz qabığını xatırlatmasaydı, bu təsiredici sözlər necə 
də ucadan deyilərdi, insan ürəyinin simlərində onlar necə yüksək tonla cingildəyərdi. Guya, doğrudan da, 
həqiqət uğrunda əzab çəkən və ürəyi yanan cənab Qolmstrem döşünə döyərək inandırmağa çalışır ki, dünya 
qarşısında xeyli xidmətləri olan, lap qədimlərdən yüksək məziyyətləri və qəhrəmanlıqları ilə şöhrət tapan 
urartulular ancaq ermənilərdir və deməli, şöhrətli urartuluların əti ətindən, qanı qanından olan indiki ermənilər 
25
uzaq keçmişin tarixi məlumatlarına görə, onların qüvvətli fiziki və mənəvi qüvvələrinin varisləridir. 
Urartuluların erməniləşməsi haqqında daşlar fəryad edir, daşlar isə yalan danışmır. 
Baxaq görək, bu, indi cənab Qolmstremin xəyalına gəldiyi kimidirmi? 
Elm adamları arasında ən qədim dövrlər tarixinin bilicisi hesab olunan və bizim əvvəldə adını 
çəkdiyimiz Fransua Lenorman mixi yazıların, xüsusən də, Assuriya-Babil yazılarının nüfuzlu tədqiqatçısıdır. 
Cənab Qolmstremin inandırmasına görə, ermənilərin xeyrinə fəryad edən, əlbəttə, elə həmin mixi yazıları həmin 
məşhur Lenorman diqqətlə tədqiq edib. 
Ermənistanın qətiyyən etnoqrafik termin yox, coğrafi termin olmasını və bu adın ilk dəfə Əhəmənilər 
dövründə, yəni, bizim eradan əvvəl VII yüzilliyin sonlarında çəkilməsini, məhz o da təsdiq edir. Assuriya 
yazılarını, eləcə də, yerli mixi yazılarını "Nairi", sonralar isə "Urartu" ölkələrinin ümumiləşdirilmiş adı ilə, orda 
yaşayan tayfanı isə urartulular adlandırdıqları həmin yerlərdə o vaxt hələ ermənilərin, yəni, qaykanların adını 
çəkən də yox idi. Qaykanlar, qayoslar (ermənilər) Urartuya eramızdan[60-61] əvvəl VI əsrdə gəliblər, 
urartulular haqqında rəvayət söyləyən mixi yazılar isə daha əvvəlki dövrün məhsuludur, çünki ən sonuncu yazı 
eramızdan əvvəl IX əsrə aiddir. 
Aydındır ki, eramızdan əvvəl IX əsrdə yazılmış mixi yazılar daha gec, təxminən üç əsrdən sonra 
meydana çıxan xalq haqqında rəvayət danışa bilməz. "Daşlar fəryad edir", düz deyilmi, cənab erməni alimləri, 
savadlıları! Fəryad etməyə fəryad edirlər, lakin "qulağınızın qapılarını onlar üçün siz bağlamısınız!" 
Öz sinələrində daşlar qərəzsiz və düzdün rəvayətlərini əks etdirən vaxtı və hələ ermənilərin adı 
çəkilməyən bir vaxtı, hətta bu IX əsri də bir kənara qoyaq. Sonralar "Urartu" adı ilə tanınmış "Nairi" ölkəsinin 
adı hələ Assuriya çarı Salmanasar və daha sonralar Tiqlat-Palasar dövründə (I Salmanasar eramızdan əvvəl XIV 
əsrdə, I Tiqlat-Palasar isə XII yüzillikdə çarlıq etmişdilər) bəzi yazılarda çəkilir. 
Bütün bunlardan sonra cənab Qolmstremdən bunu soruşmağa əsasımız var, ya yoxdur: Bu mixi yazılar, 
onun dəlil kimi gətirdiyi daşlar ermənilərin yalnız altı-yeddi yüz, ən azı isə üç yüz ildən sonra urartuluların yerli 
sakin olduqları və ermənilərin gəlişindən altı-yeddi əsr əvvəl assuriyalılarla mübarizə apardıqları həmin ölkədə 
peyda olduqları vaxt hansı möcüzə ilə ermənilər haqqında rəvayət söyləyə bilərdilər? Və əgər artıq onların, 
urartuluların ümumdünya tarixində bir xidmətləri varsa, xarakter möhkəmliyi, mədəniyyəti ilə fərqləniblərsə, 
fiziki və mənəvi qüvvə göstəriblərsə, bu heç də ermənilərin şöhrətlənməsi və təriflənib göylərə qaldırılması 
üçün yox, əlbəttə, öz şöhrətləri naminə olub. 
Aydındır ki, iniltisi, guya, cənab Qolmstremi yandıran və onun dediyinə görə, mənşəyi IX əsrdən gec 
olmayan mixi yazılar ermənilərin urartululardan əmələ gəlməsinin sübutu olmalıdır və bu halda erməni 
filosoflarının və Dellingerlərinin ermənilər haqqında söhbət açdıqları bir vaxtda daim rast gəldiyimiz bu cür 
elmi yüngüllük görürük. 
Lenorman deyir: "Filologiya dilçilik adlanan cəbrdir, bu əzəmətli və yüksək vasitə qədim etnoqrafiyanın 
bərpaedicisidir". Bu, məhz Bibliyanın "toqorma" adlandırdığı və Qayosun oğlanları ilə heç bir əlaqəsi olmayan 
yerli əhalidir. 
Bu, bizə sübut edir ki, Ermənistan adlanan ölkənin yerli əhalisi eramızdan əvvəl VII əsrin sonuna qədər 
gürcülərin və bəzi indiki Qafqaz xalqlarının aid olduğu qohum [61-62] tayfalardır.1 Mixi yazıların, indiyə qədər 
"van" adı ilə məlum olan yazıların böyük hissəsinin artıq daşlarda həkk olunduğu bir vaxtda həmçinin İezekiil 
də Ermənistanın yerli əhalisini "toqorma" adlandırır. 
Lenorman lap aydın sübut edir ki, urartulular və alardulular sinonimdir. Lenormandan başqa, onun 
özünün istinad etdiyi məşhur ingilis alimi Raulinson da həmin şeyləri sübut edir. 
Urartuluların alardulularla bu cür oxşarlığından Lenorman öz dəlillərini belə əsaslandırırdı ki, urartulu-
ların dili və mixi yazılar qətiyyən erməni yox, alardu dili və yazıları adlandırılmalıdır. O, sübut edir ki, nə bu 
dilin, nə də bu xalqın erməni dili və xalqı ilə heç bir yaxınlığı yoxdur. Lenorman əlavə edir: "Raulinson deyir ki, 
"alardu", "Araruda"nın sadə variantıdır, çünki qədim farslar həm "l", həm də "r" hərflərini eyni cür tələffüz 
edirdilər. "Ararudi"dən "Ararat"a qədər, burdan da Assuriya yazılarında adı çəkilən "Urartu"ya qədər kiçik bir 
məsafə var. 
Lenorman buna əlavə edir: "alardular (iverlər) bizim yuxarıda adını çəkdiyimiz və Ermənistanda mixi 
yazılarını saxlayan, məhz həmin köhnə irqi təmsil edirlər. Bu ad-sinonimləri yadda saxlamaq lazımdır, çünki bu, 
aşağıda bizə lazım olacaq". 
Lenorman deyir: "Bizim fikrimizcə, Ermənistanda mixi yazıların dili ilə (o, cənab Qolmstremin 
xatırlatdığı mixi yazıları nəzərdə tutur) gürcü dilinin çox oxşarlığı var... Gələcəkdə mənim əsl tədqiqatım yara- 
                                                 
1 Yəqin ki, Lenorman tuşo-pşavo-xevsurları, svanları, minqrelləri, lazları nəzərdə tutur, çünki onların hamısı gürcü xalqına məxsusdur. 
Biz bunu əsaslı surətdə deyirik, çünki Lenorman elə həmin məktubda sübut edir ki, "Urartu" xalqlarının hamısı bu və ya digər qohum 
mənşənin xalqlarıdır və çünki o, gürcülərin adını da, həqiqətən, onların sırasında çəkir. Onda aydın olur ki, o, başqasına, xüsusən də, 
onun dediyinə görə, urartulularla heç bir ümumi əlaqəsi olmayan erməni tayfasına yox, kartveli xalqına məxsus olan, məhz indiki Qafqaz 
xalqlarını nəzərdə tutur. 26
nan vaxt bu cür oxşarlığın çoxlu təkzibedilməz dəlillərini verməyi ümid edirəm. Hələlik isə sizə ismin 
hallandırılmasına əsaslanan [62-63] qəti sübutu təqdim edirəm".1 
Burda Lenorman, hətta hər şeydən şübhələnməyə böyük həvəslə qələbə çalanlardan hər cür 
şübhələnmək həvəsini öldürən heyranedici misallar gətirir və axırda əlavə edir ki, böyük Ejen Burnufun 
tədqiqatı Ermənistanın mixi yazılarının dilinin və gürcü dilinin eyni olduğunun sübutunu gücləndirir. 
Lenorman deyir: "Mixi yazıların dilinin qaykan dili ilə qətiyyən heç bir, hətta uzaq oxşarlığı da yoxdur. 
Bu yazıları pozan və bizim eradan əvvəl altı əsr ərzində Ermənistanda hökmranlıq edən həmin xalqın nə 
mənşəcə, nə də dil cəhətdən ermənilərlə, qayoslarla heç bir qohumluğu yox idi. 
"Qayoslar Van yazıları artıq mövcud olan vaxt, yəni, bu yazıları pozan, Nineviyanın çox güclü 
hökmdarları ilə (assuriyalılarla) və Babilistanla əsrlər boyu fasiləsiz müharibələr tərəfindən zəiflədilmiş həmin 
xalq" (Urartu) şimala tərəf, yəni, qədimlərdə İveriya adlandırılan, indi isə Gürcüstan deyilən həmin yerlərə 
çəkilib gedən vaxt Ermənistana gəliblər". 
Beləliklə, Lenormanın yazdığına görə, ermənilər urartuluları nahaq yerə öz adlarına çıxırlar, keçmiş 
Böyük Ermənistanı nahaq yerə özlərinin çox qədim vətənləri hesab edirlər və urartuluların hər hansı bir 
qəhrəmanlığı və məziyyətləri kiməsə irsi yolla keçibsə və kimsə onlarla fəxr edə bilirsə, bunlar, deməli, heç də 
ermənilər yox, yalnız gürcülərdir. 
Lenormanın həmin tədqiqatı üzə çıxan kimi bu erməni kitabsevərləri üçün yaxşı olmayacaq. 
Lazarev institutunun professoru, mərhum İlya Serebryakov öz məqalələrinin birində yazır: "Lenorman 
nəinki ermənilərin və gürcülərin qohum mənşə olması haqqında hər cür fikri aradan qaldırdı, hətta əhəmənilərə 
qədər Ermənistanın öz ərazisini ölkədən götürüb həmişəlik gürcülərə calaşdırdı. Bu vəziyyət professor 
Patkanovu o qədər qəzəbləndirdi ki, o, on üç il sakitləşə bilmədi və nəhayət, "yaxşı bir şey uydurub tapa 
bilməyəndə" böyük məharətlə özgəsinin zəhmətini mənimsədi, faktlara yalan izahat verdi və bununla gürcü 
salnamələrinin özünü də məhv etmək fikrinə düşdü".[63-64] 
Erməni aliminin bu cür hərəkətinə təəccüblənmək mərhum Serebryakovun nəyinə lazım idi? Bu 
əxlaqsızlıq təzə deyil, hələ qədimdən erməni savadlılarına xas olan cəhətdir. Biz bu məqalədə ona çoxlu nümunə 
gətirmişik. Bəlkə də, bu mövzu barədə danışanda biz gürcüləri bu cür uzaqgörənlikdə şübhə altına alarlar. İndi 
Lenorman və Henrix Raulinson kimi şahidləri dinləyək və görəcəyik ki, özgəsinin malını dəyişdirmək və 
mənimsəmək, abidələr üzərindəki yazıları pozmaq və qaşıyıb təmizləmək, başqasının yerlərini tutmaq və sair 
başqa xasiyyətlər lap qədim vaxtlardan ermənilərin keyfiyyəti olub və lap qədimdən də onlar bu cür 
hoqqabazlıqla məşğul olublar. 
Lenorman deyir: "Yuxarıda misal gətirilən faktlar əsasında Henrix Raulinsonun "Urartu dilinin indiki 
qayos dili ilə heç bir qohumluğu yoxdur" sözlərini deməyə məcburam. Frigiyadan gəlmiş qayoslar Frigiyadan 
Şərqə doğru uzanan yüksək yerləri tədricən tutmuş və burdan qədim urartuluların bir hissəsini sıxışdırıb 
çıxarmış, bir hissəsini isə həzm etmiş və onların adlarını, etiqadlarını, dilini, əfsanələrini özlərininki ilə əvəz 
etmişlər." 
Özgə adlarını, dillərini, əfsanələrini və s. özlərininki ilə əvəz etmək, sən demə, lap qədim zamanlardan 
ermənilərin adi adəti imiş. "Adət isə adamın ikinci xasiyyətidir". Lenorman özünün elə həmin əsərində deyir ki, 
ermənilər Torqomos mənşəyini nahaq yerə öz adlarına çıxırlar. Həm də onlar bunu niyə də etməsinlər: axı, 
bunun üçün heç bir xərc tələb olunmur, bu, müftə verilir! 
Urartu adı ilə mixi yazılarına görə məşhur olan dağlıq ölkə hələ bizim eradan əvvəl 721-ci ildə gürcü 
tayfasının məskəni olduğunu və urartuluların gürcülərə qohum millət olduğunu təkcə Lenorman demir. Qədim 
tarixin başqa bir böyük bilicisi və tədqiqatçısı Maspero deyir: "Dəclə və Fərat çaylarının öz mənşələrini 
götürdükləri dağlıq ölkədə (Urartu) hələ Assuriya çarı Sarqon dövründə (721-ci il) müasir ermənilərdən 
tamamilə fərqlənən və gürcülərə qohum olan yalnız bir tayfa yaşayırdı". Lenormanın belə nəticəyə gəlməsi isə 
Seys və Quiarın elmi əsərlərində çox gözəl sübut olunmuşdur. Elə həmin Maspero deyir: "Onların 
(urartuluların) mənşəyinə gəlincə isə bu, qaranlıq məsələdir". Bəzi alimlər onları Ermənistanda, Araratın 
ətəyində, Dəclə, Fərat və Kür (Kir, Kura) çaylarının yuxarı axını boyu ilk dəfə görünən, şimaldan, ya da şərqdən 
gələn [64-65] mühacirlər hesab edirlər, başqaları isə onları uzaq cənubun, Ərəbistan yarımadasının ilk 
sakinlərinə aid edirlər. 
Beləliklə, cənab Qolmstremin "Daşlar da fəryad edir!.. Daşlar yalan danışmır!" - deyə ucadan və 
hədələyici qışqırığı, sən demə, süni surətdə şişirdilmiş boş sözlərdir, ermənilərdən ötrü onun iniltisi isə özündən 
sonra yalnız külü və tüstüsü qalan sadəcə atəşfəşanlıqdır. Belə çıxır ki, insan istəsə, öz sözlərindən və "fəryad 
edən daşlar" kimi etibarlı və şübhə doğurmayan şahidlərdən imtina etməyə özünü məcbur edə bilər. Bu, erməni 
aliminin başına gəlib, aydındır. Bu cür fırıldaqlar erməni alimlərinin adicə xəstəliyidir. Axı, elə adamlar var ki, 
onlar üçün "adət edilmiş dərd adət edilməmiş şadlıqdan yaxşıdır". Lakin "Daşlar da fəryad edir!.. Daşlar yalan 
danışmır!" - deyə belə səylə, belə qızğın surətdə aləmə car çəkənlərin elmlə bu cür rəftar etmələri çox pisdir. 
Daşların iniltilərini və onların təkzib oluna bilməyən faktlarını ələ salmaq harda eşidilib. İstər-istəməz 
                                                 
1 Unutmayaq ki, burda Lenorman pozulan Urartu mixi yazıları haqqında danışır. 27
deyəcəksən: "Ey həyat, sənin mahiyyətin nədədir, sənin qanunun nədədir. Nə üçün sən bizi oyuncaq kimi 
oynadırsan?!" 
 
X 
 
Cənab Qolmstrem daşları yalan danışmağa məcbur etməklə kifayətlənmir. Daş cansız əşyadır, özünü 
müdafiə edə bilmir, "nə üçün sən mənim sözümü, mənim rəvayətimi dəyişdirmisən, başqa şəklə salmısan, nə 
üçün sən həqiqət əvəzinə məni yalan danışmağa məcbur etmisən?!" - deyə təqsirləndirmək iqtidarında deyil. İş 
ondadır ki, cənab Qolmstrem canlı adamın şahidliyi ilə də elə o cür rəftar edir. Cənab Qolmstrem canlı şahidin 
belə hərəkəti ona bağışlamayacağından, başqalarının onu ifşa edə biləcəyindən çəkinmir. Bu təmtəraqlı cümlələr 
müəllifi cənab Nikolskinin fikrində olmayan yalan-palanları da ona aid edir. Əksinə, cənab Nikolski cənab 
Qolmstremin onun adından danışdıqlarının tamamilə əksini deyir və sübut edir. 
Cənab Qolmstremin sözlərindən görünür ki, guya, cənab Nikolski ermənilərin urartululardan əmələ 
gəlməsini təsdiq edir. Axı, cənab Nikolski erməni savadlısı deyil və deməli, onun sübutunun xüsusi əhəmiyyəti 
var. Gəlsənə, cənab Nikolskinin özündən  soruşaq: Cənab Qolmstremin ona aid [65-66] etdikləri düzdürmü? 
Bax, cənab Nikolski bunu "iniltisi cənab Qolmstremi belə vaxtsız alışdırıb-yandırmağa" məcbur edərək 
ona: "Van mixi yazıları danılmaz dəlillərə görə eramızdan əvvəl IX əsrin sonuna və VIII yüzilliyin birinci 
yarısına aiddir" dedirtdirən, məhz bu daşlar barədə yazır. 
Görünür ki, o da bu yazılarda adı çəkilən xalqların ermənilər olmadığı fikrindəndir, çünki VIII əsrin 
sonuna kimi, yaxud daha doğrusu, bizim eradan əvvəl VI əsrin başlanğıcına qədər ermənilərin Van ətrafında heç 
izi-tozu da yox idi. Bu, hal-hazırda elm adamları tərəfindən də qəbul olunub və hətta erməni professoru 
Patkanov başqa çıxış yolu tapmadığına görə istər-istəməz bunu mətbuatda da deyib. 
Cənab Qolmstremin avamlığının bir nümunəsi və bilikli adam və ciddi tədqiqatçı kimi cənab 
Nikolskinin cənab Qolmstremin onun boynuna zorla qoyduğu "yalan danışa" bilmədiyinin sübutu budur. Cənab 
Nikolski Van daşları əsasında ermənilərin urartulularla oxşarlığını mümkün hesab edibsə, o, bu daşların yalnız 
üç yüz ildən sonra baş verən hadisələr haqqında da şahidlik edəcəyini mütləq mümkün hesab etməliydi. Hələ 
heç kəs daşların bu cür qabiliyyəti haqqında, onların gələcəyi xəbər verməsi haqqında eşitməyib və ehtiyatlı və 
mötəbər alim, məşhur cənab Nikolskiyə belə cəfəngiyatı aid etməyə biz necə cəsarət edərik? 
Cənab Nikolski deyir: "İndiyəcən hələlik bu dili (Van yazılarının dilini) aid edə bilmək mümkün olan 
qohum ailə tapmağa müvəffəq ola bilməmişik. O, nəsə tamamilə təcrid olunmuş bir şeyi göstərir. Gürcü dilinə 
oxşar bəzi tək-tək şəkillər qohumluq əlaqəsinin müəyyənləşməsinə, bu qohumluğun mümkünlüyü bu yazıların 
demək olar ki, bütün tədqiqatçıları tərəfindən qəbul olunsa da, hələ haqq qazandırmır. Təəssüf ki, Qafqaz dilləri, 
xüsusən də, gürcü dili müqayisəli şəkildə mükəmməl öyrənilməyib, hər halda, bu suala daha qəti cavabı yalnız 
gürcüşünas dilçilərdən gözləyə bilərik. 
Biçməkdən qabaq on dəfə ölçən əsl doğruçu alimə yaraşdığı kimi cənab Nikolskinin faktlarla necə 
təmkinlə və ehtiyatla rəftar etdiyini görürsünüz. Görürsünüzmü, cənab Nikolski urartuluların gürcülərlə 
qohumluq əlaqəsi haqqında suala qəti cavab verməsə də, həm də demir ki, urartuluların ermənilərə qohumluğu 
çatır. Cənab Nikolski [66-67] urartuluların ermənilərlə qohumluq əlaqəsinə, hətta uzaqdan da işarə etmir. Onda 
cənab Nikolskinin ermənilərin urartululardan əmələ gəldiyini. sübut etməsini cənab Qolmstrem bəs hardan 
götürüb? Qoy bizim bu sualımıza cənab Qolmstrem, ya da ki, erməni kitabsevər savadlıları cavab versinlər. 
Həm də bunda hələlik heç bir fövqəladəlik yoxdur. 
Cənab Nikolskinin adının əbəs yerə xatırlanmasının və cənab Qolmstremin onun boynuna yalançı 
şahidlik qoymasının daha inandırıcı nümunəsi budur. 
Cənab Nikolskinin öz hörmətli adının bu cür xatırlanmasına etiraz etmədiyinə təəccüblənirik. Bu, yenə 
də qismən aydındır: işgüzar adamın öz adının kim tərəfindən və nə vaxt əbəs yerə çəkildiyinə fikir verməyə 
vaxtı yoxdur. Təəssüf ki, cənab Qolmstremin cəsarət elədiyi yalan istinad dəmdəməki erməni alimi kimi yox, öz 
işinin həqiqi bilicisi cənab Nikolski kimi hörmətli alimin tamamilə bilməməzlikdə, avamlıqda əsassız 
günahlandırılması ilə nəticələnir. 
Burda elmin özü və onun xeyri, müəyyənləşməsi, öyrənilməsi lağa qoyulmuşdur. Bəs kimin adı ilə? 
Cənab Nikolskinin adı və dəlili ilə! Bu, bağışlanılmazdır, ədəbsizlikdir. Cənab Nikolskinin özünü dinləyək və 
bunu ayırd edək: 
"Urartu ölkəsi Assuriya və Babilistan mənbələrinə görə, onlarda "Nairi" ölkələri adlandırılan daha geniş 
bir ölkənin hissəsi idi... Elmdə bu xalqların qəti anlayışı və dəqiq adı hələlik müəyyən olunmayıb, lakin 
Lenormanın və Qommelin fikrincə, onları alarudular adlandırmaq olardı..." "Əgər indiki gürcülər ona (alorudu 
millətinə) aid deyillərsə, onu Kiçik Asiyanın və Zaqafqaziyanın indiki sakinləri arasından tamamilə yox olmuş 
hesab eləmək lazımdır".1 
                                                 
1 Bax: Şərqin qədim abidələri. I cild, səh.389, Nikolskinin məqaləsi. 28
Görünür, cənab Nikolskinin fikrincə, indiki gürcüləri, ya da daha mövcud olmayan onlara qohum 
xalqları urartuluların gələcək nəsli (onlar isə alarudulardır) qəbul etmək lazımdır. 
Urartuluların erməni olması haqqında cənab Nikolskinin dəlili bunda nədə görünür? Əksinə, cənab 
Nikolskinin yuxarıda nümunə gətirilmiş sözləri, cənab Qolmstremin onun [67-68] adından utanmadan və laqeyd 
şəkildə danışarkən - guya, bunda heç bir pis və qəbahətli şey yoxdur - nəzakətsizliklə zorla onun boynuna 
qoyduğu şeylərin aydın və qəti inkarı deyilmi? 
Bir də təkrar edirik: Öz kefi istədiyi kimi belə hörmətli, ehtiyatlı alimin boynuna yalan qoymaq və onu 
aləmə car çəkmək ayıb və bağışlanılmaz şeydir. Elmə və Nikolskiyə hörmətsizliklə yanaşmağa cənab 
Qolmstremi nə məcbur edib? 
"Daşlar da fəryad edir!.. Daşlar isə yalan danışmır!" Daşlar yox, cənab Qolmstremin düşünülməmiş 
hərəkəti fəryad edir. 
Daşlar yalan danışmır, cənab Qolmstrem isə riyakar kimi, guya, təhqir edilmiş həqiqətin cingiltili 
simlərini çalaraq və tapdalanmış həqiqət üçün yalançı göz yaşları axıdaraq döşünə döyüb səhv danışır. 
Komediya səhnədə yaxşıdır, lakin həyatda bizim qarşımızda cındırın ürək bəhanəsi ilə yanacağına ümid edərək 
ürək əvəzinə onu yandırırlar. Bu cür komediya yalnız ürəyi həyəcana gətirir. Cənab Nikolski alorudu tayfasına 
məxsus olan xettlərin Kiçik Asiya Suriyasında ən böyük və qüdrətli, öz böyük mədəniyyətini yaradan və Misirin 
və Suriyanın cəsarətli rəqibi olan xalq olduğunu, aloruduların, ehtimal ki, urartu xalqı olduğunu, "Ararat" 
sözünün "Urartu" sözündən əmələ gəldiyini, yalnız "r" hərfinin "l" hərfi ilə əvəz edildiyini deyərək bir az da 
irəli gedir. 
Maspero da sübut edir ki, "xettlər" mosox adı ilə məşhur olan tubalılara qohumdur, tubalılar və 
mosoxlar isə gürcü kimi qəbul olunub. Xettlər ölkəsi, Masperonun yazdığına görə, qədim dünyanın iki əsas 
dövləti - Xaldey və Misir arasındadır və buna görə də o, çox çəkmədən Şərqin ən varlı bazarlarından biri olub. 
Bu xalq yüksək inkişaf etmiş mədəniyyətə malik idi, öz mədəniyyəti və çiçəklənən sənayesi vardı. Maspero 
deyir: "Demək olar ki, bu xalq haqqında bildiyimizin hamısı Misir və Assuriya mənbələrindən götürülmüşdür, 
çünki onun abidələri çox azdır və az məlumdur. Misir hərflərindən tamamilə fərqlənən qədim heroqlif hərflərlə 
yazılmış yazılar indiyə qədər onları araşdırmağa çalışan alimlərin diqqətini o qədər də cəlb etmir." 
Yalnız Nikolski və Maspero xettlərin və gürcülərin qohum tayfa olması fikrində haqlıdırsa, biz burda bir 
qədər dayanacağıq, çünki ola bilər ki, bu haqda danışmaq üçün [68-69] başqa imkan tapmayaq, ona görə ki, 
xettlər kimi gözəl bir xalq haqqında bu günə qədər ədəbiyyatımızda məlumat olmayıb.  
Xettlər, yaxud başqaları onları adlandırdıqları kimi, qittlər çoxsaylı, böyük mədəniyyətli, tarixdə böyük 
əhəmiyyəti olan xalq olublar. Onlar haqqında danışmağa ehtiyat edirik və cənab erməni savadlı kitabsevərlərinin 
və K0-nın (amkarın) başqa şeyi qamarlamaması - özlərini xettlər kimi qələmə verməmələri üçün ehtiyat edirik 
və beləliklə, onlar öz adətləri üzrə, başqa dona girərək aləmin gözü qabağında lovğalanıb "görün, biz necə 
olmuşuq!" - deyirlər. Lakin "heç kəs canavarların qorxusundan öz qoyun sürüsünü məhv etmir." Onda biz də öz 
ağzımızı yummayaq. 
İngilis alimi R. Anderson deyir ki, Avropa mədəniyyəti öz mənbəyini xettlərin, ya da həmin qittlərin 
mədəniyyətindən götürüb və Avropa onlara minnətdar olmalıdır, "çünki yunan mədəniyyəti də öz mənbəyini 
qitt istilaçılarından götürüb". Kiçik Asiyanın çox yerlərində adam indi itib gedən, vaxtı ilə parlaq mədəniyyətin 
izlərinə rast gəlir. Eyyukda, Kiçik Asiyada şimala, Qara dənizə axan Qalisa çayının yaxınlığında nəhəng kub 
şəklində daşları olan böyük qitt sarayının divarlarının xarabalıqları indiyə qədər də gözə çarpır. Ora gedən yolu 
daşdan yonulmuş şirlər, əsas giriş qapısını isə üzərində sfinkslərin yonulmuş qabarıq təsvirləri olan iri qranit 
qayalar qoruyurdu. Çoxlu memarlıq detalları bu sarayın Misir incəsənəti ilə oxşar olduğunu göstərir. Binanın 
özü Babilistan sarayları kimi süni torpaq təpəsi üzərində tikilib. Güman edirlər ki, bu, "Suriyanın yandırıcı 
günəşinin Oranqa dərəsini çox qızdırdığı "vaxt" Kodet (xettlərin paytaxtı) çarlarının getdikləri yay sarayı olub. 
Mütəxəssis heraldiklər Almaniyanın, Rusiyanın və Avstriyanın ikibaşlı qartalının qittlərin itib gedən 
incəsənətindən və simvolizmindən əmələ gəldiyinə təəccüblənməlidirlər. 
Şübhəsiz ki, onun təsviri qitt abidələrində üstünlük təşkil edir, daha sonralar o, türk-osmanlı padşahları 
tərəfindən mənimsənilib, səlib müharibəsində iştirak edən adamlar tərəfindən Avropaya gətirilib, alman 
imperatorlarının embleminə çevrilib, bunlardan da Rusiya və Avstriyanın ən yeni dövlətlərinə keçib. 
Anderson deyir: "Qədim Yunanıstanın Homer, Fales, Pifaqor və Herodot kimi bəzi böyük adamları 
Kiçik Asiyadan olublar. Onlar haqqında fikirləşərkən ağıllarına Egey şəhərləri gələnlər qitt və xita 
mədəniyyətinə daha [69-70] dərindən göz yetirə bilərlər". 
Anderson bir faktı xatırladaraq davam edir: "Bu, aydın göstərir ki, Xita, qittlərin ölkəsi vəziyyətinə və 
əzəmətinə görə Misirin özü ilə bərabər səviyyədə olub". 
İstər Anderson, istərsə də Maspero xettlərin mədəniyyətini, zənginliyini, qoçaqlığını və qüdrətini təriflə-
yirlər. 
Təəccüblüdür ki, erməni alimləri qittlərin (xettlərin) ünvanına deyilən belə tərifli sözlərə fikir verməyib 
və onu gözdən qaçırıblar. Bəlkə, bu haqda ermənilərə heç nə məlum deyildi, yoxsa, onlar qohum gürcü xalqının 
bu cür tərifinə yol verməzdilər. Bununla yanaşı, onlara məlumdur ki, gürcülər səhlənkardırlar və xasiyyətcə 29
istiqanlıdırlar, onlar heç vaxt belə deməzlər: "Qardaşlar və dostlar! Biz bilirik ki, siz xeyirxahsınız, bilirik ki, öz 
işlərinizi çörək ətri duyulan yerdə düzəltmisiniz və onu kim bişirdiyini soruşmadan rahatca yeyirsiniz, təki o, 
dadlı olsun. Axı, vicdan da yaxşı şeydir, nə olub, niyə bizə belə yanaşırsınız? Bunu bilmək və hörmət etmək 
vaxtıdır. Hər kəsə özününkünü veririk. Lakin nə buyurursunuz? İnsan ürəyi paxıl, acgöz və tamahkardır". 
 
XI 
 
Cənab Qolmstremin, guya, ermənilərlə urartuluların qohumluğunu sübut edən cənab Nikolskiyə əbəs 
yerə necə istinad etməsini artıq görmüşük. Fəryad edən daşları onlara, kitabsevərlərə lazımi şeylər danışmaq və 
beləliklə, hətta onları da yalan danışmağa məcbur etmək üçün erməni kitabsevərlərinin müxtəlif fırıldaqlara və 
hiylələrə necə inadla əl atdıqlarını göstərmək üçün indi elə həmin Nikolskiyə müraciət edək. Guya, fəryad edən 
daşlar bəhanəsi ilə, əslində, onların yalançı dilləri "məhəbbət həsrətlərinin artıqlığı"ndan fəryad edir. 
Cənab Nikolskinin yazdığına görə, erməni yepiskopu Mesrop bir necə mixi yazı tapıb. Cənab Nikolski 
bu barədə deyir: "Altmışıncı illərin əvvəllərində hələ sadə bir rahib olan cənab Mesrop indi ermənilərin yaşadığı 
yerlərdə mixi yazıların olduğunu mxitaristlərin əsərlərindən oxuyarkən onların Ermənistanın qədim tarixinə çox 
yaxın aidiyyəti olacağını güman edərək toplamaq istəyib". Elə həmin Nikolskinin sözlərinə görə, cənab 
Mesropun bəxti gətirib, lakin onun nəzərdə tutduğu cəhətdən yox. O, altı, [70-71] ya da səkkiz yazı tapıb və bu 
yazıları ermənilərin tarixi abidələri güman edən professor Patkanov vasitəsi ilə alimlərə, bu işin bilicilərinə, 
yəni, Mordmona, Seysuya və Müllerə göndərib. Cənab Nikolski deyir: "Sonralar məlum olub ki, həmin mixi 
yazılar ermənilərlə heç bir əlaqəsi olmayan bir dildə yazılıb. 
Bu xəbərin istər cənab Mesropu, istərsə də cənab Patkanovu təəccübləndirdiyini deməyə ehtiyac yoxdur. 
Cənab Mesropun tapdığı yazıların böyük bir hissəsinin Eçmiədzindən 25 verst şimal-qərbdə olduğunu bilmək 
lazımdır. Orda "Bluri" adlanan bir təpə və bu təpənin yanında qədim xarabalıqlar var. Ermənilər çoxdan onlara 
göz dikib deyirlər ki, onların paytaxtı - hansısa uydurma "Armavir", məhz orda olub. Hər şeylə maraqlanan 
alimlər bu yerlərə də özlərini çatdırıblar. Uvarovun rəhbərliyi ilə qazıntılar aparmağa başlayıb, xarabalıqları 
yoxlayıb, yeddi gün ərzində ortabab işlər aparmağa çalışıblar. Lakin ermənilər üçün sevindirici və fərəhləndirici 
heç bir şey tapmayıblar. Cənab Mesrop və cənab Patkanov, təbii ki, mübahisə etməyə başlayaraq öz 
narazılıqlarını bildiriblər ki, guya, qazıntılar yaxşı aparılmayıb və həmin yerlərdə təzədən tədqiqat aparmağı 
tələb ediblər. 
Cənab Nikolski deyir: "Bu cür inadkarlığı yalnız yazıların xarakteri və mənşəyi haqqında səhv fikirlərlə 
və erməni alimlərinin Ermənistanın qədim paytaxtına olan aydın maraqları ilə izah etmək olar" (Bax: "Şərqin 
qədim abidələri", I cild, səh.380). 
Görünür ki, inadkarlıq yolu ilə öz məqsədlərinə çatmaq erməni alimlərinə xas keyfiyyətdir. Görünür ki, 
öz dediklərinin üstündə duran ermənilər onların xeyrinə olmayan şeyin, bu, təkzibedilməz həqiqət olsa da, 
üstünü vurmamağa çalışırlar. Cənab Nikolski, görünür ki, nəzakət və təmkinliliyinə görə çox şey demək və 
onların hərəkətini əsl adı ilə adlandırmaq istəməyib, erməni alimlərinin inadkarlığını "onların səhv fikirləri və 
erməni alimlərinin aydın maraqları ilə" izah edir. 
Cənab Mesropun tapdığı yazıların arasında cənab Nikolskinin yazdığına görə, 15-ci nömrə ilə 
göstərilmiş və "Zaxalu" adlanan yerin yaxınlığında tapılmış bir yazı var. Bu yazının şəkli Eçmiədzində çıxan 
"Ararat" qəzetində dərc olunub. Bu yazı barədə cənab Nikolski yazır ki, onun ("Zaxalu" yazısının) "Ararat"da 
dərc olunan şəkli, hətta demək olar ki, Van yazılarının işarələrini xatırlatmayan [71-72] bərbad hala salınmış 
mətn təsəvvürə gətirir. 
Anlamaq olar ki, yazının şəklini çıxardan adam bu işarələrin eyni, yaxud qohum mənşəli olduğunu 
təsəvvür edərək yazıya qəsdən əhəmənilərin fars yazılarının işarələri ilə formaca oxşarlıq vermək istəmişlər. 
(Elə orda, səh. 380). 
Bu cür hoqqabazlığa, saxtakarlığa qədim monastırlardan daşları çıxaranlar, ya da gürcü yazılarını 
qaşıyıb pozanlar və onları erməni yazıları ilə əvəz edənlər, ya da bu daşları oğurlayıb, onları kim bilir hara 
tullayanlar biganə oda bilməzlər. 
Yuxarıda adı çəkilən yazını təhrif eləməyin, dəyişdirməyin nə kimi xeyri olduğu soruşulur. 
Hoqqabazlıq, saxtakarlıq, yalan, həqiqət böyük bacarıq, uzunmüddətli məşq və bir az da cəsarət tələb edir. 
Lakin bütün bunlar onlara aldanmaq, yaxud daha doğrusu, yalnız incəsənətə məhəbbətdən irəli gələn bu cür 
hoqqabazlıqla məşğul olmağı özünə eyib bilməmək üçün o qədər də tərifəlayiq deyil. Deməli, onda soruşaq: 
Assuriya dövrünün qədim yazılarına cənab Nikolskinin sözlərindən göründüyü kimi, əhəmənilər dövrü yazı-
sının xarakterini vermək nə üçün lazım idi? Onda belə fərz etmək olar: Van yazılarının əhəmənilərdən qabaqkı 
dövrə aid olduğunun, ermənilərin isə yalnız əhəmənilər dövründə Ermənistana gəldiyinin, o vaxta qədər isə 
onların orda olmadığının əsl alim üçün necə mühüm əhəmiyyəti olduğunu əvvəlki sətirlərdən bilirik. Və ona 
görə də erməni alimləri sübut eləməyə çalışırlar ki, yazılar Assuriya dövrünə, yəni, bu yazıların tapıldığı həmin 
yerlərdə ermənilərin izi-tozu olmayan bir dövrə aiddirlərsə, onda onları o qədər də asanlıqla mənimsəyə 
bilməzdilər, bu yazılarda onların tarixinin rəvayət olunmasını sübut eləyə bilməzdilər. Və bunlar əhəmənilər 30
dövrünə aid olsaydılar, onlar özgənin adını və tarixi mənimsəmək üçün saxtakarlıqdan asanlıqla tor toxuya 
bilərdilər və heç kəs "bu yazılar meydana gələndə siz hələ yox idiniz" deyərək onlara etiraz edə bilməzdi. 
Məgər bu fırıldaq, bu saxtakarlıq D. Bakradzenin, İlya Serebryakovun, Lenormanın, Raulinsonun, 
Nikolskinin erməni alimləri haqqında dedikləri elə həmin şeylər deyilmi, ya da bu məqalədə bizim danışdığımız 
şeylər deyilmi?! Bütün bunlardan sonra, məgər Patkanov kimi alimlər, Arsruni və cürbəcür Ezovlar, 
Xudabaşovlar kimi filosoflar və onların bütün sexi özlərinin nə istədiyini, onlara nə [72-73] lazım olduğunu 
bilmirlər? Əgər erməni alimlərinin bu xüsusiyyəti haqqında yalnız biz gürcülər danışsaydıq, fikirləşmək olardı 
ki, bu cür fikirləri bizə düşmənçilik, paxıllıq diktə edir. Lakin Lenorman, Raulinson, cənab Nikolski bizim 
qohumumuz, bizim kirvəmiz deyil ki, qərəzkar mühakimədə onlardan şübhələnsinlər. 
Təəssüf ki, cənab Qolmstrem də biz gürcülər üçün fəryad edən daşları ermənilər üçün fəryad etməyə 
məcbur edərək bu erməni alimlərinin çaldıqları havaya oynayır, haray salıb qışqırır: "Daşlar da fəryad! Daşlar 
yalan danışmır!" Burda "daşlar yalan danışmır", onlar həqiqəti deyirlər, hoqqabazlıq edən erməni alimləri, 
yaxud Ezov və onun kimi alimlik edən hoqqabazlar "fəryad edir və yalan danışırlar". Bu, sanki hamıya kələk 
gəlməyi şərtləşən, tülkünü, çaqqalı şirə, şiri pişiyə döndərmək və tükləri yonulmuş qırt toyuq kimi keçmiş qartal 
yuvasında cücə çıxartmaq üçün hansısa xüsusi bir dəstədir. 
 
XII 
 
Məzlum və əzabkeş millət kimi ermənilər haqqında rəhmdillik göstərən, onlar haqqında açıq və ürəkli 
danışan cənab Qolmstremə eşq olsun! Lakin, axı, biz elə daşürəkli deyilik ki, başqasının əzab-əziyyətinə 
ürəyimiz yanmasın, qırğının, məhv olmağın və var-yoxdan çıxmağın bütün dəhşətini başa düşməyən və bədbəxt 
adamların taleyində iştirak edən və kömək əli olmasa da, heç olmasa, təsəlli, sevdi səsini ucaldan adamın 
məqsədini anlamayaq. Və bilirik ki, yalnız təmiz ürəkdən gələn səmimi təskinlik, yalnız həqiqi məhəbbət adamı 
mələklərin Allahı həddindən artıq təriflədiyi dağ zirvəsinə qaldıran həmin yüksək neməti yaradır. Təəssüflənirik 
ki, həqiqətin vəziyyəti və marağı bizi cənab Qolmstremi erməni alimləri sırasına qoymağa və onun qərəzli və 
qərəzsiz səhvləri haqqında açıq fikir söyləməyə və bu haqda təəccübümüzü bildirməyə məcbur etdi. Yalnız 
erməni filosoflarına və Dellingerlərinə layiq və yalnız Dellingerlərin mətbəxində bişirilmiş bu cür tarix yazmağa 
onu nə məcbur etdiyini bilmək yaxşı olardı. Təəccüblənirik ki, cənab Qolmstrem Nikolskinin yuxarıda adını 
çəkdiyimiz əsəri ilə tanış olmasa da, Anuçinin əsəri, şübhəsiz, ona tanış olmalıydı, çünki onun yazdığına görə, 
Anuçin urartuluların ermənilərin əcdadı olmasını hesab edən nəzəriyyənin əleyhdarıdır. Cənab Qolmstremin 
[73-74] fikrincə, bu, Anuçinin qərəzsizliyini sübut edir. Burda iki fövqəladə vəziyyət təsəvvür edilir. Biri ondan 
ibarətdir ki, dünyada, guya, urartulularla ermənilərin qohumluğunu sübut edən nəzəriyyə mövcuddur. Əgər bu 
cür nəzəriyyə yoxdursa, cənab Qolmstremin inandırmasında hansı məna var?! Cənab Qolmstrem bu cür 
nəzəriyyənin mövcudluğunda səhvə yol verir. Belə nəzəriyyə yoxdur və cənab Anuçin olmayan bir nə-
zəriyyənin necə əleyhdarı ola bilər? Cənab Anuçin erməni savadlı alimləri kimi boş adam deyil ki, yel 
dəyirmanları ilə mübarizə aparsın! Təkrar edirik, Ezov və ermənilərlə urartuluların qohumluq əlaqəsinin 
nəzəriyyəsinə tərəfdar olan K0 kimi əldə bəslənmiş alimləri çıxmaq şərti ilə hal-hazırda bütün dünyada əsl alimi 
çıraqla da axtarıb tapa bilməzsən. Həm də cənab Ezov və və K0 inanmıram ki, bu nəzəriyyə haqqında ağızlarını 
açıb bir kəlmə deyələr. Ancaq başqasının əməyindən istifadə etmək, soyuqqanlıqla öz yuvalarında gizlənmək 
onların köhnə adətidir. Onlar bu işdə ustadırlar! Cənab Anuçin həm də ermənilərin urartululardan əmələ 
gəlməsini inkar edirsə, kimisə yalana çıxarmağa yox, məhz bunu tədqiq edənlərin fikrini təsdiq edir. Guya, 
cənab Anuçinin razılaşmadığı və yalnız təkcə cənab Qolmstremin - bəli, yalnız bircə cənab Qolmstremdən 
başqa heç kəsin fikirləşmədən belə guruldadığı həmin nəzəriyyənin tərəfdarı kimi heç olmasa bir əsl alimin - 
qoy avropalı, yaxud rus olsun, fərqi yoxdur - adını çəkməyə cənab Qolmstremi dəvət edirik. Hətta bir-birinə 
zidd olan bu iki nəzəriyyə mövcud olsa da, cənab Qolmstremin cənab Anuçini təriflədiyi bu qərəzsiz işarə 
nədir?! Deyəsən, burda belə demək yerinə düşər: "Sənin sözün səni ifşa edir". Başqa bir cəhət də ondan ibarətdir 
ki, cənab Qolmstrem cənab Nikolskinin, guya, urartulularla ermənilərin qohumluğu haqqında misal gətirdiyi 
faktları sübut etmək üçün onun dəlillərini nümunə gətirir, Anuçin haqqında isə iki-üç söz deyir. O, ermənilərin 
Ermənistana, keçmiş Urartu ölkəsinə sonralar gəldiyini cənab Anuçinin antropoloji dəlillərlə sübut etdiyinə fikir 
verməmişdir.1 Bundan başqa, elə həmin Anuçin sübut edir ki, urartulularla uzun və inadlı vuruşmalardan sonra 
ermənilər həmin ölkəni tuta biliblər. Onun sözlərinə görə, bəzi əsaslar var və bu əsaslara görə biz güman edə 
bilərik ki, urartulular, yaxud pontiyxaldlar gürcülərin əcdadları olublar. Anuçinin [74-75] dediyi əsl sözlər 
budur: "Beləliklə, ermənilərə Urartu tayfası ilə, yaxud pontiy-xaldlarla - dili hələ məlum olmayan tayfa ilə 
yalnız uzun və inadlı mübarizədən sonra ölkəni işğal eləmək müyəssər olub, lakin onlarda kartvel, yaxud gürcü 
tayfasının əcdadlarının olduğunu fərz etməyə bəzi əsaslar var" (Bax:"Ermənilərə qardaş köməyi", səh. 361, 2-ci 
nəşri). 
                                                 
1 Bax: "Ermənilərə qardaş köməyi", səh.358, 2-ci nəşri. 31
O, cənab Qolmstrem yaxşı adamdır! Əgər o, urartuluların erməniləşməsi haqqında bizə belə ətraflı 
surətdə, həm də əsassız olaraq danışıbsa, heç olmasa, bizim haqqımızda bircə kəlmə söz deyəydi. Gürcülərin 
urartululardan əmələ gəlməsini heç olmasa, hətta işarə ilə xatırladaydı. Buna görə ondan kim narazı qalardı? 
Əgər cənab Nikolskinin dəlili, həm də tamamilə əvvəldən axıradək dəyişdirilmiş dəlili urartuluların 
erməniləşdirilməsi üçün lazım idisə, bəs nə üçün o, gürcülərin urartululardan əmələ gəlməsinin cənab Anuçin 
tərəfindən sübut olunmasını yaddan çıxarıb və üstündən sükutla keçib?! Əlbəttə, harda, nəyi və necə demək 
Qolmstremin öz işidir, biz isə yalnız bir şeyi deyəcəyik: Sənin çox qəribə işlərin var, cənab! 
Cənab Qolmstrem demək istəyir: Tutaq ki, urartulular ermənilər olmayıblar, bu halda bunun heç bir 
əhəmiyyəti yoxdur. Əcəb işdir! Belə olan halda, cənab Nikolskini və Anuçini narahat etmək, demək olar ki, 
bütün felyetonu ermənilərin urartululardan əmələ gəlməsinin sübutuna həsr eləmək və 2700-2800 il ərzində baş 
verən hadisələr haqqında nağıl quraşdırmaq və bu nağılla şöhrətli urartuluların nəsilləri kimi indiki ermənilərin 
mənəvi və fiziki gücünü, qoçaqlığını bizə sübut eləmək, cənab Qolmstrem, sizin nəyinizə lazım idi?! "Bu 
məsələdə (erməni məsələsində) siyasətbazlar tərəfindən qurulmamış, bəzədilməmiş həqiqəti tapmaq üçün öz 
nəzərlərinizi uzaq keçmişə, arxeoloqlara, alim-səyyahlara dikəltmək lazımdır"1 - deyən cənab Qolmstremə 
fəryad etmək nə üçün lazım idi? Deməli, bütün bu sözlər boş-boşuna deyilib! Sözlər, mənim sizə necə də 
yazığım gəlir! Qəribədir ki, bunu cənab Qolmstrem, yəni, "öz nəzərini nə uzaq keçmişə, nə arxeoloqlara, nə 
alim-səyyahlara", nə də onun yazdığına görə, "fəryad edən" həmin daşlara dikməyən şəxs söyləyir! Cənab 
Qolmstrem böyük pafosla deyir: "Ermənistanda tapılan daşlar hələ çox şey [75-76] haqqında, çox şey haqqında 
fəryad edirlər". Onların çox şey haqqında fəryad etdikləri tamamilə düzdür, lakin təəssüf ki, onların iniltisini 
qulaqlarına pambıq tıxamış adamlara dinləmək nəsib olub! Bu daşlar çox şey haqqında, lakin cənab 
Qolmstremin "Sankt-Peterburqskiye Vedomosti" qəzetində urartuluların erməniləşməsini müdafiə etməsi ilə 
tamamilə daban-dabana zidd olan şeylər haqqında fəryad edirlər. Cənab Qolmstremi yenə dəvət edirik: əgər biz 
haqsızıqsa, qoy o, bir fakt, bir həqiqi alim, bir fəryad edən daş göstərsin. Onda biz cənab Qolmstremə təslim 
olarıq, onun qarşısında baş əyərik və öz səhvimizdən peşman olmağımızı açıqca bildirərik. Erməniləri tərifləyib 
göylərə qaldırmaq fikri cənab Qolmstremi elə məftun etmişdi ki, o, hətta aşağıdakıları deməyi də mümkün 
hesab etmişdi: "Bu xalq (erməni xalqı) uzun əsrlər boyu xristian pravoslav vəsiyyətlərinə möhkəm sədaqətini 
sübut edib". 
Hər bir xalqın öz dinini pravoslav (haqq) dini hesab etməsini və heç kimin buna etiraz edə bilməməsini 
deməyə ehtiyac yoxdur. Din vicdan, inam işidir və bunda hər kəs azad və toxunulmazdır. Həmçinin uşağa da 
məlumdur ki, ermənilər qriqoryan məzhəbindəndirlər və ümumiyyətlə, Rusiyada və xüsusilə də, rus 
ədəbiyyatında pravoslav adı ilə məşhur olan dinə qətiyyən aid deyillər. Deməli, cənab Qolmstremin "ermənilər 
xristian pravoslav vəsiyyətlərinə möhkəm sədaqətini sübut ediblər" sözləri düzgün deyil, çünki bu adı daşıyan 
dindən və deməli, onun vəsiyyətlərindən ermənilər hələ VI yüzillikdə imtina ediblər. Və o vaxtdan onlar 
pravoslavlıqdan ayrılıblar. Ermənilərin dini və ümumiyyətlə, Rusiyada və rus ədəbiyyatında, xüsusən, pravoslav 
adlanan şey arasında hansı əlaqə var?! Söz yox ki, ermənilər də xristiandırlar və xristianlıq qarşısında onların 
böyük xidmətlərini danmaq olmaz. Onlar xristianlığa çoxlu qurban vermiş, çox qan axıtmış və onların demək 
olar ki, özlərinin bütün tarixlərini, çarlıqlarını, vətənlərini xristianlığa qurban verdiklərini və bununla, həqiqətən 
də, ləyaqət göstərərək öz dinlərini, dillərini qoruyub saxladıqlarını və bunun öz xalqlarını qoruyub saxlamaqda 
onlara kömək etdiyini desək, mübaliğə etmiş olmarıq. Nə tarix, nə bəşəriyyət ermənilərin xidmətlərini və 
onların xristianlığa verdikləri qurbanları unutmayacaq. Ona görə də əgər cənab Qolmstrem ermənilərin bu 
böyük xidmətlərini, ümumiyyətlə, bütün xristianlar qarşısında qeyd etsəydi, haqlı olardı. Lakin bir halda ki, o, 
ora "pravoslavlığı" [76-77] yapışdırıb, onda ermənilərin özgə dinə möhkəm sədaqətli olduqlarını və deməli, 
özlərinin dinində möhkəm olmadıqlarını təsdiq etməklə uşağı da güldürər. Din ürək həqiqətidir və o, ikiqat 
şəkildə bu və ya digər ürəkdə mayalana bilməz. İstər ikiüzlü həqiqət, istərsə də ikiüzlü din ağlasığmazdır. O, bu 
və ya digər ürəkdə ya təkdir, ya da heç yoxdur. Din insanın mənəvi aləminin ən mühüm nöqtəsidir və eyni 
zamanda, həm bizim, həm sizin olmaq üçün onun iki gözü və iki ürəyi ola bilməz. Onun bir gözü və bir ürəyi 
var. Əgər belə demək olarsa, o, birini pravoslav saymaq və o birini isə həm də eyni ehtiramla istər bir, istərsə də 
başqa dinə aid etmək üçün insan ürəyini iki yerə bölə bilməz. Ona görə də özgə dininə möhkəm sədaqətlilik 
səbatsızlıqdır, özününkünü inkar etməkdir. Bir dinə və eyni zamanda, başqa dinə ürəkdən sədaqətli və həm də 
cənab Qolmstremin güman etdiyi kimi, möhkəm sədaqətli olmaq olmaz. İnsan yalnız o dinə möhkəm 
sədaqətlidir ki, ona etiqad edir və öz ürəyində yaşadır, əks halda, din din olmaz, insanın öz arzusuna görə 
dəyişdiyi paltar paltar olmaz. Ona görə də dindar ermənilərin cənab Qolmstremin bu tərifli fikrini özləri üçün 
xoşagələn hesab etməmələri haqqında fikirləşmirik. Erməniləri nədə günahlandıra bilsəniz də, öz dinlərinin 
dəyişməsində günahlandırmayın. Əksinə, onlar öz dinlərinin qiymətini yaxşı bilirlər və ona görə də hər cür 
bədbəxtliyin və əzab-əziyyətlərin boyunduruğunu cəsarətlə daşıyırlar. 
Axırda biz bunu soruşmalıyıq: zavallı daşlara əziyyət verməyə, hörmətli alimləri narahat etməyə və 
tarixin özünü rədd etməyə cənab Qolmstremi nə məcbur edib? Biz bunu bilmirik və bilməyə elə böyük arzumuz 
                                                 
1 Bax: "Peterburqskiye Vedomosti" qəzeti, 1891-ci il, N 33, "Daşlar da fəryad edir" felyetonu. 32
da yoxdur, lakin belə halda burda da irsiyyət qanununa görə, sanki erməni alimlərinə aşılanmış həmin proqram 
adlandırılan vəziyyət bizi təəccübləndirir və heyrətləndirir. Ermənilərin, hətta pambığı guruldamalıdır, 
gürcülərin isə fındığı da səs salmamalıdır.1 Özümüz haqqında aləmə car çəkəcəyik! Budur, elə car çəkirlər də! 
Senkovskidən tutmuş cənab Qolmstremə qədər hamını sapa düzün və görəcəksiniz ki, bu altmış illik dövr 
ərzində bütün erməni kitabsevərləri bu sapdan yapışır, qəribə həmfikirliklə və həmrəyliklə bu və ya digər 
proqramı həyata keçirirlər. 
Onlar bu proqramdan həm dişləri, həm əlləri, həm ayaqları, həm də özlərinin bütün vücudları ilə 
yapışırlar. [77-78] Onların Kiçik Asiyada, xüsusən də, Zaqafqaziyada ermənilərdən yaxşı, möhkəm, qabiliyyətli 
heç kəsin olmadığını bütün dünyaya göstərmək istədikləri, məgər aydın deyil. Düzdür, Zaqafqaziyada hansısa 
vrasilər2 tökülüb qalıb və onları da bəzi adamlar az xatırlayır, lakin biz isə onları elə mum edirik, onların adını 
elə biabır edirik ki, izləri-tozları da qalmasın. Əgər onların tarixi tapılarsa, onu ləkələyərik, ya da öz adımıza 
çıxarıq, əgər onların ərazisi varsa, onları bundan məhrum edərik və düz oldu, olmadı aləmi inandırarıq ki, 
gürcülərin nəsli pozulmaqdadır və bu gün-sabah onlar ya tamamilə məhv olacaqlar, ya da erməniləşəcəklər. 
Bu söyüşdə, əlbəttə, cənab Qolmstrem iştirak etməyib və biz ona görə ona minnətdarıq ki, onun bizə 
yazığı gəlib, gürcülərə tənə etməkdən vaz keçib və bizi erməni kitabsevərlərinin nümunəsində tamahının 
qurbanı etməyib. Lakin bu Xudabaşovların, Patkanovların, Kişmişovların, Ezovların işlərinə dözmək olduqca 
çətindir. Arsrunini və ümumiyyətlə, özlərini istədikləri qədər tərifləməyə Allahın kömək etdiyi həmin erməni 
dəstəsini bağışlayın, biz həqarət və söyüşə uymayacağıq və hər bir ağıllı-kamallı erməninin bunda bizə rəğbət 
bəsləyəcəyinə ümid edirik. Bax, burda da bizim aramıza cahil erməni savadlılarının ciddi-cəhdlə səpdikləri və 
gürcüləri və erməniləri bir-birinə qarşı silahlandırdıqları kəskin ixtilafın əvvəl-axırı, əsası var. Gürcülər və 
ermənilər arasındakı xeyirxah əlaqələri, məhz bunlar və yalnız bunlar - cahillər, boşboğaz filosoflar pozublar. 
Bəs nə üçün əlli-altmış il ərzində bizim aramızda bu cür düşmənçilik olmayıb! Biz mənşəcə və dincə müxtəlif 
olsaq da, bir-birimizdən çəkinməmişik, lakin gürcülüyə və erməniliyə görə bizim bir-birimizə qarşı nifrətimiz də 
olmayıb. Əgər indi birliyimiz laxlayıbsa, bunu erməni savadlı alimlərinin qorxaqlığına, cahilliyinə, avaraçılığına 
və fırıldaqlarına aid etmək lazımdır. Öz sözündən qorxmaq və ümidsizliklə: "Doğrudanmı adam, həqiqətən, 
özünü Allaha oxşadır və onun kimidir?! Qoy qadir Allah hər bir adama günahlarına görə cəza versin və yalnız 
belə hərəkəti bağışlamaq mümkün olsa, bağışlasın" - deyə qışqırmaq üçün təkcə Ezov kifayətdir. 
Lakin biz ermənilər üçün heç nə əsirgəmirik. Biz çox gözəl bilirik ki, Gürcüstanın zəifliyi Ermənistanın, 
[78-79] bizim keçmiş dayağımızın, cənub tərəfdən səddimizin süqut etdiyi o uğursuz gündən başlandı. Biz 
erməniləri şimal tərəfdən qoruyurduq, onlar isə bizi cənub tərəfdən müdafiə edirdilər. Vaxtanq Qorq Aslan o 
vaxtkı Gürcüstanı şimaldan təmin edəndən sonra bizim bütün tariximiz və qayğılarımız cənubdan Gürcüstanın 
möhkəmlənməsinə yönəlmişdi. Nə qədər ki, Ermənistan mövcud idi, ilk növbədə, onu keçib gəlməliydilər. Ona 
görə də bizim ən böyük çarlarımız və dövlət adamlarımız ehtiyac olanda ermənilərə kömək etmək üçün heç 
nələrini əsirgəmirdilər. Təəssüf ki, bizim bəzi çarlarımız Ermənistanın mövcud olmasının Gürcüstan üçün necə 
mühüm əhəmiyyəti olduğunu başa düşmürdülər. Ermənistan olmasaydı, cənub tərəfdən darvazalarımız da 
düşmənlərin Gürcüstana soxulması üçün açıq qalardı. Ermənistanın süqutundan sonra bizdən min dəfə güclü 
olan düşmənlərlə təxminən yeddi əsr mübarizəyə davam gətirməyimizə baxmayaraq, bizim bütün tarixi 
həyatımızı cənub qapılarımızın bağlanması məhv etdi. Zəifləmiş və yorulub əldən düşmüş Gürcüstan düşmənə 
təslim olmadı, lakin nəzərlərini öz dostuna yönəltdi və Böyük Rusiya imperiyasının himayəsinə keçdi. 
Məgər ermənilərin hər tərəfə dağılması bizim üçün faydalıdır? Qoy qadir Allah onlara qüvvət, hamısına 
birləşmək bacarığı versin. Lakin qoy kələk gəlməsinlər, bizi özümüzdən məhrum eləməyə çalışmasınlar və 
bizim adımızı alçaltmaqla özlərini tərifləyib göyə qaldırmağa və şöhrətləndirməyə cəhd göstərməsinlər. Biz sizə 
sığınacaq verdik, sizi saxladıq və sizinlə qardaşlaşdıq. Bizimlə öz evimizdə düşmən kimi rəftar etməyin! 
"Evində yaşayan düşmənin olunca, yolda uzanan şirin olsa, yaxşıdır" (Gürcü zərb-məsəli). Gürcülər qədim 
zamanlarda belə deyirdilərsə, biz də elə deyirik, hər bir ağıllı erməni də elə beləcə deyər. 
 
 
 
 
 
 
 
 
 
 
                                                 
1 Gürcü zərb-məsəli. 
2 Ermənilər gürcüləri belə adlandırırlar (tərcüməçinin qeydi). 33
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
ÇAVÇAVADZE İ. Q. 
«ERMƏNİ ALİMLƏRİ VƏ FƏRYAD EDƏN DAŞLAR» 
Rəssamı Pərvanə 
Texnikn redaktoru P. Həsənova 
Korrektorları S. Məmmədova, X. İdrisova 
Çapa imzalanmış 20.02.95. Kağız formatı 84x108. 
Şərti çap vərəqi 4,20. Uçot-nəşr vərəqi 4,29. 
Tirajı 10.000. Sifariş 435. Müqavilə qiyməti. ilə. 
«Azərbaycan» nəşriyyatı 370146, Bakı, Mətbuat prospekti, 529-cu məhəllə. 
 
34
