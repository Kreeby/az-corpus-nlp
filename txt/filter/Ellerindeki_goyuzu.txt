ALATORAN

 
Qalib Ş  fah t
--------------------------------------------------------------------
 ll rind ki göyüzü
e e
e e e
şeirlər
Qalib Şəfahət
Əllərindəki göyüzü
96 səhifə. 
Korrekktor:
Nərmin Həsənli
Kompüter dizaynı:
Yaşar Şahlaroğlu
Çap tarixi: 15.04.2013
Format: 84x108   1/32
Qiyməti: 2 AZN. 
ISBN:   978-9952-8501-5-4
© Qalib Şəfahət
© Alatoran 2013
5
MƏNİ XATIRLAYARSAN
Ömrümü
banka qoydum,
əmanət 
kimi.
dar  gündə
çıxararsan,
gərəyin olar.
Sonra
acı-acı
xatırlarsan
Məni.
Və…….
Nəsə deyinərsən,
Özün  üçün.
6
O QIZIN ARZULARI
Ölümcül yaralanıb 
o qızın arzuları - 
gündüzlər 
hər gün 
əri işə ötürməkdən, 
uşağı məktəbə  
yola salmaqdan, 
gecələr 
ər qoynunda gizlənməkdən. 
Heç oyadan da yoxdu 
“çox yatma” - deyə. 
Qolları yorulub 
arzuları üstünə çəkməkdən. 
Yenə üstü açıq qalıb - 
soyuq dəyib bu gecə. 
Nəfəs ala bilmir 
qəlbində gizlətdiyi xəyanətdən. 
Nə qədər tək yatmaq olar 
Bir arzu, bir xəyalla?!. 
Hər gün ev süpürür 
uzun saçları ilə 
qonağı olacaq deyə. 
Hər gün yemək hazırlayır - 
kirpiyində qor götürüb. 
Vəfasızlıqdan o yana 
ömur qurtarır - 
7
sərhəd kimi. 
Özüylə döyüşdə  
ölümcül yaralanıb 
o qızın arzuları...
8
ARADAN SOVRULDUM 
 
Ey... 
Hardasan, cənnət yeri - 
öpüm ayağından. 
Yandım istisindən, 
boğuldum 
cəhənnəm tüstüsündən. 
İy gəlir.. 
Yanıq iyi 
məndən. 
Aç qapını gir içəri 
bax gör ölüyəm, 
ya diri. 
Necə görsən- 
özün bil. 
Cəhənnəm özü ölü. 
Yanmadım, qovruldum, 
yaxşı ki, sən gəldin - 
aradan sovruldum. 
Cənnətlə cəhənnəm 
arasından. 
Qaldım 
cənnətlə cəhənnəm 
arasında...
9
QOL – BOYUN OLAQ 
Mənim köynəyimin qolu yox 
sənin köynəyinin boyunluğu. 
Aramızda sərhəd yox 
bir köynək də - 
yad deyilik daha. 
Qolumu boynuna 
dolayım ya yox?!. 
Qorxuram qolum 
boynundan ayrılmaya 
yaxınını illərdən sonra 
tapmış  
insanlar kimi. 
Qorxmuram - qolum boynunda Qala - 
Qorxuram qolum boynunda qala. 
Qolsuz qalım, ya ürəksiz? 
Məndən qol, səndən boyun  
Qolum boynunda qala - 
Qol-boyun olaq.
10
İTİRDİM QƏLBİMİ
İtirdim   qəlbimi oyuncaq kimi,
Bir yoldan ötəni, tapanı olar.
Bir gün tapıb əzizləyib, oynadan -
Bir gun bəyənməyib, atanı olar.
Bəlkə də kimsə atıb gedəcək!
Çilik-çilik olar, düşüb daş üstə.
Yıxılar dolaşıb, ələ-ayağa -
Təzədən qoyarlar yenə baş üstə.
Bəlkə də harasa yeriyib gedər
Özünə bir yuva, bir yurd qurmağa.
Bəlkə də sınacaq qolu-qanadı -
Gücü çatmayacaq daha durmağa.
Bəlkə də öləcək düşdüyü yerdə
Ölüdü, diridi görən tapılmaz.
Bəlkə də yanacaq ağzında dili
Bircə qaşıq su da verən tapılmaz.
Bəlkə də qocalıb düşəcək əldən,
Nə oğul gələcək, nə qız baxacaq.
Gözləyib-gözləyib yorulub yenə
Girəcək yerinə, yenə yatacaq.
11
Bəlkə də qəbrinin yerini bilib,
Kimsə gül qoyacaq məzarı üstə.
Mənim ki, ürəyim su yolu deyil -
Nə çox get-gəliş var, səbrimin üstə... 
12
QƏLBİN İŞĞALI
Bir qızın
Asta-asta,
özündən xəbərsiz
boy atmağı,
körpəliyi, uşaqlığı,
yuxuya gedib 
yuxulamağı,
qəlbinin
işğal olunmağına
işarədir.
Gəlirsən
qəlbinin işığına.
özündən xəbərsiz 
girirsən qəlbinə
işğal edirsən
qəlbini.
Bütün arzularına,
sonra gəncliyinə
sahib çıxırsan.
Gəncliyini
odlu-alovlu 
məhəbbətdə,
sevmək-sevilməkdə,
qayğıda, nəvazişdə
itirib.
13
Sonra
gəncliyini
tərk edib
çəkilir
qocalığına.
14
* * *
Bu qış da 
ömrü 
təzələyə bilmədim.
Astarını çevirib
geydim əynimə -
təzə görünsün deyə.
Sapları 
sallandı
əynimdən...
15
* * *
Əllərin 
boşdumu?
Əllərini
ver mənə.
girib ovcuna
dincəlmək istəyirəm.
16
GÖZÜNÜ AÇ
Gözünü aç, bir baxım,
Bir də görüm özümü.
Baxışın mürgüləyir –
Vərəqləyim gözümü.
Gözünü aç, bağlama,
Yeirim hardadı, bilim.
Qəlbim əsir düşübdü –
Gedib yolunda ölüm.
Gözlərini bir aç, bax,
Gözlərin nə haldadı?
Həsrət çoxdan çatıbdı –
Vüsal hələ yoldadı.
Göz yaşın quruyubmu?
Havam çatmır, boğuldum.
Ürəyində öləcəm –
Gözlərində doğuldum.
17
YUXUMDA BİR İT HÜRÜR
Yuxumda bir it hürür –
Çöldə qar-borandı yenə.
Yuxumda bir it hürür –
Bir qız naləsi
Çökür içimə.
Yuxumda bir it hürür –
Yalquzaq kimi 
Çəkilmişəm
Dünyanın bir küncünə.
Yuxumda bir it hürür –
Tək-tənhayam yenə
Çəkilmişəm öz içimə.
Yuxumda bir it hürür –
İçim qürbətdi yenə.
Yuxumda bir it hürür.
Eh!..
Nə deyim sənə
Yuxuma it azdıram...
18
SƏNİ İNCİTMƏK ASAN
Səni sevindirmək
Çətindən çətin...
Bayram günü evə
Gec gələsən,
Əlində gül buketi olmaya.
Sakitcə keçəsən otağına –
Lal-dinməz uzanasan
Yatağına,
Gözlərin dikilə tavana.
Otağa dərin sükut çökə
Sonra ürəkdən güləsən.
Səni incitmək asan…   
19
YOXDU
Ömrümə fərman verilib
Yerinə yetirən yoxdu.
Ölümüm çöldən vurnuxur –
Içəri gətirən yoxdu.
Bu da bir eşqin sazıdı,
Bu da bir qızın nazıdı,
Bu da bir alın yazıdı 
Heç yazıb bitirən yoxdu.
Toy elə toyuna gəlim,
Yoluna xalılar sərim.
Qəlbimə ölmüsən mənim –
Ölünü götürən yoxdu.
20
GÖZLƏDİM
Əvvəl səni gözlədim,
Sonra eşqimi –
Ondan sonra ölümü.
Nə sən gəldin,
Nə eşqim...
Açdım gözlərimi
Qapının ağzını
Kəsdirib ölüm!
21
KOR OLUB ƏLLƏRİM...
Əlac çözmür daha 
əlacını itirib. 
Dərd anlamır, 
dərdə düşəndən. 
Dərd oynadır əlində -  
təsbeh kimi. 
Dərdin əlimdə qalıb, 
Üzünə baxan yoxdu. 
Amma üzülmə, 
Öləcək əllərimdə,  
böyüməyəcək - 
dələduzun davası tək. 
Əllərimdən şəfa umma 
gözlərimə dustaqdı əllərim. 
Əllərim yanıma düşub - 
oyuncaq kimi 
qollarımı oynadır. 
Əllərim dəli olub, 
diksinir qorxudan - 
mollalıqdı deyirlər. 
Cənazə götürmür yerdən 
Tabutunu etibar etmə  
sindırar salıb yerə 
Xortlayarsan yenə. 
Bu mən, bu sən 
bu da əllərim. 
22
Nə istəyirsən? 
Baxmır heç nəyə 
Görmür heç nəyi 
koralıb əllərim, 
kor olub əllərim. 
23
SOYUQ DOLUR İÇİMƏ
Qışda soyuq ev kimi 
Soyuq dolur içimə. 
Səsim donub içimdə - 
Soyuq dolur içimə. 
 
Nə talayan, talan yox 
Nə içimdə qalan yox 
İçimə od salan yox, 
Soyuq dolur içimə.
Ay içimə azdıran, 
Min bir yana yozduran, 
Qızınmadım  qızdıram - 
Soyuq dolur içimə. 
 
Qalmağa bir kəsi yox, 
Kimi yox, kimsəsi yox, 
Qapı-pəncərəsi yox - 
Soyuq dolur içimə. 
Yırğalanmır beşiyim,
Çəkən yoxdu keşiyim,
Yiyəsiz ev-eşiyim - 
Soyuq dolur içimə.
24
YETİM QIZ
Gəlinlik paltarını 
Gözündən salıb itirmişdi 
Anası ölən günü 
Anasını ağlayanda. 
Görən olmamışdı 
Daha 
Bəlkə də kəfən əvəzi 
Anasını bükmüşdülər 
Gəlinlik paltarına. 
O gündən anasının 
Qara gün üçün 
Saxlancda saxladığı 
Libası geyindi əyninə 
Lüt qalmasın deyə. 
O gündən anasının 
Yarımçıq qalmış 
Arzularını böyütdü 
Həyət-bacada. 
Yetimçiliklə 
Böyüdü yetimçiliklə. 
Yetim qız dedilər- 
Adına.
25
BU YOL
 
Bu yol 
Bir vaxt 
Ürəyimi aparırdı. 
İndi 
Səbrimi aparır. 
Nə vaxtsa 
Ömrümü aparacaq.
26
EŞQİMİZ
Bir  vaxt
bir eşqim var idi
bir də mən.
Başqa heç kimimiz.
Güvəndım eşqimə
çıxdım yaxın-uzaq yola -
qonaq gəldik sizə.
İndi -
Bir sən varsan,
bir mən,
bir də 
eşqimiz.
27
ƏLLƏRİNDƏ GÖY ÜZÜ
Götür
Göy üzünü 
Saxla əlində.
Qol-qanad açım
Mən uçum orda
əlindən buraxma
gedərəm uzağa.
Qoyma yıxılmağa
saxla göyüzündə məni.
28
QAÇIB GETDİM ÖZÜMDƏN
Qəfil, elə bir anda
Qaçib getdim özümdən.
Ürəyimin qapısını,
Açıb getdim özümdən.
Görən olmadı məni,
Yaxşi ki görmədilər.
Yoluma söhbət-sözdən
Nə hasar hörmədilər.
Bir vaxt görəcəklər ki,
Heç yerimdə yoxam mən.
Heç kəs məni görməyir,
Hamını görən, baxan mən.
Soruşmadım özümdən,
Söylə yolun haradı.
Sən arzuladığın  yer,
Bəlkə elə buradı.
Yox-yox yolum başqadı,
Heç bilməsin özüm də.
Qəlbimdə ağrı duyar,
Kədər görər gözümdə.
29
Qismətimə  çıxıbdı,
Bu yol, bu ərkan mənim.
Bu yol haqqın yoludur,
Bu yer, bu məkan mənim.
30
GÖRDÜYÜ KİMİ BAX  
GÖZLƏRİMƏ
Gülmə gözlərimə,
göründüyü  kimi qəbul eləmə...
Döyüşdən çıxan əsgər kimidir
gözlərim.
Yanağındakı xal ilə,
bir də
iti baxışlar ilə,
Döyüşüb gözlərim.
Bir az  yorğun görünür.
döyüşdə düşməni məğlub edib,
üst-başı toz- torpq içində...
dincəlmək istəyən
əsgər tək.
Gördüyün kimi qəbul eləmə
gözlərimi.
Gördüyün kimi bax gözlərimə.
31
KEÇƏNƏ  QAYIDAQ BİR AZ
Sevilmədik, sevənmədik
Oyuncaq oynayaq bir az..
Belə vədə  düşməz ələ
Doyunca oynayaq bir az.
Bəxtimizi ataq-tutaq,
Əldən düşsə qaçaq, tutaq.
Yorulub yanında yataq
Cox yatsa oyadaq bir az.
Nəyimiz var bölək yarı,
İkimizdə  ölək yarı.
Dönək özümüzə sarı
Keçənə qayıdaq bir az.
 
32
GÜNAHI SAXLA GÖZÜNDƏ
Gəl ağlama canım-gözüm.
Yaylığınla sil gözünü.
Ağlama , 
            kor olar gözün,
Nə günahkar bil özünü.
Bu qədər ağlamaq olmaz,
Yeri, göyü sel aparır.
Kökü dərin 
                  köklü ağacı
Qazıb kökündən qoparır.
Dağ başından axan sellər,
Dağ döşündə oyuq salar.
Günəşdən gizlənər üzü
Soyuq axar, soyuq sular.
Qurut daha göz yaşını
Sel tutmayır dərələri. 
Gözündən axıb gedəcək,
Gözündəki görüş yeri.
Neçə adam, neçə canlı,
Bu seldə axıb gedəcək.
Bir gözünə,
                   bir özünə
Həsrətlə baxıb gedəcək.
33
Batma bu boyda günaha,
Bu boyda günah yuyulmaz
Nə bükülər ağ bələyə
Nə də torpağa qoyulmaz.
Dəniz də daşır sahilə,
Balıqları üzdə üzür.
Bu gəmi dənizi qoyub
Bir gör necə
                   gözdə üzür.
Günahı saxla gözündə,
Bu boyda günah axıtma.
Günah üstə üzür hamı,
Tuşdu
          günahkar baxtına.
34
SÖZLƏR XƏSTƏLƏNƏNDƏ
Sözlər qəlbimdə xəstələnəndə
Dərdini arayıb, dərman tapıram.
Adi bir sözündə kəsib yanını
Sözlə oyanıram,
                        sözlə yatıram.
Sözlər də olur  insanlar kimi
Ən ağır sözlərin dərdi çətindi.
Dözür hər nazına, dözür səbrlə
Qəlbim dayaz deyil,
                          qəlbim mətndi.
Sözlər ağıllıdı, sözlər dəlidi
Tək həb kömək etmir dəli sözlərə.
Sözlər yol bağlayır,
                          sözlər yol açır
Yeni fikirlərə, yeni sözlərə.
Sözlər inciyəndə, sözlər küsəndə
Ağırlıq,yorğunluq dilimə düşür.
Qırılıb içimdə sözün saplağı,
Yuvarlanıb gedib ,
                          dərinə düşür. 
35
Həm xəstəyə baxdım, 
                          həm sözə baxdım
Bir təbib ürəyim sözə çevrildi.
Qəlbimdə oynayan şübhə, gümanlar
Yalana yox dedi,
                   düzə çevrildi.
36
HƏLƏ DƏ  TAPMAMIŞAM
Aylar, illər ötüşür
Hamı getdiyi yerə,
Bir mənzilə yetişir.
Çox yaralar qaysaqlar,
Çox yaralar bitişir.
Hələ də tapmamışam 
Sevdiyim qız mən səni.
Bu yerin hər küncündə,
Hər  yanında gəzirəm.
Bu eşqdən güc alıram,
Mən həsrətə dözürəm.
Yerdən əlim üzülsə
Göylərə boylanıram.
Sənin xəyallarınla,
Özümdən utanıram.
Adını da bilmirəm,
Üzünü görməmişəm.
Nə qəlbimi açmışam,
Nə könül verməmişəm.
Kiminin baxışında,
Kiminin gözlərində,
Axtarmışam mən səni.
Kiminin yerişində,
Gözləmişəm mən səni.
Kiminin yerişində 
Yerişin tanış gəlir.
37
Kiminin gülüşündə
Gülüşün taniş gəlir.
Hər an görürəm səni
Qəlbimin yaxınında.
Sən mənə qoşulursan
Zamanın  axınında,
İllərdir yol gəlibsən,
Mənimlə yol gedirsən.
Mənimlə oturursan
Mənimlə dincəlirsən.
Ruhun qanadlarında
Səni görməkdən ötrü,
Mən göylərə çıxıram
Özümdən boylanıram,
Mən özümdən baxıram.
İllərdir axtarıram,
Günahkar bilmə məni,
Hələ də tapmamışam,
Hələ də axtarıram
Sevdiyim qız mən səni.
38
TA ÖLÜMƏ ALIŞMIŞAM
Hər gün ölüb, dirilirəm
Ta ölümə  alışmışam.
Öldüyüm günü bilirəm
Mən ölümlə danışmışam.
Qəbrimi qazmışam özüm
Biçilibdi kəfənim də.
Hər gün bir az ölürəm mən
Soyuduqca bədənim də.
Özümdən uzaq gəzirəm,
Ölümə yaxın olan gündən.
Keçən gündən ölüm gəlir
Gedir yerdə qalan gündən.
24.10.10
39
* * *
Məndən ötmək istəsən,
üstümdən yol sal.
Məni keçmək istəsən,
arxada qal.
Məni görmək istəsən,
yum gözlərini.
Mənə toxunmaq istəsən,
bir daş at mənə.
Arxamca sürünmək istəsən,
yağış ol,
damcıla göydən.
Məni islatmaq istəsən,
günəş ol,
yandır məni.
Məni axtarmaq istəsən,
çəkil bir otaq küncünə,
xısın-xısın ağla.
Yoxa çıxsam gözlərindən,
söz kimi
udarsan məni.
          27.12.2010.
40
GEDƏSƏN
Milli Qəhrəman Mübariz İbrahimovun 
əziz xatirəsinə
Bu dərdlərin başçısının,
Başını kəsib gedəsən.
Qazanı yana çevirib,
Aşını töküb gedəsən.
Dərdləri başından aşa,
İşi çoxalıb, dolaşa.
Sonra da kotana qoşa
Yerini əkib gedəsən.
Gözünə dolan dərdləri,
Əlində ölən dərdləri,
Dərində qalan dərdləri,
İp salıb, çəkib  gedəsən.
41
KÜLƏK  ƏS  QURTAR  MƏNİ
Külək əs
Qopar məni.
Acı yellır
Özümdən uzaqlara
Apar məni
Məndən apar məni
Külək əs qurtar məni.
Əs qurtar
Yağış yağsın
Məndən qopan
Dərdlərin üstünə
Üstündə qan izi 
Qalmasın
Kimsə kimisə
Günahkar bilib
Həbsxanaya salmasın
Özüm burda qalım
Özümdən
Qopub, ayrılan
Xəyllarım
Uzaqlarda.
Təki
Qovuşsun 
Arzusuna.
27.10.10
42
GECƏNİN  GÖZÜ YUXULU
Küləyin səs-küyündə
gecənin qulağı batıb.
Gecənin gözləri yorğun görünür
Neçə gündür
Yuxu üzünə
Həsrət qalıb 
gecə.
Mürgüləməyə
Vaxt tapmayır.
Külək
Toz-torpağı
Üzünə çırpdığından
əllərini   üzünə tutub.
Səbrini
Dağa-daşa çırpdığından
Gözündə sellənən
Sudu bu yağış
Bir pəncərə gözlüyündən
Evlərə  soxulub
Rahatlıq  tapmağa
Halı qalmayıb daha.
Külək
O yana
Bu yona
qovur
Başı
43
Küləyin
Hay-küyünə
Qarışdığından
Gözünü açınca
Başının üstünü
Kəsdirir gündüz
Gecənin gözü yuxulu.
Açılır sabaha  
01.02.11
44
QƏLBİN İŞĞALI
Bir qızın
Asta-asta,
Özündən xəbərsiz
Boy atmağı,
Körpəliyi,uşaqlığı,
Yuxuya verib
Yuxulamağı 
Qəlbinin
İşğal olunmağına
İşarədir.
Gəlirsən
Qəlbinin işğalına.
Özündən xəbərsiz
Girirsən qəlbinə
İşğal edirsən
Qəlbini.
Bütün arzularına,
Sonra 
Gəncliyinə
Sahib çıxırsan.
Gəncliyini
Odlu-alovlu
Məhəbbətdə
Sevmək-sevilməkdə
Qayğıda,nəvazişdə
İtirib.
45
Sonra 
Gəncliyini
Tərk edib
Çəkilir
Qocalığına.
46
GƏL SÖZÜMƏ YİYƏ DUR
Sözlərim
Ayaq  yalın, 
Başı açıq qalıb.
Tənhalığa öyrəşib sözlərim.
Qorxur kiməsə
Dil açmaqından...
Bir göz qırpımında
Uzaqlaşır hamıdan.
Xəlvəti tin-bucaq axtarır
Başını daldalamağa.
Kiminsə 
Daş atmağından
Qorxur.
Ay sözümün
Sahibi
Gəl sözümə yiyə dur.
47
ÜRƏYİMDƏ  KÖÇƏCƏM ...
Mən dünyaya gələndə,
əvvəl
ürəyim dil açdı,
sonra gözlərim.
Ondan sonra ,
dilim dil açdı,
daha  sonra,
əllərim dil açdı.
Ürəyimlə doydum,
gözlərimlə yedim,
dilimlə  daddim,
əllərimlə götürdüm,
bu dünyada nə vardısa.
Öləndə
əlimdə öləcəm,
dilimdə ağlayacam,
gözlərimdə yas tutacam,
ürəyimdə köçəcəm
bu dünyadan.
Ürəyimlə başladım,
ürəyimlə qutaracam özümdən.
48
ÖMRÜMƏ YOL GEDİRƏM
Bu canı sürüməyə,
Ömür  tutmur əlimdən. 
Bir addım kənar gəzir,
Sanki qorxur ölümdən.
Yük düşüb öz çiynimə,
Əlim çiynimdə qalıb.
Canımın ağır yükün
Ömür ciynimə salıb.
Gözlərim heç nə görmür,
Bu bəxtin qırağında.
Ömrümə yol gedirəm,
Xəyalın qucağında.
49
AZADLIQ ALACAM
Canımdakı  ağrını,
 gözümdəki  kədəri,
 Üstümə atılan  böhtanı,
 Başımdan yağdırılan töhməti,
 qəlbimdəki  nifrətlə
 yuya  bilsəydim?
Yaşamaq üçün
 Gedib
 Azadlıq alacam,
 Azadlıq  meydanından.
50
* * *
Hamı yatmağa  tələsir,
mən   isə  oyanmağa…
Bu gecənin qaranlığında.
gecənin qaranlığı ilə yuyuram,
üz-gözümü.
Gecənin qaranlığı
sığal çəkir saçıma.
Qaranlıq ətri gəlir məndən
gecənin qaranlığını
keçirmişəm ayaqlarıma,
sıxır  barmaqlarımı.
Gecənin  qaranlığında
yol gedirəm sənə.
Sənə  çatmağım,
qaranlıqdı  mənə.
Qaranlıqdı “sənin məni” “mənim səni”
sevməyimiz.
Qaranlıq qalıbdı bizim  görüşməyimiz.
Hər şey kimi-
qaranlıqda  yuxu  görməyim.
Boğuluram qaranlıqda.
51
GEDİRİK
Sən mənim, mən dərd içində,
Ağzı tikilib gedirik.
Bu arzuya, bu həvəsdə,
Niyə bükülüb gedirik?
Odu sönmüş ocaq kimi,
Bir anlıq kef-damaq kimi.
Köhnə dərddən yamaq kimi
Sapı sökülüb gedirik.
Hələ küldə küllənirik,
Külək əsdi, yellənirik,
Yağış yağdı sellənirik,
Çaya tökülüb gedirik.
Su üzündə saman kimi,
Ümid kimi, güman kimi.
Gün çıxanda duman kimi
Göyə çəkilib gedirik.
Yol bizimdi,yolaq bizim.
Dərdimizə varaq bizim,
Dərdimizdən qıraq bizim,
Niyə əkilib gedirik?
52
ÜRƏYİMDƏN KƏNARDA 
SEVMİŞƏM SƏNİ
Hər kəsdən xəlvət.
 Hamıdan xəbərsiz
 Hər şeydən gizli
 Səssiz,səmirsiz.
 Duygularımı yatırıb
 Arzularımdan gizlicə
 Xəyallarıma adaxlandın.
 Eşqsiz, sevgisiz
 Ürəyimə kəbinsiz
 Elə ürəyimdən
 Kənarda
 Sevmişəm səni.
53
TƏMİZLİYƏ EHTİYACIM VAR
Sifətini  kir  tutub,
 icini pas.
 Gün düşmür icinə.
 Axmağa yer tapmır
 icindəki
 Qurund sular.
 Təmizliyə
 Ehtiyacın var
 Sənin.
 Yoxsa
 icində
 boğulub öləcəksən.
 Çətin tapılacaq
 Ölmüş cəsədin.
54
İTİRMİŞƏM YERİMİ
 Səndən sonra
 Harda olduğumu
 Bilmirəm.
 Itirmişəm yerimi,
 Hardasan,
 Ya yerimi de
 Mənə.
 Ya da
 Hara qoymusan
 Gəl əlinlə
 Səndən əvvələ
 Qaytar məni.
55
BİLMİRƏM
Nə  yaman çəpər olmuşam,
Özümdən çıxa bilmirəm.
Yıxılıram  öz  içimə,
Çölümü yıxa bilmirəm.
İçim  çölümə qıymayır,
Baxışım məndən doymayır,
Gözlərim mənə boylanır,
Üzümə baxa bilmirəm.
Məndən mənə xatirə qal,
Məndən mənə bir körpü sal,
Məndən mənə bir addım yol,
Hündürə qalxa bilmirəm.
56
* * *
Arzularım,
Uçurdun
Dərdlərimi
Başımdan 
Üzü aşağı.
Ümidlərim
Daş-kəsək
Altda qaldı.
Özün də harasa
Çıxıb getdin.
Bir kimsə tapmadım,
Ümidlərimi
Daş-kəsək
Altdan 
Çəkib çıxarmağa...
57
GƏLMƏZDİM
İncitmişdin qəlbimi,
küsdürmüşdün məni.
Bəlkə də ...
Gəlməzdim!
Arzuları
qova-qova,
Gəlib
çıxmışam  sizə.
58
YUXUMU APARMA MƏNİM
Alma yuxumu əlimdən
Yuxumu aparma mənim.
Qoyub kədərin çölündə
Yuxumu aparma mənim.
Bu dərddən qurtarma məni,
Özumdən aparma məni,
Yuxumdan qoparma məni,
Yuxumu aparma mənim.
Bəxtimə  xəzəl olursan,
Ömrümə əzəl olursan,
Yuxumda gözəl olursan.
Yuxumu aparma mənim.
Başdan çıxmır sevda dəmi.
Unudub kədəri-qəmi,
Yuxumda gəzirəm səni,
Yuxumu aparma mənim.
Bu həsrətə son olacaq
Bir sevincli gün olacaq.
Bir gün  yuxum çin olacaq,
Yuxumu aparma mənim.
59
Hər axşam dərəcəm səni,
Qəlbimə sərəcəm səni,
Yuxumda görəcəm səni,
Yuxumu aparma mənim. 
60
ÖLÜMƏ ÇATIB GEDİRİK 
Milli qəhrəman Mübariz İbrahimovun 
əziz xatirəsinə
Ümiddə donub bu dünya,
Xəyalda batıb gedirik.
Qaçırıq ömrün dalınca,
Ölümə çatıb gedirik.
Ağrı-acını xurcun kimi,
Aşırmışıq kürəyimizə.
Dərdlərin ən qorxulusu,
Qısılıbdı ürəyimizə.
Dözümün səbri tükənib,
Bomba tək partlar əlində.
Ölümdə bir şirinlik var,
Şəhidsən 
vətən yolunda.
61
MƏNDƏ VAR
Sənə gərək
Sevgidirsə
Məndə var.
Sənə gərək
Ürəkdirsə
Məndə var.
Sənə gərək
Ümiddisə
Məndə var.
Sən istəyən
Arzularda
Məndə var
Bircə
Xumarlanıb
Yatma
Xəyalların 
Qoynunda.
   23.05.2011.
62
ÖZÜMÜN DEYİLƏM                           
        
Hər şey kimi,
bir az varam, bir az yoxam.
Amma
mən özümün deyiləm.
Hər şeydən bir az,
hərənin bir az
yığılıram mən oluram.
Kimə necə sərf edirsə
kətan üstə fırça ilə 
tablo  köçürülən kimi
mən olmuşam,
fırça əldən düşən kimi
düşürəm özümdən,
Özümün deyiləm onda
hərənin bir az
hamı mənə sahib çıxır 
özümdən başqa -
mən özümün olmayanda.
63
HAMINI ALACAQ TORPAQ
Hamının boyu uyğun gəlir
 torpağa,
 təkcə yaşı yox.
 Hamının üstünü örtəcək
 torpaq.
 Bircə düşüncədən,
 xoş əməldən başqa.
 Torpağı pulnan alırıq -
 hamını alacaq torpaq.
 Ucuz-baha...
 Ey!.. İnsan oğlu,
 İndidən düşün -
 Torpaqda özünə yer tapmağa...
64
SƏNİ AXTARIRAM
 Səni axtarıram, hər zaman səni
 Bəxtimin qaranlıq döngələrində.
 Bəlkə də qəlbimdən uzaq düşmüsən
 Ümidin ümidsiz kölgələrində.
 Qəlbimə sığmayan arzularım da,
 Uşaq tək iməklər sənin yolunda,
 Kədərin xəlvəti bir diyarında,
 İtirdim sayını bəlkələrin də.
 Arzuma şirinlik qata bilmədim,
 Yüyürdüm arxanca çata bilmədim,
 Axtardım-axtardım, tapa bilmədim
 Xəyalın ən uzun cərgələrində. 
 Ümüdüm böyükdü; bəlkə tapardım....
 Qəlbimin simini çəkib qopardın!
 Səbrimi yollarda yeyib qurtardım,
 Ömrümün bu səfil küçələrində.
65
XİLASKAR
 
Bu dünyada
əsl kişinin
iki
xilaskarı var.
Biri
gözəl-göyçək
bir qadın.
Biri
uca boylu
palıd ağacı.
Birisi
can alandı.
birisi
can qurtaran.
66
SOYUNDUM…
Qəlbimdəki kədəri
 soyundum….
 Sıxırdı məni.
 Qəlbimdəki sevinci
 soyundum…
 Döyundürdü ürəyimi.
 Axırda
 lüt qaldım….
 soyuqluğa
 dözümüm yox!
67
REDAKTƏ ET ÜRƏYİMİ
Redaktor xanım,
İllərdir qəlbimdə
tüğyan edən,
həsrətlərlə çiyin-çiyinə
yol gedən,
ayrılıqlara sinə gərən,
arzularla qanad açan
sözlər
yerindəmi.
Nöqtəsi, vergülü, nidası
düzmü qoyulub.
Suallara cavab verirmi
sözlər.
İllərdir ürəyimdə
pozulmayıb həriflər.
Kiminsə xoşuna gəlməyən
sözlərin
üstünə xətt çəkilməyib,
Qara düşməyib
ürəyimə,
redaktə et ürəyimi.
68
* * *
Nə çətinmiş ölmək ilahi
Yat dedilər, yatdım
Dur dedilər, durdum
Gəl dedilər , gəldim
Get dedilər, getdim
Nə dedilər… etdim.
Öl dedilər,
ölənmədim.
Nə çətinmiş,
bu dünyada
ölmək, ilahi!
Heç sifariş xoşlamır.
Sonra da adını,
yarıtmaz qoydular.
69
GEDİRƏM
  
 Açılacaq bu gecədə, 
 Üzü səhərə gedirəm.
 Hər gün yolumu gözləyən
 Qəmə-qəhərə gedirəm.
 Abır-həyadan yırtılan,
 Çöldə, bayırda sırtılan,
 Hər gün üzümə çırpılan
 Çora, zəhərə gedirəm. 
 Bu dünya bir təhər olub, 
 Gecə bitib, səhər olub,
 Daha dayçam kəhər olub,
 Minib kəhərə gedirəm.
 Köklənmişəm cəngi üstə,
 Gahdan zildə, gahdan pəstə,
 Xoş arzuda, xoş həvəsdə
 Durub şəhərə gedirəm.
 18.09.2010
70
YAŞIM OXŞAYIR SƏNƏ
Yaşım oxşayır sənə,..
bənzəyir bir az.
Sənin kimi…
sifətinə qırış düşüb,
saçı ağarıb,
gözləri zəif görür.
Saxlaya  bilmədim yaşımı
sənin kimi…
ötüb keçir adamı,
adama oxşarlığı yox.
Amma asta-asta qənim kəsilir,
adam ömrünə
sənin kimi…
Yaxşı ki, bu dünyada, 
oxşarın tapıldı.
Lap qohumuyam deyərsən
yaşımın.
Siz Allah,
yastıq bilib daş qoymayın
başımın altına…
Saxlayın o daşı
dar gündə gərəyim olar.
Etibar yoxdu
nə sənə, nə də ki, yaşıma.
Vurmuşam dişimə,
sınamışam sizi  xəyanət kimi,
ömrümü yazacam o daşa…
71
GİZLƏNMİŞƏM
 Heç yerimi bilən yox
 Mən qəmdə gizlənmişəm.
 Hamı baxır üzünə,
 Sinəndə gizlənmişəm.
 Qəlbim köksündə ada,
 Fikrim batıb dəryada.
 Alışdım-yandım oda,
 Sönəndə gizlənmişəm.
 Qovruldum istisindən,
 Kor oldum tüstüsündən.
 Xəyalların köksündən,
 Enəndə gizlənmişəm.
 Baxammadım üzünə,
 Kədər çökdü gözümə,
 Qayıdırdım özümə,
 Dönəndə gizlənmişəm.
 Köksündə qırma məni,
 Sabahdan sorma məni,
 Bu gün axtarma məni
 Dünəndə gizlənmişəm.
72
İÇİMİ YEYİB GƏLMİŞƏM
 
Sevimli şairimiz Musa Ələkbərliyə
Susuzluğum, aclığım yox
İçimi yeyib gəlmişəm.
Əl-ayağım dil açandan
Başıma döyüb gəlmişəm.
Bu dünyaya nə gətirdim,
Bu dünyadan nə götürdüm.
Nə qazandım, nə itirdim
Yerində qoyub gəlmişəm.
Suda batmaz odum, közüm.
Deyilib deyiləsi sözüm.
Dünyada mənim nə gözüm?
Dünyaya doyub gəlmişəm.
73
SƏN BİZƏ QONAQ GƏLİBSƏN
Yuxudan ayılıb gördüm,
Sən bizə qonaq gəlibsən.
Üzün-gözün tər içində
Elə bil uzaq gəlibsən.
Heç baxmadım üzünə də
Elə bil yad adam gəlib.
Yatanda qapı bağlıydı
Bəs bu adam
Hardan gəlib?
Bu qışın qarlı günündə
Pəncərələr bağlı olur.
Gözlərində qış yuxusu,
Canında bir ağrı olur.
Bəs bu adam hardan girib
Evə hardan yol tapıb o
Bəlkə qapını çöldə yox
İçəridən açıbdı o
Şübhələr didir içimi...
Bir də gördüm ağlayır o
Tərə qarışıb..
Göz yaşı
Silməyə də yaylığı yox.
əlimi çəkdim alnına,
alnı qar tək soyuq idi.
Gözüm dikildi üzünə
Heç onun gözü yox idi.
74
Dindirdim danışmadı o
Bəlkə ağzı,dili yoxdu.
əl uzatdım əllərinə
gördüm nə də əli yoxdu.
Çox görmüşdü ölü adam
Hələ belə ölü yoxdu.
Göz yaşını hardan alır?
Göz yerində gözü yoxdu.
Necə girib bu evə o,
Axı onun üzü yoxdu.
Nə ağzı var,nə də dili
Nə də onun sözü yoxdu.
Bu gəliş bir söz olacaq
Söhbət,söz olmayan yerdə.
Bağrım yanıb köz olacaq
Ocaq,köz olmayan yerdə.
Bir mən,bir də köhnə şəkil...
Sükut çökür aramıza
Xatirələr,nə də şəkil
Məlhəm olmur yaramıza.
75
YERİN BOŞ QALIB
Sənsizliyin yerini
Nə qədər ,
doldursam da….
Yenə,
Ürəyimdə
Sənin
yerin boş qalıb.
76
BÖYÜDÜR
İndiyədək sən böyütdün,
İnnən bеlə dərd böyüdür.
Sən bir оğul böyütmüsən.
О bir igid, mərd böyüdür.
Ağır gün-güzаrа dözüb,
Azara-bеzаrа dözüb.
Sərt şахtаyа, qаrа dözüb,
Dаhа möhkəm, sərt böyüdür.
Gündə yаndı üzüm, аnаm,
Еynək tахır gözüm, аnаm,
Dərd içində sözüm, аnаm,
Qəlbimdə möhnət böyüdür.
77
OYATMAĞA ƏLİM GƏLMƏDİ
Xəyallarım,
Məndən uzaq düşdün.
Sənsiz darıxdım,
Aradım, axtardım
Bir qız qucağında
Xumarlanıb yatan
gördüm.
Qıymadım oyatmağa -
Əlim gəlmədi.
Əfv etdim
Səni.
78
* * *
Yuduq,
keçmişimizi…
Gələcəkdə
Təmiz
görünmək üçün.
Ləkəli yerlərin
sapı
süzüldü.
79
* * *
Sənə bağladığım
Ümidlərin
yerini
boş qoymuşam.
Nə vaxt istəsən
Yaza bilərsən,
Özünü
Öz əllərinlə…
80
* * *
 Dərdlər də
 fərqli olur,
 insanlar kimi.
 Hamı,
 gücü çatdığı qədər çəkir,
 dərdləri.
 İstədiyi məkana.
 Bilirəm, sevgilim,
 Sənin dərdin
 Mənəm.
 Mənim dərdim
 Dərdsizliyim.
 Gecəmi gündüzümə qatıb
 dərd axtarışındayam,
 yol gedirəm hələ
 dərdlərimə.
 Sən isə
 yol qırağındakı
 işıq lampaları tək,
 Yolumu işıqlandırırsan.
81
VАХTIM QАLMАYIB
Vaxtı böldüm
 Saata,
 Dəqiqəyə,
 Ana,
 Bir də ki sənə.
 Vaxtı böldüm
 Kitablara,
 Yazıya-pozuya,
 Bir də ki sənə.
 Vaxtı böldüm
 Evə,
 İşə,
 Bazara,
 Bir də ki sənə.
 Vaxtı böldüm
 Toya,
 Yasa,
 Arada bir
 yatmağa,
 Bir də ki sənə.
 Bir vaxt gördüm ki,
 Özümə
 Vaxtım qalmayıb,
 Vaxtım qurtarıb.
82
TƏLƏSİRİK
Özümü
 gecənin qaranlığına
 sürtə-sürtə,
 üzümdə
 abır-həyanın
 boyası,
 qəlbimdə
 vulkan təlatümü.
 Vuruşa-vuruşa
 fikrin qaranlığından,
 gecənin qaranlığını
 zəbt edirəm.
 Bu gecənin
 başqa
 sərnişini yox,
 bir qaranlıq,
 bir də mən.
 O, səhərə tələsir,
 Mən,
 bir qız dodaqlarına
 qonaq olmağa.
83
ОLMUŞАM
Mən də dilsiz bir insandım,
 Qanadlanıb quş olmuşam.
 Uçurdum səssiz-səmirsiz,
 Bir ovçuya tuş olmuşam.
Ox atdı, qanım töküldü,
 Ömrün binası söküldü.
 Bədəndən ruhum çəkildi,
 Yüz min illik daş olmuşam.
Əsrimin göz yaşı məndə,
 Tarixin yaddaşı məndə.
 Bu dünyanın yaşı məndə,
 Hamıya sirdaş olmuşam.
84
AXTARSAN MƏNİ
Gecələr
qaranlığın bağrını
didərsən dişlərinlə.
Səhərlər gündüzün
arxasınca düşüb
qovarsan
qan tərə bata-bata.
Tökərsən üstünə hirsini,
qaldığım evə
bir də
iş yerinə.
Tapmazsan məni.
Sonra dayanacaqda
avtobus əvəzinə
gözlərsən gecəni.
Özündən başqa
hamıdan
soruşarsan məni.
Bircə sənə
dəli deməsinlər.
Axı mən çoxdan
ölmüşəm.
85
ÇIXDIM
Alovlandım, alovlandım,
Tüstü olub göyə çıxdım.
Yerdə qoydum adamları,
 Allahı görməyə çıxdım.
Keçdim buludun içindən,
Odun, alovun içindən.
Qohumun, yadın içindən
Hamıya köməyə çıxdım.
Külək əsib əyilməmiş,
Baş- gözünə döyulməmiş.
Bir kimsəyə deyilməmiş
Sözümü deməyə çıxdım.
86
SƏN KÖZƏRİB, SÖNÜB GETDİN
Qəfildən düşdün yadıma,
 Gözlərimdə dolub getdin.
 Dözəmmədim həsrətinə
 Yanaqda sel olub getdin.
Sən söhbətə-sözə döndün,
 Görünməz ulduza döndün,
 Arzularda buza döndün,
 Xəyallarda donub getdin.
Bu ömrün qıraq-qaşında,
 Bağrı çatlar  tək daşında
 Öz əlimlə, öz başımda,
 Saçlarımı yolub getdin.
Sənsizəm yenə səninlə,
 Qəbrini qazdım əlimlə,
 Döyüşürdün sən ölümlə,
 Niyə birdən ölüb getdin
Qoydun tanrı umuduna,
 Bir şam yandırdım adına,
 Alışmadın eşq oduna,
 Sən közərib,sönüb getdin.
87
ÜRƏYİNDƏ
Çöl yaman soyuqdur, gülüm
Yatır məni ürəyində.
Sən ümman ol,mən bir qayıq
Batır məni ürəyində.
Dərdə yara düşən kimi,
Qəlbə qara düşən kimi,
Bir az dara düşən kimi,
Götür məni ürəyində.
Ömrə, günü bəxti tən kəs.
Bir az uzun, bir az gen kəs.
Məni səndə axtaran kəs
Tapır məni ürəyində.
Ağıllı bil, ya divanə
Yolum qəlbində yubana.
Son mənzillə son ünvana
Çatdır məni ürəyinə.
88
MƏN QUZU QALA BİLMƏDİM
 Hamı məni əzizlərdi,
 Quzum deyib qucaqlardı.
 Sığallayıb yun dərimi,
 ... İsti yerlərdə saxlardı.
 Otlayardım bir çəməndə ,
 Dörd bir yanı gül-çiçəkdi.
 Dərdim vardı,nə də qəmim
 Fikrim təkcə böyüməkdi.
 Bir tərəfimdə bağ-baxça,
 Otlayardım nə istəsəm.
 Billur kimi su axardı,
 Lap gözümün kölgəsindən.
 Yatmaq idi, bir otlamaq,
 Başqa dərdim yoxdu mənim.
 Bir gün çobandan xəbərsiz
 Bir qurd çıxdı mənə qənım.
 Qorxudan çıxmadı səsim,
 Bir anda kəsdi nəfəsim.
 Dərimi çıxardı boynumdan,
 Nə xəbərim qurd oynundan.
 Böyüyüb qoyun olmadım,
 Quzu oldum bu dunyada.
89
 Qurd öz qarnını doydurdu,
 Qoymadı çatım bu ada.
 Mən qoyun ola bilmədım,
 Quzu oldum bu dünyada.
 Yaxşı ki, qurdlar var imiş
 Qoymayır qoyun olmağa.
 Bu çobanın günahından,
 Bu qurdların iştahından,
 Mən quzu qala bilmədim,
 Mən qoyun ola bilmədim.
90
XƏYANƏT  BOYDA
Xəyanət boyda- 
əl verirəm sənə
qaytarıb çırpsan da
üzümə.
Xəyanət boyda-
göz verirəm sənə,
baxa bilsən gözümə.
Xəyanət boyda
söz verirəm sənə,
qata bilsən sözünə.
Xəyanət boyda
ürək verirəm sənə
yer tapa bilərsənmi özünə?
Daha buradan o yana
heç kəs yoxdu-
getmə heç yerə.
Xəyanəti 
sapla qəlbinə,
tikiş qoyarsan
ömrünə
xəyanət boyda.
91
ƏLLƏRİM QONAQDI  ÜRƏYİMƏ
Əllərimi  qucaqlayıb,
yatıram hər gün.
Əllərimdən heç nə
düşməsin deyə.
Qollarımın arasında, 
sıxılırdı əllərim.
Bir saçının ətri qalıb,
bir ümid qalıb,
Səndən
əllərimdə
başqa heç nə.
Əllərimi yanıma sala bilmirəm,
əl çəkmir ürəyimdən əllərim
ürəyim üşüməsın deyə.
Səndən pay gətirib
əllərim ürəyimə
saçlarının ətrini.
Qonaq gəlib 
əllərim ürəyimə
saçlarının ətriylə,
bir də ümidlə
ürəyim tənha qalmasın deyə.
Ona görə də əllərim,
qollarımın arasında
sıxılır 
ürəyimlə.
16.01.2013
92
*  *  *
Dizinə kimi mazuta batan,
ağzına toz-torpaq dolan,
geniş saraylardan xoşbəxt görünən,
özü-öz içində boğulan,
ölənlə ölən - Bakım.
Hər yeni doğulanla,
yeni doğulan Bakım.
Dünya sənə güvənir,
sən mazutlu dizlərinə.
Səni xoşbəxt görmək istiyəni,
sən bədbəxt elədin.
Afərin!
Allah sənə şəfa versin -
yoxsulun kor olmuş
gözləri kimi
işıq gəlsin gözlərinə.
93
BAĞLA ÜRƏYİMİ DAŞA
Bağlaya bilmədin özünə
Ürəyimə daş bağlama.
Ürəyimi daşa bağla -
qaçmasın
gedəsi yeri olmasın.
İstəyirsən
Borana-qışa bağla
ürəyimə yağsın qar.
Yaz gələndə çiçək açmasın.
Günəş şəfəqləri
ürəyimi islatmasın,
kölgəsi
ayağım altında sürünməsin.
İsinməsin ürəyim
günəşin istisindən.
Kor olmasın
Gözlərim tüstüsündən.
Bir qız ürəyinə
İşıq salmasın,
Ümidin kölgəsində
yıxılıb qalmasın.
Ürəyimə daş bağlama -
bağla, ürəyimi daşa bağla.
Qoy daşürəkli desinlər.
Gərəyin olsa
özün açarsan -
açarını itirmə.
94
BOĞULUR
Əlimdə
ümid də qalmayıb...
Səpdim..
yiyəsiz,
eyvandan- eyvana uçan,
boynu bükük sərçələrə.
Yoxsa,
ümid əkərdim gözlərinə,
sulayardın gözlərində.
Mənlik deyil-
göyərsə də,göyərməsə də.
Bəlkə də, çürümüşdü,
çoxdan qalmışdı
çibimin küncündə.
Ümidsizlik  əlimdə,
əllərim çibibimdə
boğulur
daha...
95
PAYIZDA ÖLƏRDİ PAYIZ
    
Bu payızı da dərdik,
meyvələr kimi.
Bu payız da saraldı,
yarpaqlar kimi,
töküldü yerə.
Bu  payız da bozardı,
bomboz  səhralar kimi.
Bu  payızın da üstünə
şaxtalar düşdü.
Bu payızın da oxşarlığı çoxdu
İnsanlığa.
Heyif bircə gözləri yox,
görmədi başına gələn
bu müsibətləri.
Yoxsa ,ürəyi partlayıb
ölərdi bu payız.
Payızda ölərdi payız.
Qış olmazdı heç zaman.

