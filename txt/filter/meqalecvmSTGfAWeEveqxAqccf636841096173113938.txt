13 aprel 2018-ci il www.medeniyyet.az
Azərbaycanın kitabsevər uşaqları üçün
Uşaq mütaliəsinin inkişafı sahəsində layihələr haqqındaUşaq və yeniyetmə mütaliəsi­nin inkişafı Mədəniyyət və Tu­
rizm Nazirliyinin fəaliyyətinin 
prioritet istiqamətlərindən biri­
dir. Bu yazıda nazirliyin və ölkə 
kitabxanalarının bu sahədə 
apardıqları işlərdən söz açmaq, 
eləcə də oxucuları nazirliyin bu 
sahədə gələcək layihələri ilə ta­
nış etmək istəyirik.
Mütaliə - təkcə cəmiyyətin deyil, 
həm də cəmiyyətin öz gələcəyinə 
olan münasibətinin indikatorudur. 
Təəssüf ki, müasir dünyada kitabın 
dəyəri və mütaliə nəzərəçarpacaq 
dərəcədə aşağı düşmüşdür. Mütaliə 
müasirlərimizin öz asudə vaxtlarını 
dolğunlaşdırdıqiarı məşğuliyyətlər 
siyahısında heç də birinci yer tut­
mur, onu televiziya və kompüterlər 
getdikcə daha çox sıxışdırıb çıxarır. 
Halbuki mütaliə edən insanlar infor­
masiyanı daha tez təhlil edir, düz­
gün qərarlar tapır və qəbul edir, da­
ha böyük yaddaş həcminə və aktiv 
yaradıcılıq təxəyyülünə malik olur, 
öz fikirlərini daha aydın formalaşdı­
rır və ifadə edirlər, mühakimə və 
davranışlarında daha sərbəstdirlər. 
Başqa sözlərlə, mütaliə mənən ka­
mil, savadlı və sosial dəyərli şəxsiy­
yət formalaşdırır.
Kitaba və mütaliəyə sevgi aşıla- 
mağa lap kiçik yaşlardan başlamaq 
zəruridir. Bu məqsədlə bir sıra ölkə­
lərdə kitabxanalar tərəfindən gənc 
ailələr üçün xüsusi layihələr gerçək­
ləşdirilir. Rusiyada, məsələn, do­
ğum evlərindən çıxış veriləndə ki­
tabxanalar gənc analar üçün olan 
ədəbiyyat siyahısını, həmçinin 1 
yaşından 3 yaşınadək körpələrlə 
bağlı uşaq kitabları siyahısını onla­
ra təqdim edirlər. Finlandiya kitab­
xanalarında uşaqları və onların vali­
deynlərini maraqlı tədbirlər gözləyir. 
Bunlar müxtəlif yaşlı uşaqlar üçün 
oyun seansları, məktəblilər üçün 
yeni kitablar və ya seçilmiş mövzu 
üzrə tematik kvestalar, lap balaca 
ziyarətçilər üçün art-zonada mini- 
tamaşalar və s.
Mütaliənin inkişafı bizim kütləvi 
kitabxanalarımızın fəaliyyətinin 
prioritet istiqamətlərindən biridir. 
Oxucular və respublika ictimaiyyəti 
hər ilin may ayında ölkəmizin şəhər 
və rayonlarında təşkil edilən və ar­
tıq onuncu dəfədir ki, ümummilli li­
der Heydər Əliyevin doğum gününə 
həsr olunan kitab bayramlarını sə­
birsizliklə gözləyirlər. Maraqlı kitab 
və jurnalların sərgisi, viktorinalar, 
şeirlər, mahnılar və rəqslər, müxtəlif 
müsabiqələr - bütün bu rəngarəng 
təctoiriərlə zəngin kitab bayramları 
əsl xalq gəzintisinə çevrilir.
jaranəhiH
oyui.cöqları
Nazirliyin mütaliənin təşviqi sa­
həsində mühüm layihələrindən biri 
“Azərbaycan ədəbiyyatının virtual 
kitabxanasadır. Ölkə Prezidentinin 
“Azərbaycan kitabxanalarınıh fəa­
liyyətinin yaxşılaşdırılması haqqın­
da” 20 aprel 2007-ci il tarixli sərən­
camının icra edilməsi məqsədilə 
yaradılan virtual kitabxanada 5 min­
dən çox kitabın elektron versiyası 
yerləşdirilib və baza daim zəngin­
ləşdirilir. Kitabxana istifadəçilərinin 
rahatlığı üçün burada kitablar müx­
təlif kateqoriyalar üzrə bölünüb. Hər 
dəfə buraya daxil olan oxucu virtual 
kitabxananın əsas səhifəsində yeni 
əlavələr (kitablar), eləcə də daha 
çox mütaliə edilən kitabları görür. 
Oxucular üçün rahat olan interfeys- 
də müəllifin adı, kitabın adı və açar 
söz vasitəsilə asanlıqla istənilən ki­
tabı tapmaq olur.
Müxtəlif istifadəçi qruplarına vir­
tual kitabxananın bazasında opera­
tiv və keyfiyyətli kitabxana-informa­
siya xidmətlərinin göstərilməsi üçün 
nazirlik tərəfindən “Mobil kitabxana” 
proqramı da sifariş edilmişdir. Onun 
bazasına siyasi, hüquqi, iqtisadi, ta­
rixi, bədii, uşaq ədəbiyyatı, marke­
tinq, menecment, biznes, kənd tə­
sərrüfatı və s. sahələr üzrə kitablar 
(5 mindən artıq kitab) yerləşdirilib. 
Burada həmçinin, müəllif, kitabın 
adı və açar sözlər vasitəsilə axtarış 
aparmaq mümkündür. Təkrar axta­
rış zamanı rahatlıq məqsədilə lazımi 
yerdə əlfəcin-nişan qoyula bilər. 
Proqram lokal (offline), yəni inter- 
netsiz rejimdə də işləyir.
*  *  *
Mədəniyyət və Turizm Nazirliyi 
əvvəllər kiril qrafikasında çap edilmiş 
uşaq nəşrlərinin populyarlaşdırılma- 
sına böyük diqqət yetirir. “Bərpanəşr” 
layihəsi üzrə hər il latın qrafikasına 
konvertə edilmiş kitablar nəşr olunur
B Z İZ Ə
C Ə FƏ R ZA D Ə
Q isimin
hemyəkəw.
və kitabxanalara hədiyyə edilir.
Təkcə 2017-ci ildə nazirlik tərə­
findən aşağıdakı kitablar nəşr edilə­
rək ikinci ömür qazanmışdır: N.Gən­
cəvinin “İsgəndərin Bərdəyə gəlmə­
si və Nüşabə ilə görüşməsi”, “Şah 
və xidmətçi”, “Kərpickəsən”, M.Cə­
lalın “İki rəssam”, Qrimm qardaşları­
nın “Bremen musiqiçiləri”, F.Sadığın 
“Bala kirpi”, rus xalq nağılı “Gözəl 
Vasilisa”, V.Suteyevin “Miyo eləyən 
kim idi?”, “Məlikməmmədə vəfalı 
atın nağılı”, Ə.Haqverdiyevin “Ovçu 
Qasım”, A Axundovun “Neft çariçəsi 
haqqında nağıl”, S.M.Qənizadənin 
“Nağıl” , R.Rzanın Təranənin oyun- 
caqları”, “Qanşqa və göyərçin”, “Xo­
ruz”. Bu kitablar yalnız F.Köçərli adı­
na Respublika Uşaq Kitabxanasın­
da yeganə nüsxədə saxlanılırdı. 
Uşaqların sevimli kitabı olan R.Kip- 
linqin “Mauqli”si də nazirliyin dəstə­
yi ilə işıq üzü görmüşdür.
*  *  *
Uşaq və yeniyetmələrin mütaliə­
yə marağının artırılmasına nazirliyin 
daha bir layihəsi - “Kitabsevər 
uşaqlar” kömək göstərib. 2016-cı 
ilin may ayında start verilən layihə­
nin başlıca hədəfi balaca oxucuların 
estetik zövqünün, eləcə də yüksək 
intellektinin formalaşdırılması, inter­
netdən rasional istifadənin öyrədil­
məsi, informasiya küyündən vaxtın­
da uzaqlaşdırma, klassiklərin, həm­
çinin uşaq ədəbiyyatının müasir nü­
munələrinin təbliğidir. Bu məqsədlə 
Facebook-da səhifə yaradılıb və bu­
rada uşaqların dünyagörüşünü for­
malaşdıran, bilim dairəsini geniş­
ləndirən nağıllar, hekayələr, yumo- 
reskalar, cizgi filmləri yerləşdirilib. 
Səhifəni indiyədək 9200-dən çox 
nəfər bəyənmiş, səhifədə 7400-ə 
yaxın şəkil paylaşılmışdır. Bu, res­
publikamızda sosial şəbəkələrdə 
uşaq ədəbiyyatını təbliğ edən,
uşaqlarda mütaliə edilmiş materia­
lın mənimsənilməsi vərdişlərini for­
malaşdıran yeganə səhifədir.
Nazirliyin 2017-ci ildə daha bir 
maraqlı layihəsi tanınmış uşaq yazı­
çılarının kitabxanalara tumesi oldu. 
Bu, pilot layihə idi. Yazıçılar Gülzar 
İbrahimova, Solmaz Amanova, Se­
vinc Nuruqızı Lənkəran və Şirvan 
şəhər Xaçmaz, Ağdaş, Quba, Bər- 
də, Tərtər, İsmayıllı, Salyan, Füzuli, 
Şəmkir, Bakı şəhərinin Xəzər və 
Sabunçu rayon mərkəzi kitabxana­
larında oxucularla görüşdülər.
Daha bir yenilik respublikanın bir 
sıra kitabxanalarında “Hərfsevər” 
uşaq klublarının yaradılmasıdır. Bu 
klublar uşaqların intellektual və yara­
dıcı inkişafı üçün çoxsaylı opsiyalar 
təklif edəcək: uşaq yazıçıları, illüstra- 
siyaçılar və animasiyaçılar ilə görüş­
lər, inkişafetdirici oyunlar, bayramlar, 
müsabiqələr, 5 yaşından böyük uşaq­
lar üçün ustad dərsləri. Klubların bü­
tün tədbirlərinə giriş sərbəst olacaq.
*  *  *
Mütaliəyə marağı tərbiyə etmək, 
uşaq və yeniyetmələrə ədəbiyyatı 
sevdirmək mərkəzi kitabxanaların 
uşaq şöbələrinin başlıca vəzifələri­
dir. Kitabxanalarda onları sevimli 
yazıçılarının şeir və nağılları, öyrə­
dici kitablar, oyuncaq-kitablar göz­
ləyir, çoxsaylı digər tədbirlər keçiri­
lir. Quba rayonunun Mərkəzi kitab­
xanası L.Kerrolun “Alisa möcüzələr 
ölkəsində” kitabının motivləri əsa­
sında uşaq bayramı təşkil etmişdir. 
Kiçikyaşlı oxucularla görüşə gələn 
bu sevimli kitabın qəhrəmanları da 
elə bayram proqramının aparıcıları­
na çevrildilər.
Gəncə şəhər Mərkəzi kitabxana­
sında isə 2017-ci ildə “Uşaq kitabına 
resenziya” adlı aksiya keçirildi. 
Uşaqlar kitablarla bağlı rəy yazaraq
bunları açıqca formasında tərtib etdi­
lər. Ən yaxşı açıqca-rəylər tövsiyə 
edilən kitablarla birlikdə oxu zalında 
sərgiləndi. İştirakçılar kitabxana tərə­
findən hədiyyələrlə mükafatlandırıldı.
“Gəncə! Birlikdə mütaliə edirik” 
layihəsi də maraqla qarşılandı. Ki­
tabları teatr aktyorları, yazıçılar və 
şairlər, tələbələr, məktəblilər, bir 
sözlə, bütün arzu edənlər oxuyurdu­
lar. Hər ay üçün mütaliə proqramı 
müxtəlifdir. 2018-ci ildən hər şənbə 
bütün arzulayanlar “Ailəvi oxular”a 
dəvət olunacaqlar.
“Kitab çəməni” - bu, Füzuli ra­
yon Mərkəzi kitabxanasında kiçik- 
yaşlı uşaqlar üçün yaradılmış özü­
nəməxsus kitab klubudur. Hər şən­
bə günü uşaqlar burada oynayır, 
musiqi dinləyir, uşaq kinolarına və 
cizgi filmlərinə tamaşa edirlər, uşaq 
kitablarının ucadan oxusu keçirilir. 
Layihədə populyar uşaq yazıçısı 
Gülzar İbrahimova iştirak edir, o 
tez-tez balacaları ziyarət edir, onla­
ra kitablarını ucadan oxuyur.
*  *  *
2018-ci ildə biz yayda şəhərlər­
də qalan və darıxmaq istəməyən 
uşaq və yeniyetmələr üçün “Qeyri- 
olimpiya oyunları” layihəsini real­
laşdırmağı planlaşdırırıq. Bu, müx­
təlif yaş kateqoriyalı uşaqların yara­
dıcı tapşırıqlar və inkişafetdirici 
oyunlarda yarışacaq, dilləri öyrənə­
cək, ədəbi viktorinalarda və digər 
cəlbedici müsabiqələrdə iştirak 
edəcəkləri kompleks tədbirlər ola­
caq. Layihədə 3 yaşdan 14 yaşına- 
dək uşaqlar iştirak edəcəklər, vali­
deynlər isə dəstək komandası kimi 
onlara azarkeşlik edəcəklər.
Həmçinin, “Yenə məktəbə. 
Möhtəşəm tənəffüs” adlı genişmiq­
yaslı festivalın keçirilməsi planlaş­
dırılır. Bu layihədə artistlər, psixo­
loqlar, pedaqoqlar, rəssamlarla bir­
likdə uşaqlar rəsm çəkməyi, yapma­
nı, öz hislərini düzgün büruzə ver­
məyi öyrənəcəklər. Festivalın proq­
ramında bədii qiraətçilər müsabiqə­
si və peşəkar yönlənmə üzrə ustad 
dərsləri, maarifləndirici viktorinalar, 
müsabiqələr də olacaq.
KİTAB
MƏHƏMMƏD FÜZULİ
MEVu3lBRİB
SÖHbBt I
Uşaq və ailə mütaliəsinin dəs­
təklənməsi üzrə uğurlu iş formala­
rından biri - “Sən və mən kitabın ən 
yaxşı dostuyuq” Uşaq kitabı festiva­
lının keçirilməsidir. Burada kitabxa- 
naçıların əsas vəzifəsini uşaq və 
yeniyetmələrin rus, ingilis və s. dil­
lərə, mütaliəyə davamlı marağının 
formalaşdırılmasında görürük. İsti­
fadəçilərin yaş kateqoriyası - 4-dən 
16 yaşadəkdir. Layihənin özəyini 
uşaq münsiflər heyətinin hakimliyi 
ilə müxtəlif müsabiqələr təşkil edə­
cək: mütaliəçilərin “Mənim sevimli 
şeirim”, uşaq ədəbiyyatı bilicilərinin 
“Mütaliəni sevirəm”, buktreylerlərin 
“Kitaba baxır və oxuyuruq!” və s. 
Festival çərçivəsində tematik uşaq 
rəsmləri müsabiqəsi təşkil ediləcək.
İlk dəfə olaraq “Biz kitabla birlik­
də yüksəlirik!” festivalının təşkili 
planlaşdırılır. Bu sosial layihə bütün 
yaş həddində olan uşaqlar arasında 
ənənəvi (kağız) kitabların mütaliəsi­
nin populyarlaşdırılmasına istiqa­
mətlənib. Uşaqlar - yalnız tamaşaçı­
lar deyillər, bütün tədbirlərin fəal iş­
tirakçıları olacaqlar.
İbtidai sinif uşaqları üçün “Book 
kvest” bayramı layihəsini reallaşdır­
mağı da düşünürük, onun proqramı­
na kitablar dünyasına səyahət, kita­
bın “doğulması” ilə bağlı slaydların 
nümayişi, oyunlar, müsabiqələr, se­
vimli kitaba dair səsvermə daxildir 
və əlbəttə ki, sürprizlərsiz ötüşmə­
yəcək.
Günlərlə vaxtlarını kompüter ar­
xasında keçirən və mütaliəni sev­
məyən uşaqlarda mütaliəyə həvəsi 
inkişaf etdirmək üçün kitabxanaçı- 
lar proqramçılarla müştərək olaraq 
“Buklenddən olan xəyalət” adlı cəlb­
edici kompüter oyununun yaradıl­
ması haqqında düşünürlər. Bunlar 
təhlükəli yaramazlar və xeyirxah 
qəhrəmanlarla dolu olan şəhərdə 
çox maraqlı macəralar, sevimli ki­
tabların personajları ilə görüşlərdir.
Bir məqalədə nazirliyin və kitab­
xanaların mütaliənin dəstəklənmə­
sinə və inkişafına istiqamətlənən 
bütün layihələri barədə ətraflı da­
nışmaq mümkün deyil. Biz bütün ki­
tabxanaları, ictimaiyyəti əldə edi­
lənlərlə kifayətlənməməyə çağırır 
və ümid edirik ki, gələcəkdə çoxlu 
sayda yeni ideyalar meydana çıxa­
caq və həyata keçəcəkdir. Həmin 
layihələr gənc nəslə kitaba və müta­
liəyə sevgini qoruyub saxlamaqda 
və bunun köməyi ilə onlara öz tə­
xəyyülünü, yaddaşını, intellektini in­
kişaf etdirməkdə, mənən kamil və 
sosial baxımdan dəyərli şəxsiyyət­
lərə çevrilməkdə kömək göstərəcək.
Lətifə Məmmədova 
Mədəniyyət və Turizm 
Nazirliyinin Kitab dövriyyəsi 
sektorunun müdiri, 
tarix elm ləri üzrə fəlsəfə 
doktoru, dosent
