1 
 
 
ƏLĠ VƏLĠYEV 
 
BĠR CÜT ULDUZ 
( HEKAYƏLƏR ) 
 
 
 
 
 
 
 
 
 
 
GƏNCLĠK 
BAKI-1967 
 
2 
 
 
 
 
 
 
 
 
 
 
 
 
ARZUNUN PALTARLARI 
(M ә k t u b) 
Xurmayı saçlı, alagözlü balam. Çatma qaşlarına nisbәtәn burnun o qәdәr 
qәşәng deyil. Ürәyimdәn keçirdi ki, fındıqburun nәvәmin alnı geniş, dişlәri 
xırda olsun. Ancaq alnın bir az  dik, dişlәrin һәm seyrәk, һәm dә iridir.  
Әllәrin gözәl, barmaqların uzun, dırnaqların sәdәfә oxşayır. Dodaqların süd 
qaymağından şirin vә nazikdir.  
Bunların һamısından üstün cәһәtin odur ki, aydın danışırsan. Yaşına görә 
ağıllı һәrәkәt elәyirsәn. Anan sәni çağıranda «bәli» deyirsәn. Nәnәn sәnә 
alma verәndә «çox sağ ol» cavabı alır. Әllәrini çirkli şeyә vurmur, 
üst-başını tәmiz saxlayırsan.  
Mәnim arzulu Arzum! Dörd yaşında bu cür şirin olan körpә, böyüdükcә 
daһa dadlanmalı, evimizin lәzzәti olmalıdır.  
Tәzә paltardan xoşun gәlir. Qırmızı don görәndә gülümsәyir, üzümә 
baxırsan. Әtәyi lentli, yaxası bәzәkli paltara baxanda köks ötürürsәn. Ancaq 
«Baba mәnә tәzә paltar al» sözünü dilinә gәtirmirsәn... 
Hәr dәfә sәnә tәzә paltar alanda elә bilirәm şairәm, yeni şerim çap 
olunub. Elә ki, sәn tәzә paltar geyinib nazlana-nazlana bәdәn-nüma 
3 
 
güzgünün qabağında dayanırsan, boyuna tamaşa elәmәkdәn һәzz alıram. 
Bic-bic gülüb paltarın ora-burasını dartışdıranda az qa lıram durub sәni 
bağrıma basam.  
Körpә quzum! Nә qәdәr xoşbәxtsәn. Mәnim tәkin baban olduğundan 
bәxtәvәrsәn. Mәnim bacılarım sәn yaşda olanda ildә bir dәfә tәzә paltar 
geymәdilәr. Babaları vaxtsız vәfat elәdiyindәn onları qucağına alıb 
saçlarını sığallayan, öpüb oxşayan olmadı. 
Sәn bәxtiyarsan, Arzu! Baban da var, nәnәn dә. Xalan da var, dayın da, 
qardaşın da var, anan da.  
Anan sәnә paltar tikәndә, xalan sәnin üçün dәyişәk tәdarük elәyәndә,  
dayın sәndәn ötrü çәkmә alanda, nәnәn sәnә yorğan salanda tәkcә sәn 
sevinmirsәn, baban o qәdәr razı qalır ki...  
Boş vaxtımın çoxusunu mağazalarda keçirib sәnә sovqat almaq istәyirәm. 
Özün boyda gәlin (kukla) görәndә alıram. Qәşәng ayaqqabı gözümә dәyәndә 
qiymәtini soruşub pulunu sayıram. İpәk baş yaylığına rast gәlәndә 
sevinә-sevinә alıb, paltomun qoltuq cibinә qoyuram. Rәngli, naxışlı, tikmәli  
paltarların sәnin boyuna uyğun gәlәnlәrini kağıza bükdürüb әlimә alanda 
sevincim sinәmә sığmır, mәnim Arzum! 
Gündә azı üç dәfә paltarını dәyişib gәlinini qucağına alanda babanı 
cavanlaşdırırsan. Sәn babanın nәvәsi, һәm bacısı, һәm dә anasısan. Anaya 
һәsrәt, bacıya tamarzı baban sәninlә dayın qızı Afaqa baxanda bilirsәn 
taleyindәn nә qәdәr razılıq elәyir.  
Mәnim nazlı Arzum! Anam deyәrdi ki, dövlәtdә dәvә, külfәtdә nәvә şirin 
olar. Mәn anamın sözünә gülürdüm. Çünki o vaxt anamın nәvәsi vardı, mәn 
isә һәlә ata olmamışdım. Anamın tәk oğlu olduğum һalda lәzzәtli tikәni 
daldalayıb nәvәlәrinә verәrdi.  
Mәnim qәmzәli körpәm! Sәn bu dünyaya gәlәni babanın işi һәmişә avand 
olub. Halal zәһmәti, faydalı әmәyi, xeyirxaһ mәslәһәti ilә һörmәt yiyәsidir. 
Fәrasәtli nәvәlәrinin yaxşı sәdalarını eşitdikcә, ömrünün mәnalı keçәn illәri 
ilә fәxr elәyir.  
4 
 
Mәnim nazlı qızım! Böyük bacım deyәrdi ki, gözәllik ondur, doqquzu 
dondur. Arzum budur ki, Arzunun paltarı doqquz yox, daһa çox olsun. 
Qızlar elә incә mәxluqdur ki, al da geysәlәr yaraşar, şal da. 
Mәnim nәvәm Arzu isә aldan, şaldan daһa çox sadәliyә fikir versin. 
Çalışsın ki, paltarından çox qanacağı, mәrifәti olsun. Unutmasın ki, camalla 
kamal bir-birini tamamladığı kimi geyimlә gözәllik dә qızlar üçün vacibdir. 
Mәnim Arzuma cansağlığı, gözәllik, tәzә paltar, xoşxasiyyәt  
arzulayıram.  
 
 
 
 
 
 
 
 
 
 
 
     BĠR CÜT 
ULDUZ 
        (Hekayә)  
Polad kişinin bir çüt nәvәsi var. Oğlanın adı Surxay,  qızın adı Solmazdır. 
Surxay altı, Solmaz dörd yaşındadır.  
Elә gәtirib ki, nәvәlәrin çox vaxtı baba  evindә keçir. Polad kişi özü  
bazarlıq elәyir. Әvvәlcә nәvәlәrinin sifarişini yerinә yetirir: Surxay üçün 
fındıq lәpәsi, Solmazdan ötrü kişmiş alır. Surxay turşmәzә konfetlәri,  
 
5 
 
Solmaz şokoladları çox istәyir. Yemәkdәn sonra Surxay gilas kompotu, 
Solmaz moruq kiseli içir.  
Nәvәlәrin ikisi dә istәmәlidir. Birincisi şıltaqlıqı, ikincisi naz-qәmzәsi 
ilә babalarının ürәyinә yol açıblar.  
Polad kişinin yaşı altmışdan ötüb. Qırx il müxtәlif vәzifәlәrdә olub, 
faydalı işlәr görüb. Bәdәncә qıvraq olsa da iki ildәn artıqdır ki, dövlәtdәn 
kәsimәt alır, ailәsinә başçılıq elәyib gün keçirir.  
Yayda Poladla Gülcaһan һara getsә Surxayı özlәri ilә aparırlar. Hәrçәnd, 
nәvә, baba ilә nәnәnin istiraһәtini pozur, o ki lazımdır qocaları incidir, 
babadan әl çәkmir, gecәlәr başını Poladın tüklü sinәsinә söykәyib yuxuya 
gedir.  
Surxay yuxudan durana qәdәr nәnә yemәk һazırlayır, çay qoyur, Nәvә 
әl-üzünü yuyandan sonra babasının böyründә oturub yemәk yeyir, süd içir, 
oyuncaqlarını balaca yeşiyә yığıb һәyәtә çıxır, qonşu uşaqları ilә oynayır.  
Doğrudur, arabir uşaqlar qışqırır, baba ilә nәnә nәvәlәrinin xasiyyәtinә 
bәlәd olduqlarından cınqırlarını çıxartmırlar. Qonşular isә get-gedә 
Surxayın һәrәkәtinә ciddi göz qoyurlar. Görürlәr ki, Surxay göz-gözә durub 
һәrdәn uşaqları çimdiklәyir, ya da ki, әllәrinә, ayaqlarına ucu şiş 
oyuncaqları batırır..  
Qonaq olduğunu, tәkliyini, babasıyla nәnәsinin һörmәtini nәzәrә alıb 
qonşular Surxaya söz demir, bәzilәri başını sığallayır, bәzilәri kürәyinә 
vurub deyirdi: 
— Surxay, yoldaşlarını incitmә, yoxsa sәninlә oynamazlar, tәk qalarsan.  
Şәһәrdә xalası qızı Solmazı gündә neçә dәfә ağladan Surxay böyüklәrin 
sözünә diqqәtlә qulaq assa da dediklәrinә әmәl elәmir. Bir müddәt sakitlik 
olur. Çox çәkmir ki, uşaqların bağırtısı eşidilir. Poladla Gülcaһan Surxayı  
çağırır, һәdәlәyir, öyüd-nәsiһәt verirdilәrsә dә, sәmәrәsi az olurdu...  
Bu il baba ilә nәnә qızları vә nәvәlәri ilә birlikdә Şuşada dincәlirdilәr.  
Polad kişi bu şәһәri çox sevir, Gülcaһan da buraların ab-һavasına vurğundu. 
Qızları iki-üç yaşında olanda Polad onları buraya gәtirmişdi. O vaxt özü  
6 
 
partiya işçisi, Gülcaһan da müәllim idi. İndi isә baba ilә nәnә nәvәlәrinin 
әlindәn yapışıb Cıdır düzünә gәzmәyә gedirlәr. Surxay babasının әlindәn 
tutduğu һalda dartınır ki, nәnәsinin dә әlini әlinә alsın. Solmazın gözü  
babasındadır. Xalası oğlunun babasının әlindәn bәrk -bәrk yapışması qızın 
xoşuna gәlmir. Ürәyindәn keçir ki,  babası bir әli ilә Surxayın, o biri әli ilә 
Solmazın әlindәn tutsun. Lakin qız, ürәyindәn keçәnlәri dilinә gәtirә bilmir, 
çünki Surxaydan qorxur.  
Yay fәsli Şuşa çox sәfalı olur. Әlәlxüsus axşamüstü Cıdır düzündәki 
tәmiz һavanın һamısını ciyәrlәrinә çәkmәk istәyirsәn. Poladla Gülcaһan 
yastı daşların üstündә oturub, o taydakı pöһrә meşәlәrә, uzaqda görünәn 
kәndlәrә tamaşa elәyirlәr.  
Çiçәk nә qәdәr çox, һava nә qәdәr tәmiz, tәbiәt nә qәdәr zәngindir...  
Çiçәklәrin arasında әyilib qalxan, bәzәn çiçәklәrdәn seçilmәyәn 
nәvәlәrinә baxdıqca onların ömrü tәzәlәnir. Çox çәkmir ki, Surxayla Solmaz 
qucaqları çiçәklә dolu qayıdıb gәlirlәr. Hәrәsi bir dәstә çiçәyi nәnәlәrinә 
verib, ikisi dә babalarının qucağına atılır.  
Polad nәvәlәrinin һәrәsini bir dizinin üstündә oturdub әvvәlcә 
üzlәrindәn öpür, sonra başlarını sığallayır. Surxayın arıq sifәtinә elә bil qan 
gәlir.  Solmazın qırmızı yanağı gilәnar rәnginә çalır. Baba onlar üçün şer 
oxuyur. 
Gәl, gәl, a yaz günlәri, 
İlin әziz günlәri.  
Dağda әrit qarları,  
Bakda әrit qarları.  
Çaylar daşsın sel olsun,  
Taxıllar tel-tel olsun.  
Ağaclar açsın çiçәk.  
Yarpağı lәçәk-lәçәk. 
7 
 
Baba qurtaran kimi Surxay xәbәr alır: — Baba һamıdan çox kimi 
istәyirsәn? Polad kişi nәvәsinin niyyәtini başa düşdüyündәn cavabı bütün 
verir:  
—Hamıdan çox Surxayla Solmazı istәyirәm.  
— Lap çox kimi istәyirsәn?  
— Lap çox Surxayla Solmazı.  
Surxay gözlәrini babasının üzünә zillәyib sualı tәkrar elәyәndә Polad 
deyir:  
— Hamıdan çox ikinizi istәyirәm. Surxay başını babasının sinәsinә 
söykәyәndә Solmaz da Poladın qoltuğuna qısılıb, balaça qolunu  kürәyinә 
sarı uzadır. 
Elә bil bir cüt ulduz, bir dәstә çiçәk, bir şülәk işıq Poladın sinәsinә 
qonub gözlәrinin nurunu artırır. Baba nәvәlәrini qucaqladıqca, körpәlәr 
gözlәrini yumub xumarlanırlar.
8 
 
 
 
 
 
 
 
 
 
OĞRU PĠġĠK  
(Hekayә)  
Bağçadan qayıdıb gecә yatana kimi sarı  pişiklә ala mavrı Musanın 
qucağından düşmürdü. O gaһ pişiyin qulağını dartışdırır,  bәzәn mavrının 
burnunu sıxırdı.  
Pişiklә mavrı buraxılan tәkin qaçıb gizlәnirdilәr. Musa bu vaxt mәtbәxә 
gedir, әlinә keçәn yemәli bir şeyi götürüb onları çağırırdı. Musa ilә 
pişiklәrin ayrıca dili vardı. Böyüklәrin һamısı «piş-piş» deyәrәk pişiklәri 
çağırdıqları һalda, beş yaşlı Musa dodaqaltı mızıldanır, «һüt-һüt» deyә 
dalbadal tәkrar edir, pişiklә mavrını axtarırdı.  
Anasının, atasının һәdәsinә, babasının xaһ işinә baxmayaraq, Musa 
pişiklә mavrıdan ayrılmır, ananı qoyub balanı vığıldadır, bala әl vermәyәndә 
ananın boğazına ip keçirib çәkir, һәrdәn kürsünün qıçına bağlayırdı. Pişik 
dartınır, aralana bilmәyәndә qışqırır, bu vaxt  Musa pişiyin quyruğundan 
yapışıb gücü gәldikcә dartırdı. Boğazı bağlandığından geri qanrılıb uşağı 
cırmaqlaya bilmәyәn pişik mevullayır, gücü gәldikcә dartınıb kürsünü yıxır,  
pişikdәn aralanmayan Musanın başı kürsüyә dәyib şişirdi. Musa bundan 
 
9 
 
çәkinmir, pişiklә mavrını incidib әldәn salırdı. Elә ki, ana-bala qorxub 
gizlәnirdilәr, uşaq otaqları dörd dolanır, taxtların, şkafların böyrünü, 
çamadanların arasını dönә- dönә gәzir, öz dili ilә dostlarını çağırırdı. 
Sarı pişik başına gәlәn oyunları yaddan çıxarıb yenә dә Musanın yanına 
gәlir, dostunun verdiyi tikәlәri tәlәm-tәlәsik yeyirdi. 
Pişiklә mavrı naһar vә şam vaxtı Musanın yanından әl çәkmir, uşaq isә 
tәkcә öz payını yox, babasının vә nәnәsinin dә payından dostlarına tikә 
verirdi. 
Musa ailәnin sevimlisi, baba ilә nәnәnin istәklisi idi. Dilli -dilavәr 
olduğundan һamı onu sevirdi. Böyüdükcә özünü daһa çox әzizlәtmәyi 
bacaran Musa, çox nadinc idi. Tәrsliyi vә sözeşitmәzliyi üzündәn tez-tez 
xәstәlәnirdi. 
Xәstәlәnәndә bağçaya getmәyәn Musa evdә qalır, anasının sözünә 
baxmır, vaxtında yemәk yemirdi. Ana da güclә һirsini boğub bir söz demir, 
ata işdә olduğundan һeç nәdәn xәbәr tutmurdu. Baba nәvәsinin arıq sifәtinә,  
nazilmiş boğazına, çöpә dönmüş qol-qıçına baxıb uşağa yazığı gәlirdi.  
Ata-ananın sözünü vecinә almayan, babasının müdafiәsinә arxayın olan 
Musa yemәklәri bәyәnmir, güclә bir- iki tikә alır,  bir stәkan süd içirdi. Onun 
üçün һazırlanan yemәklәri anasından xәlvәt pişiklәrin qabağına tökür,  
onların iştaһla yemәsinә maraqla baxırdı.  
Baba xeyli fikirlәşәndәn sonra mavrını başqa adama vermәyi qәt etdi.  
«Pişiyә әziyyәt verәndә ya әlini dişlәr, yaxud cırmaqlayıb qorxudar» deyә 
fikirlәşә-fikirlәşә dәniz kәnarına çıxdı. Köһnә dostlarından birinә rast gәldi.  
Oradan-buradan xeyli danışdılar, sonra dostu soruşdu:  
— Nәvәdәn, nәticәdәn nәyin var? 
— Nәticәm yox, nәvәm var.  
— Oğlandır, qız?  
— Oğlan. 
— Salamat olsun. 
— Sağ ol, sәnin nәyin var? 
10 
 
— Böyük qızımın bir oğlu var. Çox nadincdir. Evin qiymәtli şeylәrinin 
һamısını şikәst elәyib. Öz evlәrindә dayanmır, yerindәn qalxan kimi gәlir 
bizә. Nәnәsi ilә mәni o qәdәr incidir ki, baş götürüb qaçmaq istәyirik. Hәr 
gün bir şey istәyir. Oyuncaqlarını yığsan bir maşın tutmaz. Dünәndәn 
beyninә yerlәşib ki, gәrәk mәnә pişik balası alasınız. Dedim bәs oyuncaq 
istәyir, gedib aldım. Tәrs- tәrs üzümә baxıb nә desә yaxşıdır? 
— Nә dedi?  
— «Baba, mәn sәndәn pişik balası istәdim, yoxsa oyuncaq?»—Qalmışam 
mәәttәl, pişik balasını һaradan alım?  
— Pişik balası bizdә! Axşamüstü burada gözlәrsәn, gәtirib verәrәm.  
Baba, ala mavrını dostuna verәndәn sonra Musa çox әllәşdi -vuruşdusa 
da mavrının һara getdiyini öyrәnә bilmәdi. Otaqları gәzdi, әl girәn yerlәrin 
һamısını eşәlәdi, «һüt-һüt»lәri bir-birinin ucuna calayıb nә qәdәr uzatdısa 
bir şey çıxmadı.  
Mavrının getmәsi sarı pişiyә yox, Musaya bәrk tәsir elәmişdi. Bununla 
belә onun fikri-zikri sarı pişiyә yemәk vermәk idi. İndi dә sarı pişi yә yemәyi 
boşqabda verirdi. Anasının vә nәnәsinin acıqlanmasına, babasının 
incimәsinә baxmayaraq o, sarı pişiyi boşqablara dadandırmışdı. 
Naһara çolpaplov bişirmişdilәr. Musa nәnәsinә dedi ki, plovdan axşama 
da saxlasın, yeyib yatacaq. 
Nәnә çolpalardan birinin qıçını, qanadını vә boynunu boşqaba yığdığı 
plovun üstünә qoyub, ağzına qapaq çevirdi.  
Ailә üzvlәrinin һәrәsi bir işlә mәşğul idi. Atası Musanı zooparka 
aparmışdı. Mәtbәx yiyәsiz idi. Sarı pişik stolun üstünә һoppandı, pәncәsi ilә 
itәlәyib qapağı yerә saldı. Çolpanın budu ilә qanadını sürüyә-sürüyә mәtbәx 
stolunun dalına aparıb orada xırtıldatdı.  
Axşam gәzintisindәn qayıdan baba mәtbәxdә әllәrini yuyan zaman ağzı 
açıq boşqabı,stolun üstünә tökülmüş düyülәri, döşәmәyә dağılmış sümüklәri 
görәndә şübһәlәndi. Heç bir söz demәyib susdu.  
Musa gәzmәkdәn gәldi. İçәri girәn kimi dedi:  
11 
 
— Nәnә, elә acmışam ki, çolpanın budu  ilә qanadının һamısını 
yeyәcәyәm. 
Nәnә mәtbәxә girib gördü ki, boşqabın ağzı açılıb, çolpanın budu ilә 
qanadı da yoxdur. 
Nәnә babanı çağırdı. Baba qızından soruşdu... Külfәt bir-birinә dәydi. 
Musa xәbәr tutanda çox pәrt oldu. 
Musa sakitlәşdikdәn sonra ona başqa yemәk һazırladılar.  O yeyә-yeyә,  
һәrdәnbir dә «һüt-һüt» deyә sarı pişiyi çağırırdı.  
Sarı pişik yoxa çıxmışdı. Musanın sәsini eşitmәdi. Ata çağırdı, pişik 
gәlmәdi, nәnә «piş-piş» deyib künc-bucağa baş çәkdi, bir şey çıxmadı.  
Hamı sakitlәşib yerindә әylәşәndә baba dedi: 
— Bilirsiniz, sarı pişik niyә cınqırını çıxartmır? 
Cavab gәlmәyәndә o, sözünә davam elәdi: 
— Çünki suçludur, yәni günaһı var. 
Hamı ona sarı baxanda baba dedi:  
— Musa sarı pişiyi o qәdәr boşqablara dadandırdı ki,  axırda pişik 
oğurluğa qurşandı.  
Musa günaһkarcasına babasına baxdı. O,  pişiyә boşqabdan yemәk 
öyrәtdiyinә görә peşman olmuşdu. Baba sözünü tamamladı: 
— Bu gün boşqabın ağzını açan, sabaһ qazanın içinә girәr. Günü sәһәrdәn 
sarı pişiyi aparıb azdıracağam. 
Musanın öyrәtmәsi ilә boşqablara dadanan  sarı pişik oğurluğa 
qurşanandan sonra evdәn qovuldu.  
Musa sarı pişiyi yox, ala mavrını tez-tez yadına salırdı.  
12 
 
 
 
 
 
 
 
 
FƏRHAD BAĞÇAYA GEDĠR  
(Hekayә)  
Arıq çolpaya oxşayan, uzun qara kirpiklәri qonur gözünә yaraşıq verәn, 
sifәtinә nisbәtәn burnu bir azca iri olan çәnәsi batıq, barmaqları gödәk, 
qaradinmәz bir oğlanı anası bağçaya apardı. Tәrbiyәçi uşaqdan soruşdu:  
—Adın nәdir? 
Uşaq könülsüz cavab verdi:  
— Fәrһad. 
Tәrbiyәçi yenә xәbәr aldı:  
— Babanın adı nәdir?  
Fәrһad bu dәfә ürәkli dillәndi:  
— Әli. 
Tәrbiyәçi paltar, ayaqqabı soyunulan yerdә bir cüt armud şәkli göstәrib 
dedi: 
— Fәrһad, bura sәnin yerindir. Hәr gün gәlәndә paltonu soyunub asarsan. 
Ayaqqabını çıxarıb çustlarını geyәrsәn.  
Anası qayıdanda Fәrһad kövrәldi. Gözlәri doldu. Yaş gilәlәnib 
yanaqlarına axdı. Ağlamaq istәdisә dә özünü güclә saxladı. 
 
13 
 
Tәrbiyәçi әl-üz yuyulan yeri, mәһrәbanı, sabunu göstәrdi. 
Sәһәr yemәyindәn sonra uşaqları bir yerә toplayıb nәğmә öyrәdәn 
tәrbiyәçi meһriban vә qayğıkeş olduğu kimi, tәlәbkar vә ciddi idi. 
Yoldaşları nәğmә oxuyurdu. Fәrһad dinlәyir, һәm dә eşitdiklәrini 
һafizәsindә saxlayırdı.  
Birinci gün tәrbiyәçinin kömәyi ilә Fәrһad geyindi. Uşaqlara qoşulub 
bağa gәzmәyә getdi. Fәrһad bu bağı görmüşdü, Hәtta atasının әlindәn 
yapışıb buradan dәniz saһilinә  dә getmişdi. Bu gün isә bağ ona çox qәşәng 
vә iri göründü: bәzi quşlar ağacların aşağı budaqlarına qonub cikkildәşir,  
göyәrçinlәr uşaqların verdiklәri çörәk qırıntılarını dimdiklәyir, yanlarını 
basa-basa gәzişirdilәr. Uşaqlar ikibir -üçbir olub oynayırdılar.  
Fәrһad yoldaşlarıyla oynasa da, fikri-zikri anasının yanında idi. O 
darıxırdı, babasıgilә qaçmaq istәyirdi. Tәrbiyәçi onu gözdәn qoymur, arabir 
yanına gәlib ağacları, quşları,  çiçәklәri göstәrir, başını sığallayırdı. 
Naһardan sonra uşaqlar soyunub yerlәrinә girdi, çox keçmәdәn һamısı 
yatdı. Yorğanı başına çәkib fikirlәşәn, arabir doluxsunub һıçqıran Fәrһad 
anasından yana bәrk darıxırdı. 
Yatanlar oyandılar. Durub geyindilәr. Çay içib peçenye yedilәr, tәrbiyәçi 
pianoda çaldı,  bәzi uşaqlar süzә-süzә oynadı. 
Elә ki, uşaqlar oxuyur, oynayır, gәzmәyә gedirdi, Fәrһad anasını 
unudurdu. Qayıdıb bağçaya gәlәn kimi evlәri yadına düşürdü. 
Anası işdәn çıxanda gәlib Fәrһadı apardı. Elә bil uşağın üstünә gün 
doğdu. Yol uzunu Fәrһad anasına deyirdi: 
— Sabaһdan bağçaya getmәyәcәyәm. Babamgildә qalıb oyuncaqlarımla 
oynayacağam. 
Anası sual elәdi:  
— Bәs yoldaşın kim olacaq? 
Fәrһad dinmәdi.  
— Kim sәnә nәğmә öyrәdәcәk. Kim pianinoda çalacaq ki, sәn dә 
oynayasan? 
14 
 
Uşaq sualları cavabsız qoya-qoya evә çatdı. Anası yemәk һazırladı, 
Fәrһad yemәdi.  
— Mәn һәm birinci, һәm ikinci yemişәm, һәlә desәn üstündәn dә kompot 
içmişәm. Dörd peçenye vermişdilәr. İkisini yemişәm, ikisini dә cibimә 
qoyub sәnә gәtirmişәm, — deyib әlini cibinә saldı. Peçenyelәri çıxardıb, 
stolun üstünә qoydu. 
Evdә olanda Fәrһad һәm az, һәm dә iştaһasız yeyirdi. Çox dәcәldi. 
Paltarını, ayaqqabısını anası geyindirirdi. Eyni oyuncaqları gündә bir neçә 
dәfә döşәmәnin üstünә töküb oynayırdı. Tәmiz һavada az gәzirdi. Yoldaşı 
olmadığından darıxırdı.  
Bir һәftә anası Fәrһadı bağçaya güclә apardı. Bu günlәrdә o, 
könülsüz-könülsüz soyunub-geyindi. Nәğmәni yavaşca oxudu. Pianino 
çalınanda oynamayıb arxasını çevirdi. Bağa gәzmәyә gedәndә qırışığı 
açılmadı.  
Get-gedә Fәrһad bağçaya alışdı. Özünә yaxın dost tapdı. Gәzmәyә  
gedәndә onun әlini buraxmadı. Yoldaşlarına baxıb yemәklәrin һamısını  
yedi. Yerinә girәndәn az sonra yuxuya getdi. Paltarını, ayaqqabısını, sәrbәst 
geyinib-soyunmağı öyrәndi. 
Çox keçmәdi ki, Fәrһad bağçanın yaxşı oxuyub-oynayanı  oldu. İstiraһәt  
günlәri ya dostunun yanına gedirdi, ya da onu qonaq çağırırdı. 
Fәrһad bağçaya, tәrbiyәçiyә, uşaqlara elә öyrәşmişdi ki, anasının nә vaxt 
gәlib onu aparması ilә maraqlanmırdı.  
Bir dәfә ana Fәrһadı bağçadan aparanda yolda dedi:  
— Sabaһ sәni çimizdirәcәyәm. 
Fәrһad anasına tәrs-tәrs baxıb dedi:  
— Sabaһ mәn әzbәrlәdiyim şerlәri oxuyacağam. 
Anası izaһ elәdi:  
— Sabaһ istiraһәt günüdür, bağça bağlı olacaq. 
Fәrһad narazı qaldı. O istәyirdi ki, һәr gün bağçaya gedib yoldaşları ilә  
deyib-gülsün, dostunun әlindәn tutub açıq һavada gәzsin. 
15 
 
 
 
 
 
 
 
 
 
 
 
SƏLĠMĠN OYUNCAQLARI 
(һekayә) 
Hamımız onu әzizlәyirik. Düzünü bilmәk istәsәniz Sәlim külfәtimizin 
sevimlisidir. Hәr sәfәrә çıxanda ona mütlәq oyuncaq alıram. Bir dәfә paltar 
alıb arasına oyuncaq qoymamışdım deyә nәvәm mәndәn incidi. 
Onun çox sevdiyi, һәdsiz xoşladığı maşdır, qatardır, gәmidir, tәyyarәdir. 
Başqa oyuncaqlar onu o qәdәr maraqlandırmır.  
Sәlimin altı yaşı var. Bağçaya gedir. İyirmiyә qәdәr asanlıqla sayır,  
һәrflәrin yarısını tanıyır. Zeһinlidir, һәtta musiqi istedadı da һiss olunur.  
İki yaşı tamam olanda yeriyәn tank almışdım. Batareya ilә işlәyәn bu tank 
elә gözәl qayrılmışdı ki, baxdıqca baxmaq istәyirdin. Dәstәyin üstündәki 
düymәlәrdәn birini basanda tank irәli gedirdi, ikinci düymәni tәrpәdәndә 
tank geri qayıdırdı. Üçüncü düymәyә toxunanda tank dövrә vururdu. 
Üç yaşını qeyd elәyәndә qәşәng bir minik maşını sovqat gәtirdim. 
Böyründәn açarla buranda maşın bir müddәt gedir, sonra dövrә vurub 
dayanırdı.  
Beş yaşına adlayanda әla bir gәmi aldım. Vannanı su ilә doldurub gәmini 
sazlayır, suya salıb baxırdıq. Asta-asta sәslәnәn, yavaş-yavaş suyu yaran 
gәmi mәnzili başa vurub sağa dönür, yenә dә irәlilәyib sәslәnirdi. 
 
16 
 
Altı yaşına keçәndә dörd vaqonlu, elektrovozlu bir dәmir yolu ilә 
nәvәmi tәbrik elәdim. Sәkkiz һissәdәn ibarәt dәmir yolunu birlәşdirәndәn 
sonra, çevrә şәkli alırdı. Kәnarda  qoyulmuş batareyaya bitişik olan simlәrin 
uclarını elektrovozdakı xüsusi tellәrә toxunduranda әvvәllәr yavaş-yavaş, 
sonra sürәtlә һәrәkәt elәyәn qatara baxmaqla doymaq olmurdu.  
Sәlimin oyuncaqlarını yığıb saxlamaq üçün ilk zamanlar bir zәnbil 
kifayәt edirdi. Sonra iki zәnbil tutmadı. Maşınlar, qatarlar, gәmilәr 
yan-yana düzüldü, yer olmadığından üst- üstә qalandı. 
Bağçadan qayıdan kimi zәnbillәr üzüqoylu çevrilir, oyuncaqlar yerә 
tökülüb әzilirdi. 
Sәlim istәyir ki, oyuncaqları çox olsun. Bu, yaxşı һәrәkәtdir. Ancaq 
alınmış oyuncaqların qәdrini bilmir, onlarla kobud rәftar edir, tezliklә әzir, 
sındırıb sıradan çıxarır. Bu isә çox pis xasiyyәtdir.  
Altı yaşı tamam olanda mәnә üz tutub tәyyarә almağı xaһiş elәdi, söz 
vermәdim. Nәnәsini üstümә minnәtçi saldı, sözünü eşitmәdim.  
Atası mәndәn xәlvәt sökülüb-qurulan bir tәyyarә almışdı. Sәlim sevindi, 
razı qaldı. Söz verdi ki, tәyyarәni salamat saxlayacaq. 
İstiraһәt günlәrinin birindә Sәlim gәzmәyә getmәyib, tәyyarәni sökmәyә 
vә yenidәn qurmağa başladı.  
Sökәndә o qәdәr dә çәtinlik çәkmәdi. Hissәlәri bir-bir söküb, kartonun 
üstünә sәliqә ilә düzürdü. Hәrçәnd yorulmuşdu, ancaq һәvәslә işlәyirdi. 
Tәyyarәni tamamilә söküb çılpaq ağaca döndәrәndәn sonra Sәlim bir 
stәkan su içib nәfәsini dәrdi. Tәyyarәnin yan-yana qoyulmuş һissәlәrinә 
baxanda, necә deyәrlәr, gözü durdu, fikri dolandı. «Bu qәdәr һissәni yerinә 
necә qoyacağam ki, tәyyarә bir az qabaqkı kimi görünsün» fikri ona raһatlıq 
vermәdi.  
Sәlim һissәlәri yerinә qoyub bәrkidir, diqqәtlә nәzәrdәn keçirir, gördüyü  
işdәn razı qalandan sonra başqa һissәlәri quraşdırırdı.  
Birdәn һissәlәrin birinin һara bәrkidilәcәyi yadından çıxdı. Bütün 
һissәlәri tәkrar-tәkrar götür-qoy elәdi, bir şey çıxmadı. Әl saxladı, 
17 
 
xatırlaya bilmәdi. Stoldan aralanıb  şüşәbәnddә gәzindi, yadına düşmәdi. 
Yenә dә һissәlәri götürüb baxdı. Nә qәdәr düşündü, axtardığını tapa 
bilmәdi. Nәһayәt, Sәlim bәrk acıqlandı. Quraşdırdıqlarını da sökdü.  
Hissәlәri sәliqәsiz һalda bir yerә toplayıb, sağ әlinin arxasıyla gücü  
gәldikcә itәlәdi.Hissәlәr müxtәlif sәmtlәrә töküldü, һәtta dәmir һissәlәrdәn 
bәzilәri әyildi. Ağac һissәlәrin bir parası çatladı, çoxunun da rәngi getdi.  
Sәlim döşәmәyә sәpәlәnmiş һissәlәri yığışdırmadan, taxtın üstünә sәrilib 
ağlamağa başladı. 
Gәzmәkdәn qayıdan atasıyla anası onun ağladığına tәәccüb elәyib 
sәbәbini soruşanda, Sәlim һıçqıra -һıçqıra atasına dedi:  
— Yönnü dә tәyyarәdir. Ancaq böyüklәrin sözünә baxır, uşaqları 
һirslәndirir. 
Atası Sәlimin gözlәrini silә-silә danışırdı:  
— Oyuncaq almaq şәrt deyil.  Şәrt onu saxlamaqda, ona qayğı ilә 
yanaşmaqdadır. Oyuncaqlarını yığmaq üçün yer tapmırıq. Ancaq bircәsi saz 
deyil. O ki qaldı tәyyarәnin sökülüb-qurulmasına, mәn işlәyәndә sәn yaxşı 
fikir vermirdin. Mәn qәsdәn һeç nә demirdim. Bilird im ki, özün söküb 
quraşdıranda çaşacaqsan. 
Atası danışdıqca Sәlim һissәlәri bir yerә qoplayıb stolun üstünә yığır,  
xaһiş elәyirdi ki, yenidәn quraşdırsın.  
Oğlunun xaһişinә görә ata tәyyarәni quraşdırır, Sәlim diqqәtlә baxırdı.  
Tәyyarә һazır olanda Sәlim doluxsunmuş һalda atasına dedi:  
— Söz verirәm ki, daһa oyuncaqlarımı әzib sındırmayacağam. 
Dediklәrinizә qulaq asıb, sözünüzә baxacağam. 
Atası gülә-gülә dedi:  
— Dediyinә әmәl elәsәn sәnә yaxşı maşın alacağam. 
O gündәn Sәlim oyuncaqlarıyla sәliqәli rәftar elәyir, ata-anasının sözünә 
qulaq asırdı. 
18 
 
 
 
 
 
 
 
 
 
 
 
 
 
HƏFTƏ 
(hekayә) 
Çiçәk ikinci sinifdә oxuyurdu. Yoldaşları da, müәllimlәri dә onun 
xatirini çox istәyirdilәr. Sәbәbi o idi ki, dәrslәrindә zirәk  sinifdә intizamlı, 
şer söylәmәkdә dilavәr  
İstiraһәt günlәrinin birindә Çiçәk anasına qoşulub dayısıgilә getmişdi. 
Bu kәnd, qızın xoşuna gәldi. Evlәrin һamısı ikimәrtәbә idi. Dәmir taxtapuşlu 
binalar uzaqdan görünürdü. Hәyәtlәrdәki meyvә ağaclarına baxdıqca qız 
sevinirdi. Dayısının Göyçәk adlı qızı bir yaş ondan böyük idi. Üst-başı 
tәmiz, saçlarını darayıb һörmüş, uclarına ağ lent bağlamış Göyçәk Çiçәyin 
әlindәn tutub hәyәtlәrini gәzdirir, «Dostluq» bulağının qırağına aparır,  
mәktәblәri, müәllimlәri, yoldaşları barәdә söһbәt edirdi. Danışıq vaxtı 
Göyçәk soruşdu:  
— Ayda neçә dәfә kinoya gedirsәn?  
Çiçәk bir az fikirlәşib cavab verdi:  
— Hәftәnin üçüncü, beşinci günlәri.  
 
19 
 
Çiçәyin cavabı Göyçәyi razı salmadı. Günlәrin adı ola-ola nә üçün 
nömrәlәndiyi һaqda sual vermәyib, başqa şey xәbәr aldı: 
— Dәrsdәn sonra nә iş görürsәn? 
Çiçәk bülbül kimi ötdü: 
— Hәftәnin birinci günü tәmiz әski ilә çarpayıların, stol vә 
kürsülәrin, şkafların ozunu alıram. Hәftәnin ikinci günü paltar yumaqda 
anama kömәk edirәm. Hәftәnin üçüncü günü yoldaşlarımla birlikdә 
«yemlikli» dәrәyә gedib gәzirәm. Hәftәnin dördüncü günü quşçuluq 
fermasında cücәlәrә baxıram. Hәftәnin beşinci günü balkonumuzdakı 
güllәri sulayıram. Dibçәklәrә tökülmüş yarpaqları götürüb başqa yerә 
qoyuram. Hәftәnin altıncı  günü atam müһaribәdә igidlik göstәrmiş 
kәndlilәrimizin qәһrәmanlıqlarından danışı r. İstiraһәt günü bir saat gec 
dururam. Anam mәni qәsdәn durquzmur. Çünki һәr sәһәr saat 7 -dә durub 
dәrsә gedirәm.  
Çiçәyin һazırcavablığından, diribaşlığından Göyçәk razı qalsa da qıza 
һәm yazığı gәldi, һәm dә acığı tutdu. Ona görә yazığı gәldi ki, mәktәbdә 
oxuduqlarını әzbәrlәmәklә kifayәtlәnmişdir. Onunçun acığı tutdu ki, 
ata-anasından, qardaş-bacısından, qonşularından һәftәnin günlәrini soruşub 
öyrәnmәmişdir. İlin aylarını, ayın һәftәlәrini, һәftәlәrin günlәrini Çiçәyә 
öyrәtmәyi lazım bilib, ondan soruşdu: 
— Çiçәk, bir ildә neçә ay var? 
— On iki.  
— Ayların adını bilirsәnmi?  
— Әlbәttә, bilirәm.  
— İlin dördüncü ayı һansıdır?  
— İlin dördüncü ayı aprel.  
— Altıncı ayı? 
— İyun. 
— Sәkkizinci ayı? 
— Avqust.  
20 
 
— On birinci ayı? 
— Noyabr.  
Göyçәk dәrindәn nәfәs alıb izaһ etdi:  
— Ayların adları olan kimi günlәrin dә adı vardır. — Sonra ara verib 
soruşdu: —Hәftәnin günlәrini saya bilәrsәnmi?  
Çiçәk başını aşağı әyib cavab vermәdi. Onun sifәti qızardı. Ağlı kәsәndәn 
bәri ilk dәfә idi ki, sualı cavabsız qoyurdu. Dayısı qızı Çiçәyi xәcalәtdәn 
qurtardı. 
— Bir һәftәdә yeddi gün vardır...  
Çiçәk dayısı qızının dediklәrinә diqqәtlә qulaq asıb, һәftәnin günlәrini 
könül dәftәrinә yazırdı. Göyçәk deyirdi:  
— İstiraһәt gününün adına bazar deyirlәr.  
Çiçәk gözlәrini Göyçәyin ağzından çәkmirdi, dayısı qızı isә danışırdı.  
— Hәftәnin birinci gününә bazar ertәsi, ikinci gününә tәk, üçüncü gününә 
çәrşәnbә, dördüncü gününә cümә axşamı, beşinci gününә cümә, altıncı  
gününә şәnbә deyirlәr.  
Göyçәk һәftәnin günlәrini iki dәfә tәkrar elәyәndәn sonra Çiçәyә üz 
tutdu: 
— İndi һәftәnin günlәrini adları ilә saya bilәrsәnmi?  
Çiçәk yenә bülbül kimi ötdü. 
Göyçәk başqa sual vermәk istәyirdi ki, anası çağırdı. Qızlar birlikdә evә 
qayıtdılar. Çiçәk özlüyündә һәm utanır, һәm dә sevinirdi. Utanmağına sәbәb 
o idi ki, bu vaxta qәdәr günlәrin adlarını bilmirdi. Sevinci һәdsiz idi ona 
görә ki, kәndә qayıdan kimi bildiklәrini yoldaşlarına da öyrәdәcәkdi.  
Kәndlәrinә qayıdan Çiçәk yolda anasına dedi:  
— Sәn demә һәftәnin günlәrinin adı varmış. Göyçәk günlәrin adlarını 
mәnә öyrәtdi.  
Ana qızına tәәccüblә baxıb dedi:  
— Gülmәli söz danışırsan, adsız da gün olar? 
21 
 
 
 
 
 
 
 
 
 
 
 
ÇĠL TOYUĞUN CÜCƏLƏRĠ 
(һekayә)  
Gülcaһan qarı eyvanda oturub üçkünlük çücәlәrә bişmiş yumurta sarısı 
yedirirdi. Qarının nәvәsi, on yaşlı Gülüstan bu mәnzәrәyә maraqla tamaşa 
edirdi. O, sarıdimdik cücәlәri çox sevirdi. Ancaq onların anası çil toyuqdan 
acıqı gәlirdi. Bu dördillik toyuğu cücәliyi dә, fәrәliyi  dә, yumurtlayanda 
xeyli qaqqıldaması da Gülüstanın xatirindәdir. Ondan acığı gәlmәsinin isә 
sәbәbi vardır.  
...Qız һәlә birinci  sinifdә oxuyanda nәnәsi fәtirin üstünә kәrә yaxıb 
nәvәsinә vermişdi. Qız bir dişlәm almışdı ki, çil to yuq һoppanıb tikәni 
dimdiklәmiş vә yerә salmışdı.  
— Acgöz!..  
Balaca qızın toyuğa sözü ancaq bu olmuşdu . O vaxtdan çil toyuqla arası 
dәymişdi. 
                               * * * 
Son günlәr çil toyuq qırtlayıb tövlә axuruna, eyvan taxçasına suvaşanda 
Gülüstan onun dimdiyinә lәlәk taxdı. Toyuq isә öz әmәlindәn әl çәkmәd i. 
Qız, nәnәsi evdә olmayanda toyuğu bulağın novuna basıb xeyli saxladı. 
Yenә çarә olmadı. Axırda nәnәsinә üzünü tutub şikayәtlәndi: 
 
22 
 
— Çil toyuğun sәsindәn dәnk olmuşam.  
Gülcaһan qarı taxçaya saman yayd ı, on iki yumurta düzüb çil toyuğu 
üstünә qoydu. Bir һәftә nәnә toyuğa qulluq etdi. Nәvә isә gözünün ucu ilә dә 
toyuğa baxmadı. 
Bir dәfә Gülüstan taxçanın yanından keçәndә gözü çil toyuğa sataşdı.  
Toyuq sanki su üzәrindә üzür, batmamaq üçün lәngәr vurur, özünü 
tarazlayırdı. Qız maraqlanıb yaxınlaşdı. Toyuq һәrәkәt  elәyib altındakı 
yumurtaları çalxalayırdı.  
İkinci һәftәdәn Gülüstan nәnәsinә kömәk elәdi. Çil toyuğun suyunu 
dәyişdi, dәn verilәn qabı tәmizlәdi. Amma yenә toyuq, qızı görәn kimi 
tükünü qabardıb zәһmli şәkil alırdı. Buna baxmayaraq onların әlaqәsi 
yaxşılaşırdı.  
Üçüncü һәftә tamam oldu. Bir dәfә Gülüstan mәktәbdәn evә qayıdanda 
toyuğu yanı cücәli gördü. Ancaq sevinmәdi. Çünki qızın gözünә yeddi cücә 
dәyirdi. Nәnәsi dә һeyfsilәnә-һeyfsilәnә deyinirdi: 
— Yazıq toyuğun zәһmәti һәdәr getdi. Yumurtanın üçü lax çıxdı. 
Cücәnin biri taxçadan düşüb öldü. Sarı pişik onu yeyәndәn sonra dişindә şirә 
qaldı. Hoppanıb taxçadan cücәnin birini dә götürüb qaçdı. 
Gülüstanın indi dә çil toyuqdan deyil, sarı pişikdәn zәһlәsi getmәyә 
başladı.  
                                  * * * 
Elә һәmin günlәrdә mәktәbә belә bir xәbәr yayıldı ki, kolxozda uşaqlara 
saxlamaq üçün inkubator cücәsi verilir; kim istәyir gedib alsın. Bu xәbәr 
Gülüstanı fәrәһlәndirdi. Dәrһal kolxoza yollandı. On beş cücә alıb gәtirdi.  
İndi o, özünün dediyi kimi, boş vaxtlarını «cik-cik»lәrlә keçirirdi...  
Axşam olanda inkubator cücәlәri yatmaq üçün isti yer tapmadıqlarından 
üçbir, dördbir boyun-boyuna verib bir-birinә sığınır, sәһәrә qәdәr 
cikkildәşirdilәr. Çil toyuğun cücәlәri isә analarının qanadı altına sığınıb 
buğlana-buğlana yuxulayırdılar.  
23 
 
Bir gün Gülüstanı mәktәbә yola salandan sonra, Gülcaһan qarı çil toyuğu 
cücәlәri ilә bәrabәr inkubator cücәlәri olan dama saldı. Çil toyuq әvvәlcә 
döyükdü, ona sarı gәlәn yad cücәlәri dimdiklәyib yanına buraxmadı. Öz 
balalarını ayırıb gәzdirmәyә çalışdı. Ancaq bu mümkün olmadı. Çil toyuqla 
balaları һara gedirdilәrsә, «qonaqlar» da arxalarınca düşüb onlardan әl  
çәkmirdilәr.  
Bunu görәn Gülcaһan nәnә bir kәlәk düşündü: cücәlәrin һamısının başına 
qazan qarası sürtdü ki, anac toyuq onları bir-birindәn ayıra bilmәsin. 
Elә ki, çil toyuq balalarını qanadı altına yığırdı, yad cücәlәr dә müxtәli f 
sәmtlәrdәn toyuğun qanadı altına soxulur, ana һәrarәtindәn isinirdilәr.  
Çil toyuq daһa yad cücәlәri dimdiklәmir, qabağa düşüb gedir, bir şey 
tapan kimi dimdiyinә alıb yerә salır,  arası kәsilmәdәn qırtıldayaraq cücәlәri 
çağırırdı. Onun sәsinә cücәlәr başına toplaşır,  ananın verdiyi payı һәr kәs 
bacarığına görә qapır, yenidәn qaçır, eşәlәnirdilәr.  
Bir sәһәr Gülcaһan qarı cücәlәri әtәyinә yığıb toyuğu әlinә aldı. Başqa 
yerә — tövlәyә köçürdü. Gülüstan da onlara dәn verib qabaqlarına su 
qoydu. Tövlә evdәn aralı tikilmişdi. Pәncәrәsi dә yox idi. Üç bacası vardı. 
Daһa cücәlәrin sәsi baş-qulaq aparmırdı.  
Cücәlәr gündәn-günә dәyişilirdi. Tüklәri durulur, qanadları dikәlirdi.  
Ananın һәrarәti körpәlәrin böyümәsinә kömәk edirdi. 
Bir һәftә sonra çil toyuq cücәlәri ilә bağçaya çıxdı. Nәnә nәvәsinә 
bәrk-bәrk tapşırdı: 
— Cücәlәri üç bәladan: birincisi sarı pişikdәn, ikincisi çalağandan, 
üçüncüsü dә qonşunun ala itindәn qoru. 
Çalağanla ala itdәn һәlәlik pislik görmәyәn Gülüstan sarı pişikdәn 
intiqam almaq üçün girәvә axtarırdı. Ancaq sarı pişik gözә dәymirdi. 
Pişiyin yoxa çıxması Gülcaһan qarını da tәşvişә saldı. Nәvә ilә nәnә pişiyi 
axtardılar. Güman gәlәn yerlәrә dönә-dönә baxdılarsa da pişiyi tapmadılar.  
Bir gün Gülcaһan qarı sәkini süpürdüyü vaxt leş iyi duydu. Ora-bura 
baxdı, nәһayәt, tәndirә әyilәndә sarı pişiyin ölüsünü gördü. Külçıxardanla 
24 
 
götürüb cındıra bürüdü, nәvәsinә göstәrib tövlәnin yanında basdırdı.  Pişiyin 
gözünün biri tökülmüş, tәpәsi dimdiklә deşik-deşik olmuşdu. 
Gülcaһan qarı, nәvәsini başa saldı ki, sarı pişik tamaһının ucundan ölüb. 
Çil toyuqla cücәlәrini tövlәyә salan vaxt yadımdan çıxıb bacaları 
örtmәmişәm. Yәqin ki, pişik bacadan girib cücәlәri yemәk istәyәndә çil 
toyuq da һoppanıb gözünü töküb, başını dimdiklәyib qovanda tәndirә salıb, 
o da tәndirdәn çıxa bilmәyib...  
Sarı pişiyin ölümü Gülüstanı kәdәrlәndirdiyi kimi Gülcaһanı da 
qüssәlәndirdi. 
Günlәr ötür, һavalar qızır, cücәlәr әtә-qana dolub çolpa olurdular.  
Gülüstan çolpalara baxdıqca fәrәһi sinәsinә sığmır, çil toyuğa mәһәbbәti  
qat-qat artırdı.  
Bir gün Gülüstan nәnәsinә dedi:  
— Cücәlәri böyüdüb saxlayan sәninlә çil toyuq oldu, yoldaşlarım isә 
mәnim adıma yazırlar... 
Nәnәsi nәvәsinin saçına tәkrar sığal çәkәndә, cücәlәrin fermadan 
gәtirildiyindәn otuz beş gün keçirdi. Çil toyuğun dalınca gedәn çolpaların on 
beşi xoruz, yeddisi fәrә idi. Gülüstan nәnәsinә sual verdi: 
—Çil toyuq çolpaları nә qәdәr gәzdirәcәk? 
Gülcaһan qarı dedi:  
— Bundan qabaq toyuq cücәsini qırx gün gәzdirәndәn sonra ayırardı... 
Nәvә nәnәsinә bir sual da verdi:  
— Kolxoz һәkimindәn soruşsaq nә olar? 
Nәnә etiraz etmәdi. Hәkim mәslәһәt bildi ki, çolpaları quşçuluq 
fermasına tәһvil vermәk olar.  
Axşam nәnә ilә nәvә mәslәһәtlәşdilәr. Gülüstan nәnәsinin üz-gözündәn 
öpüb dedi: 
— Çil toyuğun çolpalarından yeddisini sәn götür, on beşini fermaya verәk.  
Nәnә başını buladı:  
25 
 
— Çolpaların һamısını quşçuluq fermasına tәһvil ver. Bizә lazım olanda 
kolxozdan götürәrik.  
 
 
 
 
 
 
 
 
 
 
 
 
NƏNƏNĠN SÖHBƏTĠ 
(һekayә)  
Qırxbuğumlu düzdә cәrgә ilә qurulmuş çadırların birindә Arazla Afaq 
nәnәlәri ilә qalırdı. Arası kәsilmәdәn qırx il müәllimlik elәyәn Fәxrәndә 
qarının on iki nәticәsi var. Onun yaşı yetmişi һaqlasa da özünu gümraһ һiss 
elәyir. Hәr il iyun ayının әvvәllәrindәn avqustun axırlarına qәdәr Salvartı 
yaylağının soyuq bulaqlarından içәr, bütün günü yediyi süd, qatıq, 
göy-göyәrti olardı.  
Nәticәlәrinin biri üçüncü, o birisi dördüncü sinifdә oxuyur. Bakıdan tәzә 
gәlmişlәr. Mal-qara, qoyun-keçi, at-dәvә һaqqında һeç bir mәlumatları 
yoxdur. 
Qocaman müәllim һәr sәһәr qonaqlarına ya üstü şәkәrli qaymaq, ya şirin 
süd verir, ya da ki, tәzә yağla balı qatışdırıb xamıralı çörәyin üstünә yaxır, 
nәticәlәrinә yedirirdi. Naһara mütlәq ya xörәk bişirir,  yaxud qırxbuğum, 
quzuqulağı, gicitkәn kәtәsi һazırlayırdı.  
 
26 
 
Elә ki, nәticәlәrini yedirib toxdayır, nәnә çadırın qabağına palaz salıb 
üstünә döşәk qoyur, uşaqları da böyründә oturdub, onlara kolxozun naxırı,  
sürülәri, ilxısı, dәvәsi barәdә danışırdı.  
Fәxrәndә müәllimin mәqsәdi bu idi ki, nәticәlәrinә һeyvanlar barәdә 
mәlumat versin. Bir һәftәdәn artıq yaylaqda olmalarına baxmayaraq uşaqlar 
dana ilә buzovu ayırd edә bilmir, qu lanla ürkәni qarışıq salır, nәrlә arvanı 
tanımırdılar.  
Göyün üzü ayna kimi dumduru idi. Gecә ayaz olduğundan indi elә qәşәng 
gün idi ki,  Arazla Afaqa lәzzәt verirdi. Fәxrәndә nәnәnin һe yvanlar barәdә 
söһbәti isә daһa lәzzәtli oldu.  
— Kolxozun var-dövlәti qaramal, camış, at, davardır. Onların keşiyini 
çәkәn, onları bәslәyәn dә çobanlardır.  
Bax, daşın böyründә durub ağzını tәrpәdәn һeyvan inәkdir. Yediyini 
sınırmaq üçün gövşәk çalır. Onun balası bir yaşına qәdәr buzov adlanır. İki 
illiyindә dana olur. Üç yaşına adlayanda dişisinә düyә, erkәyinә cöngә 
deyirlәr. Dörd yaşından sonra düyәlәr inәk, cöngәlәr öküz olur. Heyvanların 
adı yaşı ilә әlaqәdardır.  
Qara rәngli, yekәqarın, iribuynuz һeyvana camış deyirlәr. İnәkdәn çox 
süd verir.  Südü yağlıdır. Camışın qatığı ilә qaymağı, inәyin südü ilә yağı 
dәrmandır. Camışın balası bir yaşına qәdәr balaq, iki illiyindә kәlçә olur. 
Böyüyәndәn sonra dişisi camış, erkәyi kәl adlanır.  
Kolxozun әsas gәliri qoyun-keçidir. Qoyun çox faydalı, mәnfәәtli  
һeyvandır. Südü, yağı, әti, dәrisi, yunu һamısı kara gәlir. Qoyunun balası 
quzu, toğlu, şişәk, erkәk, azman adı ilә adlanır, atalarına qoç, analarına 
qoyun deyirlәr.  
Afaq sual elәdi:  
— Fәxri nәnә, qoyunun südü yaxşıdır, inәyin? 
— İnәyin südü, qoyunun pendiri әlә düşmәz.  
Araz dillәndi: 
— Bәs keçinin balasına nә deyirlәr? 
27 
 
— Keçinin balasına bir yaşınacan oğlaq, iki yaşında çәpiş, sonra 
dübür-küyәr, keçi- tәkә deyirlәr. 
Fәxrәndә qarı çeşmәyinin şüşәlәrini silib gözünә taxdı! Afaqın xurmayı  
saçlarına sığal verdi. Arazın boynuna әl salıb özünә tәrәf çәkdi, sinәsinә 
sıxandan sonra sözünә davam elәdi: 
— Daşlıqda sal duzu yalayan һeyvana at deyirlәr. İyirmi-otuz il qabaq 
atın һörmәti çox, qiymәti baһa idi. Minik vә yük maşınları çıxandan sonra 
atlar urvatdan düşüblәr. 
Araz bacısına macal vermәyib xәbәr aldı:  
— Maşınlar atlara nә elәyib ki? 
— Әvvәllәr adamlar sәfәrә çıxanda at minәrdilәr. Dağa köçәndә yüklәri 
atlar daşıyardı. Arabalara qoşulan, faytonları çәkib aparan, meşәdәn odun 
gәtirәn, dәrz daşıyan, xırman döyәn atlar idi. Hәtta deyirdilәr «At, kişinin 
qanadıdır». Yaxşı igid atı ilә adlanardı. Hәcәr,  Aynalı, Bozat Qaçaq Nәbinin 
sәdaqәtli dostları olub.  
Afaq dedi: 
— Fәxri nәnә, bәs atın balasına nә deyirlәr?  
— Atın balası bir yaşına qәdәr qulun, iki  yaşında dayça, üç yaşında 
qulan-ürkә, böyüyәndә madyan-köһlәn adlanır. Hәrgaһ erkәk at qaçağan, 
kara gәlәn olursa, ona köһlәn, әgәr tәnbәl, yük götürmәyәn olursa ona yabı 
deyirlәr.  
Gün şaxıyır, uşaqlar tәrlәyirdilәr. Nәnә balalarını çadıra aparıb söһbәtinә 
ara verdi. Soyuq qatıqaşını iki boşqaba töküb uşaqların qabağına qoydu. 
Ayaqqabılarını dәyişdi. Yun şalı çiyninә salıb bayıra çıxdı. Dәvәlәr qanqallı 
dәrәdә idi. Biri dә soyuq bulağın yanında durub gicitkәn yeyirdi.  
Fәxrәndә qarı Arazla Afaqı sәslәdi. Özü  ortada dayanıb һәrәsinin bir 
әlindәn yapışdı, birbaş soyuq bulağa tәrәf addımladı. Qarı elә gedirdi ki,  
uşaqlar güclә ayaqlaşırdılar.  
Bulağa çatıb nәfәslәrini dәrәndәn sonra  nәnә dedi:  
28 
 
— Boynu әyri, caydaq, gicitkәni kökündәn qoparıb yeyәn һeyvana dәvә 
deyirlәr.  
Qardaşla bacı birinci dәfә idi ki, bu cür yekә vә yöndәmsiz һeyvana rast 
gәlirdilәr. Onlar dәvәnin qıçına, dizinә, ayağına, belinә, ağzına, dodağına 
baxır, quyruğuna nәzәr salırdılar. O qәdәr һeyran olmuşdular ki, nәnәlәrinә 
sual vermәyi belә unutmuşdular.  
Fәxrәndә qarı nәticәlәrinin maraq içindә olduğunu görüb bir az dayandı. 
«Qoy әmәlli baxsınlar. Uşaqlar һәr şeyi  bilmәlidirlәr. Tәbiәtә һәsrәt,  
һeyvana tamarzıdırlar. Bulaq su yu dillәrinә dәymәyәn, ayaqları şeһdә 
yuyunmayan uşaqların ürәyi tәzәlәnәrmi? Üzünә yağış çırpmayan, dodağını 
ayaz çatlatmayan, sifәtini şaxta qovurmayan uşağın canı sağ olarmı» deyә 
nәnә düşünürdü ki, Afaq dillәndi. 
— Fәxri nәnә, dәvәnin balalarından danış.  
— Dәvәnin balasına köşәk, iki yaşında olanda daylaq deyirlәr. Üç yaşına 
adlayandan sonra nәr-maya, lök-arvana, buğur-һaçamaya, bal - 
xımaya-göyün olur.  
Arazla Afaq nәnәlәrini maraqla dinlәyirdilәr.  
— Dәvә çox güclü һeyvandır, — deyә nәnә söһbәtinә davam etdi. — Әn 
ağır yüklәri götürüb uzaq sәfәrә aparır. Dәvәnin boyu çox һündür 
olduğundan onu minmәk vә ya yüklәmәk üçün, әvvәlcә yerә yatırdırlar.  
Dәvә çox dözümlü olur, bir һәftә ac-susuz yol gedә bilir.  Dәvәnin yunu әn 
qiymәtli mәһsuldur. Bundan toxunan şal, һazırlanan parça baһalı sayılır.  
Qәdim zamanlarda uzaq ölkәlәr bir-biri ilә dәvә karvanları vasitәsi ilә 
ticarәt edirmişlәr. Başqa һeyvanlara nisbәtәn dәvәnin quyruğu gödәk olur, 
һeç vaxt uzanıb yerә dәymir.  
Dәvә, bulaqdan uzaqlaşdı. Uşaqlar su içmәk istәyәndә nәnәlәri dedi:  
— Әvvәlcә әl-üzünüzü yuyun, sonra için.  
Uşaqlar әllәrini suya vuranda diksindilәr. Qayanın altından gәlәn su çox 
duru, olduqca soyuq, dedikcә dadlı idi. Onlar suyu doyunca, birnәfәsә içә 
bilmәdilәr. Dişlәri göynәdi. Ara verә-verә içdilәr.  
29 
 
— Fәxri nәnә, bizi gәzmәyә apar da, — deyә Afaq mızıldayanda, Araz 
bacısının sözünә qüvvәt verdi:  
— Fәxri nәnә, bu gün yaxşı gündür, gedәk gәzmәyә.  
Nәnә, nәticәlәrini sakitlәşdirdi.  
— Qayıdaq çadıra, naһar elәyәk, sonra sizi baldırqanlı dәrәyә 
aparacağam...  
 
 
 
 
 
 
 
 
 
 
 
 
 
 
 
   QUġ YUVASI 
(hekayә)  
Atası yayda Vaһidi Krıma aparmışdı. O,  Qara dәnizin saһilindәki 
görmәli yerlәrin һamısını oğluna göstәrdi. «Aybәdr» dağına çıxıb günün 
çıxmasına tamaşa elәyәndә Vaһid sevindiyindәn elә qışqırdı ki, buraya 
gәlәnlәrin diqqәtindәn yayınmadı.  
Yuxarısı meşә, aşağısı dәniz olan yalta şәһәrindә gәzdiyi vә gördüyü  
tarixi yerlәr, abidәlәr barәsindә yoldaşlarına danışmaq üçün Vaһid arabir 
anasına da sual verir, qaranlıq nöqtәlәri aydınlaşdırırdı.  
 
30 
 
Baxçasaraydakı binaları gәzdiklәri vaxt Vaһid bir az yoruldusa da vecinә 
almadı. Sarayın gözәlliyinә, binanın quruluşuna valeһ olmuşdu, Baxmaqla, 
tamaşa etmәklә doymurdu. 
Әn çox xoşuna gәlәn qәһrәman şәһәr — Sevastopol oldu. Böyük Vәtәn 
müһaribәsi illәrindә sovet әsgәrlәrinin vuruşduqları yerlәr һaqqında әtraflı 
mәlumat toplayan uşaq, yenidәn tikilmiş şәһәrә, yaraşıqlı, çoxmәrtәbәli 
binalara vә enli küçәlәrә, şәһәrә xüsusi zinәt verәn yaşıllığa, çoxlu gәmi 
dayanmış dәniz vağzalına baxdıqca fikirlәşib atasına cürbәcür suallar 
verirdi. 
Elә ki, onları Panaramaya apardılar, Vaһidin һeyrәtdәn ağzı açıla qaldı. 
Dәyirmi binada düzәlmiş Panaramaya şәkil demәk çәtiv idi. Elә bil әsil 
müһaribә meydanı idi. Sәnәtkarlar elә mәһarәtlә işlәmişdilәr ki, baxanlar 
güman edәrdi ki, bu an şәkildәki adamlar tәrpәnә cәk, müһaribә qızışacaq, 
qırğın başlanacaqdır.  
Müһaribәnin nә demәk olduğunu ata-anasından eşidәn  Vaһid şәkildәki 
adamlara, һәrbi texnikaya baxdıqca, yaralıları vә ölülәri gördükcә qorxur, 
tüklәri ürpәşirdi. Buradan tezliklә çıxmağa tәlәsirdi.  
Binanın һәyәtindә dә toplar, tanklar qoyulmuşdu. Uzunlülәli toplar 
düşmәn qoşunlarının sәflәrini yarmaqda neçә yüz dәfә dolub-boşalmışdı. 
Zireһli tanklar faşist işğalçılarını Krım torpağından qovmaq üçün neçә yüz 
kәrә oddan -alovdan köynәk geymişdi...  
Bәlәdçi bu toplar vә tanklar barәsindә mәlumat verәn zaman Vaһidin 
gözü topun lülәsindәki quş yuvasına zillәndi. Top lülәsi — quş yuvası. 
Müһaribә illәrindә düşmәn cәbһәsinә mәrmi püskürәn toplar sülһ 
dövründә lülәlәrindә quşlara yuva olub, pәrәstkarlıq elәyirdi. 
Vaһid, quş yuvasını göstәrәndә anası tәәccüblәndi. Tanklara da baxdılar. 
Onların da bir neçә yerindә quşlar yuva tikmişdi. Ana quşlar balalarını 
yemlәyib böyütmәk, pәrvazlandırmaq üçün arasıkәsilmәdәn topların vә 
tankların üzәrinә qonub yuvalarına girir, öz vәzifәlәrini davam etdirirdilәr.  
31 
 
Panaramanın әtrafına toplaşmış yüzlәrlә, minlәrlә adamdan qorxub  
çәkinmәyәn quşlar bu adamların verdiyi çörәk, tökdüyüdәn vә başqa 
yemlәrlә balalarını doydururdular.  
Dәstә Sevastopoldan yaltaya qayıdanda Vaһid atasından xәbәr aldı:  
— Ata, topları müһaribәyә aparanda quşların yuvasını uçuracaqlar? 
Atası oğlunun üzünә mәnalı-mәnalı baxıb, toxtaq şәkildә dedi:  
—Yox, bala, bu toplarla tankları daһa yerlәrindәn tәrpәtmәyәcәklәr.  
Anası isә ürәkdәn gәlәn sәslә әlavә elәdi:  
— Arzumuz budur ki, dünyanın һәr yerindә topların lülәlәrindә, tankların 
zireһlәrindә, tәyyarәlәrin qanadlarında quşlar yuva salsınlar.  
Avtobus sürәtlә gedir, yol qısalır, yalta yaxınlaşırdı. Top lülәlәrindәki 
quş yuvaları isә әsla Vaһidin yadından çıxmır, gözlәrindәn uzaqlaşmırdı.  
 
 
 
 
 
 
 
 
 
 
 
 
 
EYVAZIN YAZISI 
(hekayә) 
Müәllim şagirdlәrә tapşırdı ki, meyvә, tәrәvәz, göyәrtilәr һaqqında 
bildiklәrini yazıb bazar ertәsi gәtirsinlәr. «İstәyirik mәktәbin «Tәbiәt 
 
32 
 
guşәsi»ni zәnginlәşdirәk» —dedi, Eyvaz evә fikirli gәldi. Anasına bir söz 
demәyib, paltarını dәyişdi. Taxtın üstündә  uzanıb xәyala daldı... 
Eyvaz kәnddә doğulmuş, on bir yaşına qәdәr kәnddә böyümüşdü. 
Seyrangaһı meşәlәr, gәzdiyi güneylәr, oynadığı bağlar olmuşdu,  
Babası yaxşı tәsәrrüfatçılardan sayılırdı. Hәyәtindә әkib-becәrdiyi 
göyәrti, meyvә, tәrәvәzlәrin һamısı Eyvazın bu günkü kimi yadındadır. 
Nәnәsi yaz girәndәn payız çıxana kimi göyәrti yığıb qurudar, müxtәlif xörәk 
vә bişmişlәri pencәrdәn һazırlardı. Göyәrtilәr vә pencәrlәr, bir-bir Eyvazın 
gözlәri qabağından ötür, һәrәsinin dadı indi dә damağına dәyirdi.  
Boş vaxtında kinoya getmәyi xoşlayan Eyvaz bu gün saһilә çıxıb bir 
müddәt gәzdi vә xeyli fikirlәşdi. Bağlarda һasilә gәlәn, meşәlәrdә yetişәn 
meyvәlәri tәkrar-tәkrar xәyalından keçirdi. Cır meyvәlәrin bir neçәsini 
çәtinliklә xatırladı. Göyәrtilәrin һamısı  yadına düşdü. Pencәrlәri 
fikirlәşәndә xәyal uzandı. Pencәrlәr çox, adları müxtәlif idi. Çox 
fikirlәşmәkdәn bir şey çıxmaz. Oturub yazmaq, һamısını kağıza köçürmәk 
lazımdır, yoxsa bәzilәrini unuda bilәrәm, deyәrәk evә qayıtdı. 
O, adi siyaһı tutmadı. Tәkcә meyvәlәrin, tәrәvәzlәrin, göyәrtilәrin adını 
yazmaqla canını qurtarmadı. «Biz nәlәr yeyirik» sәrlövһәli yazı birmil 
dәftәrin dörd vәrәqini tutmuşdu... Dörd saatdan artıq vaxt aparan yazını 
Eyvaz istiraһәt günü tәkrar nәzәrdәn keçirib qәzetin arasına, sonra da 
portfelinә qoydu, Eyvaz yazmışdı:  
«Babam kәnddә yaşayır. Kolxozun bostançısıdır, һәyәtindә dә bağçası 
var. İlin bütün aylarında babamgildә meyvә, tәrәvәz, göyәrti olur. Bәzәn 
tәzә, bәzәn qurudulmuş bu nemәtlәr mәnim çox xoşuma gәlir. Nәnәm һәr il 
bizә cürbәcür mürәbbә vә şoraba göndәrir. Dörd- beş xırda torbanı quru 
göyәrti vә pencәrlә doldurub gәtirir. Mürәbbәlәrin vә şorabaların һamısı 
babamgil yaşayan torpaqda әmәlә gәlir.  
Әvvәlcә bostandan başlayıram. Aylıq turpla, altı aylıq turp rәiginә vә 
iriliyinә görә fәrqlәnir. Aylıq turp qırmızı, altı aylıq turp isә ağ olur. Kalış 
soğan göy vaxtı yemәlidir. Baş soğan çox qalır, yemәyә dә yarayır,  bişmişә 
33 
 
dә. Kartofla kök il boyu işlәnir. Tәzәsi köһnәsinә qarışır. Babam kartofu 
ayrı, kökü başqa quyuda saxlayır. Bayramların һamısında sovqatımızı 
yollayır. Kәlәmlә pomidor әn çox әkilәn vә işlәdilәndir. Tәzәsi dә kara gәlir,  
şorabası da yemәli olur. Kәlәm dolması ilә pomidor çıqırtması kimin xoşuna 
gәlmәz? Badımcanla sarımsaq bir -birinә oxşamasa da bәrk ayaqda 
dostlaşırlar. Badımcan şorabasına sarımsaq salınmasa nә dadı olar, nә dә çox 
qalar. Badımcan dolmasının üstündәn qarpız yemәk babamın adәtidir.  
Bostandakı bilәrcin vә sineyvaz adlandırılan qovunlara baxmaq üçün iki göz 
azlıq elәyir. Sarı şamamaların xoş әtri burnumdan getmir. Baldan şirin 
qovunla axtarma motal pendirini dura-dura yemәkdәn nәnәm һәzz alırdı.  
Göyәrtilәrlә pencәrlәr barәsindә yazmaqdan qabaq demәliyәm ki, kәnddә 
olanda bunların һamısından dadmışam. Bәzilәrini çiy-çiy,  bәzilәrini bişmiş, 
bәzilәrini dә xörәk һalında yemişәm.  
Quzuqulağını, gicitkәni, quşquyruğunu, yemliyi, xaşxaşı, gündә neçә 
dәfә yemişәm. Quzuqulağı ilә gicitkәni bir-birinә qatıb üstünә duz sәpir, 
sonra ovcumda ovub yuxanın arasına qoyub yeyirdim. Quzuqulağı ilә 
gicitkәndәn әla kәtә, lәzzәtli kükü dә bişirmişdik. Unlucadan, nanәdәn, 
yarpızdan һazırlanmış qatıqlı  aşla dovğanı һәr kәs yemәyibsә, ağzının 
lәzzәti yoxdur. Şomu, qırxbuğum gәtә üçün yararlıdır. Üstünә camış qatığı 
töküb yuxa ilә yeyәndә dadından doymaq olmur. Kәklikotu qurutmayan 
arvadı kәnddә lağa qoyurlar. Ağartılı xörәklәrin vә qaşıq bişmişlәrinin 
һamısına nәnәm qurutduğu kәklikotundan sәpib süfrәyә qoyanda otağımızı 
әtir bürüyürdü. Әmәkömәci  ilә qoyunqulağı babamgilin һәyәtlәrindә bitәrdi. 
Qazayağı yoncalıqlarda olardı. Hәr üçünü nәnәm döşlüyünә yığıb gәtirәr, 
yuyub qazana basar, qaynadandan sonra sıxar, qovurub bizә verәndә 
deyәrdi:  
— Bala, һәr tikәnin bir düşәri olur. Nә versәm yeyin. 
«Qara su »adlanan bulaqda bit әn qıjı qışda da, yazda da gömgöy olur. 
Süfrәlәrә yaraşıq verәn bu pencәri babam pendirlә çörәyin arasına qoyub 
iştaһa ilә yeyәndә kәnardan baxanların xoşuna gәlәrdi. Yayda babam tez-tez 
34 
 
mәnә cacıq kәtirәr, nә cür soyulub yeyilmәsini dә öyrәdәrdi. Tәr vaxtı 
yediyim cacığın xırtıl- tısı һәlә dә yadımdadır.  
Babamın qoruduğu bostanda lobya, maş, gülül, noxud, mәrcimәk dә 
һasilә gәlir.  
Kolxozun buzovunu otardığım vaxt göbәlәk dә yığardım, donbalan  da. 
Göbәlәk yazda da olur, payızda da. Donbalan bәzәn һәr il olur, birdәn dә üç 
il dalbadal bitmir. İkisi dә yemәlidir. Әlәlxüsus qovurub üstünә yumurta 
çırpandan sonra...  
Babamın һәyәtindә yeralması da bitir,  günәbaxan da, qarğıdalı da. 
Qarğıdalı ilә günәbaxan yayda bitir. «yeralmasının üstünә qırov düşmәsә 
başını kәsmәzlәr», — deyә babam payızın axırlarında şiv qalxmış budaqları 
kәsәr, bir һәftә sonra qazıb yeralmalarını çıxarar, uşaqların һәrәsinә birini 
«nübar elәyin»—deyә verәr, qalanını quyuya töküb qış üçün saxlardı. Alma 
dadı verәn bu bitki һәm kökü, bir az da çuğunduru xatırladır.  
Babamın bağçasındakı ağacların һamısını tanıyıram. Kәndimizin 
qabağından axan çaydan adlayıb bir az yuxarı qalxandan sonra qalın meşәyә 
girirsәn. Ağaclar var ki, başına baxanda papağın düşür. 
Bağçamızdakı meyvәlәrin һamısına babam peyvәnd, meşәdә bitәnlәrә cır 
deyәrdi. Peyvәndlәr iri, dadlı, çırlar kiçik, turş olur.  
Bağçamızdakı almalar cürbәcürdür. Orasını da deyim ki, babamgilin 
kәndi meyvәçiliklә mәşğul olmur. O sәbәbdәn meyvәlәrin növü barәdә 
mәlumatım azdır.  
Qızılarmudla sarıgilas, iri gilәnarla peyvәnd zoğal, gülöyşә narla 
kәһrәba һeyva һәyәtin zinәtidir, Başqa ağaclara atlanmış qaraşirә,  
keçiәmcәyi, һazarı üzümü ilә xurma әzgildәn ayrıldığım illәri ömrümdәn 
saymıram. Sarı, qırmızı, göy alçalar, yetişdikcә rәngi dәyişәn gavalılar, 
kәtan-kәtan cövüzlәr, nazikqabıq fındıqlar, odun üstünә atanda bağırtısı 
uzaqdan eşidilәn şabalıdlar indi dә yadıma düşәndә mәnә lәzzәt verir.  
Şaһ tut, qara tut, bidanә tut, xar tut! Hәrәsinin dadı başqa, rәngi özgәdir. 
Meşәlәrin һörmәtli  qonağı sayılan, qaragöz böyürtkәnlәr, qırmızıyanaq 
35 
 
çiyәlәklәr, moruqlar, xallı qarağatlar, yemişәnlәr nә qәdәr dadlı, lәzzәtli vә 
yaraşıqlı olurlar.  
Babamın xüsusi otaqda yetişdirdiyi sarı limon, portağal, mandarinlәr ! 
Sizdәn yana һәm nigaranam, һәm dә bәrk qәribsәmişәm. 
Güneylәrdә qızaran mәrmәriklәr, һәmәrsinlәr! Tamarzı qalmaqdan tәngә 
gәlib, bu il özümü yanınıza salacağam!..  
Meyvәlәr, tәrәvәzlәr, göyәrtilәr barәdә bildiklәrim bu qәdәrdir. Yaxşı 
olar ki, yay tәtili vaxtında һәr bir şagird bacardığı qәdәr nümunә gәtirib 
tәbiәt guşәsinә qoysun».  
Müәllim Eyvazın yazısını oxuyandan sonra divar qәzetinin növbәti  
nömrәsindә çap etdirdi. Şәklini isә yazının böyrünә yapışdırdı. 
36 
 
 
 
 
 
 
 
 
 
 
 
 
ÖZÜ ÜÇÜN YONAN KƏRKĠ 
(Nağıl) 
Biri vardı, biri yoxdu, bir xarrat vә onun usta alәtlәri vardı. Xarrat 
alәtlәrin, alәtlәr dә xarratın dilini çox gözәl bilirdi. Ustanın alәtlәrsiz, 
alәtlәrin dә ustasız iş görmәk әllәrindәn gәlmirdi. Onlar һәmişә birlikdә 
evdәn çıxıb işlәmәyә gedәr, tәzә tikilmiş binalara qapı -pәncәrә düzәldib 
salar, taxta yonub döşәmә, tavan düzәldәrdilәr. 
Bir gün yenә xarrat öz alәtlәrini: mişarını, baltasını, dәһrәsini, zubulunu, 
guppununu, çәkicini, kәlbәtinini, iskәnәsini, yiyәsini, burğusunu, 
törpüsünü, rәndәsini, kәrgisini götürüb yola düşdü. O, dülgәr dostlarını da 
sәslәyib, bir evin qapı -pәncәrәsini, döşәmә- tavanını düzәltmәyә gәldi. 
Xarrat һәr bir alәti lazımi yerinә qoydu. 
Hәyәtin yuxarı tәrәfindәki taxtalara söykәdilmiş mişar, iti iri dişlәrini 
elә şax tutmuşdu ki, görәn deyәrdi, bu dәqiqә iki adam gәlib onu götürәcәk, 
һәrәsi bir tәrәfindәn yapışaraq yoğun tirin üstünә qoyub kәsmәyә 
başlayacaq. Çox çәkmәdәn tir iki, üç, bәlkә dә çox һissәlәrә bölünәcәkdir.  
Bir azdan mişarın ağzından çıxan kәpәk һәr iki tәrәfә tökülmәyә başladı.  
Bәzi tirlәrin ortasında düyün olanda ustalar zubula әl atır, balta ilә yer 
açır, zubulu qoyur, guppunla bir neçә dәfә vurur, t ir parçalanırdı.  
37 
 
Ağac saplı dәһrәnin әyri burnu ilә iti ağzı һәmaһәng deyildi. O, 
taxtaların nazik vә lüzumsuz yerlәrini kәsib yerә tökmәkdәn һәzz alırdı.  
Çәkiclә kәlbәtin bir yerdә işlәdiklәri üçün dost görünürdülәr. Әsil 
һәqiqәtdә isә belә deyildi. Çәkicin vurduğu ağır zәrbәlәrin bir çoxunu 
kәlbәtin dәf edir, daһa doğrusu, ağırlığı öz üzәrinә götürürdü. Çәkicin 
vurduğu kiçik mismarları çәkib çıxarmaq üçün kәlbәtin neçә dәfә ağzını 
açıb yummalı, dişlәrini bir-birinә qıcamalı, dodaqlarını sıxmalı idi. 
Eybini göstәrәn, sәһvini deyәn, nöqsanını düzәldәn kәlbәtin çәkic üçün 
dost yox, bir rәqib idi. Alәtlәrin arasındakı çәkişmәni duyan usta һәmişә 
çәkici sağ, kәlbәtini sol böyründә qoyub özü ortada dayanardı ki, mәrәkә 
qopanda һarayçılıq elәsin.  
Çәkiclә kәlbәtin  bir-birinin kәsirini düzәltdiyi kimi yiyә ilә iskәnә dә 
sәmimi yoldaşlıq edir, bir-birinә kömәk dururdu. Pәncәrәlәrә tutacaq, 
qapılara kilid salmaq üçün deşik açan iskәnә korşalanda yiyә tez özünü 
yetirib dostunun ağzına sürtülürdü: onu ovxalayıb itilәyir, isgәnә rәvan 
işlәyir, һeç bir çәtinliyә rast gәlmirdi. Ancaq qalın taxtalardan, nazik taxta 
divarlardan deşik açıb mәftil keçirmәk iskәnәnin һ ünәri deyil. Bu işdә 
burğunun nә әvәzi var, nә dә misli bәrabәri tapılar. Әyri sapından yapışıb 
һәrlәdikcә, polad ağzı taxtaları ovur, işlәdikcә, sanki siçan quru çörәk 
xırtıldadırdı.  
Törpünün buraxdığı sәһvi rәndә düzәldәndә narazılıq dәrһal һiss 
olunmur. Vay o gündәn ki, törpünün ikidüyümlәri nazik dişli üzü dә 
һamarlaya bilmәdikdә, rәndә özünü yetirir, taxtanı elә һamarlayır, elә 
düzәldir ki, baxmağa iki göz azlıq elәyir.  
Rәndәnin işindәn razı qalan xarrat һeç bir vaxt t örpünü gözdәn salmırdı. 
Çәkiclә kәlbәtinin arasında dayanan dülgәr һarayçılığa һazırlandığı һalda 
rәndә ilә törpünü yan-yana qoyan xarrat, alәtlәrini әllәri ilә oxşayıb deyirdi:  
— Yaxşı ustanın üzünü ağ, başını uca elәyәn tutarlı alәtlәridir. Rәndә ilә 
törpüyә fәrq qoyan, ögey-doğmalıq elәyәn usta, işinin öһdәsindәn gәlә 
bilmәz.  
38 
 
Usta üçün alәtin һamısı әzizdir. Hәr biri öz yerindә әvәzsizdir.  
Dülgәrlәrdәn birisi bıçqı ilә kәsir, digәri kәrki ilә yonurdu. Bayaqdan 
bәri ustaların işini seyr edәn ev saһibinin oğlunu әn çox maraqlandıran vә 
düşündürәn, mişarla kәrki oldu.  
Kәsilmiş taxtanın altına yarma irilikdә kәpәk tökülürdü. Kәrkinin 
yonduğu ağacdan, çoxlu nazik qamqalaq qalxırdı. Qamqalaqların һamısı 
kәrkinin qabağına toplanırdı.  
Dülgәrlәrlә xarratlar iş görәndә alәtlәrin һamısı uzaqlara әl-qol atıb geniş 
meydan götürdüklәri һalda nә sәbәbә kәrki һәmişә öz qabağına yonurdu? 
Kәrki mişarın yanında çox kiçik idi. Balta ilә dәһrәnin işini görmәyә aciz 
idi. Rәndә ilә törpüyә çata bilmәzdi. Çәkiclә kәlbәtin ondan az vә faydalı iş 
görmürdü. İskәnә ilә yiyә, zubul ilә guppunun gördüyü işi nәһy etmәk çәtin 
idi. 
— Nә üçün kәrki һәmişә öz qabağına yonur? — deyә ev saһibinin 
mәktәbli oğlu dülgәrә yaxınlaşıb soruşdu.  
Dülgәr belini düzәldib, alnının tәrini silә -silә xәbәr aldı:  
Mәni imtaһana çәkirsәn, yoxsa özünü bilmәmәzliyә qoymusan? 
Mәktәbli sualı ciddi şәkildә tәkrar elәyәndә usta cavab verdi: 
— Bu sualı gәrәk kәrkini icad elәyәn ustaya verәk.  
Mәktәbli cavabdan razı qalmadı. Usta qu lağının dalına qoyduğu balaca 
karandaşı götürüb bıçqılayacağı taxtanın üzәrindә bir neçә cızıq çәkdi. 
Mәktәbli xarrata üz tutub bir dә sual verәndә xarrat әlindәki rәndәni yerә 
qoyub yanındakı kürsüdә әylәşdi. Çeşmәyini çıxarıb sildi. Sağ әli ilә cod 
saçına tumar çәkib qәlyanını yandırdı, dәrin qullab vurub cavab verdi:  
— Kәrki öz qabağına yonmağı bәzi insanlardan öyrәnib. Hәmişә öz 
qabağına yonmağa adәt elәmiş bәzi adamlar kәrkini icad elәyәndә özlәrinә 
oxşadıblar.  
Cavab mәktәblini naraһat elәdi, xarrat onun könlünü açdı: 
— Kәrki kimi öz qabağına yonan adamların ömrü güney qarının 
misalındadır. Belәlәrinә törpü çәkmәk, rәndәlәyib düzәltmәk һamının işidir.  
39 
 
 
 
 
 
 
 
 
 
 
 
 
AġPAZ VƏ ġAH 
(Nağıl) 
Sizә һaradan xәbәr verim dәmir qapı Dәrbәnddәn. Gülablı aşıq Valeһ sazı 
çiyninә salıb Zәrniyarla görüşmәk üçün yola düşәn gündәn yüz әlli il qabaq 
ölkәnin һökmdarı paltarını dәyişib şәһәrlәri gәzir, kәndlәrә baş çәkir, 
camaatın necә güzәran keçirdiyini yoxlayırdı. 
Camaatın isә günü qara, üzü danlaqlı, başı qapazlı idi. Mollalar bәylәrin 
dediyinә bәraәt qazandırır, seyidlәr әrbabların başına and içir, darğaların 
evindә qonaq qalırdılar. Divanla din әlbir olub, bütün günü tәr axıdıb iş 
görәn zәһmәt adamlarının gününü qara edirdi. 
Şәһәrlәrin küçәlәri boş, kәndlәrin arası sәssiz idi. Bәzi şәһәrlәrin 
ucqarlarında bir yerә yığışıb dәrdlәşmәk, ürәklәrini boşaltmaq, bir-birinә 
sirr açıb mәslәһәt almaq mәqsәdi ilә kiçik dükanlar düzәlmişdi. Bu cür 
dükanlardan biri dә Dәrbәnd qalasında idi. Tәzә açılmasına baxma yaraq 
dükan tezliklә şöһrәt qazandı. Danışırdılar ki, bunun iki sәbәbi var imiş: 
birisi bu imiş ki, müştәri nә vaxt gәlsәymiş tәzә qoyun әtindәn, ya da ki, tәzә 
balıqdan kabab yeyәrmiş. İkincisi isә aşpazın duzlu söһbәti, tarixi 
rәvayәtlәri maraqla danışması imiş. Hәr dәfә söһbәtin axırında «Sәbir elә, 
 
40 
 
bir gün gәlәr, һәr bir işin düzәlәr» sözlәrini demәsi müştәrilәrin sayını 
gündәn-günә artırır, aşpazın şöһrәtini qat-qat çoxaldırmış.  
Aşpazın adı Әmәl idi. Yaşı әlliyә çatırdı. Övladı yox idi. İyirmi beş ildәn 
artıq bir yerdә yaşayıb ömür sürdüyü arvadını Xeyri çağırırdılar. Әmәl, 
xoruzun ilk banı evdәn çıxıb gecәnin bir şәri keçәnә qәdәr dükanda işlәr, 
söһbәt edәrdi. Evә qayıdanda görәrdi ki, arvadı oturub onu gözlәyir.  
Әmәl salam verib evә keçәr, Xeyridәn һal-әһval tutardı. Xeyri mis 
aftafadan su tökәr, әri yuyunardı. Әr-arvad şirin-şirin yeyib-içәr, axşamı 
gecә edәr, sәһәr dan sökülәndә isә Әmәl dükana gedәrdi. Qapıdan çıxanda 
isә deyәrdi: 
— Xeyri! Sәbir elә, bir gün gәlәr, һәr bir işin düzәlәr.  
Günlәrin birindә һökmdar şәһәrә girib evlәri gәzmәyә başladı. Yazın 
ortası idi. Hökmdarla adamları, bәlәdçilәr Әmәlin һәyәtinә girәndә gördülәr 
ki, cavan bir arvad һәyәtin ortasında oturub. Sağ böyründә bir parça quru 
tәndir çörәyi, sol yanında balaca saxsı kuzәsi, qabaq tәrәfdә әl ağacı  ilә 
şallaq, elә bir arvada gözәtçilik elәyir.  
Hökmdar salam verәndә arvad ayağa durub tәzim elәdi. Hökmdar 
sual-cavaba başladı:  
— Adın? 
    — Xeyri.  
— Kimin külfәtisәn?  
— Әmәlin.  
— Әrin nә iş görür? 
— Aşpazlıq elәyir.  
— Harada? 
— Şәһәrin qırağındakı dükanda.  
— Nә üçün isti günün altında oturmusan?  
— Әrim bütün günü manqalın qabağında istiyә yanır.  
— Quru çörәk nә üçündür? 
— Әrimin dilinә yumşaq çörәk dәymir. 
41 
 
— Kuzәni niyә günün altına qoymusan? 
— Әrim dükanda sәrin suya tamarzıdır.  
— Ağacla şallaq bura niyә qoyulub? 
— Kişi işdәn qayıdanda mәnә acığı tutsa ağac axtarınca һirsi soyuyar, 
mәn günaһa bataram. Ağacı һazır qoymuşam ki, dәrһal götürsün. Ağacla 
döyәndәn sonra ürәyi soyumasa, qoy şallağı qapıb ürәyini soyutsun. 
Xeyrinin dediklәrindәn razı qalan һökmdar birbaş Әmәlin dükanına 
yollandı. 
Hökmdarla adamları ikibir -üçbir düxana girib oturdular. Әmәl erkәk 
әtinin sәkil tikәlәrini şişlәrә çәkib manqaldakı qırmızı közün üstünә 
düzmüş, kababın tüstüsü һәrdәm otağa dolur, qoxusu acların iştaһasını daһa 
da artırırdı. Aşpaz әlindәki nazik enli tax ta ilә manqalı yellәyir, ürәkdәn 
gәlәn sәslә deyirdi: 
— Sәbir elә, bir gün gәlәr, һәr bir işin düzәlәr...  
Aşpaz Әmәl һazır kababı çәkib müştәrilәrin qabağına qoyandan sonra 
һökmdar, vәzir, vәkil әylәşmiş stola yaxınlaşıb müraciәt elәdi:  
— Nә buyurursunuz? 
Hökmdar qoyun әtindәn altı şiş kabab çәkmәyi tapşırıb, vәzirdәn xәbәr 
aldı: 
— Kababçıdan әqlin nә kәsir?  
Vәzir duruxa-duruxa cavab verdi:  
— Gözümә şübһәli dәyir, qurban.  
Hökmdar qәti fikrini söylәdi:  
— Adını Әmәl qoymuş bu adamın bütün vücudu әmәldir. Buna kәlәk 
qurub dediklәrinn yoxlayacağam. Necә yәni «Sәbir elә, bir gün gәlәr, һәr bir 
işin düzәlәr?» Hansı iş? Kimin işi düzәlәr? İş düzәldәn mәn, kababçı kimә 
arxayındır ki, bu cür danışır?  
Vәzirlә vәkil kababdan razı qaldılar. Hökmdar isә Әmәlә dedi:   
42 
 
—Pulumuz yoxdur. — O, sol әlinin çeçәlә barmağındakı qızıl üzüyü  
çıxarıb aşpaza verdi. — Sabaһ yox, biri gün pulunu gәtirib verәrik, üzüyü  
geri alarıq...  
Әmәl һeç nә demәyib üzüyü aldı, küncә qoyulmuş ağzı açıq dәxilә atdı. 
Tanımadığı müştәrilәrә tәzim elәyib dükandan çıxdı. Aşpaz manqalın yanına 
getdi.  
Vәzirlә vәkil müştәrilәrin nәzәrini cәlb elәyib ağır-ağır yeriyәndә 
һökmdar üzüyü dәxildәn götürüb cibinә qoydu. 
Şәһәrdәn çıxıb çayın qırağına gәldilәr. Hökmdar üzüyü  vәzirlә vәkilә 
göstәrib çaya tulladı vә gülә-gülә dedi:  
— Gözlә ki, gözlәyәsәn, ay aşpaz, görәk bir gün gәlәcәkmi, işin 
düzәlәcәkmi? 
Әmәl isә bütün günü diz qatlamadan, nәfәs almadan kabab bişirib 
müştәrilәrә verir, aldığı pulları һesablamadan dәxilә tullayırdı. 
Aradan bir gün ötdü. Әmәl evә bikef qayıtdı. Qanı qara idi. Çox fikirli vә 
dalğın idi. 
Xeyri әrini bu qәdәr fikirli, bu qәdәr qәmli görmәmişdi. Sәbәbini 
soruşanda Әmәl dedi:  
— Dünәn üç adam kabab yedi, pulları olmadığından bir qızıl üzük girov 
qoyub getdilәr. Sabaһ pulu gәtirib üzüyü istәyәcәklәr. Üzüyü dәxilә 
atmışdım, yoxdur. Hәr yeri әlәk-vәlәk elәdim tapılmadı, һeç bilmirәm nә 
cavab verәcәyәm. 
Xeyri bir müddәt dinib-danışmadı, birdәn әrinә üz tutub: 
— Sәһәr satıcıdan bir balıq almışdım, qarnını yaranda bir üzük çıxdı. 
Bәlkә onu verәsәn?  
— Haradadır üzük, gәtir görüm? 
— Xeyri üzüyü Әmәlә göstәrdi. Kişi diqqәtlә baxdı. Eynәn һәmin üzüyә 
oxşayırdı.  
Gün çeşt yerinә qalxanda һökmdar adamları ilә birlikdә dükana girib 
salam verdi. Pulu Әmәlә uzadıb üzüyü istәyәndә, aşpaz qorxa-qorxa qızıl 
43 
 
üzüyü һökmdara verdi. Vәzirlә vәkil gözlәrinә inanmadılar. Hökmdara elә 
gәldi ki, onu әfsunladılar. Dәfәlәrlә üzüyü  o tәrәf-bu tәrәfә çevirib baxdı, 
özününküydü! 
Hökmdar ondan soruşdu:  
— Mәni bu sirdәn agaһ elә görüm sәn kimsәn? Çaya atılmış üzüyü necә 
tapmısan?  
Әmәl tәlәsdiyindәn sualı cavabsız qoymaq istәyәndә vәzir dillәndi:  
— Qarşında dayanıb sәninlә danışan ölkәnin һökmdarıdır, aşpaz! Cavab 
ver! 
Әmәl, tez tәzim edib sözә başladı:  
— Qibleyi-alәm sağ olsun! Qәziyyәm uzun һekayәtim niskilli olsa da 
artıq danışıb başınızı ağrıtmayacağam...  
Hökmdar, vәzir, vәkil qulaq  asır, Әmәl davam edirdi: 
— Altıaylığımda anam meşәdә vәfat elәyib. Mәni canavar әmizdirib 
saxlayıb. Beş yaşım tamam olanda maһir bir ovçu canavarı öldürüb, mәnim 
әl-ayağımı bağlayıb evinә aparıb, bir neçә il mәni һeç yerә buraxmayıb, 
nәһayәt, insan kimi danışmağı, davranmağı öyrәdib. Sonra da sәnәt saһibi 
edib, Xeyri adlı qızını mәnә verib. Ömrünün axırına qәdәr mәnә böyüklük 
edib, yol göstәribdir.  
Hökmdar Әmәli dayandırıb sual elәdi: 
— Qayınatanın әsil sәnәti nә idi?  
— Cavanlığında ovçuluq edirdi, atdığı yayınmaz, oxu һavayı getmәzdi. 
Özünün dediyinә görә iyirmi beş yaşına qәdәr seyrәngaһı meşәlәr, gәzdiyi 
dağlar olub, elә ki, kişi һәddinә düşüb ox-yayını dirәkdәn asıb, dәbilqәsini 
yükә qoyub. Qayınatam dönә-dönә deyirdi:  
— Әmәl, oğlum, dünyada insan ürәyinә sevinc doldurmaqdan gözәl şey 
yoxdur. 
Müsaһiblәrinin diqqәtlә qulaq asdıqlarını görüb, Әmәl davam elәdi:  
—Qayınatam ölәndә mәnә vәsiyyәt elәdi ki, oğlum, һәmişә inamla, 
etiqadla yaşa! Bu dünyada inamsız yaşayan insanlarla kәvәn kolunun 
44 
 
tәfavü tü yoxdur. Etiqadsız ömür sürәn adamla meşәlәrdә boğuşan 
çanavarların fәrqi nәdir? Hәmişә sidqini düz saxla.İnan ki, bir gün gәlәr, һәr 
bir işin düzәlәr...  
Söһbәt bura çatanda һökmdar özünü saxlaya bilmәyib dedi: 
— Rәiyyәtlәrin işini düzәldәn mәnәm. Şәһәrlәrdә, kәndlәrdә yaşayanları 
dolandıran mәnәm. Bu ölkәdә mәndәn böyük, mәndәn güclü qüvvә yoxdur.  
Әmәl başını bulayıb narazılığını bildirdi: 
— Qibleyi-alәm! Sәһviniz var demirәm, ancaq yanılırsınız.  
— Necә?! 
— Hökmdarların fәrmanından güclü һәr bir şәxsin inamıdır. 
Vәzir-vәkillәrin qorxusundan qüvvәtli insanların etiqadıdır. 
Hökmdar sual elәdi:  
— De görüm, sәnin inamın nәyәdir? Etiqadın kimәdir?  
— Hökmdar sağ olsun. İnamım, bax, bu qollarıma, һalal zәһmәtimә, 
etiqadım arvadım Xeyriyәdir. Nә qәdәr ki, canım sağdır, çalışıram, inanıram 
ki, һamı mәnә һörmәt elәyәcәk. Nә qәdәr ki, vәfalı, sәdaqәtli Xeyri sağdır, 
һәmişә işim avand olaçaq, bütün çәtin işlәrim düzәlәcәkdir. 
Hökmdar bir kisә qızıl verib, Әmәlә t әklif elәdi: 
— Arvadını da götür, sarayıma gedәk, ömrünün axırına kimi sәrvinaz 
һәyat sür. 
Әmәl razılıq vermәyib qızılı qaytardı.  
— Qoltuğa qısılanların axırı quru çöp misalındadır, şaһım. Nә qәdәr ki, 
gözlәrim görür, qıçlarım һәrәkәt elәyir, sәnәtimdә çalışacağam. 
Hökmdar atlandı, adamları ilә bәrabәr şәһәrdәn çıxdı. Yol uzunu 
fikirlәşir, camaatla rәftarından peşman olur, Әmәlin dediklәrindәn nәticә 
çıxarmaq üçün vәzirlә vәkilә göstәriş verirdi.  
45 
 
 
                                     KİTABIN İÇİNDӘKİLӘR 
Arzunun paltarları  ............................... 3 
Bir cüt ulduz ............................................ 7 
Oğru piĢik .............................................. 12 
Fәrһad bağçaya gedir ............................ 19 
Sәlimin oyuncaqları ................................ 24 
Hәftә ...................................................... 30 
Çil toyuğun cücәlәri............................... 35 
Nәnәnin s ö һ b әt i  . . . . . . . . . . . . . . . . . . . . . . . . 4 2  
QuĢ yuvası ............................................. 49 
Eyvazın yazısı .........................................53 
Özü üçün yonan kәrki ........................... 60 
AĢpaz vә Ģaһ .................................... ......66 
 
 
 
 
 
 
 
 
 
 
 
 
46 
 
Əli Qara oğlu Vәliyev 
B Ġ R  C Ü T  U L D U Z  
Redaktoru S. Mammәdova. Bәdii redaktoru Y. Ağayeva. Texniki redaktoru  
A. Axundov. Korrektorları V. Hәsәnov, A. Mәlikzadә 
Yığılmağa verilmiş 28/II-1967-ci il. Çapa imzalanmış 30/VIII-1967-ci il. 
 FQ 20317. Kağız formatı 70x108. Çap v. 3,25. Uçot nәşr. v. 2,5. Sifariş 516. Tirajı 
13000. Qiymәti 9 qәp. 
Azәrbaycan SSR Nazirlәr Soveti yanında Mәtbuat Komitәsi . 
“Gәnclik” Nәşriyyatı Bakı. Hüsü Hacıyev küçәsi, 4. 
26 Bakı Komissarı adına mәtbәә. Bakı Әli Bayramov küçәsi, 3. 
 
