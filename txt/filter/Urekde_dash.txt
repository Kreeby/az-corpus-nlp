Sengiyn Erdene
(Monqolustan)
ÜRƏKDƏ DAŞ
(hekayələr)
Bakı – “Təknur” – 2013
Monqolustanın Xalq Respublikası elan edilməsinin  
90 illiyinə həsr edilir.
Tərcümə edəni: Natiq Yusif oğlu Səfiyev
Redaktorlar: Cahan Salman qızı Vəliyeva
   Güntəkin Natiq qızı İlyasova
Sengiyn Erdene (Monqolustan). Ürəkdə daş (he-
kayələr). Bakı – “Təknur” – 2013. 42 səh.
Bu kitab tərcüməçinin 11-ci kitabı olub, 3-cü tərcümə əsəri-
dir. Hekayələri dilimizə tərcümə olunmuş, tanınmış yazıçı Sengiyn 
Erdenenin bu kitabı oxucular qarşısında qardaş monqol xalqının 
həyatından maraqllı səhifələr açır. Yazıçının hekayələrində mövzu 
dairəsi həm özünəməxsus, həm də rəngarəngdir.
Kitab geniş oxucu kütləsi üçün nəzərdə tutulmuşdur. 
ISBN: 978-9952-445-00-9
© Sengiyn Erdene 
3
 
YAzIçI SENGİYN ERDENE  
HAQQINDA
Tanınmış monqol yazıçısı Sengiyn Erdene 1929-cu ildə 
Binder Xeytey aymakında (rayonunda) anadan olmuşdur. 
O, 1955-ci ildə Ulan-Batorda Moqolustan Dövlət Universi-
tetinin tibb fakültəsini bitirmişdir. Hələ tələbəlik illərində o, 
şeir yazmağa başlamışdır. 50-ci illərdə onun ilk nəsr əsərləri 
– povest və hekayələri işıq üzü görür. Öz vətənində S.Erde-
nenin 3 hekayələr məcmuəsi çap olunmuşdur - “Yaz gələn-
də” (1959), “Xonqor-Zul” (1961) və “Lap üfüqün kənarında” 
(1963).
“Təmiz su mənbəyi” hekayələr toplusu bu 3 kitabın əsa-
sında tərtib edilmişdir. Onları Monqolustan Xalq Respubli-
kasının ədəbi qəzet və jurnallarında dərc olunan hekayələr 
tamamlayır.
Bu kitabda oxucu qarşısında qardaş monqol xalqının hə-
yatından bəhs edən maraqlı səhifələr açılır. S.Erdene hekayələ-
rinin mövzusu müxtəlif və özünəməxsusdur, orijinaldır. Onlar 
müəllifin incə ustalığı və bacarığı ilə əsərlərin qəhrəmanla-
rı kimi bizim yaşıdlarımıza göstərilir, sosialist Monqolustanı 
vətəndaşının yeni insani keyfiyyətlərini üzə çıxarır.
Onun “Dırnaq altından çıxan tozanaq” (1964), “Günəşli 
durna” (1972) epik povestlər silsiləsi, o cümlədən “Göy siçan 
ili” (1970), “Qız yayı” (1978), “Göy dağların ənginliklərin-
də” (1981), D.Natsaqdorj haqqında “Həyat dairəsi” romanı 
yeni cəmiyyət quruculuğunda monqol ziyalılarının rolundan 
bəhs edilir.
Azərbaycan dilinə tərcümə edilən hekayələr Sengiyn Er-
denenin Moskvanın “Proqress” nəşriyyatında rus dilində çap 
olunan “Çistıy istoçnik” (“Təmiz su mənbəyi”) kitabından gö-
türülmüşdür. Həmin kitab 1965-ci ildə işıq üzü görmüşdür.
4
 
ÜRƏKDƏ DAŞ
Donoy dayı ağac köklərindən, onun törəmələrindən müxtəlif əyləncəli fiqurlar düzəldirdi. Lazım olan kökləri axtarmaq üçün o, dağların yağlı təpələrinə, 
qayalarına dırmaşar, bu yolda onun paltarları və ayaqqabı-
ları cırılardı. O, təsərrüfatda, məişətdə işlənən qaşıq və fin-
canlara oxşar şeylər düzəldər, bundan da onun arvadı xeyli 
məmnun qalardı.
Sonradan o, şam və tozağaciarının gövdələrindəki əca-
ib törəmələri kəsərək, badam və ardıc ağaclarının köklərini 
toplayaraq, onlara heyvan və gülməli insan görkəmi verməyə 
başladı. Arvadı onun faydasız şeylə məşğul olmağına narazı 
qalır, daim deyinirdi. Qonşular isə onun düzəltdiyi füqurla-
rı görüb, Donoy dayının ustalığına heyrətlənir və razı hal-
da başlarını yelləyirdilər. Ustanın tozağacının gövdəsindəki 
törəmələrdən dənizin dalğalandığını, alovun dillərini, ardı-
cın gövdəsindən isə şirlə pələngin döyüşünü, qəzəblənmiş 
mujikin arvadının saçından tutub sürütləməsini və ya dastan 
qəhrəmanlarının çox kiçik füqurlarını görənlər başa düşür-
dülər ki, bu oyuncaqlar heç də əyləncə xatirinə düzəldilmiş 
5
füqurlar deyildi. Donoyun özü isə düzəltdiklərini səliqə ilə 
qoruyur və onun fiqurları təriflənəndə o, çox sevinirdi. Onda 
gözəl əhval-ruhiyyə ilə gəzir, müəyyən işi müvəffəqiyyətlə 
yerinə yetirmiş bir adam kimi gülümsəyərdi.
Günlərin birində Donoy dağa qalxdı və orada qəribə bir 
kök tapdı. Həmin kök əlləri ilə dizlərini tutmuş, beli bükül-
müş insana oxşayırdı. Onun sinəsində ürəyi xatırladan boz 
bir daş işıldayırdı. Donoy onu evə gətirib, üzərində işləyəndə 
ürəyində daş olan beli bükülmüş insan fiquru alındı. Donoy 
füquru cilalayıb, üstünə lak çəkib, bunu alaçığın görməli ye-
rinə qoydu. Ürəyində bir daş olan, beli bükülmüş kişi fiquru 
Donoyun gözünə sataşanda, onun halı dəyişir, ağırlaşırdı.
«Birdən nəvaxtsa mənim ürəyimdə də belə daş olsa, mən 
özümü necə hiss edərəm?» - deyə onun beyninə qəribə bir 
fikir gəldi. Bu vaxt Donoyun başına kədərli, qəmli xatirələr 
daxil olurdu... Bir neçə il bundan əvvəl o, yeganə oğlunu itir-
mişdi. Deməli, o fiqurda olduğu kimi, mənim də ürəyimdə 
daş var.
Sakitləşmək üçün Donoy, meşədən topladığı ağac kök-
lərindən hazırlanmış şən fiqurlara diqqətlə tamaşa etməyə 
başladı. Yəqin onun xasiyyəti belə idi: o, istəmədiyi fikirlər 
haqqında, düşünmək istəmirdi. Qəmli, kədərli fikirlərin onu 
təqib etdiyi bir gündə o, beli bükülmüş adam fiqurunu gö-
türərək, onun sinəsindəki boz daşı çıxarıb kənara atdı. Daşın 
yerində dərin qəhvəyi bir dəlik əmələ gəldi, sanki insanın 
özü onu ürəyindən çıxarıb atmışdı. Donoy astaca fiquru gö-
türüb, balta ilə onu parçaladı və xeyli uzağa atdı ki, ondan 
əsər-əlamət belə qalmasın.
 
6
 
YENİ ALAçIQ
Keçənilki lobya qarın altından başını qaldırmış-dı. Hər tərəf ancaq qarla örtülmüşdü. O qədər də cavan olmäyan iki qadın Şərqi Sarı çöldə özlərinə 
alaçıq qurmuşdu. Onlar beş yüzə yaxın qoyun və keçi ota-
rırdılar. Keçən il quraqlıq oldu, bu il isə qış çox ağır olacaq. 
Qadınların biri Dorçulma qoyunların yanına getdi, dörd yaşlı 
oğlunu isə alaçıqda tək qoydu. Onun böyük oğlu evdən uzaq-
da mal-qara otarır, aula nadir hallarda gəlirdi. Qonşu qadın 
isə iki uşağını məktəbə göndərib, özü isə evdə tək qaldı. Qa-
dınlar qoyunları növbə ilə otarırdılar. Martın əvvəllərində 
İx-Boqdodda birdən külək əsdi, burada at çovğunu başladı. 
Belə havada atlar külək əsən tərəfə gedirlər, onları heç nə 
ilə dayandırmaq olmaz. Çovğun əvvəl elə bir narahatçılıq ya-
ratmırdı, belə ki, mal-qara acından elə zəifləmişdi ki, küləyin 
səmti ilə çətin hərəkət edə bilərdi. Lakin qonşular qərara al-
dılar ki, sürüyə bir də nəzarət etsinlər.
7
Balaca Dorjbatın alaçığa doldurulmuş quzu və çəpişiər-
lə oynamağa başı elə qarışmışdı ki, bayırda olan çovğunun 
güclənməsini hiss etmədi. Lakin külək elə vıyıldadı ki, oğ-
lan qorxdu. “Anamın yanına gedim”, - deyə o, qərara aldı. 
“Sırınmamı və keçə çəkmələrimi geyəcəyəm ki, anam məni 
danlamasın, yavaş-yavaş onun yanına gedərəm!”. Oğlanı ala-
çıqda saxlayan adam yox idi. O, fikirləşdi: “Böyüyüb, nazir 
olacağam və mənim qırmızı motosiklim olacaq. Onda hara 
istəsəm, gedərəm və qar mənim sırınmama və keçə çək-
məmə heç bir şey edə bilməz. Mən motosikllə hətta boranı 
da ötüb keçərəm”. 
Lakin küləyin vıyıltısı alaçığın divarları xarıcində daha 
da artır və şiddətlənırdi. Quzular və çəpişlər bir yerə topla-
naraq əsırdilər. Oğlanın sevimli quzusu vardı. Onun da adı 
Dorjbat idi.
Balaca sahib quzunu öz xalatının ətəyinə bürüdü, ona ov-
cunda duz verdi. Lakin tezliklə oğlana da soyuq oldu. “Yaxşı 
olar ki, ocaq qalayım” – deyə Dorjbat fikirləşdi. “Ancaq anam 
dəfələrlə tapşırmışdı ki, o, evdə olmayanda ocağa əl vurma-
sın”. Oğlana elə gəldi ki, əgər o, ocaq qalasa, çox böyük xəta 
törətməz. Əks təqdirdə, quzular dona bilərlər.
Dorjbat ocağı quru lobya yarpaqları ilə doldurdu və var 
gücü ilə odu üfürməyə başladı. Əvvəl zəif görünən od bir-
dən-birə parlaq alova çevrildi və ətrafı bürüdü. Ocaqdan qı-
ğılcımlar ətrafa səpələnirdi. Qorxmuş və hürkmüş quzular 
mələməyə başladılar. Qığılcımlar hörmə səbətə düşdü. Bura-
da təzə doğulmuş quzular yerləşdirilmişdi. Dorjbat ocaqdan 
çıxan alovun dillərıni görüb qorxudan geri çəkildi. Alaçıq 
get-gedə acı tüstüyə büründü. Dorjbat öz adaşını yerə qoy-
madan alaçıqdan bayıra çıxdı. İçəridən alov bayıra çıxdı və 
alaçıq dağıldı.
Dorjbat göz yaşı axıdırdı. Cənubdan dəvələrin üstündə 
iki dəvəçı gəldi. Lakin artıq gec idi, alaçıq tamam yanmışdı. 
Tezlikiə ana qayıtdı. Dorjbat anasını görən kimi sakitləşdi. 0, 
8
gözləyirdi ki. ana ona yaxşıca qulaqburması verəcək. lakin 
ana qolları ilə oğlundan yapışıb, onu sinəsinə sıxdı. O, bu söz-
ləri təkrar edirdi:
- Oğul, sən sağsan! Nə böyük xoşbəxtlik!
O, oğlunu öpür və ağlayırdı.
- Ana, biz indi harada yaşayacağıq? Daha bizim alaçığı-
mız yoxdur.
- Əsas odur ki, sən sağsan, qalan hər şey düzələcək.
Dorjbat məhv olmuş quzuları yada salıb, yenə də ağladi: 
Dəvələrlə bura gələnlər də hirslənmək əvəzinə, onun başını 
sığalladılar və öğlanı peçenyeyə qonaq etdilər.
Alaçığı yanmışlar hələlik qonşugildə məskunlaşdılar. La-
kin bir neçə gündən sonra hardansa uzaqlardan bura çoxlu 
adamlar gəldı. Dorjbata bir kisə müxtəlif şeylər gətirdiiər. 
Onların arasında köynək üçün parça və rəngli şəkilləri olan 
kıtablar da vardı. Dorjbatı maşında gəzdırdilər, oğlan özünü 
xoşbəxt hiss edirdi. Müəyyən vaxtdan sonra yenə də adamlar 
gəldilər. Onların arasında birliyin sədrı də vardı. Onlar Dorj-
bat və onun anası üçün yeni ağ alaçıq qurdular, buraya soba 
qoydular, hər cür avadanlıq yerləşdırdilər.
- Bu da sənin carpayın, balaca, - deyə sədr uşağa balaca 
çarpayını göstərdi.
- Bax ha, oğul, indiki alacağımız əvvəlkindən daha yaxşı-
dır, - deyə ana sevinirdi.
Tezliklə yaz gəldi, qar əriməyə basiadı. Dəvəyə minib, 
qoyunların yanına gedən ana oğluna dedi:
- Böyüyərsən, oğul, daha alaçıqda yox, şüşəli evdə yaşa-
yarsan.
- Mən daha nazir olmaq istəmirəm, - deyə Dorjbat cavab 
verdi. Mən adamlara alaçıq bəxş edən sədr olmaq istəyirəm.
 
9
 
ANA
Mən çox həyacanlı idim. Lakin ruhdan düşməyi və başımı aşağı əyməyi sevmirəm. Sərin meh üzü-mü oxşayır, saçlarımı tumarlayırdı. Gicgahlarım-
da artıq çallaşma başlamışdı.
Çayın döngəsində yaşıl xalça kimi çəmənlər, düzlər görü-
nürdü. Həyata inanmaq istəyirsən. Yaxşı adamlara inanmaq 
istəyirsən. Lakin mənim ovqatımı korlayan adama inanmağa 
dəyməz.
Təbiətin qeyri-adi gözəlliyi sehrli qüvvəyə malikdir. O 
insanın ruhi sarsıntılarını aradan qaldırır. Mən çayın sahi-
li ilə hərəkət edir, torağayların və tarlada uçuşan başqa ki-
çik quşların oxumasına, suların şırıltısına qulaq kəsildikcə 
özümü sakit və rahat hiss etməyə başladım. Cavan rişələri 
olan söyüd xışıldayır, saplaqların yuxarısında çöl pionlarının 
qönçələri yellənirdi - sanki bu hərəkətlər və səslər həyatın 
sevinci haqqında melodik mahnısından danışırdı.
Çayın sahilində otluqda bir qadın oturub kitab oxuyurdu. 
Onun yanında göy idman kostyumunda və papaqda olan ba-
laca oğlan uşağı oynayırdı.
Mən onlara yaxınlaşıb salam verdim. Qadının siması 
10
məni heyrətə gətirdi. Elə bil o, kədər və xoşbəxtlik izlərini 
özündə gizlətmişdi. Onun dərinə düşmüş böyük qara göz-
ləri quru və ehtiyatla baxırdı. Qadının nazik boz dərisi olan 
üzündə göy damarlar görünürdü. Külək onun çilli alnına tö-
külmüş saçlarını yellədir, nazik əllərinin barmaqları yerə da-
yaq olarkən əyılir, sanki görünürdü ki, onlar tamam gücsüz-
dürlər. Qadının baxışları özgə bir adamın söhbətə tutduğu 
uşağın baxışiarı kimi idi, o, şübhə ilə ətrafa baxırdı. Oğlana 
nəzər yetirəndə onun hədsiz məhəbbəti və şəfqəti elə alışıb 
vanırdı ki, qadının solğun, qeyri-adi çöhrəsi nura büründü.
Möhkəm toppuş yanaqları, ensiz qara gözləri olan gö-
zəl oğlan uşağı otun üzərinə hoppanır, qaçır, çiçək dərir, kə-
pənəklərin dalınca qaçırdı.
- Oğlunuz qəşəng uşaqdır - deyə mən dilləndim.
Qadın sanki bu tərifi gözləyirdi. O, sevinərək gülümsündü.
- Hə, mənim oğlum çox yaxşı oğlandır.
- Onun neçə yaşı var?
- Üç yaşın içindədir.
- Möhkəm uşaqdır.
- Hə. Deyirlər ki, əgər uşaq belə sağlam doğulursa, o, yax-
şı adam olacaq.
- Sizin isə, görünür, sağlamlığınız yaxşı deyil? - deyə dü-
şünmədən dilimdən bu sözlər çıxdı.
Qadın gözlərini yerə dikdi və nazik barmaqları ilə onları 
əzərək üz-gözünü turşutdu.
Mən bilmirdim səhvimi necə düzəldim. Bu vəziyyətdən 
məni çıxaran bura qaçıb gələn uşaq oldu.
- Ana! Kəpənəklərin qanadlarında gözlər olur?
Biz ikimiz də gülüşdük. Mən təsəvvürümə gətirə bilmirdim 
ki, belə xəstə vücuddan bu cür cingiltili gülüş çıxa bilər. Onun 
baxışı yenə də yumşaldı və oxşayıcı oldu. Görünür, ananın bü-
tün fikirləri yalnız oğlu ilə məşğul idi. Uşağının hər hansı sadə-
lövh sualı onun üçün mühüm əhəmiyyət kəsb edirdi.
- Çox yaxşı oğlandır. Yəqin dünyada heç kəs uşaqlar kimi 
11
belə təmiz və parlaq düşünə bilməz, - deyə mən fikrimi bil-
dirdim.
Bu dəfə ana mənə inamla baxdı. O, kitabı dizləri üstünə 
qoydu.
- Hə, mənim fikrimcə, dünyada uşaqlardan gözəl heç nə 
yoxdur.
- Uşağın xətrinə mən sağlamlığımın qeydinə qalmadım. 
Siz məni görən kimi hiss etdiniz ki, görkəmim yaxşı deyil. 
İndi yaxşıyam. Ancaq çox pis vəziyyətdə idim. Həkimlər 
mənə doğmağı qadağan etmişdilər. Lakin bu da mənə kömək 
olmadı. Üçüncü dəfə mən qərara gəldim ki, uşaq gözlədiyimi 
onlardan gizlədim. İlk vaxtlar kəmərimi möhkəm bağlayır-
dım və heç nə hiss olunmundu. Lakin sonra bunu necə gizlə-
dəsən? Hə, xəstəliyim də ağırlaşmağa başladı. Bilsəniz, mən 
nə qədər ağrılar, çətinliklər çəkməli oldum. Əlbəttə, həkim-
lərim mənə yazığı gəlirdi, lakin onlar məni qınayırdılar. Bu 
dəfə mən həkimlərə tabe olmaq məcburiyyətində idim. Axı 
analar bir neçə ay uşağı öz ürəklərinin altında saxladıqdan 
sonra onlar istəmirlər ki, uşaqlar doğmamış məhv olsunlar, 
arzuları heçə ensin. Bu, analar üçün çox böyük dərddir, əzab-
dır. Buna görə mən xeyli ağlamışam. Düz üç ay mən xəstəxa-
nada yatdım. Heç inana bilmirdim ki, sağlamlığım uşağa görə 
ağırlaşır. Fikrim-zikrim ancaq uşağın yanında idi.
- Qadının nazik barmaqları əsəbi halda otları yolurdu. 
Quru gözlərində yaş göründü, səsi titrədi. Mən nəzərlərimi 
kənara döndərərək, çayın o biri sahilində görünən dağlara 
baxmağa başladım. Bu vaxt uşaq əlində əlvan çiçəklər anası-
nın yanına gəldi. Ana onu zərif əlləri ilə qucaqladı, alnından 
öpdü, bu vaxt onun qara gözləri görünməz oldu. O, yavaşca 
arxaya çəkildi, onun nazik solmuş dodaqlarında təbəssüm 
göründü, göyə çalan bəbəkləri isə titrəyirdi.
Oğlunu yenə öpərək ana dərindən nəfəs aldı və sözünə 
davam etdi:
- Mən qərara aldım: nə olursa-olsun, oğlumu doğmalı-
12
yam. Əgər qismətimə ölmək düşübsə, qoy onunla birgə ölüm. 
Mən hesab edirdim ki, dünyada uşaqdan gözəl şey yoxdur. 
Qadınları uşaqlarla gördükdə, mən onlara həsəd aparırdım. 
Mən qonşu uşaqları əzizləmək istəyirdim, lakin analar əsə-
biləşərək, onları mənim yanımdan uzaqlaşdırırdılar, qorxur-
dular ki, onları yoluxdura bilərəm. Yuxuda gördüm ki, guya 
mən öz uşağımı bağrıma basıram. Ayılanda isə öz bədbəxt 
taleyimə görə göz yaşları axıdırdım. Sonra isə uşaq dünyaya 
gəlməyə az qalmış, mən qohumlarıma və həkimlərə dedim 
ki, heç kəsə uşağı əlimdən almağa imkan vermərəm. Həkim-
lərin mənə yazığı gəldi. Onlar uşağı və məni xilas etməkdən 
ötrü bütün səy və bacanqlarını bizdən əsirgəmədilər. Mən 
əvvəlki kimi çox zəif idim, ancaq balamın sağlamlığını dü-
şünürdüm. Bütün qüvvəmi xəstəliyimlə mübarizəyə sərf 
edirdim. Uşağımın olacağına görə özümü həddən ziyada xoş-
bəxt hiss edirdim. Axırıncı ayları mən xəstəxanada yatmalı 
idim ki, doğuş üçün qüvvə toplayım. Budur, o, doğuldu. Mən 
hərəkətsiz dayanıb, oğluma tamaşa edirdim. Mən sevinirdim. 
Bilirdim ki, öz balamı sinəmə sıxmaq üçün yaşamalıyam, onu 
yetim qoymamalıyam. Mən inanıram ki, ölümdən məni xilas 
edən oğlum oldu. Mən xoşbəxlikdən həm ağlayır, həm də se-
vinirdim. İndi oğlum böyükdür, sağlamlığım yaxşılığa doğru 
gedir. Oğlum çox ağıllıdır. Düşünürəm ki, o, yaxşı adam ola-
caq. Bəlkə onun qardaşı da oldu...
O, utandı və öz zərif barmaqları ilə nəvazişlə oğlunun 
başını tumarladı. Onun böyük qara gözləri qayğı və şəfqətlə 
parlayırdı.
Torağaylar öz mahnılarını oxuyur, çiçəklər və yarpaqlar 
yellənir, sərin külək bal ətrini ətrafa yayırdı.
Mən qadınla xudafizləşdim. Ürəyim sakit idi. Yol gedə-ge-
də ananın xeyirxahlığı, mübarizliyi, böyük ruh yüksəkliyi 
barədə fikirləşirdim. İndi də mən ürəyimdə qeyri-adi ananın 
surətini gəzdirirəm.
13
 
çƏPİŞ
Payız gecələrinin birində məhəlləmizin uşaqları Molom babanın çadırına gəlib ondan xahiş etdilər ki, onlara bir nağıl danışsın. Qoca razılıq verdi. Bir 
neçə dəqiqə susmuş halda oturdu, özünün böyük qəlyanı-
nı sümürdü. Görünür o, fikirləşirdi ki, nədən söhbət açsın. 
Onun yaxın dostu qoca köpək Bars sahibinin yanında uzanıb 
başını Molom babanın cüyür dərisindən olan ayaqqabısının 
üstünə qoymuşdu. Bu böyük köpək dəhşətli Bars adını daşı-
sa da, heç kimdə qorxu hissi doğurmurdu. O elə qocalmışdı 
ki, iti qulaqları daha dik dayanmır, tükləri isə topa şəklində 
asılmışdı. Köpək uzanan kimi gözləri örtülürdü. O xırıltılı 
səslə hürürdü.
Molom baba öz saralmış bığlarını eşdi və bic-bic bizə baxdı.
- Uşaqlar, - deyə o, fikirli halda söhbətə başladı. Siz heç 
bilmirsiniz ki, bizim Xentey dağları necə gözəl və əzəmətli-
14
dir. Belə yerləri mən heç yanda görməmişəm. Sıldırım qa-
yalar sanki məxmərə bürünüb, talalar isə müxtəlif naxışları 
olan xalçalarla örtülmüşdür. Hələ meşələri, yaşıl çəmənləri, 
gülləri, çiçəkləri, soyuq şəffaf bulaqları demirəm. Siz bütün 
bunları böyüyəndən sonra görəcəksiniz. Kim doğma diyarı-
nın gözəlliyini görə bilmirsə, həmin adamın ürəyi soyuqdur.
Molom yanında oturmuş qız nəvəsinin başını tumarladı.
- Siz əsl dostluğun nə olduğunu bilirsinizmi? Mənim Barsım 
isə bilir. Hə, bir gün mən maraqlı bir hadisə ilə rastlaşırdım.
Biz dirsəklərimizlə bir-birimizi itələdik. Bununla bildir-
mək istəyirdik ki, baba söhbətinə başlayır.
- Söhbət açmaq istədiyim həmin baharda Barsımın üç 
yaşı tamam olmuşdu. O vaxt it indiki kimi deyildi. Onun qu-
laqları dik dayanırdı, gözləri isə sayıq idi. O küləkdən bərk 
qaçırdı.
Günlərin bir günü biz Barsla birlikdə ova getdik. Ulziyt 
çayı boyunca gəzdik. Birdən cüyür qışqırtısı eşidildi. Mən 
irəliyə atıldım və gördüm ki, canavar cüyürü gəmirir. Əlbət-
tə, boz qurd məndən yaxasını qurtara bilmədi. Mən onun 
beynini dağıtdım. Lakin biz gecikmişdik. Cüyürü xilas etimək 
mümkün olmadı. O al qana bulaşmışdı, onun balası balaca 
çəpiş isə anasının yanında güclə dayanmışdı. Çəpiş əsirdi: o 
həm canavardan, həm də atəş səsindən qorxmuşdu. Olümcül 
yaralı cüyür çalışırdı ki, qalxsın, lakin bacarmadı. O sönmək-
də olan gözləri ilə balasına baxdı və son dəfə nəfəsini dərdi.
Molom baba fasilə etdi. Yəqin o, fikirləşdi ki, biz indicə 
ağlayacağıq. Qoca gülümsədi.
- Eybi yoxdur, uşaqlar. Xeyirxah ürək hamının köməyinə 
çatar. Beləliklə, çəpiş yetim qaldı. Mənim Barsım yanımda 
dayanmışdı. O başını aşağı sallamışdı. Sanki onun çəpişə 
yazığı gəlirdi. Mənə elə gəldi ki, quşların səsi kəsildi, bütün 
meşə isə susdu. Sonra mən çəpişi qucağıma götürüb, onu evə 
gətirdim. Uşaqlarım onu ev keçisinin südü ilə yemlədilər.
Yay qurtardı, payız gəldi. Bizim çəpiş gözəl Sibir cüyü-
15
rünə çevrildi. O çox darıxırdı. Axı biz onu həmişə bağlı sax-
layırdıq. Çəpiş tez-tez küçədə uzanıb, qəm-qüssə ilə meşəyə 
sarı baxırdı. Mən vəhşi heyvanların xasiyyətinə bələd idim. 
Onun həsrəti, xiffəti mənə məlum idi.
Bars çəpişlə dostlaşdı. Onlar daim bir yerdə olardılar. Əgər 
köpək az müddətə harasa gedirdisə, geri qayıdan kimi tez çə-
pişə baş çəkir, onu iyləyir, heyvanın qıvrım alnını yalayırdı.
Budur, qaban ovuna getmək vaxtı gəlib çatdı. İlk qarlı 
gündə səhər tezdən mən Barsla birlikdə ova getdim. Əvvəl-
lər ova hazırlaşanda Bars sevinirdi, hoppanır, zingildəyir, irə-
liyə atılmaq istəyirdi. Bu dəfə isə mən Barsı tanıya bilmədim. 
O könülsüz gedir, çalışırdı məndən aralansın və geriyə qaç-
sın. Biz nə qədər evdən çox uzaqlaşdıqsa, Bars bir o qədər 
sözə qulaq asmayan olurdu. O hətta mırıldamağa başladı. 
Sakit olan köpək birdən mənə dişlərini qıcadı. Yalnız bu vaxt 
anladım ki, Bars öz dostunu tək qoymaq istəmirmiş. Əgər iş 
belə gətiribsə, uğurlu ov ola bilməz. Ona görə də mən evə qa-
yıtmağı qərarlaşdırdım. Sonra fıkirləşdim: «Niyə yazıq çəpiş 
ipdə bağlı qalmalıdır. Əgər o bizdə yaşamaq istəmirsə, qoy 
meşəyə getsin». Mən onu azad etdim. Lakin çəpiş dərhal get-
mədi. O xeyli müddət ətrafda gəzişdi.
Qonşu itləri heyvana hücum edəndə Bars dostunu mü-
dafiə etməyə atılırdı.
Qışda biz ailəliklə yaylaqdan arana köçdük. Biz elə təzə-
cə yola düzəlmişdik ki, Barsla çəpiş yoxa çıxdılar. Üç gün üç 
gecə mən onları axtardım. Lakin onlar heç yanda yox idilər.
Molom baba söhbətinə ara verdi, qəlyanına tütün dol-
durdu, onu alışdırıb çəkməyə başladı. Bizim isə səbrimiz çat-
mırdı. İstəyirdik öyrənək görək, itlə çəpişin qeyri-adi dostlu-
ğu nə ilə nəticələndi. Nəhayət, Molom baba qəlyanını çəkib 
öz hekayətini davam etdirməyə başladı.
- Yalnız beşinci gün Bars geri qayıtdı. O çox yorğun idi. 
Köpək bir neçə gün heç nə yemədi, elə hey pəncələrinın üs-
tünə başını qoyub, uzanmış vəziyyətdə qalır və gözlərini dağ-
16
lara zilləyirdi. Mənim ona yazığım gəlirdi. Bilirsiniz, uşaqlar, 
axı heylanlar da dostluq etməyi bacarırlar. Burada isə Bars 
tək qalmışdı, çəpiş onu tərk etmişdi.
Günlər, aylar, illər ötüşdü. Üç il idi ki, çəpiş meşəyə get-
mişdi. Payızda, günlərin birində mən Barsla Asralt-Xayırxan 
dağının şimal yamaclarına ova çıxmışdım. Onda Tayqa ta-
mam qızılı rəngə çalırdı. Səhər hava dumanlı, tutqun olsa da, 
ov uğurlu alındı.
Meşədə gəzərkən birdən talada böyük cüyür gördüm. 
Bars da ona tərəf baxdı. Mən tüfəngi əlimə aldım. Lakin o 
uzaqda idi, həm də talanı duman bürümüşdü. Mənim Bar-
sım gizlicə heyvana yaxınlaşıb, onun üstünə atılmağı baca-
rırdı. Mən onu buraxdım, it küləyə qarşı asanlıqla qaçaraq 
cüyürə tərəf cumdu. O hündür kolların arasında yox oldu. 
Mən cüyürə baxırdım və gözləyirdim ki, Bars nə vaxt onun 
üzərinə atılacaq. Cüyür buynuzunu arxaya əyib, donub qal-
mışdı. O təhlükəni heç hiss etmirdi. Onda mənim gözlərim 
indiki kimi deyildi, yaxşı görürdü. Mən cüyürün buynuzlarını 
hətta pöhrəlikdə ayırd edə bildim. Nə görsəm yaxşıdır? Bars 
talada cüyürün yanında sakitcə dayanmışdı. Əvvəl mən göz-
lərimə inanmadım, lakin sonra başa düşdüm ki, bu, çəpişdir, 
bir vaxtlar bizim böyütdüyümüz çəpiş.
Mən özümü saxlaya bilməyib, bütün meşə boyu qışqır-
dım: «Ay Allah, dünya necə gözəldir!»
Səsimin əks-sedası çox uzaqlara yayıldı. Cüyür kənara 
çəkilib yox oldu. Bars tək qaldı və şikayətedici tərzdə zingil-
dədi, sanki o dostundan xahiş edirdi ki, geri qayıtsın. 
Molom baba hekayətini bitirib, qəlyanını möhkəm sü-
mürdü.
17
 
HƏYAT DƏRSİ
Biz meşədə yerləşmişdik. Böyük tonqal qaladıq, buna baxmayaraq, hava yenə də soyuq idi. Bahar təzəcə özünü göstərirdi. Jambal köhnə pambıq sı-
rınmasına bürünüb oda tərəf yaxınlaşdı və gözlərini gecənin 
qaranlığına zillədi. Alovun parıltısı onun böyük kədərli göz-
lərində əks olunurdu. «Necə gözəl gözləri var» - deyə mən 
düşündüm.
Yol uzunu Jambal fıkirli və lal-dinməz idi. Biz onunla 
dağlarda tanış olduq. Jambal Ulan-Batorda yaşayır, küçələ-
rin və meydançaların yaşıllaşdırılması trestində çalışırdı. O, 
Tayqaya bir qrup tələbə ilə ağac tədarükü üçün gəlmişdi. Biz 
onunla üç gün bir yerdə olduq. Nədənsə Jambal məni maraq-
landırdı və mən istəyirdim ki, onunla yaxından tanış olum.
Tonqal ətrafında mənimlə Jambaldan başqa bir neçə 
gənc də oturmuşdu. Onlardan biri dedi:
- Ali təhsilli adamın uzaq yerlərə getməsi vacib deyil.
18
Jambal yuxarı qalxan qığılcıma baxaraq gülümsündü:
- Çox səhv fikirdir! İlk növbədə öz şəxsi rifahını və rahat-
lığını irəli çəkənlər bu qığılcımlar kimi tez sönə bilərlər.
O tonqala bir neçə budaq atdı.
- Siz tələbə olmusunuz? – deyə mən soruşdum.
- Olmuşam.
- Mən elə də düşünürdüm.
0, hiss edəndə ki, mən yeni sual verməyə hazırlaşıram, 
öz söhbətinə belə başladı:
- Mən bilirəm, əgər universiteti qurtarsaydım, həyatım 
necə olardı. Bilirəm ki, onda böyük bir səhv etdim. Buraxılış 
imtahanına bir il qalmış məni ali məktəbdən qovdular.
Jambal ağacla tonqalı qarışdırdı. Tələbələr gülür, mahnı 
oxuyur, bizə məhəl belə qoymurdular. Jambal bir az susub 
dedi:
- Mən yaxşı oxuyurdum, hətta əlaçı da olmuşdum. Ozüm-
dən bədgüman kimi hesab edirdim ki, mən hamıdan yüksək-
dəyəm. O vaxt mən artıq evli idim, bizim qızımız da doğul-
muşdu. Nədənsə düşünürdüm ki, həyat yoldaşım o qədər də 
yaxşı təhsil almayıb və o, istənilən gözəlliyə malik deyildir. 
Onun danışığı, geyimi xoşuma gəlmirdi, onunla küçə ilə ge-
dəndə utanırdım. Bir sözlə, mən çalışırdım ki, arvadımla mü-
nasibətlərim korlansın və ailəmiz dağılsın. İndi fikirləşəndə 
öz-özümə deyirəm ki, mən nə qədər axmaq olmuşam.
O, susdu. Bu vaxt tələbələrdən biri belə bir mahnı oxudu:
Gənclər, damcı-damcı
Bu kubokdan şərab için.
- Hə, mən əsl səfeh idim. Bunu indi başa düşürəm. Ar-
zulayırdım universiteti müvəffəqiyyətlə bitirərəm, məni 
dərhal nazirlikdə rəhbər işə götürərlər, yaxşı mənzil verər-
lər və mənim yeni həyatım başlanar. Bax, onda xoşbəxtliyi 
belə anlayırdım. Yoldaşımı yada salanda əhvalım yaman po-
zulurdu. Mənə elə gəlirdi ki, gərək arvadım gözəl, qamətli, 
19
mənə yaraşan olsun. Demək lazımdır ki, mən belə anlarda 
təvazökarlıqdan tamam kənar idim. Arvadımın mənim təhsil 
almağıma görə fədakarcasına işləməyi məni heç də həyəcan-
landırmırdı. Mən kiçik qızımız haqqında da düşünmürdüm. 
Onda içkiyə qurşandım ki, evdə dava-dalaş etməyə hünərim 
olsun. Arvadım bu həyata dözməyib, öz qızını götürərək Qo-
biyə getdi və burada müəllimlik etməyə başladı.
Xeyli müddət ondan xəbər tuta bilmədim. Budur, bir gün 
gördüm ki, o, mənə məktub göndərib. Burada o yazırdı ki, 
xəstədir, xahiş edir ki, ora gəlim. Onun valideynləri uzaqda 
yaşayirdılar. Ona görə də həyat yoldaşım qərara almışdı ki, 
onları narahat etməsin. O, yazırdı ki, qızımın qayğısına qal-
mağa mən borcluyam.
Tələbələr səslərini kəsdilər. Tonqalda yanan budaqlar 
şaqqıldayırdı. Jambal alova baxıb dərindən köks ötürdü:
- Mən ora getməyə bilərdimmi? Hər halda, az da olsa, in-
saniyyətliyim qalmışdı. Və mən yola düşdüm. Getdiyim yol 
çox çətin idi. Güc-bəla ilə arvadım və qızımın yaşadıqları 
yerə gəlib çatdım. Orada öyrəndim ki, arvadımın vəziyyəti 
tam ağırlaşıb və onu şəhərə aparıblar. Mənə bildirdilər ki, o, 
məni çox gözlədi, özü də məktub qoyub. Mən şəhərə yollan-
dım.
- Siz onu orada tapdınız? - deyə mən soruşdum.
- Yox, - deyə Jambal gözlərini alovdan çəkməyərək cavab 
verdi.
- O, artıq həyatda yox idi. Bu, mənim üçün dəhşətli dərş 
oldu...
Tonqalın üzümüzə düşən qırmızımtıl şöləsində mən 
yenə onun gözlərində kədər-qəm gördüm. Jambalın geniş al-
nında sərt qırışlar vardı. Axı, o, heç də yaşlı deyildi.
Mən qalxdım və tonqal üçün çör-çöp gətirməyə yollandım.
Səhər tələbələr şən halda çay hazırlayanda Jambal mənə 
bir vərəq uzatdı:
- Budur, onun məktubu. Arvadım onu mənim üçün qoy-
20
muşdu: «Jambal! Mən qızımla şəhərə gedirəm. Hiss edirəm 
ki, biz bir daha görüşməyəcəyik. Sənə deməyəcəyəm ki, 
bizə nə qədər qəm-kədər bəxş etmisən. Onu bilirəm ki, sən 
düzələsi mümkün olmayan səhvlər eləyirsən. Mən indiyə 
kimi inanıram ki, sən heç də islaholunmaz insan deyilsən və 
sən öz doğma qızını atmazsan. Buna mən inanıram. Qızımız 
bilmir ki, sən bizi atmısan. O, tez-tez soruşur: «Atamıza nə 
olub?» Mən əlbbətə, elə edə bilərdim ki, o, sənə bütün hə-
yatı boyu nifrət etsin. Lakin mən bunu istəmirəm və o, elə 
hey gözləyir ki, sən nə vaxt gələcəksən. Onu atma. Bu mənim 
səndən axırıncı xahişimdir. Sənə səadət arzulayıram.
Mən Jambala baxdım. O, pambıq sırınmasına bürünüb, 
beli bükülü oturmuşdu. Görünür, o, tonqala lap yaxın idi, 
tüstü onun gözlərini acışdırırdı. 0, əlinin arxası ilə gözlərini 
ovuşdururdu.
21
 
İNTİQAM
Mən elə yaşda idim ki, intiqamın nə olduğunıı hələ anlamırdım. Budur, bir dəfə mən Semjid adında bir qadına görə Yadam Borooxoydan intiqam 
almalı oldum. Yadam dələduz idi. O, qumar oynayaraq var-
lanmışdı. Onun yaşı qırxı keçmişdi, lakin o, subay idi. Kimisə 
qonşulardan işə götürürdü ki, mal-qaraya baxsın, özü isə 
qalın peysəri, işıldayan sifəti olan sağlam mujik ancaq bunu 
22
bilirdi ki, qadınların dalınca düşsün, sümük oyununda işti-
rak etsin. O, dava-dalaşsız keçinmirdi. Böyük gümüş bıça-
ğını çıxarıb və ya dəyənəkdən yapışıb, uşaqların və qadın-
ların dalınca qaçar və qışqırardı: “Öldürəcəyəm!”. Ona görə 
də onu Borooxoy Yadam adlandırmışdılar, bunun da mənası 
“Dəyənək Yadam” idi. Onun sağ əlində iki barmağı çatmırdı 
- baş və orta barmaq. Ona görə də onu orduya aparmadılar 
(qadınlar deyirdilər ki, o, qəsdən barmaqlarını çapmışdı). 
Bəzən belə şayiələr gəlib çatırdı ki, Yadamı ələ keçirib, rayon 
mərkəzinə göndəriblər. Lakin yenə də gecə onun atının ayaq 
tappıltısı və onun vəhşi qışqırığı eşidilirdi. Bu vaxt qadınlarm 
qorxudan ürəkləri əsirdi. Qonşuların çoxunun onu görən 
gözləri yox idi. Lakin elələri tapılırdı ki, onun gözündən kə-
nar Yadamı mühakimə edir, onu görəndə isə bu vəhşiyə yal-
taqlanırdılar. O, görürdü ki, hamı ondan çəkinir, ona görə də 
özündən çıxırdı. O vaxtlar varlı olan hər şey edə bilərdi.
Yazıq dul qadın Semjidin iki uşağı vardı. Otuz doqquzun-
cu ildə oğlunu orduya çağırdılar və o, öz qızı ilə qaldı. Onun 
qızı yaxşı qız idi, lakin sağlamlığı istənilən qaydada deyildi. 
Qızın iyirmi yaşı tamam olmuşdu. Borooxoy Yadam bu qızla 
evləndi, lakin bir neçə gündən sonra onu evdən qovdu.
Otuz doqquzuncu ilin payızında döyüşlər qurtarandan 
sonra bizim küçənin oğlanları ordudan qayıtdılar. Mənim bö-
yük qardaşım da geri döndü. Onun sinəsini Xalxın-Qol uğrun-
da döyüşlərdə iştirakına görə medalı bəzəyirdi. Qardaşımın 
gəldiyi gün Semjid gəldi, o, qardaşımın ayaqlarının yanında 
çökdü, o isə susur, bilmirdi ki, nə desin. Semjid acı-acı ağlayır 
və başını döşəməyə vururdu. Yağış və külək qaya parçasını 
hamar etdiyi kimi, insanlığın dərdi də zaman keçdikcə silinir, 
yaddan çıxır. Və... qəflətən yazıq qadını başqa bəla yaxaladı: 
qışda onun yeganə qızı vəfat etdi, Semjid xala tək qaldı.
Yayda o, öz alaçığını bizimkinə yaxın qurdu. Bu bədbəxt, 
tək qadına mənim çox yazığım gəlirdi. O, həyatında böcəyi 
belə incitməmişdi. Mən anlaya bilmirdim ki, nə üçün dünya-
23
da bəziləri həyatdan zövq alır, bəzilərinin isə dərd-bəla bel-
lərini bükür. Mən Semjid xala üçün su daşıyır, odun mişarla-
maqda ona kömək edirdim. O, inək sağanda buzovu kənara 
çəkirdim. Sonra mən çörəklə şirin qatıq yeyir və ona danı-
şırdım ki, yer kürə şəklindədir, o Günəşin ətrafında fırlanır, 
uzaq Afrikada qara hisə oxşar dərisi olan adamlar yaşayırlar. 
Semjid xala mənə həvəslə qulaq asır və mənə elə gəlirdi ki, 
onun qəlbi bununla rahatlıq tapır.
Bir dəfə isti yay axşamlarının birində Semjid xala inəyi 
sağır, mən isə quru peyin yandırırdım. Hər bir alaçığın buxa-
rısından göy tüstü qalxır və asta-asta tarlanın üstü ilə çay 
tərəfə gedirdi. Çox inək olan yerdə bir neçə tonqal qalanırdı. 
Tüstü çox olsun deyə, mən də üç tonqal qalamışdım. Peyin 
yanandan sonra mən tonqala ot atmağa başladım. Semjid 
xala öz-özünə nəsə deyinərək, taxta bidonu götürüb inəyi 
sağmağa getdi. Qonşu qadınlar, yaşca bir az cavanlar sağımı 
qurtarıb, əllərində dolu vedrələr öz alaçıqlarına qayıdırdılar. 
Birdən hardansa sərxoş Yadam peyda oldu və Semjid xala-
dan şərab tələb etdi. Xala ona cavab verdi ki, çoxdandır onun 
evində araq çəkilmir. Lakin davakar əl çəkmir, qadını təhqir 
edir və ona deyirdi ki, oğlunu vaxtından əvvəl öldürüblər, 
qızı isə xəstəlikdən vəfat etmişdir, özü isə haqq dəryasında 
quruyub. Semjid xala ağlamağını saxlaya bilmir, göz yaşları 
südün içərisinə tökülürdü.
- Sən nə edirsən? Sənə nə lazımdır? - deyə mən qəzəbdən 
güclə nəfəs alaraq qışqırdım.
Doyunca əyləndiyini hiss edən Yadam - bədbəxt qadını 
göz yaşı axıtmağa məcbur etdiyinə sevinən Borooxoy ye-
yib-doymuş qaz kimi qaqqıldadı və atını səyirtdi.
Mən qəti qərara gəldim ki, Semjid xalaya görə bu nacins-
dən, rəzildən intiqam alım. Həmin gecə adamlar yatmağa ha-
zırlaşanda, o, yenə də bizim alaçığa gəldi. Onun vəhşi qışqırı-
ğından hətta itlər də gizləndilər. O, qardaşımla söhbət etdiyi 
zaman mən ondan necə intiqam almağı fikirləşib tapdım. Sa-
24
kitcə alaçıqdan çıxıb, qoyun ağılına daxil oldum, buradan qo-
yun dərisi götürdüm, ona qalın ciyəni sarıdım və onu qayışa 
bağladım. Tezliklə Yadam atla çıxıb getdi. Mən sakit durub, 
at tappıltısına qulaq asırdım. Yerimdə uzanaraq mən arzu 
edirdim ki, hürkmüş at onu üstündən atsın və o, ölümcül və-
ziyyətə düşsün.
Səhər erkən oyananda mən küçəyə qaçdım və gördüm ki, 
qonşu alaçığın qabağında adamlar toplaşıb. Böyük izdiham 
var. Yadam yerdə uzanmışdı. Onun ayağını üzəngi sıxmışdı, 
üzündə qan görünürdü. Yaxınlıqda isə sarınmış qoyun dərisi 
göründü.
- Sağdır, çənəsini sındırıb. Əgər qarınaltı qayış qırılma-
saydı, ölümlə nəticələnə bilərdi, - deyə bura toplaşanlar fi-
kirlərini söylədilər.
Onu görüb çox qorxdum, lakin etdiyim hərəkətə görə 
təəssüflənmirdim. Mən başa düşdüm ki, insanın ən yaxşı 
keyfiyyəti onun yazıqlara əziyyət veriləndə onlara havadar 
çıxması, onları müdafiə etməyə hazır olmasıdır. Mən indi də 
etdiyimə görə təəssüflənmirəm.
 
25
 
PİNƏçİ
Ulan-Batorun küçələrindən birində qövsvari pən-cərəsi olan balaca köşk vardı. Bütün günü buradan çəkic səsinin ahənginə uyğun az xırıltılı səslə oxu-
nan mahnı səsi gəlir.
Onu oxuyan Ser-Oddur. Onu bütün küçə tanıyır. Budur, üç 
ildir ki, o, köşkünü burada yerləşdirib pinəçilik edir. Otağın 
bir küncündə səliqə ilə müxtəlif ölçü və fasonlarda uzunbo-
ğaz çəkmələr, tuflilər, adi çəkmələr qoyulmuşdu. Onlardan 
bəzilərinin arxası cırıiıb, bəzilərinin dabanları yeyilib, bə-
zilərinin də altlıqları dağılıb çıxarılıb.
Ser-Od əsasən çəkməyə altlıq vuranda nəğmə oxuyur. 
O, özünün uzun, qaba barmaqları ilə mıx və çəkici götürüb, 
ayaqqabının altlığına mıx vurmağa başlayanda hər kəs görür 
ki, o, öz işinin ustasıdır. Görəndə ki, o, peşəsinə vicdanla ya-
naşır, hər kəs özünü danlayır ki, ayaqqabını səliqə ilə geyin-
26
mək lazımdır.
Ser-Odun otuzdan çox yaşı var. O, özünün damalı papa-
ğını və dəri gödəkçəsini geyinəndə elə gənc və boy-buxunlu 
görünür ki, hər bir gözəl qız ona gizlicə baxmadan yanından 
ötə bilməz.
Ser-Od pinəçidir. Məgər bu, pis sənətdir? Məgər bu, in-
sanlara lazım deyil? Hər bir kəsə ayaqqabı gərəkdir. Təəssüf 
ki, onlar tez yırtılır. Bu səbəbdən onları təmir etmək lazım 
gəlir.
O küçədə ki, Ser-Od çalışır, buradä fəhlələr, qulluqçular, 
tələbələr, alimlər, bir sözlə müxtəlif sənət adamları yaşayır.
Ser-Od demək olar ki, onların hamısıni tanıyır, ancaq 
gözəl geyinənləri və yamaqlı ayaqqabı geyinməyənləri tanı-
mır. Ser-Odun yaxşı münasibət bəslədikləri oğlanlar idilər. 
Onlar həyətdə top oynamağı çox sevirlər. Onların ayaqqabı-
larının altlıqları daim aralanır.
Hər kəsin öz xasiyyəti var, hər kəs ayaqqabılarını özünə 
xas dağıdır. Ser-Od bilir ki, ilk növbədə ayyaqqabının burnu 
dağılır, sonra pəncəsi. O, bilir ki, qadınlarda ayaqqabının da-
banı yeyilir.
Zənn etmək olar ki, ayaqqabılar tez dağılırsa, pinəçi üçün 
yaxşıdır. Lakin Ser-Od əksinə düşünür. Yanına tez-tez gələn-
lərdən onun xoşu gəlmirdi. Həqiqətən, onin fikrincə, əgər o, 
uzunboğaz çəkməyə birinci növ altlıq vurursa, onu möhkəm 
bərkidirsə, budur onlar tez dağılıb, bunun nəyi yaxşıdır?
Bu küçədə yaşayanlar öz pinəçilərini sevirlər. Ser-Od da 
onlara - həm qocalara, həm də cavanlara yaxşı münasibət 
bəsləyir. Lakin elə hallar olur ki, sən kimisə daha çox seçir-
sən, kimsə sənə başqalarından daha çox xoş gəlir.
Ser-Odun rəğbət bəslədiyi bir adam vardı. Onun adı Tse-
redulam idi. Tseredulam solğun bənizli, dərinə düşmüş qara 
gözlü gənc qadındır. Onun üç gözəl oğlu var. Əri sərxoşluğa qur-
şanaraq, onu üç uşağı ilə atmışdı. Qadın üçün çox çətin idi. O, 
Ser-Odun köşkünə eyni çəkmələri düzəltməyə tez- tez gəlirdi.
27
Tseredulam köşkə gələndə Ser-Od oxumağını saxlayır və 
onlar xeyli söhbətləşirdilər. Nə qədər ki, onlar tez-tez görü-
şürdülər, Ser-Od qadına baxaraq, nəfəsini ağır çəkirdi.
Lakin Tseredulam bura bəzən ayaqqabısız da gəlirdi. O, 
bura daxil olanda Ser-Odu qəribə hisslər çulğalayır, əlindəki 
çəkiclə mıxın papağına düzgün vura bilmirdi.
Bir gün qadın dedi:
- Bu gün şənbədir. Bu axşam bizə gəlin...
Ser-Od özünün bayırlıq kostyumunu geyinib deyilən 
vaxtda mənzilin qapısını döydü.
- Bizim pinəçi gəldi, - deyə uşaqlar onu şadyanalıqla qar-
şıladılar.
Tseredulam ləzzətli şam hazırladı, masaya xüsusən qo-
naq üçün alınmış bir şüşə çaxır qoydu. “O, necə də yaxşı qa-
dındır”, - deyə Ser-Od fikirləşdi. - Uşaqları da qəşəngdirlər.
Bundan sonra Ser-Odun köşkündə axşamlar işıq xeyli ya-
nardı. Ser-Od bir neçə cüt təzə balaca uzunboğaz çəkmələr 
tikirdi.
Günlərin birində Tseredulam köşkə üç cüt çox köhnə 
uşaq uzunboğaz çəkmələri ilə daxil oldu. Ser-Od çəkici kəna-
ra qoydu, həyəcanla gülümsədi və öz yeşiyini açdı. Oradan o, 
üç cüt təzə balaca uzunboğaz çəkmələr çıxartdı.
- Mən... Mən uşaqlara hədiyyə eləmişəm. Zəhmət olmasa, 
xahiş edirəm, götür, - deyə Ser-Od dilləndi.
O, karıxmış halda gülümsəyir, nə üçünsə öz alətlərini bir 
yerdən başqa yerə qoyurdu.
Tseredulamın gözlərində yaş göründü, onlar muncuqlar 
Günəşdə olduğu kimi parıldayırdılar.
- Tseredilam! Mən səni və oğlanlarını çox sevirəm, - deyə 
Ser-Od bildirdi.
 
28
 
XONQOR- zUL
Vətənimdə qeyri-adı gözəlliyə malik olan Xonqor-Zul adlı qızdan və onun acı taleyindən danışırlar. Lakin heç kəs bilmir ki, o, həqiqətən olub, yoxsa bunların 
hamısı uydurmadır?!
Deyirdilər ki, onun haqqında bizim meşəbəyi kimi yax-
şı nəql edən tapılmaz. Məhz buna görə mən istərdim ki, qız 
haqqında hər şeyi onun dilindən eşidim.
Meşəbəyi isə, elə hey boyun qaçırırdı, mən isə təkid edir-
dim və o, nəhayət, razılaşdı.
- Əgər sən həqiqətən onun haqqında eşitmək istəyir-
sənsə, sabah dan yeri ağarmamış bura gəl, - deyə o, dillən-
di. - Meşəyə gedərik, orada bəlkə mən sənə onun haqqında 
danışdım.
Mən erkən oyandım.
- Nəvəciyim, de görək ertədən sən hara hazırlaşırsan?- 
29
nənəm hıqqıldayaraq yataqdan qalxıb soruşdu.
- Meşəbəyi ilə ova gedirəm.
- Ehtiyatlı ol. Axı meşəbəyi bir az başdan xarabdır.
Biz meşəbəyi ilə onun alaçığından çıxıb yola düzələndə, 
hava təzəcə işıqlaşmağa başlayırdı.
Mənə belə gəlir ki, meşəbəyi adamların hesab etdikləri 
kimi deyil. Düzdür, o, adamların yanında olmağı sevmir, sirr 
verməyəndir. Heç kəslə fikrini bölüşdürmür. Lakin o, meşəni 
sevir, əsaslı surətdə onu qoruyur. Ola bilsin, buna görə hesab 
edirlər ki, meşəbəyi tərs xasiyyəti olan adamdır.
Tayqada o, özünü evində olduğu kimi hiss edir, bəzən 
həftələrlə burada qalır.
Danışırlar ki, bəzən hətta qışın şaxtalı vaxtında o, burada 
gecələyir. Böyük tonqal qalayır, dağ keçisinin ətindən kabab 
çəkir, onu yeyib, ayı dərisindən olan kürkdə oturub, özünün 
qısa qəlyanını çəkir. Mövhumatçı qarılar meşəbəyini az qala 
cin-şeytandan törənən hesab edirlər.
Uzun illər idi ki, mən evdə, nənəmin yanında deyildim, 
lakin hər şey yadımda idi və mən öz doğma diyarımı çox 
sevirdim. Bizim aulun uşaqları kimi, mən də əvvəllər meşə-
bəyidən qorxurdum. Lakin indi mən böyümüşəm, kim olur-
sa-olsun, onunla mübahisə etməyə hazıram. Meşəbəyinin 
belə qəribəliklərinin xüsusi səbəbləri vardır, yəqin onları 
ürəyinin dərinliyində gizləyir.
Nə qədər ki, meşəbəyi haqqında düşünürdüm, o qədər 
də bu adamın sirrini öyrənmək istəyirdim. Onunla görüşəndə 
meşədən, tayqanın həyatından söhbət açmağa çalışırdım. Əgər 
o, hər hansı nağılı danışmağa başlayırdısa, mən sanki balaca-
laşır və ona maraqla, nəfəsimi dərmədən qulaq asırdım. Yəqin 
məhz buna görə mən meşəbəyinin etibarını qazandım.
Mən səbirsizliklə gözləyirdim ki, nə vaxt meşəbəyi gözəl 
Xonqor-Zul haqqında danışacaq. Qızın adı çəkiləndə, nədənsə 
o, gözlərini yana çevirir və qəmgindi. «Yəqin bu əhvalatın ona 
aidiyyatı var» - deyə mən qeyri-ixtiyari düşünürdüm.
30
Meşəbəyi özünün qoca, boz madyanında bir az yana əyil-
miş halda oturmuş və diqqətlə meşənin dərinliyinə baxırdı. 
Onun geniş kəmərinə qınında olan uzun bıçaq dürtülmüşdü. 
Çiynindən isə köhnə tüfəng asılmışdı. O, sanki paravoz kimi 
çubuğunu tüstülədirdi. Meşəbəyinin başında köhnə başlıq 
vardı, onun da yarı açılmış qulaqlıqları küləkdə yellənirdi.
Meşəbəyinin boz madyanı bu yerlərə elə öyrənmişdi 
ki, yol gedərkən keçmək üçün özünə rahat yer seçirdi. Mən 
hərəkət edəndə isə kollar və budaqlar bəzən üzümə dəyir-
di. Atım güclə boz madyana çatırdı. Tezliklə meşə büsbütün 
işıqlaşdı. Lakin mənə elə gəlirdi ki, qayalar və ağaclrın kötük-
ləri iri ayılar və qəzəbli qabanlardır.
Birdən bizim atlarımız nədənsə öztərini narahat hiss et-
dilər və qulaqlarını şəklədilər. Meşəbəyi tez atdan sıçradı, elə 
o andaca tüfəngi çiynindən götürdü və yüyəni üstümə atıb, 
zülmət boşluğa daxil oldu. Bir neçə dəqiqə keçdi. Atlar qəf-
lətən kənara sıçradılar. Elə bu vaxt atəş səsi bütün tayqanı 
bürüdü. Yenə də sakitlik çökdü. Quşların cikkiltisindən və 
çayların şırıltısından başqa heç nə eşidilmirdi. Mən atəş səsi 
gələn tərəfə tələsdim.
Meşəbəyi kötüyün üstündə oturub, qəlyanını tüstülədir, 
onun ayaqlarının yanında isə iri ayı uzanmışdı.
Biz qərara gəldik ki, dağ çayının yanında dincələk. Bu-
rada biz tonqal qaladıq, çay qoyduq və tonqalın yanında əy-
ləşdik. Mən meşənin səsinə fikir verdim. Həm quşların səsi, 
həm çayların şırıltısı, həm də yarpaqların xışıltısı - bütün 
bunlar meşə simfoniyasını yaradırdı.
Meşəbəyi dərindən köks ötürüb:
- Mənim Xonqor-Zulum məni həmişə burada qarşılayar-
dı, - deyə o, dilləndi.
Mən nəzərlərimi ona dikib nəfəsimi dərmədən onun he-
kayətini gözləyirdim.
- Xonqor-Zul çox qəribə qız idi, - deyə meşəbəyi söhbə-
tinə başladı. - O, sanki meşə pərisi, bu cənnətin hökmdarı idi. 
31
O, təbiətin çox sirlərini mənə öyrətmişdi. Mənim kiçik qar-
daşım, sən bilirsən, o, necə qeyri-adi qız idi? O, çiçəklərdən 
doğulmuşdu. O, bilirdi ki, hansı günlər novruzgülü açılacaq, 
nə vaxt meşə gilasının tumurcuğu partlayacaq. O, bu tayqa-
nın gözəlliyi idi.
Xonqor-Zul tez-tez mənə deyərdi ki, hər yerdə güllər-çiçək-
lər bitib. Səhər tezdən o, çiçəkləri və ağacların yarpaqlarını ağ-
zına alar və deyərdi ki, bu şehlər daimi həyatın mənbəyidir. O, 
bütün gülləri və giləmeyvələri rayihələrinə görə tanıyırdı. Hə, 
Xonqor-Zul həqiqətən çiçəklərdən doğulmuşdu.
O, əsmər bənizli, aydın qara gözlü, al dodaqlı bir gözəl 
idi. Onun gözəl qaməti vardı. Ana təbiət özündə nə yaxşı şey 
vardısa, ona bəxş etmişdi. Biz birgə böyüyürdük. Uşaqlıq-
dan dostluq edir və varlı Qardın qoyunlarını otarırdıq. İllər 
keçdi. «Qoy Qardın Manqusun (monqol nağıllarında əjdaha, 
div) işıldayan hər şeyi görən gözləri mənim Xonqor-Zulumu 
görən yerdə kor olaydı. O vaxt qızın cəmi on yeddi yaşı vardı. 
Qard onu öz gənc oğluna aldı. Oğlan o qədər axmaq idi ki, sağ 
və sol tərəfi ayırd edə bilmirdi.
Beləliklə, Qardın oğlu mənim Xonqor-Zulumu özünə ar-
vad elədi. O, daim qızı alaçıqda bağlı saxlayır, özündən bir 
addım belə kənara qoymurdu. Oğlan onun üzünə ilan kimi 
fısıldayır, vəhşi heyvan kimi nərildəyirdi. O, qızı hər yetənə 
qısqanırdı. Gənc həm də, tez-tez Xonqor-Zulu döyürdü. Ya-
zıq Xonqol-Zul arıqladı və get-gedə kökündən ayrılmış çiçək 
kimi solmağa başladı. Onun qara gözləri çuxura düşdü və 
tutqunlaşdı, onun al-qıımızı dodaqları göyərdi.
- Hərçənd mənim bədənim ləkələnib, lakin mənim sənə 
olan dostluğum müqəddəsdlr, - deyə o, bir dəfə gizlin görü-
şümüz zamanı mənə bildirdi.
Yaz gəldi, çaytar aşıb-daşdı, ağaclar tumurcuqlandı, quş-
lar uçub gəldilər.
Qardın gic oğlu atından düşməyərək, arvadını qoruyurdu.
Meşələr yaşıllaşdı və quşların oxuması ətrafa yayıldı. 
32
Günəş parlaq işıq saçdı. Yer çiçəklərlə örtüldü, Xonqor-Zulun 
gözlərini isə kədər-qəm dumanı bürümüşdü. O, insanlara se-
vinc bəxş edən gülüşü yaddan çıxarmışdı.
Yayın ilk ayı idi. Birdən camaat arasında səs yayıldı ki, 
Qardın gəlini qaçıb.
Xonqor-Zul mənə burada rast gəldi. Dağlar və tayqa 
bizim doğma evimizə çevrildi və onlar bizi xəbis adamlar-
dan gizlədirdilər. Buradakı dağ çayları bizim yanğımızı sön-
dürür, meşələrin giləmeyvələri isə bizim azuqəmiz oldu. 
Xonqor-Zulun əvvəlki gözəlliyi yenə də özünə qayıtdı.
Buludsuz, aydın yay gecələrində ulduzlar məhəbbətimi-
zi qoruyur, sərin külək bizi tumarlayırdı. Quşlar gözətçilər 
kimi başımızın üzərində uçuşur, mağaralar bizi qoynuna 
alır, ağaclar öz kölgələri ilə bizi qızmar Günəşdən qoruyur-
du. Manqus Qardın gic oğlu isə bizi tapa bilmədiyindən hir-
sindən dişlərini qıcayır, dodaqlarını gəmirirdi. O, dağlarda, 
meşələrdə vurnuxur, adamlarda qorxu, dəhşət yaradırdı.
Hərçənd Xonqor-Zul çiçəklərdən yaranmışdı, o, adamlar 
üçün darıxmağa başladı və biz tayqadan çıxdıq. Kim ağlına 
gətirə bilərdi ki, burada bizi qəm-kədər gözləyir. Bir gün 
mən ova getdikdən sonra Qardın oğlu Xonqor-Zulunu tapdı 
və onu boğdu.
Mənim dərdimin sonu yox idi. Mən qəzəblənərək, Qar-
dın oğlunun başını əzdim, onu xıncım-xıncım etdim, alaçığını 
yandırıb burdan uzaqlaşdım.
Mən doğma yerlərə yalnız köhnə, ədalətsiz hökumət 
dev riləndən və yeni inqilabi qaydalar bərpa ediləndən sonra 
qayıtdım. Onda sən hələ balaca idin, beşikdə yatırdın və bil-
mirdin ki, əvvəllər adamlar necə acınacaqlı vəziyyətdə yaşa-
yırdılar.
Meşəbəyi əyilib ayağının yanındakı çiçəyin butasını sı-
ğalladı.
- Mənim yazıq Xonqor-Zulum. O, bu çiçəkdən doğulmuş-
du, - bunu deyərkən onun səsi titrədi.
33
 
YOLDA
Yazda elə günlər olur ki, bəzən insan ayağı dəy-məyən çöldə külək cövlan edir. O bir tərəfdən başqa səmtə vurnuxur, fit çalır, ulayır, inildəyir. 
Yolda güclə nəzərə çarpan kələ-kötür boz qayalarda külək 
dolaşaları, qumu qovur, yolda olan keçənilki ağımtıl otla ör-
tülmüş sahədə o süpürüm bitkisinin dalınca qaçır.
Lakin heç bir külək və boran həyatın səs-küyünü, gurul-
tusunu boğa, batıra bilməz. Bu adam olmayan yerdə dolaşan-
lar qışqırışır, qartallar qarıldaşırlar.
Belə yaz günlərinin birində çölü elə bir qeyri-adi səs-küy, 
gurultu bürüdü ki, dünyanın yaranmasından o beləsini eşit-
məmiş və görməmişdi.
Yolda möhkəm səs salaraq boz kələ-kötür qayalıqlarda 
güclə görünən iyirmi dörd nəhəng başqa yola, keçənilki sü-
pürüm bitkisi ilə örtülü sahəyə keçdi. Bu vaxta kimi bu çöl 
qədim tarixdən bu yana yalnız vəhşi atların kişnərtisini və 
tufan zamanı ildırımın səsini eşitmişdi. İyirmi dörd nəhən-
34
gin gurultusu çöl üçün əcaib bir şey idi.
İyirmi dörd nəhəng - bu, iyirmi dörd traktor idi. Onlar-
dan iyirmi üçündə bir sürücü oturmuşdu, iyirmi dördüncüdə 
isə sürücüdən başqa, iki adam da vardı. Bu traktor yedək-
lə içində çadırlar, yataq ləvazimatları və ehtiyat azuqə olan 
balaca vaqonu dartırdı. Sürücünün yanında qucağında uşaq 
olan qadın oturmuşdu.
Traktor kolonu xam torpaqla yeni dövlət təsərrüfatı ya-
radıcalaq yerə hərəkət edirdi. İrəlidəki traktoru şəhərliyə 
oxşayan gənc idarə edirdi. O, fikirləşirdi: ”Əgər biz o yoxuşu 
qalxsaq, tezliklə deyilən yerə çatarıq. Dayanmadan hərəkət 
etsək, axşama ordayıq. Bizimkilər yorulublar, yemək istəyir-
lər. Yaxşı olardı ki, arvadımı və oğlumu yedizdirim. Onlara 
istirahət verim”. Onun arvadı axırıncı traktorda oturmuş və 
ehtiyatla uşağı sinəsinə sıxmışdı. İrəlidəki traktorun sürücü-
sü arxaya çevrlləndə qadına əl elədi, gülümsədi və bu zaman 
tozlu sifətində onun qar kimi ağ dişləri göründü. Tezliklə çöl 
yenə qeyri-adi bir səs - körpənin şikayətedici səsini eşitdi. 
Gənc qadın uşağı daha möhkəm sinəsinə sıxdı. O, toz basmış 
yorğana bürünmüş balacanı yırğalayır, ona laylay deyir, la-
kin uşaq sakitləşmirdi. Ana oğlunun başına əlini gəzdirir, o, 
isti idi. Deyəsən, xəstələnib. Uşağın atasına demək lazımdır. 
Nə mənası var? O ki, həkim deyil. Bununla bütün kolonu da-
yandırmış olarıq. Bir də ki, birinci traktora kimi göndərmək 
olar?
- Uşağına nə olub? O, sağlamdır? - deyə sürücü qadından 
soruşdu.
- Deyəsən naxoşlayıb.
- Bəs nə edək?
- Bəlkə keçib getdi.
- Hər halda, ərinə demək lazımdır. Qoy dayansın.
- Niyə görə dayanaq? Deyilən yerə çatarıq, onda...
- Yox, indi desək yaxşıdır.
Axırıncı traktorun sürücüsü özünü narahat hiss edir. Bu 
35
gün o, birinci getməli idi, lakin təqsirkar oiduğu üçün müəy-
yən vaxtda dayanacaq zamanı o, qəsəbədə ləngidiyindən və 
yola düşməyə gecikdiyindən cəza olaraq ona axırda, quyruq-
da gəlməyi tapşırdılar.
Külək qurumuş otu xışıldadır. Ala-bula dolaşalar qışqırı-
şırlar. Axırıncı traktorda isə uşaq ağlayır. Təyin olunmuş yerə 
isə hələ çox qalıb. Əvvəlki traktorda oianlara məlum oldu ki, 
uşaq xəstələnib. Onlar bunu hardan bildilər, təsəvvürə gə-
tirmək mümkün deyildi. Heç kəs qışqırmamışdı, traktorları 
dayandırmamışdı. Hər bir sürücü arada geri dönür və başqa-
sının işarəsindən nə baş verdiyindən xəbər tutmuşdu. On-
lar yollarına davam etdikləri zaman bir-birləri ilə bax, belə 
əlaqə saxlayırdılar. Sürücülərə nə külək, nə də traktorların 
gurultusu mane ola bilmirdi.
Əgər bələdçi traktor dayanmış olsaydı, o biri iyirmi üçü 
də dayanacaqdı. Lakin o dayanmırdı - çöl boyu məqsədə doğ-
ru qətiyyətlə hərəkət edirdi.
İkiqat parça çadırda 3 nəfər uzanıb: kişi və qadın - ər və 
arvad. Balaca uşaq - oğul onların arasındadır. O, qızınıb və 
dinmir. Ər süngər kimi kobudlaşmış ovcu ilə arvadının yum-
şaq əlini tumarlayır:
- Əzizim, sakit ol. Balacaya dərman verdilər. Hərarəti indi 
düşəcək. Sizin hər ikiniz yorulmusunuz, vəssalam. Çox çətin 
yoldur... Yaxşı olardı ki, siz sonra gələydiniz...
- Hə, biz sənsiz bir gün belə yaşaya bilmərik, - deyə qadın 
dilləndi.
O, dərindən nəfəs aldı:
- Yaxşı, sən heç narahat olma. Hər şey qaydasında olacaq. 
Oğlumun hərarəti mütləq düşəcək. Səhərə yaxın külək daya-
nacaq, hava yaxşı, günəşli olacaq.
 
36
 
AĞ çİçƏK
Belə gözəl payız günündə, Günəşin nəvazişli şüaları altında hər şey - dağlar və çaylar, heyvanlar, quşlar və həşəratlar nazlanırlar. Düşərgənin ucsuz-bucaq-
sız ənginlikləri üzərindəki buludsuz göy üzündə açıq mavi 
tüstü çöl çiçəklərinə ətir saçdı. Dünyamız necə də gözəldir?!
Şəhərin kənarında, şəffaf suyu olan balaca gölün yanın-
da yaranan kiçik çayın sahilində tikinti üçün çınqıl götürülən 
yerdə iki qız, bir oğlan uzanmışdıiar. Onlann uzandıqları 
dar dərədəki böyük daşın böyründə Qu quşu lələyinə oxşar 
bir ağ gül bitmişdi. Gülün nazik gövdəsi və beş yana əyilmiş 
ləçəkləri vardı. Çiçək, uşaqlar kimi, Günəşin şüaları altında 
nazlanırdı.
Oğlan arıqdır, gündən yanmış ayaqları sıyrıntılarla ör-
tülmüşdür. Qızların çiyinləri və əlləri ağ və zərifdir. Oğlanın 
baxışları xəyala dalmış kimi göyə baxır. Qızlar isə fikirli halda 
çiçəyə tamaşa edirdilər.
- Yazıq, burada tamam tək bitmişdir, - deyə qızlardan biri 
37
dilləndi.
- Təklik pis şeydir, - deyə o biri qız onun dediyini təsdiq 
etdi.
Qızın meşə gilası kimi qara gözlərində günəşin şüaları 
bərq vururdu.
- Mən bilirəm, yayda sən olmayanda çox darıxırdım.
- O gör necə zərif və ağdır! Necə olub ki, o bu daşda bitib?
- Bacarıb də. Yəqin o çox istəyib ki, bitsin.
- O tezliklə solacaq.
- Gələn il isə yenə bitəcək, görərsən!
Qızların boş-boşuna danışıqları xəyaia dalmış oğlanı 
bezdirdi. Özünü böyük kişilərə oxşatmağa çalışan oğlan cid-
di görkəm alıb, dedi:
- O yenidən necə bitəcək?
- Kökündən. Axı kökü qalacaq.
- Heç də yox! Çiçəklə birgə o da quruyacaq.
- Düz deyil! Budur, gələn payız gələrik və görərik,- deyə 
bir qız etiraz etdi.
Özünü sındırılmış kimi hiss edən və deməyə söz tapma-
yan oğlan əlini çiçəyə uzadaraq, onu qopartdı.
- Sən necə yaramaz adamsan! - deyə hər iki qız qışqırdı. 
Qaragözlü qız isə yerindən sıçrayıb bildirdi.
- Bundan belə biz səninlə heç yana gəzməyə getməyəcəyik.
Və qızlar çıxıb getdilər.
- Bunlara bax, necə dəymədüşərdirlər. İstəmirsiz, lazım 
deyil! - deyə oğlan onların dalınca söyləndi.
Və, birdən qopardığı çiçəyə baxıb, oğlan öz hərəkətindən 
utandı. Onun qopardığı çiçəyə yazığı gəldi.
38
 
NATİQ SƏfİYEV  
HAQQINDA
Natiq Yusif oğlu Səfiyev 
1939-cu il mart ayınm 21-də 
Bakı şəhərində həkim ailəsində 
anadan olmuşdur.
1957-ci ildə Quba rayonu Al-
pan kənd orta məktəbini qurtar-
mışdır.
1962-ci ildə Azərbaycan 
Pedaqoji Universitetini, 1974-cü 
ildə Azərbaycan Rus dili və Ədə-
biyyatı İnstitutunu, indiki Slav-
yan Universitetini müvəffəqiy-
yətlə bitirmişdir.
1965-ci ildən 2008-ci ilin 
sonlarına kimi Abşeron rayonu, Xırdalan qəsəbə (indi şəhər) 
orta məktəbində müəllim işləmişdir.
1963-cü ildən respublikanın dövri mətbuatında jurna-
listlik fəaliyyətinə başlamışdır. O, “Qızıl qələm” media müka-
fatına layiq görülmüşdür.
Natiq Səfiyev məktəbdə işlədiyi müddətdə 6 ümumittifaq 
və 14 respublika pedaqoji mühazirələrində və elmi-praktik 
konfranslarında məruzələr etmiş, IV və V ümumittifaq mü-
hazirələrindən II və I dərəcəli mükafatlarla vətənə qayıtmış-
dır. 1981-ci ildə müəllim mühazirələri müsabiqəsində II yeri 
tutmuş və SSRİ Pedaqoji Elmlər Akademiyasının fəxri diplo-
muna layiq görülmüşdür.
Natiq Səfiyevin indiyədək iki metodiki, iki tərcümə (“Qə-
ribə tütək”, “Köhnə dəyirman”), üç memuar (“Məni yaşadan 
xatirələr”, “Yadda qalan günlərim”, “Ömür salnaməsi”), didak-
tik hekayələr toplusu (“Babam mənim”), fotoalbom (“İşıqlı 
39
dünyam” və “Nicat” (hekayələr)) kitabları çapdan çıxmışdır.
Onun haqqında yüzdən çox məqalə, oçerk, üç kitab yazıl-
mışdır (Akif Şahverdiyev “Ömrə sığmayan həyat”, Güntəkin 
İlyasova “Natiq Səfiyev - “Biblioqrafik göstərici”, Hikmət Mə-
likzadə “40 il mətbuatda”).
O, məktəbdə çalışdığı müddətdə 1 yaradıcı diplom, 46 
fəxri fərman, 5 təşəkkür məktubu və 5 nişan almışdır. 1989-
cu ildə ona “Əmək veteranı” medalı verilmişdir.
Natiq Səfiyev 1996-cı ildən Azərbaycan Jurnalistlər Bir-
liyinin, 2006-cı ildən isə Azərbaycan Yazıçılar Birliyinin üz-
vüdür.
Onun 3 qızı və 6 nəvəsi var.
Hal-hazırda təqaüddədir.
40
 
MÜNDƏRİCAT
Yazıçı Sengyin Erdene haqqında ............................................3
Ürəkdə daş .......................................................................................4
Yeni alaçıq ........................................................................................6
Ana ......................................................................................................9
Çəpiş ...................................................................................................13
Həyat dərsi .......................................................................................17
İntiqam ..............................................................................................21
Pinəçi ..................................................................................................25
Xonqor-Zul .......................................................................................28
Yolda ...................................................................................................33
Ağ çiçək .............................................................................................36
Natiq Səfiyev haqqında ...............................................................38
41
Qeydlər
~~~~~~~~~~~~~~~~~~~~~~~
Çapa imzalanmışdır: 29.07.2013.
Kağız formatı: 60х84 1/16. Həcmi: 2,6ç.v.
Sifariş 26. Tiraj 300.
«Тəknur» ММC-nin mətbəəsində
hazır elektronvariantdan çap olunmuşdur.
~~~~~~~~~~~~~~~~~~~~~~~~~~~~~~~~~~~~~
Mətbəə kitabın məzmununa, yazı üslubuna, orfoqrafiya
və qrammatikasına görə heç bir cavabdehlik daşımır.
~~~~~~~~~~~~~~~~~~~~~~~~~~~~~~~~~~
Mətbəənin direktoru: Ələkbər Məmmədov
~~~~~~~~~~~~~~~~~~~~~~~~~~~~~
Тelefon: 408-86-23; 050-222-40-25.
