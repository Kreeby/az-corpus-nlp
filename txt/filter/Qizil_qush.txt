M. SEYİDZADƏ 
 
 
 
QIZIL QUŞ 
 
 
(AZƏRBAYCAN EPOSLARINDAN ALINMIŞ .  
ORTA YAŞLI UŞAQLAR ÜÇÜN YAZILMIŞ  
DÖRD PƏRDƏLİ MƏNZUM PYESA) 
 
 
 
 
 
 
 
 
 
 
 
 
AzLQGİ MQ 
UŞAQ və GƏNCLƏR ƏDƏBİYYATI NƏŞRİYYATI  
В а к ı — 1 9 3 9
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bədii tərtibat rəssam 
K. Kazımovundur 
Redaktoru. Ə. Fevzi 
Texredaktoru: M. F. Miriyev 
Korrektoru: M. Balakişiyev 
İstehsalata verilmiş 21/IX-38. Çapa imzalanmış  
21/IV-39.Çap listi 1 
1/2. Каğız formatı 82  110 
1
/32. 
Baş Mətbuat Müdirliyi Müvəkkilliyi № 3124. 
Nəşriyyat № 421 Tiraj 12000. Sifariş № 1028. 
Azərnəşr mətbəəsində çap olundu, 26-lar  
adına „Kitab Sarayı”,Bakı, Əli  
Bayramov küçəsi.
P o l a d  
 
İŞTİRAK EDƏNLƏR 
 
Polad — Xalq qəhrəmanı. 
Bahar — Yoxsul bir kəndli qızı. 
Gülzar — Ваhаrın bacısı. 
Əjdər xan — Muğanın хаnı. 
Bəbir xan — Əjdar хаnın pəhlivanı. 
Tə1xək. 
Ağ dev. 
Əyanlar, nökərlər. 
Aslan. 
Qızı1 quş. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
     
     
 
 
 
I PƏRDƏ 
 
 
 
 
 
B a h a r  
Ömrümüzün gülünü  
Soldurur vəhşi yellər, 
Bağların bü1bü1ünü  
Susdurur xain ə11ər. 
Zülümkar bəylər, xanlar  
Yoxsula uddurur qan. 
Zalımlar, ev yıxanlar  
Edir ölkəni viran. 
Ürəк1ər dönüb qana, 
Baxışlarda yanğın var. 
Bir gün gələr heycana, 
Ellər sel kimi coşar. 
Qoymaz ki, öz bахtını  
Qaraltsın ev yıxanlar. 
Yıxar zülmün taxtını, 
Məhv olar bəylər, xanlar. 
(Mahnı bitincə Bahar səhəngini bulaqdan doldurmağa bаş1аyır. Bəbir xanla хаnın 
nökərlərindən bеş nəfəri içəri girir) 
 
B ə b i r  x a n   
Çıхаrın görək, dostlar, 
Kimin nə şikarı var! 
Atamızın malı tək  
Bu saatda bölüşəк. 
 
1-ci nökər 
Neynək, neynək, çıxaraq. 
Mənim aldığım ancaq  
Bir çuxadır, bir tuman, 
Bir də b u  b illur qəlyan. 
(Azərbaycanın kəndlərindən biri, kənd dağ döşündə salınmışdır, həm də 
şairanə bir mənzərəsi vardır. Qadınlar bulaqdan  su doldurub араrır, 
musiqi çalınır, Bahar bulaq başında oxuyur). 
P o l a d  
 
(Dediyi şeyləri göstərir) 
 
2-ci nökər 
Mənimki bir köynəkdir, 
Bir xəlbir, bir ələkdir. 
Мən də mərdü mərdana  
Çıхаrırаm meydana. 
(Dediklərini çıхаrıb göstərir) 
 
3-cü nökər 
Mən bir papaq almışam, 
Bir də qolbaq almışam. 
(Çıхаrıb göstərir) 
 
4 - c ü  n ö k ə r  
Bir gəlinin əynindən  
Bir don çıхаrmışаm mən. 
(5-ci nökər dinmir) 
 
B ə b i r  x a n   
Dostum, sənin nəyin var? 
 
Nökər l ə r   
Tez ol, sən də tez çıхаr! 
 
5-ci nökər 
Mənim şikarım ancaq  
Olsa, indi olacaq. 
 
(5-ci nökər bunu deyib Baharın yanına qaçır, onun donunu əynindən çıxarmaq istəyir) 
 
Ay qız, iki aydır sən  
Xana xərac vermirsən. 
Donunu çıхаr görək! 
 
 
 
B a h a r   
Rədd ol, qudurğan, köpək! 
(5-ci nökər xəncərini çəkmək istərkən Bahar onu səhənglə vurub yıxır) 
 
B ə b i r  x a n  
Tutun bu xain qızı, 
Bu alçaq uğursuzu! 
(Nökərlər Bahara hücum edir. Bahar qışqırır) 
 
Bahar 
Kömək!... 
(Polad gəlir, nökərlərə) 
 
P o l a d  
Bir yığın ilan  
 
Nə istəyir bir qızdan? 
 
B ə b i r  x a n  
Meydan oxuma, çəkil! 
Sənin vəzifən deyil  
Bu işlərə qarışmaq. 
 
P o l a d   
Çox səs-küy salma, alçaq! 
Mən sağkən yel olsanız, 
Siz c0şğun sel olsanız, 
Yenə onun yanından  
Ötə bilməzsiz 
 
B ə b i r  x a n  
Necə? 
 
P o l a d  
Bir dəfə açsam pəncə, 
Наmınızı qıraram! 
 
B ə b i r  x a n   
Bizi bilmə  çox da xam... 
Budur, bах, meydan açıq, 
Kişisən meydana çıх. 
(Polad qılıncını çəkir. Bəbir xan və nökərlər də qılınca ə1 atırlar)  
     
Polad 
Gurla, gurla, qılıncım, 
Qoy olsun xıncım-xıncım 
Qabağımdakı düşman. 
(Qılınc gurlayır, nöкərlər qılınclardan qopan odlardan yanır) 
 
1 - c i  n ö k ə r   
Yandım. 
 
2-ci nöкər  
Yandım. 
 
3 - c ü  n ö к ə r  
A h .  
 
4 - c ü  n ö к ə r  
Aman. 
(5-ci nökər isə söz deməyə macal tapmayıb yerə sərilir, bircə Bəbir xan qaçıb qurtarır) 
 
B a h a r  
Sağ ol, ey qəhrəman Polad, 
İgidlikdə çıxartdın ad. 
 
P o l a d  
Bu igidlik deyil, Bahar, 
P o l a d  
 
Zalımların cəzası var... 
Azğın, murdar ilanlara, 
Hayasız pəhlivanlara 
Bir dərs Verdi bu qılıncım... 
 
B a h a r  
Наmı oldu xıncım-xıncım. 
Bu qılıncla istəsən sən, 
Lap хаnı da öldürərsən. 
 
P o l a d  
Şəksiz, bir gün zülümkar xan  
Pay alacaq bu qılıncdan. 
 
В a h a r  
Çox qəribə bir qalxan var,  
Günəş kimi parıldayar. 
О əlinə keçsə, inan  
Sənə batmaz bir qəhrəman.  
Düsmənlərlə vuruşurkən  
Əgər о qalxana desən: 
„Parla, parla, ey qalxanım! 
Qoy kor olsun bu düşmanım!"  
Qalxan gün tək parıldayar, 
Hər tərəfə işıq yayar,  
Düşmənlərin birdən-birə  
Gözü çıхаr, düşər yerə. 
 
P o l a d  
(Sevinclə) 
Bahar, о qalxan kimdədir?  
Söylə, hansı hakimdədir? 
 
B a h a r  
О qalxan ağ devdədir, 
Bir sehirli evdədir. 
 
P o l a d   
Bunu hardan bilirsən? 
 
B a h a r  
Keçən il bu evdə mən  
Əsir idim ağ devə, 
Tükləri parlaq devə. 
О dev məni aldatdı, 
Gətirib bəyə satdı. 
Mənim sevimli Gülzar  
Adlı bir bаcım da var:  
Düşüb sehirli evə, 
О da əsirdir devə. 
P o l a d  
And olsun bu uca dağın —  
 
Bu tarixi qoca dağın  
Qoynundakı ceyranlara,  
Başındakı tərlanlara; 
And olsun bu yüksək, dərin  
Göylərdəki çiçəklərin  
Ürəkаçаn işığına, 
Sevinc saçan işığına, 
Ağ dev olsa dənizlərdə,  
Yüksək göydə, dərin yerdə,  
Gərək tapam man ağ devi.  
Uçurdam sehirli evi; 
Alam parlayan qalxanı,  
Məhv eləyəm azğın хаnı. 
 
B a h a r  
Polad, oxun dəyməz daşa, 
Bu diləyin gələr başa! 
(Ağlamaq səsi. Qara çadraya bürünmüş bir qadın ağlayır) 
 
P o l a d   
Kimdir bе1ə ağlayan, 
Yeri, göyü dağlayan? 
 
Q a d ı n  
Bu ağlayan mənəm, oğlum!  
Bağlanmışdır əlim, qolum! 
 
B a h a r  
Nə var, nə olmuşdur, ana,  
Ağlayırsan yana-yana? 
 
Q a d ı n  
Ağlayıram ağlar kimi... 
Dərdim vardır dağlar kimi. 
 
P o l a d  
Söylə görək, nə dərdin var! 
 
Q a d ı n  
Məni soyub bəylər, xanlar... 
 
B a h a r  
Ay onların dili yansın, 
Ev-eşiyi alovlansın! 
P o l a d 
Qalx ajağa, gedək, ana! 
Çox çəkməz ki, bəyə ,  xana  
Cəza verər yoxsul ellər. 
Gecə keçər, açar səhər, 
Çıхаr qızıl telli günəş, 
Zalımları yaxar atəş. 
P o l a d  
 
 
Q a d ı n   
Bağlanmışdır əlim, qolum, 
Tərpənə bilmirəm, oğlum! 
 
B a h a r   
Gedək açaq əl-qolunu! 
 
P o l a d   
Gedək xilas edək onu! 
(Bahar və Polad qadının əlini açmaq üçün ona yaxınlaşırlar. Qadın çadra altından onlаrın gözünə 
iki ovuc torpaq atır; çadrasını başından götürür: Bəbir xan olduğu meydana çıхır, Polad və Bahar 
gözünü ovuşdururkən Bəbir xan qışqırır) 
 
B ə b i r  x a n   
Dostlar, gəlin! 
(Ağacların ardından bir neçə nökər çıхır, Polad və Baharın əl-qolunu bağlayır) 
 
 
 
B a h a r   
Ah... azğınlar!.. 
 
     P o l a d 
Alçaq tülkü, bic, hiyləgər...  
Qüvvətlə iş görər igid —  
Səndən daha yaxşıdır it:  
Неç olmazsa hürür əvvəl,  
Sonra tutur! 
 
B ə b i r  x a n  
Danışma, gəl! 
(Onları dartır) 
Kim ağ olsa böyük xana,  
Batsın gərək qızıl qana! 
 
P o l a d  
Siz tülküsüz, xan canavar...  
Hər qışın bir bаhаrı var  
Bir gün gələr çiçəkli yaz, 
Bu çovğundan əsər qalmaz!.. 
(Pərdə) 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
II PƏRDƏ 
 
(Хаnın sarayı. Нər tərəf qiymətli xalılarla bəzənmiş. Pərdə açıldıqdan sonra xan 
əyanlarla içəri girir; hər kəs öz yerində oturur). 
 
 
Xan 
(əyanlardan birinə) 
Durma, tez, Fətulla bəy, 
Çağır, gəlsin bic təlxək! 
Güldürsün bizi bir az, 
Nəşəmizi etsin saz. 
(Fətulla bəy baş əyib çıхır. Təlxək içəri girir, xana baş əyir) 
 
Xan 
Тə1хəк, tez güldür bizi, 
Şənləndir qəlbimizi. 
 
Т ə 1 х ə к   
Нər əmrinə hazıram, xan!  
Güldürərəm, ey hökmüran! 
İki şərtim vardır ancaq: 
Əvvilinci şərt budur, bax, 
Нər mahnımın son bəndini  
Bir əyan eləsin təkrar.  
İkinci — ədəb həddini  
Keçsəm əyər, cəllad ya dar  
Çağırılmasın... 
 
 
Xan 
Qorxma, bаş1а!.. 
 
T ə l x ə k  
Başlayıram canla-başla. 
(Dünbəyini çalıb oxuyur) 
Dünən getmişdim bağa,  
Gördüm suda qurbağa,  
P o l a d  
 
Deyirdi: qur-qur-qur-qur... 
(Birinci əyana) 
De görək: qur-qur-qur-qur... 
 
B i r i n c i  ə y a n  
Qur-qur-qur-qur-qur-qur-qur.. 
 
T ə l x ə k  
Dünən getmişdim dağa, 
Rast gəldim bir ulağa,  
Gördüm anqırır: ha-ha-ha... 
(İkinci əyana) 
Sən də de görək: ha-ha-ha.. 
 
İkinci əyan 
(Anqırır) 
Ha-ha-ha... 
 
Т ə 1 х ə к  
Dünən çıxmışdım düzə, 
Rast gəldim bir öküzə, 
Gördüm deyir: mooo-moo-mooo...  
(Üçüncü əyana) 
Е1ə görək: mo-mo-mo... 
 
Ü ç ü n c ü  ə y a n   
(Öküz kimi böyürür) 
Moo-moo-mooo... 
 
Тə 1 x ə k  
Dünən getdim pəgəyə, 
Rast gəldim bir köpəyə, 
Gördüm hürür: ham-ham-ham...  
(Dördüncü əyana) 
Bir hür görək: ham-ham-ham. 
 
Əya n   
(İt kimi hürür) 
Ham-ham-ham... 
 
T ə l x ə k  
Bəsdir dedim ordan-burdan, 
Daha sözüm qurtardı, xan! 
Мənə izn ver sürüşüm, 
Bu məclisdə keçməz işim. 
 
Xan 
- Yox, bir az da danış, təlxək! 
 
T ə l x ə k  
Xan, mən ölüm, məndən əl çək!  
Yanında var ala köpək, 
 
Boz qurbağa, öküz, eşşək, 
Sən özün də bir heyvansan,  
Zalım, azğın bir ilansan; 
Bu məclisdə keçməz işim, 
İzn ver, qoy mən sürüşüm. 
 
Xan 
Ədəbsizlik! Cəllad! Cəllad!  
(Cəllad girir) 
 
Xan 
Bu təlxəyi elə azad! 
(Cəllad təlxəyin boynundan yapışır) 
 
T ə l x ə k  
(Baş əyir) 
Bu zarafatdır, ay xan, 
Bundan inciməz insan! 
Özün söz verdin ki, mən 
Danışsam çərən-рərən, 
Coşmayasan dəniz tək. 
 
Xan 
(Yumşalır) 
Bu dəfə keçdim, təlxək! 
Bir də çаşıb, sən qələt  
Eləsən, hələ-həlbət  
Kəsdirərəm bаşını, 
Asdıraram аşını... 
 
T ə l x ə k  
(Sevinclə) 
Bu kor gözüm üstə, xan! 
(Ətrafa) 
Ölümdən qurtardım can. 
(Bəbir xan və nökərlər Polad ilə Baharı gətirirlər) 
 
B ə b i r  x a n  
(Baş əyir) 
Xan sağ olsun, bu xain  
Xanlığa bəsləyir kin. 
Əlbirdir yoxsullarla,  
Dilbirdir ac qullarla. 
Bunun bir qılıncı var, 
Qoparır gurultular; 
Olsa min nəfər əsgər,  
Qılınc birdən öldürər.  
 
Xan 
     (Təəccüblə) 
Yer üzündə gör nələr var,  
İnsan görsə heyran qalar... 
P o l a d  
 
 
B ə b i r  x a n  
Bu qılıncın parlayan, 
Gün kimi işıq yayan  
Gözəl qalxanı da var, 
Ağ devdədir. Bu murdar  
İstəyirdi ağ devdən —  
Tükləri parlaq devdən  
Alsın haman qalxanı,  
Gəlsin, məhv etsin хаnı.  
Bir hiylə qurdum mən də,  
Xaini saldım bəndə.  
Qırmancla vura-vura,  
Çəkib gətirdim burа. 
 
Xan 
(Qəzəblə Polada) 
Azğın, yaramaz, ası!.. 
(Əyanlara) 
Nədir bunun cəzası? 
 
1-ci əyan 
Bağlatdırın əl-qolunu,  
On-on beş pişiklə bunu  
Saldırın bir dar çuvala,  
Zibilli, murdar çuvala,  
Qamçı ilə bərk döydürün... 
 
2 - c i  ə y a n  
Azğını dara çəkdirin. 
 
3 - c ü  ə y a n  
Boğazına vurdurun tığ! 
 
4 - c ü  ə y a n  
Kəlləsinə çaxdırın mıх. 
(Təlxək bаş əyir)  
 
T ə l x ə k   
Mənə qalırsa əyər, 
Düz deyil bu tədbirlər.  
Çünki bu ölsə, qalxan  
Ə1ə keçməz. Şanlı xan  
Hələlik atsın kini.  
Göndərsin bu xaini  
Parıldayan qalxancın, 
İşıq yayan qalxancın. 
Elə ki, qalxan gəldi, 
Хаnın keyfi kökəldi, 
Başqa işlər asandır: 
Bu bir yetim oğlandır;  
Qanadlansa, quş olsa,  
 
Göylərə uçmuş olsa, 
Qaça bilməz əlindən... 
 
 
Xan 
Düzdür! 
 
1 - c i  n ö k ə r  
Xan sağ olsun, mən  
Qol qoymuram bu işə  
Düşürəm çox təşvişə.  
(Təlxəyə işarə ilə) 
Bunun sözünə bax sən, 
Bu xaini buraxsan, 
Gedər, qayıtmaz geri. 
 
T ə l x ə k   
Burax yersiz sözləri...  
(Qıza işarə edir) 
Xan sağ olsun, bu qızı —  
Bu işıqlı ulduzu  
Girov saxlasan əyər, 
Əmin ol, xain gələr. 
 
Xan 
Düzdür! 
 
Ə y a n l a r  
Düzdür! 
 
Xan 
       (Polada) 
Yaxın gəl! 
Söylə, kimdir bu gözəl? 
 
     Polad 
Yurdumun çiçəyidir,  
Ölkəmin göyçəyidir.  
Qəlbimin atəşidir,  
Ömrümün günəşidir. 
 
Xan 
Bildim! Qız qalsın burda,  
Sən get о qorxunc yurda,  
Qalxanı gətir. 
P o l a d  
Ey xan! 
Şühəsiz, gələr qalxan,  
Ancaq bircə şərtim var:  
Mənim getdiyim yollar  
Doludur aslanlarla,  
Qurdlarla, ilanlarla. 
P o l a d  
 
(Yaşıl bir dağ. Dağın qoynundan bulaq ахır. Hər tərəf sərv ağacları və incə 
çiçəklərlə bəzənmiş, dağın dibində bir aslan qaraul çəkir. Dağın kəlləsində ağ dev 
uzanıb, parlayan qalxanı bаşının altına qoyub yatmışdır. Ağ devin yanında saçları 
dağınıq Gülzar oturub, incə kamança çalır, asta-asta oxuyur). 
Bir insan oğlu insan  
Ora getməz qorxudan. 
(Qılınca işarə ilə) 
Bu dəyərli incimi —  
Gurlayan qılıncımı  
Mənə qaytarsan əyər,  
Qarşıma çıxsa şirlər,  
Əjdahalar, pələnglər, 
Fillər, qurdlar, nəhənglər, 
Qorxub çəkinmərəm mən. 
Gedib yaramaz devdən  
Alaram ağ qalxanı — 
Gündən parlaq qalxanı. 
 
Xan 
Razıyam; oğlan, ancaq  
Mənim də şərtim var, bах, 
О şərt də budur: əvvəl  
Həbs olunar bu gözəl, 
Sonra da sən saraydan  
Çıxarsan, üç pəhlivan  
Qılıncını gətirər, 
Çöldə sənə yetirər. 
Buna sözün varmı? 
 
P o l a d  
          (Əlacsız) 
Yox... 
T ə l x ə k  
           (Ətrafa) 
Xana dəysin iti ox! 
 
Xan 
Араrın bu qəmzəli, 
İncə, dilbər gözəli  
Saxlayın gizlin yerdə, 
Qəsrinə çəkin pərdə. 
(Qızı sol qapıdan, Poladı sağ qapıdan aparırlar)  
     
Polad 
   (Gedərkən ətrafa) 
Şəksiz,  dəyişər zaman,  
Sizə  qalmaz bu dövran!.. 
 
     III PƏRDƏ 
 
Ill P3RD3 
Gül z a r  
Bu dağların maralıyam, 
Мən yurdumdan aralıyam, 
Ürəyimdən yaralıyam, 
Əsir edib məni ağ dev. 
Bu dağlarda, dərələrdə  
Düşmüşəm mən qəmə, dərdə,  
Ömrüm keçir qərib yerdə, 
Əsir edib məni ağ dev. 
Yox yanımda ata-ana, 
Qalmışam mən yana-yana, 
Gözüm dəymir bir insana, 
Əsir edib məni ağ dev. 
(Polad gəlir, mahnını dinləyir) 
 
P o l a d  
Bu səs nə qədər incə... 
Маhnını eşidincə, 
Ürəyim dalğalandı, 
Qəlbim od tutub yandı. 
(Birdən gözünə aslan sataşır) 
О, nə qorxunc heyvandır, 
A... deyəsən aslandır. 
(Aslan Poladı görcək, ona hücum edir. Polad aslanla güləşir: onu yerə vurub boynunu bağlayır; 
özü ilə dağa apararaq) 
 
Səni qoymaq olmaz burda,  
Gəl, gəl gedək qorxunc yurda.  
 
(Polad aslanla bərabər dağa dırmaşır, Gülzar onu görüncə heyrət və sevincdən çаşır) 
 
G ü l z a r  
Sən kimsən, ey pəhlivan? 
Söylə, gəlirsən hardan? 
İndiyədək bu yolu  
Keçməyib insan oğlu. 
Bu saat ağ dev durar, 
Həftadını yandırar. 
 
     Polad 
Qorxusuz insanam mən,  
Çəkinmirəm ağ devdən.  
Qoy xain dev oyansın,  
Qüvvətimə inansın.  
Görsün mənim gücümü,  
Gurlayan qılıncımı. 
 
Gül z a r  
Sən əcəb ciyərlisən,  
Güclüsən, hünərlisən!...  
Söylə, şanlı qəhrəman! 
Nə məqsədin var, hardan  
Gəlmisən bizim yurda?... 
P o l a d  
 
 
P o l a d  
 
Başqa işim yox burda:  
Mən parlayan qalxancın,  
İşıq yayan qalxancın  
Gəlmişəm burа yalnız...  
Qalxan hardadır, ay qız? 
 
Gü1zar 
Nə bilirdin, ağ devdə —  
Tükləri parlaq devdə  
Parıldayan qalxan var,  
İşıq yayan qalxan var?  
Bunu kim demiş sənə?... 
 
     Polad 
Bahar demişdir mənə! 
 
Gül z a r  
Ah, əziz bаcım... Bahar..  
Uğursuz ayrılıqlar  
Göz yaşları, qəm, kədər,  
Zəhərdən аcı günlər  
Ömrümü verdi bada, 
Gün görmədim dünyada. 
 
P o l a d   
Qız, adın nədir? 
 
Gülz a r  
Gülzar! 
 
 
P o l a d   
Sənin bacındır Bahar? 
 
G ü l z a r  
Bacımdır, ey pəhlivan!  
Mənə əziz bacımdan  
Gətirmisən şad хəbər,  
Sənə çox təşəkkürlər... 
 
P o l a d  
Təşəkkürə dəyməz, gəl,  
İndi hər şeydən əvvəl,  
Parlaq qalxanı tapaq. 
 
G ü l z a r  
(Devin bаşı altındakı qalxanı göstərir) 
Нəmən qalxan budur, bах! 
 
 
P o l a d  
Onda işim düzəldi, 
Diləyim bаşа gəldi. 
(Polad irəli gedib qalxanı devin bаşının altından çəkir, dev oyanır) 
 
Dev 
Adam-madam iyi gəlir, 
Yağlı badam  iyi gəlir. 
(Poladı görüncə) 
Sən kimsən, nədir adın?  
Qəzəbimdən qorxmadın, 
Ayaq basdın bu yurda? 
İnsan görünməz burda! 
Bu gördüyün barmaqlar,  
Bu başlar,  bu  ayaqlar  
Böyük pəhlivanlar ın, 
Döyüşkən insanlar ın  
Əlidir,  barmağıdır,  
Başıdır, ayağıdır... 
О adlı qəhrəmanlar  
Yaşamış bir zamanlar, 
Vuruşmuş aslanlarla, 
Zəhərli ilanlarla, 
Axırda bu qoçaq dev — 
Bu şücaətli ağ dev  
Раrçаlаmış onları, 
Burda axmış qanları. 
 
 
P o l a d  
Dev, gəl məni sanma xam, 
Mən devlər qatiliyəm. 
Səs-küyünə bахmаrаm, 
Hop-gopundan qorxmaram. 
Var gurlayan qılıncım, 
İstəsəm хıncım-хıncım  
Edərəm səni bu an. 
 
Dev 
 
Gəl, ey insan başından  
Böyük qələt eləmə! 
 
P o l a d   
Çərən-pərən söyləmə! 
Kişisən, çıх meydana, 
Bulayım səni qana! 
 
Dev 
(Gürzünü çəkir) 
Çıxdım, tut, payın gəldi, 
Tozun göyə yüksəldi. 
P o l a d  
 
(Dev gürzü Polada vurmaq istərkən Polad gurlayan qılıncı çəkir, parlayan qalxanı devin gözünə 
tutur) 
 
Parla, parla, qalxanım, 
Qoy kor olsun düşmanım! 
Gurla, gurla, qılıncım, 
Qoy olsun хıncım-хıncım  
Qabağımdakı düşman! 
(Qalxan parlayır, qılınc gurlayır, ağ dev yerə sərilir) 
 
Ağ dev  
Öldüm, məhv oldum, aman!  
 
P o l a d  
Zalımın sonu budur. 
О göstərdiyin qürur  
Nə oldu ay yaramaz?! 
Haqsızlıq yerdə qalmaz. 
 
G ü l z a r   
Sağ ol, şanlı qəhraman! 
Adlı-sanlı qəhraman! 
Məhv elədin ağ devi — 
Bu azğın, alçaq devi. 
 
P o l a d  
Gəl gedək, bаcım, Gülzar! 
Bizi gözləyir Bahar. 
 
G ü l z a r  
Gedək, ancaq bir iş var: 
Bu qan içən canavar
Cürbəcür ölkələrdən, 
Əlinə kеçən yerdən  
Gətirib yaraşıqlı, 
İnca, parlaq, işıqlı, 
Gözəl, rəngbərəng daşlar... 
 
P o l a d   
Наnı о qəşəng daşlar?  
 
G ü l z a r   
              (Qaş-daşı göstərir)  
Polad qardaş, budur bах!..  
 
P o l a d   
         (Sevinclə) 
Gəl bunlаrı aparaq   
Baharçın, bacım, Gülzar! 
 
G ü l z a r  
Aparaq! Bir şey də var: 
 
Onu görsən sən əyər, 
Ürəyin uçmaq istər. 
 
P o l a d  
О nədir? 
 
G ü l z a r   
Qızıl quşdur. 
(Ağaca işarə edir) 
Bax, orda oturmuşdur. 
Onu aparsan, Polad, 
Lazım olmaz sənə at.
 
Uzaq yerə gedirkən  
Onun belinə minsən, 
Desən uç filan yerə, 
О saat qanad açar, 
Quş yüksələr göylərə, 
Dediyin yerə uçar. 
Bu quşun qanadından  
Birini çəksə insan, 
Alova girsə, yanmaz; 
Bunu görcək, dayanmaz, 
Quş uçar, uçar, gələr, 
Onu alar, yüksələr. 
 
P o l a d  
Quşu aparsaq əyər, 
Bizə çox xeyir dəyər. 
 
G ü l z a r   
Əlbəttə, gəl aparaq. 
(Нər ikisi quşun yanına gedir) 
 
G ü l z a r  
Mən bu quşu minim, bах, 
Sən də min bu aslana, 
Birbаş gedək Muğana. 
 
P o l a d   
Yaxşı sözdür. 
 
G ü l z a r .  
Quşum, gəl! 
Belinə minim, yüksəl! 
(Quş gəlir, Gülzar quşun bеliпə, Polad aslaпıп dalına minir) 
 
P o l a d  
Aslanım, Muğana qaç! 
 
G ü l z a r  
Quşum, durma, qanad aç, 
Yoldaş ol bu aslana, 
Məni apar Muğana. 
(Aslan qaçır, quş uçur) 
            (Рərdə) 
 
 
 
 
 
 
 
 
 
(Хаnın saryının həyəti. Nökərlər cərgə ilə dayanmış. 
Ocaqda alov yanır. Musiqi çа1ınır, nökərlər oxuyur).  
IV PƏRDƏ 
 
 
N ö k ə r l ə r  
Odum, yan a, odum, yan, 
Yandıqca, yan, alovlan! 
Gəlir sənə qəmzəli, 
Dilbər, incə, məzəli  
Günəş üzlü bir qurban. 
Yan, alovum, parılda! 
Şimşək kimi gurulda! 
Gəlir sənə qəmzəli, 
Dilbər, incə, məzəli, 
Ala gözlü bir qurban. 
(Musiqi susur) 
 
1-ci nökər 
Bu gün yenə Əjdər xan  
Verəcək oda qurban. 
 
2-ci nökər 
Qurban da bir qurbandır, 
Gül bədənli canandır. 
 
3-cü nökər  
Bir sərv boylu qızdır. 
 
4 - c ü  n ö k ə r   
Qız demə, bir ulduzdur. 
 
5 - c i  n ö k ə r  
Nazlıdır, qəmzəlidir, 
Gözəllər gözəlidir. 
(Xan əyanlarla gəlir, nökərlər salama durur)  
 
1-c i nöк ə r  
Наzır olun, gəlir xan, 
Adlı-sanlı hökmüran. 
 
Xan  
           (Gəlir, nökərlərə) 
Odun qoyun, qoçaqlar, 
Alovlansın ocaqlar. 
(Nökərlər ocaqlara odun qoyur). 
 
 
Xan 
     (Nökərlərə) 
Gəlsin azğın günahkar, 
Üsyançı, gözəl Bahar! 
(Bir nеçə nökər çıхır). 
 
 
 
Xan 
            (Başqa nökərlərə) 
 
Ocaqlar alovlansın, 
Cəhənnəm kimi yansın. 
(Nökərlər ocağa odun qoyur, musiqi çа1ınır, üç-dörd nökər dağınıq saçlı Baharı gətirir. Bahar 
oxuyur) 
 
B a h a r  
Mən odlu bir insanam, 
Ürəyimdə yanğın var. 
Bir ah çəksəm, dənizlər, 
Dağlar, daşlar odlanar. 
Azadlıq əməlilə  
Çırpınır dəli gönlüm. 
Qul kimi yaşamaqdan  
Min dəfə xoşdur ölüm! 
(Mahnı bitir. Xan Bahara) 
 
Xan 
Ay qız, yoldaşın Polad  
Alçaqlıqda qoydu ad. 
Aldatdı Əjdər хаnı, 
Halaldır onun qanı. 
Ə1imə keçsə əyər, 
Öz cəzasını görər. 
Gönlümü saldın bəndə,  
Uymadın mənə. Sən də
Günahkarsan, asısan,  
Ваşımın bəlasısan, 
Odur gərək yanasan. 
Baxsın oda hökmüran,  
Dalğalansın sevinci. 
(Təlxək xana baş əyir)  
 
T ə l x ə k  
Ey xan, bu gözəl inci  
Yanmağa layiq deyil. 
 
Xan 
Uzun danışma, çəkil! 
 
B a h a r  
Bu dəhşətli ölümdən  
Tük qədər qorxmuram mən.  
Bir gün bu atəş, vulkan  
Səni də yandırar, xan! 
 
     Xan 
Çox danışma! 
 
 
T ə l x ə k  
Hökmüran! 
Tələsmə, bir az dayan, 
Polad gəlməsə əyər, 
Əmr etgilən, nökərlər  
Məni də yandırsınlar. 
 
Xan 
Səndə böyük günah var: 
Sənin sözünə baxdım, 
Mən Poladı buraxd ım. 
Getdi, dönmədi geri. 
Bütün bu əngəlləri  
Törədən sənsən, gərək, 
Sən də yanasan, təlxək! 
(Nökərlərə) 
Dayanmayın, qoçaqlar! 
Guruldasın ocaqlar! 
Tez təlxəklə Baharı, 
Bu iki günahkarı  
Yandırın! 
 
T ə l x ə k   
Ey zalım xan! 
(Əyanlar təlxəyə) 
 
Ə y a n l a r   
Halaldır sənin qanın! 
(Nökərlər Baharla təlxəyi oda atmaq istərkən bir pəhlivan gəlib xana baş əyir) 
 
P ə h l i v  a n  
Adlı-sanlı hökmüran! 
Polad gəlir! 
(Xan, Baharı və təlxəyi yandırmaq istəyən nökərlərə) 
 
Xan 
Dayanın! 
(Nökərlər əl saxlayırlar. Musiqi çа1ınır. Polad aslanın üstündə, Gülzar isə quşun belində içəri 
girir. Bahar Gülzarı görcək.) 
 
Bahar  
Sevimli bаcım, Gülzar! 
 
G ü l z a r   
Ah! Əziz bacım, Bahar! 
(Gülzar və Bahar qucaqlaşır, ürəkləri gedir)  
(Polad xana bаş əyir) 
 
P o l a d   
Al, bu qılınc, bu qalxan! 
Keyfin kökəlsin, ey xan! 
(Daş-qaşı verir) 
 
Al, bu da cəvahirat; 
Yalancı deyil Polad. 
(Xan daş-qaşı görüncə, ağlı çаşır) 
 
Xan 
Söylə görək, pəhlivan! 
Bu gözəl daş-qaş hardan? 
 
P o l a d   
Ey xan, bir qızıl dağ var, 
О dağda bir bulaq var, 
О bulaqdak ı  daşlar  
Şəfəq salıb parıldar. 
О dağda bitən güllər, 
Lalələr, qərənfillər
Yaqutdur, saf incidir, 
Ürəyin sevincidir. 
Dağda bаşqа sirr də var:  
Gözəl bir qəsir də var.  
Orda yazılmış: bir an  
Bu evdə qalsa insan, 
Ömrü üç yüz il artar, 
Ona xoşbəxtlik çatar. 
 
Xan 
Durmayın, pəhlivanlar!  
Əyanlar, qəhrəmanlar!  
Наzır1аşın səfərə, 
Gedək о gözəl yerə. 
 
1-ci əyan 
Bu əcəb xoş xəbərdir. 
 
2-ci əyan 
Əcəb gözəl səfərdir. 
 
3 - c ü  ə y a n  
Dayanmayın, ay uşaq, 
Gedək, tez hazırlaşaq. 
 
P o l a d   
Xan sağ olsun, ora sən  
Gərək təkcə gedəsən. 
 
Xan 
Bu işdə nə hikmət var? 
 
P o l a d   
Ora yalnız quş uçar. 
(Qızıl quşa işarə ilə)  
Həm də bu qızıl quş,bах!.. 
 
P o l a d  
 
Ха n 
Ora quş uçar ancaq?  
 
Polad  
Bəli, bəli, gərək biz  
Bu saat hər ikimiz, 
Girək oda, quş gəlsin, 
Bizi alsın, yüksəlsin, 
Uçsun uca göylərə, 
Getsin о gözəl yerə. 
 
Ə y a n 1 a г  
Nə qəribə səfərdir. 
 
Т ə 1 x ə k  
           (Ətrafa) 
Səfər deyil, xətərdir. 
 
X a n  
       (Polada) 
İkimiz gedək, Polad, 
Sən özünü oda at, 
Mən də gəlim ardınca! 
 
Təlxək  
            (Xana işаrə ilə) 
Yaman bicdir bu qoca. 
(Polad quşun lələyindən birini çəkib oda girir)  
 
Polad 
Mən getdim, sən də gəl, xan!  
(Xan parlaq qalxanı, qılıncı, cəvahiratı təlxəyə verir)  
 
X a n 
Gəldim, Polad pəhlivan. 
(Xan oda girir). 
(Quş gəlir, Poladı oddan çıхаrıb qırağa qoyur. Xan yavaş-yavaş yanır) 
 
Polad  
Yan, ey zalım, azğın xan! 
Yandıqca, yan, alovlan! 
 
Əyanlar  
      (Bəbir xana) 
Ada, qoyma, xan yandı, 
Yaman yerdə aldandı. 
(Bəbir xan və əyanlar qılınca əl atırlar. Тəlxək parlayan qalxanla gurlayan qılıncı 
Polada verir, Polad qılıncı çəkir, qalxanı əyanların üzünə tutur) 
 
Polad  
Parla, parla, qalxanım! 
Qoy kor olsun düşmanım! 
P o l a d  
 
Gurla, gurla, qılıncım! 
Qoy olsun xıncım-xıncım  
Bu bəylər, bu əyanlar, 
Bu qan soran ilanlar!.. 
 
(Qılınc gurlayır, qalxan parlayır. Əyanların və pəhlivanların bəzisi ölür, Bəzisi qaçır; 
səhnədə yalnız Polad, təlxək, Bahar və Gülzar qalır. Xan yanmaqda davam edir) 
 
Yan, ey zalım, azğın xan!  
Yandıqca, yan, alovlan!  
Məzlumlara, qullara,  
Aclara, yoxsullara  
Çəkdirmisən əzablar,  
Kədərlər, iztirablar;  
Tökdüyün haqsız qanlar,  
Qopartdığın tufanlar  
Sığmaz xiyalə, ağıla,  
Sığmaz heç bir nağıla! 
 
(Рərdə) 
