 
 
 
Azərbaycan Milli Elmlər Akademiyası 
A. A. Bakıxanov adına Tarix İnstitutu 
 
 
 
 
 
 
 
 
SEVİL PİRİYEVA 
 
 
 
 
 
 
 
A H I S K A    T Ü R K L Ə R İ 
 
A Z Ə R B A Y C A N D A 
 
(tarixi, sosial-mədəni həyatı) 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bakı - «Elm» - 2005 
 
 
 
 
Kitab 15 noyabr 1944-cü ildə Gürcüstandakı tarixi-etnik torpaqlarından deportasiya olunmuş Ahıska 
türklərinin xatirəsinə ithaf olunur.  
 
 
Elmi redaktoru: tarix elmləri doktoru, professor  
  Qəmərşah Cavadov 
Rəyçilər:  
filologiya elmləri doktoru, professor  Asif Hacılı 
tarix elmləri namizədi, dosent  İsrafil Məmmədov 
filologiya elmləri doktoru   İsmayıl Kazımov 
coğrafiya elmləri namizədi, dosent  Loğman Nəsibli 
 
 
Sevil Piriyeva. Ahıska türkləri Azərbaycanda (tarixi, sosial-mədəni həyatı). Bakı, «Elm», 2005, 264 səh. 
 
 
Monoqrafiyada qədim türk etnoslarından biri olan Ahıska türklərinin 1944-cü ildə öz tarixi Vətənləri olan 
və Gürcüstan SSR ərazisində yerləşən Ahıskadan Qazaxıstan və Orta Asiya respublikalarına sürgün 
edilməsindən, əhalinin bu ərazilərdə keçirdikləri sürgünlük həyatından, daha sonra onlara bəraət verilməsindən 
bəhs olunur. Lakin öz əzəli torpaqlarına qayıtmalarına icazə verilməməsi ilə əlaqədar olaraq əhalinin 
Azərbaycanda məskunlaşdırılması mərhələləri, ən nəhayət Azərbaycanda özlərinə yeni Vətən tapmaları, 
əhalinin həyat tərzi ilə yanaşı, onların öz tarixi torpaqlarına dönmələri uğrunda mübarizə aparmaları tədqiqata 
cəlb edilmişdir. Əsərdən tarixçilər, politoloqlar, filosoflar, filoloqlar, etnoqraflar və türkoloqlar istifadə edə 
bilərlər.  
Monoqrafiya Azərbaycan Milli Elmlər Akademiyası A. A. Bakıxanov adına Tarix İnstitutunun 
Elmi Şurasının 10 noyabr 2004-cü il tarixli qərarı ilə çapa məsləhət görülmüşdür. 
 
 
 
 
 
 
 
 
 
 
 
 
 
 
 
 
 
 
0503020907 
  655(07)-2005 
   Qrifli nəşr 
 
© Elm,  2005
 
 
 
İSBN 5-8066-1684-1 
 
 
 
 
 
 
 
 
 
 
 
 
 
 
Buğünkü dostumuz ve müttefikimiz olan Sovyetler Birliği içerisinde her biri bir cumhuriyet olacak asıl 
türk kardeşlerimiz vardır. Bir gün gelecek her biri birer bağımsız türk cumhuriyeti olacaktır. O zaman büyük 
Türkiye Cumhuriyeti bu kardeşlerimize yardımcı olacak ve yol gösterecektir.  
                      
Mustafa Kemal Atatürk 
 
 
Ahıska türkləri artıq 50 ildir ki, öz yerlərindən didərgin düşmüşlər. Bu qədər vaxt keçməsinə, bir neçə 
nəsil meydana gəlməsinə baxmayaraq, onlar yenə də öz torpaqlarına qayıtmaq istəyirlər. Biz bu arzuların da 
yerinə yetməsinə tərəfdarıq, eyni zamanda o vaxtacan onları öz ölkəmizdə saxlamağa hazırıq. 
 
Heydər Əliyev 
 
 
MÜNDƏRİCAT 
 
 
REDAKTORDAN 5 
ÖN SÖZ 7 
BİRİNCİ FƏSİL 
 
AHISKA TÜRKLƏRİ VƏ ONLARIN AZƏRBAYCANDA 
MƏSKUNLAŞMASI TARİXİ 
 
10 
İKİNCİ FƏSİL 
 
AHISKA TÜRKLƏRİNİN MƏŞĞULİYYƏT  
FORMALARI 
 
40 
ÜÇÜNCÜ FƏSİL 
 
AZƏRBAYCANIN İCTİMAİ-SİYASİ HƏYATINDA AHIS- 
KA TÜRKLƏRİNİN YERİ  
 
52 
  
NƏTİCƏ 64 
İNGİLİS DİLİNDƏ XÜLASƏ 67 
İNFORMATORLARIN SİYAHISI 68 
İSTİFADƏ OLUNMUŞ ƏDƏBİYYAT SİYAHISI 76 
 
 
REDAKTORDAN 
 
Dünyanın siyasi-inzibati xəritəsində kiçik bir ərazisi ilə seçilən Azərbaycan adlı bir dövlət vardır. Özünün 
gədim tarixi, maddi və mənəvi mədəniyyəti, həm də zəngin etnik tərkibi ilə məşhur olan bu dövlətdə əsrlər boyu 
müxtəlif dinli və etnik mənşəli xalqlar yaşayıb-yaratmışlar. Bu xalqlar sayca azlıq və çoxluq təşkil etmələrindən 
asılı olmayaraq, özlərinə Vətən saydıqları bu məmləkətdə daim dinc, əminamanlıq şəraitində yaşamışlar. Bunun 
bir səbəbi də bizə görə Azərbaycan adlı bu ölkənin çoxsaylı və aparıcı etnosu sayılan azərbaycanlıların bu 
ərazidə yaşayıb, sayca onlardan xeyli azlıq təşkil edən bütün xalqlarına doğma münasibət bəsləməsi burada 
yaşamalarının qayğısına qalması ilə izah edilməlidir. Elə bunların nəticəsidir ki, tarixən olduğu kimi, XIX-XX 
əsrlərdə və eləcə də yaşadığımız XXI əsrdə Azərbaycan özünün polietnikliyi-yəni qoynunda onlarla xalqları, 
milli azlıqları, etnik və etnoqrafik qrupları saxlaması ilə seçilir. Azərbaycan dünyada bəlkə də yeganə dövlətdir 
ki, onun ərazisində bu gün dünyada anologiyası, oxşarı olmayan xınalıqlar, buduqlar, udilər, hapıtlar, ceklər, 
qrızlar, yengiloylar və b. adlarla məlum olan etnoslar yaşayır. Həm də bu etnoslar sayca bir neçə mindən artıq 
olmayıb, Azərbaycanın bir və ya bir neçə kəndində yaşayırlar. Elə buna görə də XVII əsrdən bəri dünya elmi 
ictimaiyyəti bu xalqlarla maraqlanmağa başlamış, Azərbaycanın bu zəngin etnik tərkibə malik olması 
səbəblərini araşdıraraq elm üçün böyük irs qoyub getmişlər. Azərbaycanın zəngin etnik tərkibi tarixin XIX və 
XX əsrlərində də xeyli yeniliklərlə üzləşmişdir. Belə ki, XIX əsrin əvvəllərində Azərbaycanda alman, rus və 
erməni əhalisinin məskunlaşdırılmasına başlanmış və nəticə etiba-[5-6]rı ilə onun ərazisində qeyri- aborigen 
etnoslara şamil olan yaşayış məskənləri yaranmışdır. Ayrı-ayrı xalqların Azərbaycana köç etməsi prosesinin XX 
əsrdə də davam etməsini görürük. XX əsrin 50-ci illərində müxtəlif ictimai-siyasi hadisələrin nəticəsi olaraq 
Azərbaycanda qədim türk mənşəli soylarımızdan sayılan Ahıska türkləri yerləşdirilməyə başladı. Düz 60 il 
bundan əvvəl özlərinin əzəli ata-baba yurdları sayılan Gürcüstanın Ahıska mahalından Orta Asiya və Qazaxıstan 
çöllərinə sürgün edilən Ahıska türkləri XX  əsrin 50-ci illərində bəraət alsalar da, lakin tarixi torpaqlarına qayıda 
bilmədilər. Belə bir tarixi şəraitdə ahıskalılar qanı bir, dini bir, adət-ənənəsi bir olan azərbaycanlılara, onların 
Azərbaycan adlı dövlətinə pənah gətirdilər. Azərbaycan hökumətinin qərarı və razılığı əsasında Orta Asiya və 
Qazaxıstanda sürgünlük həyatı keçirmiş ahıskalıların bir hissəsinin respublikanın Saatlı, Sabirabad, Quba və 
Xaçmaz rayonlarında məskunlaşmasına başlandı. Azərbaycanın adları çəkilən rayonlarında bu etnosa aid onlarla 
kəndlər salındı. 
 Ahıska türklərinin Azərbaycanda məskunlaşmasının ikinci dövrü isə 1989-cu ilin yayında bu etnosa 
qarşı çevrilmiş Fərqanə hadisələri ilə bağlıdır. Faktiki olaraq mafiya qüvvələri tərəfindən dinc, zəhmətkeş 
ahıskalılara qarşı təşkil edilmiş bu soyqırımından sonra əhalinin burada da yaşaması qeyri mümkün oldu. Nəticə 
etibarı ilə güc-bəla özlərinə yaşayış şəraiti yaratmış əhali Orta Asiya və Qazaxıstandakı evlərini tərk etmək 
məcburiyyətində qaldı. Bu dövrdə də onlar yenə qan-qardaşlarına pənah gətirib, Azərbaycana gəldilər. Beləliklə, 
XX əsrin sonunda respublikanın etnik xəritəsində Ahıska türklərinə məxsus yeni yaşayış məskənləri yaranmış 
oldu. Hazırda respublikada 100 mindən artıq  Ahıska türkü yaşayıb-yaradır. Onların [6-7] hər biri Ahıska adlı 
əzəli torpaqlarına dönmək arzusu ilə yaşasa da, lakin Azərbaycanı özlərinə ikinci vətən sayır. Çünki onlar həm 
dövlət və həm də Azərbaycan xalqının qayğısı ilə təqdim olunmuşlar. 
 Hörmətli oxucular! Qədim tarixə malik olan Ahıska türkləri haqqında bu qısa icmalın verilməsi təsadüfi 
deyildir. Ona görə ki, haqqında söz açdığımız və gənc tədqiqatçı, Ahıskanın övladı, Vətən qeyrəti ilə yaşayan 
Sevil Piriyevanın növbəti əsəri məhz bu problemə, Ahıska türklərinin Azərbaycanda məskunlaşmasına, onun 
ayrı-ayrı mərhələlərinə, əhalinin həyat-məişət məsələlərinin tarixi baxımdan araşdırılmasına həsr edilmişdir. 
Özü də bu sahədə ilk tədqiqat işidir. Azərbaycanda bu gün Ahıska türklərinin yaşadığını və onların 
məskunlaşmalarından 50 ilə yaxın bir dövr keçdiyini nəzərə alsaq, S. Piriyevanın təqdim etdiyi monoqrafiya 
müstəsna olaraq, tarixi ədəbiyyatımızda bu etnosla bağlı hələlik heç bir elmi əsərimiz yoxdur. Elə buna görə də 
təqdim edilən əsəri bu sahədə atılan ilk addım saya bilərik. 
 Haqqında söz açdığımız əsərin digər müsbət cəhəti isə Ahıska türklərinin 1944-cü il noyabr ayında öz 
tarixi torpaqlarından sürgün edilmələrinin 60 illik bir dövrə düşməsi ilə əlaqədardır. Bu faktın özü təqdim edilən 
monoqrafiyanın tarixiliklə yanaşı, həm də siyasi əhəmiyyət daşıdığını təsdiq edir. Doğrudur, əsərin müəllifi S. 
Piriyeva Ahıskanı görməmiş, bu ulu yurdun minlərlə üzvü kimi o da sürgün olunmuş Qazaxıstanda dünyaya göz 
açmışdır. Atası, anası, qohumları ilə sürgünlük həyatını keçirən, onun hər gün minbir əzabına dözən digər 
ahıskalılar kimi kitabın müəllifi də daim Ahıska-Vətən həsrəti ilə yaşamışdır. Lakin tarixin yazılmamış qeyri-
qanunları, dövlətlərin xalqlara qarşı məkrli siyasəti nəticəsində sürgün olunmuş bütün [7-8] ahıskalılar kimi 
Piriyevlər ailəsi də bu torpağa buraxılmamışlar. Buna baxmayaraq Vətəni Ahıskaya, onun elinə-obasına olan 
övlad məhəbbəti Azərbaycana gəlib, burada məskunlaşdıqdan sonra da Piriyevlər ailəsini və onun kiçik bir üzvü 
olan Sevili də rahat buraxmamışdır. Mənsub olduğu xalqı, onun sürgünlük taleyi, keçirdiyi minbir əzabı gec də 
olsa bəyan etmək üçün qələmini süngüyə çevirib, xalqı haqqında bir əsər yazmağı qərarlaşdırmış oldu. Deməli, 
oxuculara təqdim edilən əsər əslində təkcə ahıskalıların deyil, eləcə də bu xalqın üzvü sayılan Sevil Piriyevanın 
sürgünlük həyatının sanki bir gündəliyidir. 
5
 
 Bizə görə monoqrafiyanın tarixşünaslıq baxımından bir əhəmiyyəti də ondan ibarətdir ki, S. Piriyeva 
burada uzun illərdən bəri gürcü tarixçiləri tərəfindən bu xalqı öz adı ilə deyil, «gürcü müsəlmanları» və ya 
«Mesxilər // mesxetilər» kimi qeyri elmi adlarla adlandıranlara elmi cavab verməsidir. Bütün deyilənlər nəzərə 
alınarsa S. Piriyevanın «Ahıska türkləri Azərbaycanda» adlı əsərini vacib, öyrənilməsinə xüsusi ehtiyac 
duyulan, ən nəhayət, müasirlik baxımından aktual bir problemin araşdırılmasına həsr edildiyini qeyd edə bilərik. 
 Onu da qeyd edək ki, müəllif Ahıska türkləri ilə bağlı rus, türk və eləcə də Azərbaycan dilində çap 
olunmuş ədəbiyyatla tanışdır. Əsərin istər girişində və istərsə də ayrı-ayrı fəsillərində onlardan həm 
bəhrələnmiş, həm də onlara öz elmi münasibətini bildirmişdir. 
 Monoqrafiyanın birinci fəsli «Ahıska türkləri və onların Azərbaycanda məskunlaşması tarixindən» 
adlanır. Bir-birini tamamlayan və üç paraqrafdan ibarət olan bu fəsildə müəlif Ahıskanın Gürcüstan ərazisində 
yerləşməsi, onun tarixi ərazisi, təbii coğrafi şəraiti haqqında qısa məlumat verərək, daha sonra ahıskalıların 
Azərbaycanda [8-9] məskunlaşmasının ilkin mərhələsi və 1989-cu il Fərqanə hadisələrindən sonra Ahıska 
türklərinin Azərbaycanda məskunlaşmasının ikinci mərhələsi tarixi faktların dili ilə tədqiqata cəlb edilmişdir. 
Müəllif yazır ki, SSRİ Ali Soveti Rəyasət Heyəti 1957-ci ilin oktyabrın 31-də Ahıska türklərinin 1944-cü il 
noyabrında sürgün edilməsinin qeyri-qanuni olması haqında fərman verdi. Elə bu dövrdən etibarən Ahıska 
camaatı Gürcüstana dönmək istəsə də, onlara buna razılıq verilmədi. Beləliklə, ahıskalıların ancaq 
Azərbaycanda yerləşdirilməsi mümkün oldu. 
 Nəticə etibarıilə 1958-ci ilin sentyabrından Ahıska türklərinin Azərbaycana ilk dəstəsi gəlməyə başladı. 
Monoqrafiyada etnosun ilk yaşayış məskənlərinin Saatlı, Sabirabad, Quba, Xaçmaz rayonlarında yaradılması 
qeyd edilir. Daha sonra müəllif 1989-cu il Fərqanə hadisələri, onu doğuran səbəblər və ahıskalıların soyqırımı 
ilə əlaqədar olan məsələlərdən bəhs edib, əhalinin yenidən Azərbaycana köç etməsi, bir neçə il ərzində 
respublikanın 46 rayonunda məskunlaşması tarixi ardıcıllıqla araşdırılır. 
 Monoqrafiyanın ikinci fəsli «Ahıska türklərinin Azərbaycanda məşğuliyyət formaları» adlanır. Burada 
Azərbaycanda məskunlaşmış ahıskalıların respublikanın ayrı-ayrı rayonlarında əkinçilik, bağçılıq, bostançılıq, 
pambıqçılıq, maldarlıq və digər təsərrüfat sahələri ilə məşqul olması, bu sahədə əhalinin müvəffəqiyyətləri, 
müxtəlif rayonlarda təsərrüfat qabaqcıllarının yetişməsi kimi faktlardan söz açılır. Ahıska türklərinin 
Azərbaycan təsərrüfat həyatına gətirdikləri yeniliklərdən bəhs edilir. 
 Əsərin üçüncü fəsli «Azərbaycanın ictimai-siyasi həyatında Ahıska türklərinin yeri» adlanır. Burada 
ahıskalıların maddi və mədəni həyatı, onların həyat tərzi, keçinəcəyi, etnosa məxsus ənənələr tarixi aspektdə 
öyrənilir. [9-10] 
Əsərlə tanışlıq göstərir ki, ahıskalıların Azərbaycanla, onun xalqı ilə daha geniş və qədim əlaqələri ol-
muşdur. Azərbaycanın görkəmli ziyalıları ilə Ahıskanın adlı-sanlı insanları təmasda olmuşdur. XIX əsrdən ba-
şlayaraq XX əsrin müxtəlif dövrlərinədək ahıskalıların tanınmış ziyalı övladları Ömər Faiq Nemanzadə, 
Əhmədbəy Pepinov, Fürgət xanım Xocazadə, Şəfiqə xanım Əfəndizadə, Hədiyyə xanım Məmmədzadə, profes-
sor Fuad Əfəndiyev, professor Əbdürrəhman Güləhmədov, Professor Xalid Güləhmədov, Sosialist Əməyi 
Qəhramanları Mövlüd Bayraqdarov, Abuzər Bayraqdarov, Azərbaycan Respublikasının Əməkdar artisti Sevda 
Əhməd qızı Neyman-Zadə, Azərbaycanda yaşayıb yaratsalar da, daim öz vətənləri Ahıskaya dönmək uğrunda 
mübarizə aparan Ənvər Odabaşev, Yusif Sərvərov və başqaları da, Ahıska torpağının övladları olmaqla yanaşı, 
eləcə də Azərbaycanı özlərinin vətəni saymış, respublikanın ictimai, iqtisadi və mədəni həyatında yaxından işti-
rak edərək, özlərinin həm də Azərbaycan torpağının yetirmələri olduqlarını hərtərəfli sübut etmişlər. Fəslin 
ikinci paraqrafı «Ahıska türklərinin vətənə dönmək uğrunda mübarizəsi tarixindən» adlanır. Müəllif yazır ki, 
Ahıska türkləri Azərbaycanda doğma olduqlarını yaxşı başa düşürlər.  Lakin Vətən həsrəti onları həmişə narahat 
edir. Onlar uzun illərdən bəri Ahıskaya dönmək uğrunda mübarizə aparır, öz hüquqlarının bərpa olunmasına 
çalışırlar. Monoqrafiyada bununla bağlı yaradılmış müxtəlif cəmiyyətlər, onların vətənə dönmək sahəsində 
gördükləri tədbirlər şərh edilmişdir. 
Monoqrafiyanın nəticəsində problemin araşdırılmasından irəli gələn məsələlərə yekun vurulmuş, 
tədqiqatın Azərbaycan tarixşünaslığında ilk dəfə qələmə alındığı və elmi yeniliyi bir daha açıqlanmışdır. [10-11] 
Nəticə etibarı ilə deyək ki, Sevil Piriyevanın elmi ictimaiyyətə təqdim etdiyi əsəri təkcə alimlərimiz üçün 
deyil, eləcə də tarixən min əzablara duçar edilib, bu gün Azərbaycanda yaşayıb-yaradan minlərlə ahıskalılara 
müəllif hədiyyəsidir. 
Müəllifə xalqının tədqiqi və araşdırılması yolunda uğurlar arzusu ilə. 
Tarix elmləri doktoru, professor  Q.C.Cavadov 
 
 
6
 
 
ÖN SÖZ 
 
Postsovet məkanında millətlərarası münasibətlərin təkmilləşdirilməsi ciddi problem olaraq qalır. 
Deportasiya olunmuş xalqların 80-ci illərin sonunda yeni faciələrlə üzləşməsi nəinki nəsillərin yaddaşından 
silinməmiş, əksinə xalqların həyatına və düşüncəsinə vurduğu sosial-mənəvi ziyanın nəticələri ilə hələ də özünü 
göstərməkdədir. Belə tarixi ədalətsizliklərlə üzləşən xalqlardan biri də Ahıska türkləridir. Xalqın böyuk 
əksəriyyəti qaçqınlıq və sürgün həyatını yaşamalı olmuş, keçmiş İttifaqın müxtəlif ərazilərinə səpələnərək 
dağınıq halda yaşamaq məcburiyyətində qalmışdır. Sonrakı illərdə də ahıskalıların Gürcüstandakı tarixi 
vətənlərinə Ahıskaya-qayıtması mümkün olmamış, əksinə, sanki həlledilməz problemə çevrilmişdir. 
Tarixşünaslıqda Ahıska türklərinin bu mürəkkəb vəziyyəti, sürgünlük həyatı elmi baxımdan öyrənilmədiyindən, 
müasir tədqiqatlarda həmin problemin düzgün və dəqiqliyi ilə tədqiq olunması tarix elminin vacib 
məsələlərindən sayıla bilər. Problemin gec də olsa tədqiqini aktuallaşdıran mühüm amillərdən biri məhz budur. 
Tarixi təcrübə göstərir ki, saf milli ideyalı, milli ayrıseçkiliyə yol verməyən millətçiliklə, antihumanist 
təbiətli, milli müstəsnalığa üstünlük verən millətçilik arasında köklü fərq vardır. Bu fərqin dərk edilməsi  tarix 
qarşısında heç bir günahları olmayan azsaylı xalqların milli-azadlıq hərəkatına qoşulmasının əsl sosial 
mahiyyətinin açılmasına kömək edir. Məsələn, müstəmləkəçi ideoloqların millətçiliyi həmişə mənfur və 
cinayətkar ideologiya olmuşdur. Böyük rus şovinist millətçiliyi şəraitində yaşamış xalqlar bu gün də imperiya 
əsarətinin nə olduğunu yaxşı dərk edir-[12-13]lər. Millətçilik deyərkən, hər şeydən əvvəl siyasi rejimin ayrı-ayrı 
xalqların milli-mədəni dəyərlərini eroziyaya uğradan totalitar ideologiyadan söhbət gedir. Bu rejimdə yaşayan 
xalqlar hiss etmişlər ki, milli ləyaqətlə milli zülm bir araya sığan keyfiyyətlər deyil. Məhz buna görə də totalitar 
sistemdə xalqın öz mənlik şüurunu dərk etmək yolunda atılan hər bir addım millətçilik kimi qəbul edilirdi. Bu 
baxımdan, iki dəfə deportasiyaya məruz qalmış Ahıska türklərinin pozulmuş hüquqlarının bərpası ilə bağlı 
siyasi-mədəni problemlərinin hərtərəfli həlli olduqca vacib məsələdir. Bunun üçün bu xalqın deportasiya 
həyatını və onun ayrılmaz hissəsi olan mədəniyyətini dərindən öyrənmək lazımdır. 
Qeyd edək ki, Qafqazın qədim etnoslarından biri olsa da, Ahıska türklərinin tarixi, mənşəyi və eləcə də 
iqtisadi təsərrüfat həyatı indiyədək əhatəli şəkildə öyrənilməmişdir. Əslində, biz də bu problemin hamısının 
əhatəli tədqiqini qarşımıza məqsəd qoymamışıq. Çünki xatırladığımız problemin hər biri ayrıca monoqrafiyanın 
tədqiqat obyektidir. Lakin bunu da etiraf etməliyik ki, tarixi ədəbiyyatda Ahıska türkləri, onların mənşəyi, 
məskunlaşması haqqında bir-birinə zidd fikirlər mövcuddur. Hər şeydən əvvəl onu qeyd edək ki, gürcü alimləri 
ahıskalıları müstəgil dilə, mədəniyyətə, etnik psixologiyaya məxsus xalq saymır, onları İslam dinini qəbul etmiş 
«müsəlman gürcüləri», yerləşmə-coğrafi baxımdan isə mesxetilər, Mesxeti gürcüləri adlandırırlar. Təəssüf ki,  
gürcü alimlərinin əsası olmayan bu konsepsiyası XX əsrin sonlarında bir sıra rus alimlərinin elmi məqalələrində 
də özünə yer tapmışdır. Belə ki, Ahıska türkləri haqqında bir neçə məqalə müəllifi sayılan E.X.Paneş və 
E.B.Yermolov ahıskalıları bir xalq kimi öz adları ilə deyil, «mesxeti türkləri» kimi adlandır-[13-14]maqla öz 
gürcü həmkarlarından geri qalmadıqlarını sübut etmişlər.  
Doğrudur, ayrı-ayrı monoqrafik-tədqiqat əsərlərində ahıskalıların tarixi problemlərinə toxunulmuşdur. 
Ahıska türklərinə həsr olunmuş bu məqalələrdə nə Orta Asiya ərazilərində keçirdikləri sürgünlük həyatı, nə də 
XX əsrin 60-cı illərindən başlayaraq indiyədək Azərbaycanda məskunlaşması tarixi öz əksini tapmamışdır. 
Bununla yanaşı, Ahıska türklərinin tarixi, sürgünlük həyatının müxtəlif sahələri mənşəcə Ahıska türkləri 
olan bəzi müəlliflərin məqalələrində və əsərlərində də özünə yer tapmışdır. Bu baxımdan, Azərbaycanda 
yaşayıb-yaradan Tahircan Kukulovun «Ahıska türklərinin tarixinə bir nəzər», (Bakı. 1999), adlı əsərini qeyd 
etməliyik. Belə ki, tarixçi T. Kukulov qarşıya qoyduğu məqsədə nail olmaq üçün bir çox müəlliflərin əsərlərinə 
müraciət etmişdir. O, yazır ki, «əlverişli coğrafi şəraitə, zəngin floraya, faunaya, mülayim iqlimə malik olan 
Ahıska yer kürəsində ibtidai insanlarının formalaşdığı ərazilər sırasına daxildir». Şübhəsiz ki, belə əlverişli təbii 
şərait xalqın mədəniyyətinin inkişafı üçün çox yararlı olmuşdur. Məlumdur ki, xalqın dili onun milli 
mədəniyyətinin ayrılmaz hissəsidir. Ahıskalıların danışıq dilinin türk dilləri qrupuna daxil olması danılmaz 
həqiqətdir. Lakin onlar gürcü, son zamanlar isə guya türkləşmiş gürcülər adlandırır-lar. Həmin müəllif yazır: 
«Bəzi gürcü tədqiqatçıları (başda Quram Mamuliya olmaqla) çeynənmiş konsepsiya ilə silahlanaraq, xalqımızı 
gürcü dilli əhalidən-gürcülərdən dönmə olduqları kimi əsassız fikri tariximizə şamil etməyə çalışırlar». [14-15] 
Deportasiya olunmuş xalqın mədəniyyətinin qorunması onun ictimai təşkilatlanması ilə sıx bağlıdır. 
Ahıska türklərinin mədəniyyətini tədqiq edən müəlliflərdən biri prof. Asif Hacılı «Qəribəm bu vətəndə» 
əsərində bu problemin araşdırılmasına  mühüm yer vermişdir. O,  yazır ki, XX əsrin 60-cı illərində ahıskalıların 
vətənə dönmə uğrunda məşğul olan xüsusi təşkilat–Türklərin Vətənə Qaytarılması üzrə Müvəqqəti Təşkilat 
Komitəsi (TVQMTK) yaranır. Müəllif Ahıska xalqının tarixi keçmişinə və mədəni irsinə aydınlıq gətirərək 
Səfəvilər dövründə ahıskalıların tarixi mədəni vəziyyətini geniş açıqlayır. XVI-XVIII yüzillikdə Osmanlı-
Rusiya münasibətləri zamanı ahıskalıların müharibədə göstərdikləri qəhramanlığı təsvir edir, Ahıska meydan 
müharibəsinə xüsusi yer ayırır. Müəllif bütün bu hadisələrin gedişində onların öz tarixi dəyərlərinə sadiq 
qaldığını obyektiv olaraq açıqlayır. Önəmli cəhət budur ki, müəllif ahıskalıların tarix boyu öz milli varlıqlarının 
7
 
özünəməxsusluğunu qoruyub saxlamasını, bu xalqın folklorunun nümunəsində göstərir. Adı çəkilən əsərində 
tədqiqatçı xalqın maddi mədəniyyəti, mənəviyyatı, xalq sənəti kimi məsələləri araşdırmış, qədim tarixi 
qaynaqlarını təhlil etmişdir. 
 
Lakin ahıskalıların mədəniyyətinin qorunub saxlanmasının tərəfdarı olan tədqiqatcı N. F. Buqayın 
xalqın tarixi vətəninə qayıtması uğrunda mübarizəsini işıqlandırması sahəsində xidməti qeyd edilməlidir. 
Tədqiqatçının «Mesxeti türkləri: reablitasiyaya aparan uzun yol» əsəri SSRİ-də milli siyasətin tənqidinə 
yönəlmişdir. O, yazır ki, hələ XX əsrin 30-cu illərində dünyada, Avropada, Şərqdə siyasi vəziyyətin dəyişməsi, 
SSRİ-nin də milli durumuna təsir etmişdir. Bu təsir müxtəlif cür özünü göstərmişdir. [15-16] Bir qayda olaraq, 
bu təsir hər sahədə olduğu kimi, o cümlədən milli münasibətlər sahəsində də sərt tədbirlərlə müşayiət 
olunmuşdur. Belə ki, burada xalqlar «etibarlı» və «etibarsız» kateqoriyalara bölünür, guya müharibə ərəfəsində 
«etibarsız» xalqların düşmənə satılmağı barədə çirkin şaiyələr yayılaraq onların sürgün planları hazırlanırdı.  
N. F. Buqayın adını çəkdiyimiz məqaləsinin problemimiz baxımından bir məziyyəti də ondadır ki, 
burada Gürcüstandan deportasiya olunmuş xalqların, o cümlədən Ahıska türklərinin sürgün edilməsinin 
mərhələlərini tarixi ardıcıllıqla əks etdirən rəsmi dövlət sənədləri toplanmışdır. Əsərdə hər bir sənədin tarixi, 
onun icrası, həmçinin onların saxlandığı arxivlər göstərilir. Burada özünəməxsus yer tutmuş «Xatirələr» hissəsi 
ahıskalıların 1944-cü ildə sürgün edilməsinə, 1989-cu il Fərqanə hadisələrinin baş verməsinə baxmayaraq xalqın 
öz mədəni-məişət dəyərlərini qoruyub saxlaması barədə oxucularda obyektiv təsəvvür yaradır.  
Son vaxtlarda Azərbaycanın başqa azsaylı xalqları ilə yanaşı, ahıskalıların da tarixinin, mədəni-ictimai 
həyatının öyrənilməsində irəliləyişlər hiss olunmaqdadır. Bu baxımdan tarix elmləri namizədi A. Yunusovun 
«Mesxeti türkləri: iki dəfə deportasiya edilmiş xalq», (Bakı, 2000), adlı əsəri qeyd edilməlidir. Doğrudur, 
A.Yunusov da  gürcü tədqiqatçıları kimi, etnosu Ahıska türkü deyil, Mesxeti türkləri adlandırmışdır. Əsərdə 
etnosun orta əsrlərdən başlamış XX əsrin müxtəlif dövrlərinədək keçirdiyi  həyat yolu ancaq Mesxeti türklərinin 
adı ilə təhlil edilmişdir. O cümlədən kitabda «Mesxeti türkləri Osmanlılar dövründə», «Rusiya imperiyası 
tərkibində», «Orta Asiya və Qazaxıstanda», «Gürcüstan və Azərbaycanda» başlıqları ilə araşdırılmışdır. Başqa 
sözlə, əslində ahıskalılara, onların tari-[16-17]xinin müxtəlif dövrlərinə həsr edilən əsərdə, etnosun tarixi adı 
saxtalaşdırılmış, bir yerdə də olsa onların ahıskalılar olduğu xatırlanmamışdır. Hətta Azərbaycanı özlərinə ikinci 
vətən seçən ahıskalılar da müəllif tərəfindən yanlış olaraq «mesxeti türkləri» kimi qeyd edilmişdir. Halbuki, 
burada yaşayan əhali heç vaxt özünü mesxeti türkü deyil, öz adı ilə Ahıska türkü və ya ahıskalı adlandırmış və 
bu gün də belə adlandırır.  
Əsərin yazılmasında biz eləcə də Ahıska türklərinin tarixinə həsr olunmuş türk tədqiqatçılarının 
əsərlərindən də bəhrələnmişik. Xüsusilə professor Kırzıoğlu M. Fahrettinin «Kars tarihi» (İstanbul, 1953) adlı  
əsərində Ahıskanın tarixi araşdırılır, 1828-ci il rus-türk müharibəsi nəticəsində  Rusiyanın əsarətinə düşməsi 
açıqlanır.  
Professor Yunus Zeyrəkin «Ahıska bölgesi ve Ahıska türkleri» (Ankara, 2001) adlı əsərində Ahıskanın 
tarixi, coğrafi mövgeyi, ahıskalı milli qəhramanlar haqında geniş məlumat verilmişdir. Həmçinin bölgənin tarixi 
keçmişi ilə yanaşı, ahıskalıların mədəniyyətinin inkişafı barədə geniş məlumat verilir. Bu xalqın mədəni 
dəyərlərinin müxtəlif tarixi mərhələlərdə özünəməxsusluğunun saxlanması xüsusi vurğulanır. Bununla yanaşı, 
Rasim Bayraqdarın «21Yüzyılda insanlık  dramı» (İzmir, 1999) əsərində Ahıska türklərinin 1944-cü ildə sürgün 
olunmaları və s. kimi problemlərə münasibət bildirilir. Müəllifin «Ahıska-Çıldır bəylərbəyliyi» (İstanbul, 2000) 
əsərindəki maraqlı bir cəhət  Ahıskanın görkəmli şəxsiyyətlərindən geniş məlumat verməsidir.  
Ümumiyyətlə, Ahıska türklərinin əzəli torpaqları sayılan Gürcüstandan sürgün edilməsi mədəni 
həyatında dərin iz buraxmışdır və tədqiqatçılar bu prosesi obyektiv təhlil etməyə cəhd göstərmişlər. Bu 
baxımdan, Maks [17-18] Lurye və Petr Studenikinin Fərqanə hadisələrində Ahıska türklərinin düçar olduğu 
faciəli  anlarından bəhs edən kitabı maraqlıdır. Müəlliflər milli məsələnin sivilizasiyalı yolla həllində acizlik 
göstərən dövlət strukturlarını tənqid edərək yazırlar: «Fərqanənin ibrət dərsləri unudulmamalıdır. Baş verənlər 
bir daha təkrar olunmamalıdır». 
Göründüyü kimi, adları çəkilən ədəbiyyatlarda az da olsa, Ahıska türklərinin bir sıra problemlərinə 
toxunulmuşdur. Lakin tədqiq edilən mövzu ümumilikdə Ahıska türklərinə deyil, məhz onların Azərbaycanda 
məskunlaşması və əhalinin burada sosial-mədəni həyatı problemlərinin araşdırılmasına həsr edilmişdir. Bizim 
araşdırmamız Ahıska türklərinin Azərbaycanda yerləşməsi və əhalinin sosial-mədəni, iqtisadi həyatının 
araşdırılmasına həsr edilmiş ilk tədqiqat işidir.  
Bu gün milli məsələ və azsaylı xalqların problemləri ilə məşğul olan tədqiqatçıların demək olar ki, 
hamısı Ahıska türklərinin deportasiya olunması ilə yanaşı, həm də bu xalqın öz mədəni ənənələrini qoruyub 
saxlamasını qeyd edirlər. 
Lakin təəssüf ki, ən sanballı tədqiqatlarda belə, tarixi həqiqətlərin təhrifi ilə rastlaşırıq. Tədqiqatçılar 
haqqında söhbət gedən xalqı mesxeti türkləri, onların yaşadığı tarixi ərazini isə-Ahıskanın adı ilə deyil, 
Mesxetiya adlandırırlar ki, bu da tamamilə tarixi-faktoloji baxımdan səhvdir. Düşündürücü hal budur ki, gürcü 
tarixçilərinin qərəzli fikirlərini digər tarixçilər də heç bir obyektiv tarixi faktlara əsaslanmadan eynilə təkrar 
8
 
edirlər. Ahıskalıların tarixi irsi ilə bağlı qaynaqlarla tanışlığı olmayan bəzi müəlliflər bir həqiqəti dərk etmək 
istəmirlər ki, gürcü tarixçiləri ahıskalıları Mesxeti türkləri kimi təqdim etməklə, təkcə bu xalqın keçmişini, 
mənşəyini təhrif etmir, bu tarixi saxtakarlıq [18-19] faktından daha məkrli millətçilik niyyətlərini həyata 
keçirmək üçün istifadə edirlər. Belə ki, xalqların milli hisslərinə və ləyaqətinə hörmət etməklə bağlı bir sıra 
beynəlxalq sənədlərə imza atmış Gürcüstanın bəzi rəsmi dairələri ahıskalıların yalnız gürcü familiyasını qəbul 
edəcəkləri təqdirdə tarixi vətənlərinə dönməsinə icazə verəcəklərini bildirirlər. Deportasiya və sürgünlük həyatı 
xalqların, o cümlədən Ahıska türklərinin tarixi taleyində, həyatında nəinki ağır iz buraxmış, habelə spesifik 
mədəniyyətə malik xalqları ən ağır şəraitdə belə özlərini, mədəniyyətlərini unutmamağa sövq etmiş, 
möhkəmləndirmiş, yaşamaq əzmini bir daha artırmışdır. 
9
 
 
BİRİNCİ FƏSİL 
 
AHISKA TÜRKLƏRİ VƏ ONLARIN 
AZƏRBAYCANDA MƏSKUNLAŞMASI 
TARİXİ 
 
1.1 Ahıska türklərinin etnosiyasi və etnocoğrafi tarixi 
  
Dünya xəritəsində yerindən, yurdundan didərgin salınmış bir sıra xalqlar var. Onlardan biri də Ahıska 
türkləridir. Bu gün böyük məşəqqətlər içərisində yaşayan bu xalqlardan biri kimi bəşər mədəniyyətinə böyük 
töhvələr verib. Zaman elə gətirib ki, XX yüzillikdə ağır məhrumiyyətlərlə qarşılaşıb. Bir neçə dəfə 
deportasiyaya məruz qalıb. Heç şübhəsiz, deportasiya ilə üzləşən xalqın mədəniyyətinin, varlığının itkiləri, 
faciəsi başlayır. Ahıska türkləri bu ağrıların içərisində özünü qoruya bilib. Vətən, yurd sevqisi ilə yaşayıb, ona 
dönmək ümidi ilə ömür-gün keçirib. Sözün həqiqi mənasında bu həsrəti yaşayıb. Ancaq hər dəfə daha ağır 
olanlarla qarşılaşıb. Bir deportasiya digərini əvəzləyib. Lakin bütün olanlara, olacaqlara baxmayaraq, xalq 
varlığını, mövcudluğunu qoruyub saxlaya bilib. Nəinki qoruyub saxlayıb, baş verənləri, bütövlükdə dərdini 
dünyaya hayqırıb. Bu gün də bu səs, bu haray dünyaya yayılır. Ancaq hələ bu harayın qarşısında susulur. Mərd, 
cəsur Ahıska övladları isə yorulmadan vətənə, yurda dönmək savaşındadır. Belə bir xalqın tarixini, 
mədəniyyətini araşdırmaq özü savab işdir. Etnogenlərinin, etnocoğrafi həyatının araşdırılması da bu işlərin 
sırasındadır. [20-21] 
Ahıska bölgəsi təbii şərait baxımından dağlıq, dağətəyi və düzən zonalardan ibarətdir. Bu ərazi uca 
dağları, sıx meşələri, məhsuldar torpaqları və ucsuz-bucaqsız vadiləri ilə maraq doğurur. Ahıska və Cavaxet sıra  
dağları Ahıskanın ən hündür və geniş dağ silsiləsidir. Bunlar Qafqaz sıra dağlarına söykənir. Ahıska dağının 
dəniz səviyyəsindən orta yüksəkliyi 2850 metr olub, uzunluğu 150 km-ə çatır. Cavaxet silsiləsinin orta  
yüksəkliyi isə 3300 metr, uzunluğu isə 50 km-dir. Öz mənbəyini başı qarlı dağlardan götürən  Kür, Çorox, 
Poshof çayları bu mahalda  qovuşaraq dağətəyi və düzən ərazilərdən keçib Xəzər dənizinə tökülür. Qədim türk 
yurdu olan Ahıska bol suları və hündür şəlalələri ilə göz oxşayır. Çayların suyundan əsasən əkinçilikdə istifadə 
olunur. Təsərrüfatın inkişafı üçün düzən ərazilərdə suvarma kanalları çəkilib istifadəyə verilmişdir. Ahıska 
bölgəsinin dağlardan aşağıdakı əraziləri yaşıl meşələrlə əhatə olunub. Meşələri əsasən şam, palıd, vələs və digər 
müxtəlif  meyvə ağacları ilə zəngindir. 
Qafqazın ümumi təbiətinə uyğun olaraq, Ahıska bölgəsinin iqlim şəraiti şaquli istiqamətdə dəyişir. 
Tarixən bu ərazilərdə məskunlaşmış xalqlar özlərinə məxsus əlamətləri ilə fərqlənir. 
Vətənə, torpağa bağlılıq ahıskalıların etnosiyasi həyatının ən mühüm əlamətlərindən sayılır. Onların 
etnosiyasi tarixi bir istiqamətdə etnotoponimlərində öz əksini tapıb. Hundun, Əcərə, Salbuz, Qanlı, Fındıqlı, 
Abioğlu, Persat dağları, Zediban, Hamzula, Qarasu meşələri, Persat, Qaxqılın, Sarıqaze, Uravel yaylaları, Piri 
bulağı və digər yer adlarının hamısı türk mənşəlidir. Həmin  toponimlərdə xalqın mentalitetinə xas olan azadlıq, 
saflıq, gözəllik kimi keyfiyyətlər həkk olunub. Ahıska türklərinin etnosiyasi və [21-22] etnocoğrafi tarixini 
müxtəlif dövrlər üzrə təsnif etmək mümkündür.  
Türk xalqının bir qövmü olaraq ahıskalıların etnomədəni dəyərləri, adət-ənənələri, insan və yer adları 
müxtəlif bədii nümunələrdə, kitabələrdə, türkün anlayışı hesab edilən «Kitabi-Dədə Qorqud», «Bilqamıs», 
«Manas», «Oğuz Kağan», «Şah qızı» kimi dastanlarda əksini tapıb. Alp-ərənlərinin mərd, mübariz xarakteri, 
vətən eşqi, yurd sevqisi ahıskalılar üçün tarixi nümunə olub. Həmin dastanlarda qəhrəmanların dünyaya gəlişi,  
azadlıq uğrunda mübarizəsi, vətənpərvərliyi dosta dost, düşmənə qənim olması və s. amillər ümumtürk adət-
ənənəsinə  mənsubluğun nişanələridir. 
Ahıska türklərinin mədəniyyəti ümumtürk mədəniyyətin bir hissəsidir. Bununla belə, «onların maddi 
mədəniyyətlərində güclü etnosun təsiri də duyulur» deyən tədqiqatçılar bəzən son dərəcədə ifrata varırlar. Olsa-
olsa burada onun işlərini görmək mümkündür (185, 28 s.). Dini etiqadlarına görə İslam dininə mənsub olan 
Ahıska türkləri bəzi müəlliflərin fikrincə, Altay dil ailəsinin Oğuz qrupuna mənsub türk xalqlarının dilində  
danışmırlar (205, 16 s.). 
Qənaətini də birmənalı qarşılamaq olmur. Nədənsə, reallıqlar süni dolaşdırma məqsədinə xidmət edir. 
Gürcüstanın cənub-qərbində yerləşən Ahıska bölgəsi bu gün respublikanın inzibati-ərazi bölgüsündə 
«Mesxetiya» adlanır. Bu xalqın etnocoğrafi tarixi haqqında  müxtəlif  fikirlər  mövcuddur. Onların bir qrupunda 
xüsusi olaraq vurğulanır ki, bu ərazidə qədim türklərin ulu  əcdadları sayılan "Buntürk" tayfası yaşamışdır.  
Məlumdur ki, Ahıska bölgəsi XIX əsrə qədər Osmanlı imperiyasının tərkibində olmuşdur. Osmanlı qoşunları 
geri çəkildikdə (1918-ci il) Ömər Faiq Ahıska ordusu qarşısında çıxış edərək demişdir: [22-23] «Bir az 
müddətdə osmanlılar torpağımızdan köç etmişlər. Biz torpaqlarımızı gürcü və ermənilərə verməmək üçün 
müdafiə hazırlıqlarına başlamalıyıq» (30, 65 s.). Böyük Türk oğlunun dediyi bu sözlər həmin zamandakı 
10
 
reallıqları əks etdirir. Ancaq təəssüf ki, son dərəcə uzaggörənliklə deyilmiş bu duyum düşmənə sipər ola 
bilmədi. Xalq fəlakətlərlə üzləşdi. 
Tarixi hadisələr məcrasında bu xalqların etnik tarixində müxtəlif proseslər baş verib. Belə ki, orta 
çağlarda yerli türklərin yaşadıqları Ahıska bölgəsinə Osmanlı türklərinin miqrasiyası başlayır. Onların bir 
hissəsi yerli türklərlə qaynayıb qarışır. Həmin dövrdə burada yaşayan gürcülərin bir hissəsi könüllü olaraq türk 
dilini, İslam dinini qəbul edərək etnodini assimilyasiyaya uğramışlar. Onu da qeyd edək ki, orta əsrlərdə Ahıska 
bölgəsində əhalinin barmaqla sayılacaq hissəsini gürcülər təşkil edirdilər. Bütün bunlar orta əsrlərdə yerli 
türklərin etnik strukturuna müəyyən təsirlər göstərmişdir. Türklərin etnocoğrafi mənşəyi haqqında bu 
mülahizələri qafqazşünas L. Zaqurski də təsdiqləmişdir (176, s. 10). Lakin gürcü tarixçiləri və etnoqrafları 
Ahıska türklərinin bu ərazidə yaşaması faktını inkar edir, onların gürcü mənşəli olması barədə heç bir əsası 
olmayan məlumatlar yayırlar. Belə ki, guya ahıskalılar müstəgil xalq deyil, mesxlərdir. Mesxlər isə gürcülərin 
etnik qruplarından biri sayılır. Elmilikdən uzaq olan bu fikrə istinad etməklə, gürcü tarixçilərinin bir qismi 
əslində türklərin həmin ərazinin aborigen əhalisi olması faktını inkar etməyə cəhd göstərirlər. Rusiya 
imperiyasının rəsmi sənədlərində isə ahıskalılar həm də «tatar» kimi qeyd edilib. Halbuki, xalq özünü Ahıskanın 
ən qədim yerli sakinləri-yəni türk saymışdır. [23-24] 
Antik dövr tarixçiləri iddia edirlər ki, İberiya (Gürcüstan) ərazisində Kür, Araz boyunda müxtəlif türk 
mənşəli tayfa birləşmələri hələ gədim dövrlərdən yerli sakinlərlə konsalidasiya prosesində məskunlaşmışlar. 
Məsələn, tarixşünas K.V.Trever tarixi araşdırmalarında Ahıska, Ahılkələk, Borçalı və digər ərazilərdə türklərin 
antik dövrlərdən məskunlaşmasını qeyd edir (218, s.130). Səlcuq sultanı Alp Arslan 1064-cü ildə Qafqazın 
Ahıska, Adıgün, Aspinza (Əspincə), Ahılkələk, Boqdanovka (Hocabəy) bölgələrinə yürüş etmişdir. Bu yürüşün 
bir sıra səbəbləri vardı. Ən birincisi pərakəndə şəkildə olan bu türk qövmlərini bir bayraq altında birləşdirmək 
idi. İkincisi ərazinin son dərəcədə hərbi və iqtisadi baxımdan əlverişli olması ilə bağlı idi. Bu hələ birinci 
minilliyin başlanğıcında gedən proses idi. «Lakin o zamanadək azərbaycanlılar da orada yaşayıb  yaradırdılar» 
(190, s. 85). Ayrı-ayrı türk tayfalarının burada məskunlaşmasının tarixini mənbələr çox əski zamanlara aparıb 
çıxarır. Böyük türk hökmdarlarının müxtəlif çağlarda bu ərazilərə səfərini isə bir türk oğlunun digər türk 
oğlunun yurduna gəlişi kimi başa düşmək doğru olar. 
«Bizim eradan əvvəl Ahıska, Aspinza (Əspincə), Adıgün, Batum, Suxum ərazilərində türk mənşəli 
tayfalar yaşamışlar» (75, s. 24). Bu faktlara bir çox tədqiqatçıların əsərlərində rast gəlinir. «Səlcuqlar  tarixi və 
türk islam mədəniyyəti» adında yazılan əsərlərdə bu faktlar xüsusi olaraq vurğulanır. Amillər bu regionun tarixi 
məişəti ilə bağlı ötəri də olsa müəyyən qeydlər vermişlər. Bu isə dolaşıqlığı (düşünülmüş dolaşıqlığı) aradan 
qaldırmaq üçün xeyli yardımçı olur. Tarixi-statistik sənədlərdən də məlum olduğu kimi, 1829-cu ilədək bölgədə 
türklərdən və gürcülərdən başqa qeyri xalqlar yaşamırdı. Rusiya ilə [24-25] Türkiyə arasında bağlanan Ədirnə 
sülh müqaviləsi (1829-cu il) nəticəsində bölgəyə müxtəlif regionlardan ermənilərin  miqrasiyası başlanır. Hakim 
milətçilik ideyasına xidmət edən imperiyanın strukturları minlərlə türk ailələrini sıxışdıraraq, onları Türkiyəyə 
köçməyə məcbur edirdi. Beləliklə, dövlət strukturları Rusiyanın cənub sərhədlərini türklərdən və digər 
müsəlman xalqlarından təmizləmək siyasəti yeridir, xristian mənşəli tayfaların bura köçürülüb məskunlaşması  
üçün regionda hər cür əlverişli şərait yaradırdı. Ədirnə sülh müqaviləsinin şərtləri həmin ərazidə Rusiyanın  
təsirini gücləndirir, buraya xarici dövlətlərdən ermənilər, Krımdan və Volqa boyundan yüzlərlə rus ailələri 
köçürülüb gətirilir. Digər tərəfdən, regionda etnik tərkibin xristian əhali hesabına dəyişməsi yerli ahıskalıların 
qədim adət-ənənəsini, milli  mədəniyyətini yad təzyiqlərə məruz qoyurdu. Həmin reallıqlar tədqiqatçıların 
uydurmalarından fərqli olaraq, milli tarixçilərimiz tərəfindən daha obyektiv işıqlandırılır. Ahıska türkləri 
Azərbaycanda məskunlaşdığı yaxın 50 ildə nə milli azlıq, nə də etnik qrup kimi mənəvi ayrıseçkiliyə məruz 
qalmamışlar. Bu ilk öncə azərbaycanlılarla ahıskalıların türk mənşəli olması ilə bağlıdır. Digər tərəfdən, 
Azərbaycanda azlıq təşkil edən etnoslar aborigen çoxluq əhali  tərəfindən  daim himayə  edilmişdir.  
Ahıska türkləri ilə bağlı olayları sırf obyektivliklə qiymətləndirən tədqiqatçılar da var. Onlar tarixi 
faktları, deportasiya hadisəsini, baş verən siyasi faktları sırf elmi mövqedən izah edirlər. Tədqiqatçılardan G. X. 
Paneş və L. B. Ermolov etiraf edirlər ki, Azərbaycanda məskunlaşan ahıskalıların vəziyyəti daha yaxşıdır. 
Burada onları etnik mənşəyinə və adət-ənənələrinə görə gəlmələr deyil, bir türk kimi qəbul etmişlər. Müəlliflər 
həmçinin göstərirlər [25-26] ki, tarixən formalaşmış Türkiyə-Azərbaycan münasibətləri də onların yerli əhali  
tərəfindən səmimi qəbul olunmasına psixoloji cəhətdən az kömək etməmişdir. Azərbaycan türklərinin mühitində 
ahıskalılar qarşılıqlı təsir şəraitində öz mədəniyyətlərini qoruyub saxlaya bilmişlər (205, s.124). Ahıskalıların 
Azərbaycanla bağlılığını çox aydınlıqla izah edən bu tədqiqatçılar bütövlükdə məsələnin mahiyyətini dərk 
etmişlər. Doğrudan da, eyni mənşəyə malik olan bu iki türk qövmünün arasında heç bir problem olmamışdır. 
Əksinə, ən ağır məqamında, tarixin ağır dönəmlərində onlar bir-birinə dayaq durmuşlar. Son dövrün hadisələri 
də bunu təsdiqləyir. Və bütövlükdə bu iki xalq böyük türk mədəniyyətinin inkişafına xidmət etsələr də, ayrılıqda 
özünəməxsusluqlarını da qoruyub saxlaya bilmişlər.   
1918-ci il oktyabrın 30-da Türkiyə üçün  ağır şərtlərlə nəticələnən «Mudros» sazişi ahıskalıların 
taleyində ağır iz buraxdı. Qars, Ərdahan, Batum, Naxçıvan, Ahıska, Ahılkələk, Ağbaba, Borçalı türkləri demək 
olar ki, öz mübarizələrində Türkiyənin maddi-mənəvi yardımından məhrum oldular. Lakin yerli türk əhalisi 
11
 
hürriyyət və istiqlal mübarizə bayrağını yerə qoymadı, birləşməyə, təşkilatlanmaya üstünlük verdilər. Bu 
qətiyyətli hərəkat sayəsində «Ahıska Hökuməti-Müvəqqətəsi», «Araz Türk Hökuməti», «Qars İslam Şurası», 
«Milli Şura Hökuməti» və nəhayət «Cənubi-Qərbi Qafqaz Hökuməti Müvəqqətəsi-Milliyəsi» adlanan türk 
respublikaları qurulur (54, s. 28). Əlamətdar haldır ki, həmin respublikalar Qarsın, Ahıskanın, Çıldırın, 
Ərdahanın, Naxçıvanın, Poshofun ruslardan xilas olunmasında iştirak etmişlər. Bunlar hamısı yeni şəraitlə 
barışa bilməyən Rusiyanın işğalçılıq siyasətinə əhalisi [26-27] birmənalı şəkildə müxtəlif birliklərdə, 
təşkilatlarda birləşərək mübarizəni davam etdirirdilər. 
Qeyd edək ki, Cənub-Qərbi Qafqazda ilk müstəgil türk respublikası «Ahıska hökuməti» (29 oktyabr, 30 
noyabr 1918) qurulmuşdur (31, s. 64-67). Bu hökumət türk ordusunun Ahıska-Ahılkələkdən çıxarılması 
ərəfəsində qurulmuşdu. Məhz bu səbəbdən də Ahıska hökuməti uzun müddət fəaliyyət göstərə bilmədi. Məlum 
olduğu kimi həmin vaxtlar Rusiyanın Cənub-Qərbi Qafqaza hücumları ara vermirdi. Son dərəcə gərgin bir siyasi 
proses  yaşanırdı. Belə bir məqamda hərhansı yeni yaranan hökumətin qalması, yaşaya bilməsi çox çətin idi. 
Doğrudur, hökumətin başcısı Ömər Faiq türk komandalığından Ahıska bölgəsini tərk etməməyi xahiş etmişdi. 
Lakin ordu komandanı Yaqub Şevqi paşa vəziyyətin son dərəcə çıxılmaz olduğunu xüsusi vurğulayaraq Ahıska 
və Ahılkələk əhalisini əmin etmişdi ki, heç şeydən qorxmasınlar. Siyasət gündə bir gəlibə girir. Bundan sonra 
nəyin baş verəcəyini bilmək olmaz. Öz təşkilatları ətrafında sıx birləşib «sükunət və rahatlığa əhvali-
ümumiyyətə intizar etsinlər»-demişdi (63, s. 37). 
Hadisələr çox dramatik xarakter alırdı. Türk qoşunlarının adı çəkilən vilayətlərdən çıxarılması Cənub-
Qərbi Qafqaz bölgəsində gərginlik yaratmışdı. Bu zaman erməni təcavüzkarları vəziyyətdən istifadə edərək yeni 
torpaqlar zəbt etmək iddiasına düşdülər və onların əməlləri nəticəsində 1918-ci ilin axırı-1919-cu ilin əvvəlində 
Ahıskada, Ahılkələkdə və xüsusən Borçalıda Ermənistan-Gürcüstan müharibəsi başlayır. Mudros müqaviləsinin 
şərtinə görə türk ordusu 1918-ci ilin dekabrında Ahıska və Ahılkələkdən çıxır. Həmin vaxt, yəni dekabrın 4-5-
də gürcülər Ahıskanı, ermənilər isə Ahılkələyi işğal etdilər. Qafqazda öz geosiyasi məqsədlərini həyata 
keçirməyə [27-28] çalışan ingilislər isə dekabrın 8-də Batumu tutdular. Beləliklə, bu türk torpaqları özünün 
ağrılarla dolu tarixi anlarını yaşayırdı. Gürcülər, ermənilər, ingilislər bu ərazilərə iddialarını gizlətmirdilər. Əhali 
isə savaşlarda acınacaqlı durum yaşayırdı. Parisdəki Azərbaycan nümayəndə heyəti özünün taleyüklü 
problemlərinə baxmayaraq, bu işğalçı aksiyalara qarşı öz etirazını bildirirdi. «Qars vilayətinin belə acı taleyinə 
Azərbaycan cumhuriyyəti adicə izləyici kimi biganə yanaşa bilməz və yanaşmamalıdır»-deyə kəskin bəyanət 
verdi (48, s.111-115). Lakin erməni və gürcü işğalçıları məkrli planlarından əl çəkmirdilər. Ahıska, Ahılkələk 
və Borçalını öz aralarında bölüşdürmək uğrunda mübarizə aparırdılar. Ümumiyyətlə, o dövrdə Cənub-Qərbi 
Qafqazdakı münaqişələrdə xaos hökm sürürdü. Həmin vaxt azadlıq uğrunda mübarizə aparan türk xalqlarının 
tarixini daha dərindən öyrənməyə bu gün böyük ehtiyac var. Bu böyük tədqiqatçılar qrupunun işidir. 
Mübarizədə iştirak edən türk xalqlarının ictimai şüuru, siyasi mədəniyyəti və bu mərhələdə Ahıska türklərinin 
öz mədəniyyətlərini qoruyub saxlaması kimi problemlər dərindən öyrənilməlidir. 
Türkiyənin milli-azadlıq hərəkatına rəhbərlik edən Mustafa Kamal Atatürkün rəhbərliyi sayəsində işğal 
olunmuş torpaqlar geri qaytarıldı. Lakin dövrün geosiyasi vəziyyəti türklərin tam azad olunması üçün o qədər də 
əlverişli deyildi. Türkiyənin 1921-ci il martın 16-da Rusiya ilə bağladığı müqaviləyə əsasən Batum, Ahıska, 
Ahılkələk, Acar bölgələri Gürcüstan Respublikasına qatılır (48, s. 29). Bununla iş bitmədi, Ahıska xalqının 
sovet dövrü tarixi yeni-yeni faciələrlə başladı. Dözülməz həyat, insanlıq təbiətinə yabançı bir cəmiyyətinin 
qurulması insan hüquqlarının tam pozulması şəraitində baş verirdi. XX əsrin 30-cu illərində özbaşnalıqlara, 
ədalətsizliklərə [28-29] dözməyən ahıskalıların bir qismi sərhədi keçərək Türkiyəyə getdilər. Gələcək talelərini 
bu ölkə ilə bağlayırlar. Bundan hiddətlənən bolşevik rəhbərliyi ahıskalıların hamısını «rejimin düşmənləri» 
adlandırdı. Milli ziyalıları, az-çox savadı olan hər bir ahıskalını təqiblərə duçar etdi (11, s. 4). Dövlət 
səviyyəsində xalqa qarşı aparılan bu təqiblər ahıskalıların tarixində son dərəcə acınacaqlı səhifələr açmışdır. 
Sovet hakimiyyəti öz fəaliyyətinin ilk illərindən başlayaraq milli siyasətini əslində repressiv siyasətə 
çevirmişdi. Bu mənada, 20-30-cu illər SSRİ xalqları üçün son dərəcə dözülməz olmuşdur. Kollektivləşmənin 
kortəbii şəkildə həyata keçirilməsi, yerlərdə xalqların milli-etnik xüsusiyyətlərini nəzərə almamaq təkcə 
təsərrüfat sistemində deyil, insanların taleyində ən faciəli şəkildə əksini tapırdı. Qədim əkinçilik mədəniyyətinə 
malik olan ahıskalılar «elliklə kollektivləşmə» siyasəti nəticəsində təsərrüfat ənənələrini itirməyə başladılar. Bu 
hal istər-istəməz xalqın məişət mədəniyyətinin deformasiyaya uğramasına gətirib çıxarırdı.  İnsanların zorla 
kolxozlara cəlb edilməsi kəndlilərin vəziyyətini ifrat dərəcədə ağırlaşdırdı. Doğrudur, digər rayonlarla, 
bölgələrlə müqayisədə Ahıska türklərinin yaşadığı yerlərdə kollektivləşmə nisbətən sakit keçirdi. Lakin bununla 
belə, zəhmətkeş xalq öz əkinçilik mədəniyyətini, təsərrüfat vərdişlərini itirməyə başlayırdı. Artıq 1937-ci il 
yanvarın 1-nə qədər kollektivləşmə əhalinin 75%-ni təşkil etmişdir (157, s.8). Lakin kollektivləşmə 
tədbirlərində buraxılan nöqsanlar xalqın əhval-ruhiyyəsinə, xüsusilə onların həyat şəraitinə son dərəcə mənfi, 
acınacaqlı təsir göstərirdi. Ona görə də  real quruculuq işlərinin repressiv siyasətlə əvəzlənməsinə üstünlük 
verilirdi. Repressiv siyasət ilk əvvəllər «gizli» şəkildə və [29-30] ilk növbədə sərhəd rayonlarının «etibarsız» 
sayılan xalqlarına tətbiq edilirdi. «Etibarsız millətlər» rejimin gözündə müharibə vaxtı düşmənə satıla bilən 
xalqlar hesab olunurdular. Ölkədə millətçiliyi qızışdırmağa gətirib çıxaran amillər ortaya atılırdı. Məsələn, 
12
 
hesab olunurdu ki, sərhəd zonalarında yaşayan xalqlar «cəsusluq» üçün yaxşı «xammaldır». Məhz həmin illərdə 
«Pravda» qəzetində cəsusluq haqqında materialların  mütəmadi dərc olunması ölkənin mənəvi-siyasi həyatında 
gərginlik yaradırdı. Bir növ xalqlar psixoloji gərginlikdə saxlanırdı. Və sonrakı proseslər üçün bu başlanğıc 
mərhələsi idi. Məhz etibarsız xalq siyasətindən Rusiya yeri gəldikdə «bəhrələndi». Ahıska türkləri, Krım 
tatarları bu adla cəzalandırıldı. 
Təsadif deyildir ki, 1944-cü ildə Ahıska türkləri Gürcüstandan kütləvi şəkildə sürgün olunarkən onların 
üzərinə haqsız və ədalətsiz olaraq «etibarsız xalq» damğası vurulmuşdu. Halbuki, Ahıska türkləri digər 
repressiya olunmuş xalqlarla birlikdə Almaniyanın SSRİ-yə hücumunu ümumxalq faciəsi kimi qəbul etmişdilər. 
Onlar bir nəfər kimi ayağa qalxaraq ölkəni müdafiə etməyə hazır olduqlarını bildirmişdilər. Məlumata görə, 
cəbhəyə 40 mindən artıq Ahıska türkü göndərilmişdi (147, s. 47). Göründüyü kimi, rejim yeri gələndə 
«etibarsız» xalqlardan məqsədyönlü istifadə etməyi də unutmurdu. Ahıskalıların tarixi ərazilərindən 
köçürülməsi problemi, ümumiyyətlə, o dövrdə İttifaq rəhbərlərinin müsəlman mənşəli azsaylı xalqların 
köçürülməsi siyasəti kontekstində nəzərdən keçirilməlidir. Bu siyasət ilk növbədə sərhədboyu ərazilərdə 
yaşayan xalqlara şamil olunurdu. İkinci Dünya müharibəsinin başlayacağını yaxşı dərk edən SSRİ rəhbərliyi, ilk 
növbədə, İ. Stalin məhz sərhədləri «etibarsız» xalqlardan təmizləməyi daha vacib «dövlətçilik» siyasəti sayırdı. 
Ahıska [30-31] türklərini «cəsusluqda» günahlandırmaq isə özü gülünc bir məsələ idi. Gürcüstanın cənub 
ərazilərində məskunlaşmış ahıskalıların və Qafqazın digər xalqlarının gələcəkdə türklərə satıla biləcəyi ehtimalı 
dövlət rəhbərlərində formalaşmışdı. 1939-cu il fevralın 19-da SSRİ XKS-ı SSRİ ilə Türkiyə arasında 1928-ci il 
avqust ayının 6-cı konvensiyasını təsdiq etdi. Burada hər iki tərəfin sərhədin o tayındakı otlaq yerlərindən 
istifadə hüququ təsbit olunmuşdur (157, s.33). Konvensiyanın müddəti 1939-cu il martın 28-də bitdi. Deməli, 
sərhəddə hər şey sakit idi və maldarlıqla məşğul olan ahıskalıların düşmən kəşfiyatına işləməsindən söhbət gedə 
bilməzdi. 
Cənubi Qafqazda deportasiya siyasətinə məruz qalan xalqlar 30-cu illərin sonunda kürdlər, 40-cı illərin 
əvvəllərində isə almanlar olmuşdur. Almanlar, təbii ki, müharibə aparan xalqa məxsus olduqlarından onlara 
qarşı preventiv təsir irəli sürüldü. Bununla Cənubi Qafqazda müharibə dövrünün ilk deportasiyası başladı. Lakin 
azsaylı xalqların deportasiyası bununla qurtarmadı. Müharibə başladığı təqdirdə Türkiyənin SSRİ-yə qarşı 
Almaniya ilə alyansda hücum edəcəyindən ehtiyatlanan Sovetlər İttifaqı Gürcüstan Respublikasının ərazisində 
intensiv şəkildə təmizləmə  işini həyata keçirməyə başladı. Stalinin bilavasitə nəzarətə götürdüyü köçürmə, 
sürgün siyasəti ilə bağlı tədbirlərinə L. Beriya rəhbərlik edirdi. 1943-cü ildə Almanyanın Qafqaza daxil olması 
təhlükəsi sürgün prosesini daha da gücləndirdi. O dövrün sənədləri Gürcüstanın sərhəd rayonlarındakı sürgün 
siyasətinin demoqrafik vəziyyətə təsirini izləməyə imkan verir. Məsələn, əhalinin 1926-cı il siyahıya alınmasına 
görə tarixi Ahıska qəzasında demoqrafiq vəziyyət belə idi: Ahılkələk qəzasında əhalinin ümumi sayı 78 847 
nəfər idi. Bunlardan 7 565 nəfəri [31-32] gürcü, 57 791 nəfəri erməni, 6 940 nəfəri türk, 930 nəfəri gürcü 
(müsəlman), 2 492 nəfəri rus, 2 679 nəfəri isə ukraynalı idi. Bundan əlavə, burada farslar, tatarlar, osetinlər, 
polyaklar, almanlar, yahudilər, acarlar, lazlar, minqrellər, həmçinin  gürcü yahudiləri yaşayırdılar (54, s.24). 
Ahıskada demoqrafik vəziyyət daha rəngarəng idi: burada 96 973 min nəfər əhalidən 24 353 nəfər 
gürcü, 29 170 nəfər türk, 15 565 nəfər erməni, 167 nəfər rus, 3094 nəfər kürd, həmçinin 1015 nəfər ukrayn, 216 
nəfər yunan, 589 nəfər tatar, 103 nəfər yəhudi, 831 nəfər  gürcü yəhudisi, 115 nəfər isə polyak idi (190, s.4). 
Həqiqətən də, Türkiyənin Almaniya ilə ittifaqda çıxış etməsi ehtimalı vardı. Ona görə də SSRİ 
hökuməti qorxurdu ki, müharibə başlayan kimi sərhədlərdə yaşayan türklər Türkiyənin sərhədini keçə bilərdilər. 
Məsələn: SSRİ XDİK-nin sənədlərindən birində xemşinlər barədə belə deyilirdi: onlar əvvəllər kolxozlara 
girməkdən imtina etmişlər. Öz sürüləri ilə köçərilik etməyə üstünlük vermişlər. Beləliklə, həmin rayonlarda 
insanları zorla kolxozlara cəlb etmək tədbirləri təbii ki, dövlətin ümumi siyasətindən narazılıq yaranırdı (54, 
s.17). 
İkinci bir faktı da qeyd etmək yerinə düşərdi. Almaniya dövlətinin  başında duran faşist generalları 
Gürcüstanı ələ keçirən kimi burada milli  dövlətin qurulmasına kömək edəcəklərini bəyan etmişdirlər. Hətta 
ağqvardiyaçı general Spiridon Çavçavadze 1942-ci ilin payızında Stavropola gəlmişdi. O, Gürcüstanın işğal 
olunmasını səbirsizliklə  gözləyirdi (157, s.181-182). Deməli, «yeni hökumət” qurulanadək həmin əraziləri 
türklərdən, ümumiyyətlə müsəlmanlardan  təmizləmək lazım idi. Rəsmi dairələr Ahıska türklərini Türkiyənin 
«agentləri», «xain» adlandırırdı. Hələ L. Beriya respublikaların XDİK-ə  göstəriş vermişdi ki, [32-33] təcili 
sürətdə bütün Qafqazda əhalinin milli mənsubiyyətinə görə köçürülənlər barədə hesabat hazırlayıb, mərkəzə 
göndərsinlər, heç kəs gizlədilməməlidir” və birbaşa Qazaxıstan, Qırğızıstan, Özbəkistan Respublikalarına 
sürgün edilsinlər». Sənədlərdən aydın olur ki, yunanların, çeçenlərin, balkarların deportasiyası Gürcüstanda və 
diyarın digər regionlarında etnik gərginliyi azaltmamışdır. Gürcüstanın Xalq Daxili İşlər  Komissarlığı 1944-cü 
il 12 aprel tarixli məktubunda  L. Beriyaya yazırdı: «Son illər kürd və  azərbaycanlı əhalinin bir hissəsi 
kolxozlara daxil olmaqdan yayınaraq kənd təsərrüfatı işlərini özbaşına buraxaraq Tbilisiyə gəlmiş, Saburtalo, 
Qırma-Qaledə Lotki dağında, Mnatobi dalanında, Kutaisi qəbirstanlığının arxasındakı yerləri zəbt edərək orada 
yerləşmişlər». Bu faktlar süni şəkildə  şişirdilir və bununla da türkləri və ümumiyyətlə bütün müsəlman əhalisini 
sürgün etmək üçün psixoloji zəmin yaradılırdı. Bunların hamısını narahatlıqla qarşılayan mərkəz təcili 
13
 
tədbirlərin  görülməsini vacib sayırdı. Hadisələrdən məkrliklə istifadə edən Beriya 1944-cü il 24 iyul tarixli 
məktubu ilə Stalinə müraciət edir. Məktubda vəziyyəti təsvir edəndən sonra Beriya SSRİ sərhədinin Gürcüstan 
sahəsindəki hissəsində vəziyyəti, şəraiti yaxşılaşdırmaq məqsədilə öz mülahizələrini Stalinə bildirirdi. Onun 
fikrincə, XDİK hesab edir ki, Ahıska, Adıgün, Aspinza (Əspincə), Boqdanovka (Hocabəy), Ahılkələk 
rayonlarından, habelə Acarıstan MSSR-in bəzi kənd sovetliklərindən 16 700 təsərrüfatdan ibarət olan türk, kürd, 
xemşin ailələrini köçürmək lazımdır. Məktubla yanaşı, L. Beriya həmçinin Dövlət Müdafiə Komitəsinin qərarını 
təqdim etmişdi. O, Stalinə müraciət edərək yazırdı: «Sizin icazənizi gözləyirəm. Tədbir Gürcüstanın MK və 
Xalq Komissarları şurası ilə razılaşdırılmışdır» (157, s.13). [33-34] 
1944-cü il iyulun 31-də SSRİ Dövlət Müdafiə Komitəsi Gürcüstan SSR-dən Qazaxıstan, Qırğızıstan və 
Özbəkistan ərazilərinə Ahıska türklərinin sürgün edilməsi haqqında qərar qəbul edir. SSRİ XDİK xüsusi 
köçürülmə sənədlərində göstərilir ki, 45 516 nəfər Ahıska türkləri ilə eyni zamanda digər millətlər köçürülsün. 
Lakin birinci növbədə türk xalqları köçürülsünlər. Sonralar, 1949-cu ildə aparılan qeydiyyatdan məlum olur ki, 
«digər türklərə» şamil olunan xalqlardan 24 304 nəfəri özlərini azərbaycanlı adlandıranlar imiş (156, s.13). 
Ümumiyyətlə, sərhəd boyu əraziləri guya «müdafiə məqsədilə”» 76021 nəfərin köçürülməsi planlaşdırılmışdı 
(157, s.6). Bu məqsədlə SSRİ Nəqliyyat naziri L. Kaqanoviç 57 eşalon ayırmışdı (157, s.6). 
Onu da qeyd edək ki, bütün bu məlumatları mərkəzə Gürcüstan SSR Dövlət Təhlükəsizlik Komitəsi 
çatdırırdı. Bu bir daha göstərir ki, gürcü hakimiyyət dairələri mərkəzlə sıx əlaqədə olmuş, Ahıska türklərinin 
«sərhədlərin təhlükəsizliyi» adı ilə köçürülməsini bilavasitə təşkil etmişlər. Lakin bu aksiyalar əslində, İttifaqın 
tarixində ən amansız etnik təmizləmə olmuşdur. Köçürülmə siyasəti o dərəcədə tələsik və sürətlə aparılmışdı ki, 
hətta Qazaxıstan hökuməti köçürmənin bir qədər saxlanmasını təklif etmişdi, çünki sürgünə göndərilənləri qəbul 
etmək üçün müəyyən hazırlıq lazım idi. Lakin L. Beriya 1944-cü il noyabrın 16-da Qazaxıstan rəhbərliyinə 
göndərdiyi teleqramda köçürülmənin dayandırılmasının qeyri-mümkün olmasını bildirmişdi. O, Gürcüs-tanda 
yaşayan Ahıska türklərinin, kürdlərin, xemşinlərin 1944-cü ilin noyabrından 1945-ci ilin aprelinədək 
köçürülməli olduqlarını bildirmişdi. [34-35] 
Xronologiyadan göründüyü kimi, müharibə artıq SSRİ ərazisindən çıxaraq Avropa səhnəsində 
aparılırdı. Buna görə də xalqların «sərhəd təhlükəsi”» adı altında köçürülməsi heç bir məntiqə sığmırdı. Məqsəd 
etnik təmizləməni həyata keçirməkdən ibarət idi.  L. Barataşvili və K. Barataşvili «Biz mesxetilərik”» yazısında 
belə bir maraqlı fakt gətirir ki, sürgün olunanlar 1941-1945-ci illər ərzində  tikdikləri Borcom-Vale dəmir yolu 
ilə öz doğma torpaqlarını tərk etməli oldular (154, s.2). Ən acınacaqlı cəhət bu idi ki, İ. Stalinin «Marksizm və 
milli məsələ”» əsərində köçürülənləri elə ovsunlamışdı ki, köçürülənlər  bu sürgünə xilas kimi baxırdılar. Onlar 
inanırdılar ki, əgər Türkiyə ilə müharibə aparılarsa, məhv olacaqlar. Ona görə də düşünürdülər ki, Stalin dinc 
əhalini qırğına verməmək üçün onları təhlükə yerindən köçürməyi lazım bilir. Amma başqa millətin 
nümayəndələrinə ərə getmiş türklər, kürdlər və xemşinlər sürgün edilmirdilər.  
Artıq 1944-cü il noyabrın 28-də Beriya Stalinə, Malenkova, Molotova göndərdiyi məruzədə bildirirdi 
ki, Dövlət Müdafiə Komitəsinin qərarı  tam yerinə yetirilmiş, türklər, kürdlər və xemşinlər sərhəd rayonlarından 
köçürülmüşlər. Köçkünlərin doldurulduğu bütün eşalonlar yoldadırlar. Köçürülmə yerlərinə-Qazaxıstana, 
Qırğızıstana və Özbəkistana istiqamət götürmüşlər. Köçürülmə planlı, mütəşəkkil formada  keçirilir.  
Lakin təzə yaşayış yerlərində heç bir şəraitin olmaması, ərzağın çox azlığı, digər çətin məişət şəraiti 
təbii ki, köçkünlərin vəziyyətinə təsir etməyə bilməzdi. Yerli şəraitə alışa bilməyən əhali sürətlə tələf olurdu. 
Ahıska türkü Ş. Dursunov 1956-cı ildə SSRİ Nazirlər Sovetinin sədri N. A. Bulqaninə yazırdı: «Köçürülənlər 
ərzaqsız, paltarsız, konvoy altında, yarımsökük yük vaqonlarında yol [35-36] gedirdilər. İstilik verilmədiyindən, 
çoxları soyuqdan və aclıqdan ölürdü”». Qeyd edək ki, bu vəziyyət rəsmi dairələrə də yaxşı məlum idi  (203). 
İ. Stalinin milli məsələ haqqında «ideyalarından» ruhlanan rəsmi dövlət dairələrinin nümayəndələri 
xalqların taleyi ilə  haqsızcasına, əxlaq  normalarına sığmayan üsullarla oynayırdılar. Acar yazıcısı Məhəmməd 
Abduloviç  Vanlişi 1945-ci ilin martında L. Beriyaya aşağıdakı məzmunda məktub yazır: «Mən üzərimə cəsarəti 
götürərək Orta Asiyanın rayonlarına  köçürülmüş Acarıstanın laz əhalisi barədə söz demək istəyirəm. Dövlət 
Müdafiə Komitəsinin qərarına əsasən, gürcü-lazlar yerli əhali kimi Gürcüstandan idilər. Lakin qərardakı bu 
hissə yalnız köhnədən türk soyadını daşıyan Batumun Sarpi kəndlərinə şamil olunmuşdur. Eyni zamanda, mən 
lazların Böyük Vətən müharibəsində müstəsna vətənpərvərliyindən danışmaq istərdim. Gürcü xalqı, o cümlədən 
lazlar Qafqazın müdafiəsi üçün çox önəmli işlər görmüşlər və müdafiəyə bilavasitə  gürcü xalqının, həmçinin 
laz xalqının ləyaqətli oğlu L. Beriya rəhbərlik etmişdir. Xahiş edirəm, məsələyə müdaxilə edib səhvən 
köçürülmüş  lazların geri qayıtmasına kömək edəsiniz» (157, s.20). Beriya bu  məktubdan çox təsirlənib və bu  
faktın təcili yoxlanılmasını tapşırıb. İki gündən sonra XDİK-nin əməkdaşı V. Çernışov Beriyaya yazır: 
«Lavrenti Pavloviç, hər şey yoxlanıldı, lakin onlar milliyətcə türkdürlər, ona görə də geri  qaytarıla bilməzlər” 
(157, s.21). Lakin bəzi yerlərdən lazlar həqiqətən də geri qaytarılmışdı. Amma gürcü olmayanlar sürgünlük 
həyatını yaşamağa məhkum  edilmişdilər. 
Beləliklə, «xüsusi köçkünlər» haqqında  təlimat»a” görə, digər xalqlarla birlikdə Ahıska türkləri də 
müvəqqəti [36-37] köçürülmə kateqoriyasına aid olsalar da, əslində həmişəlik sürgün olunurdular. Buna 
baxmayaraq, sürgündə yaşayan ahıskalılar yerli şəraitə  çətinliklə də olsa alışa bildilər. Hətta yerli  əhali ilə 
14
 
birlikdə ictimai və təsərrüfat həyatında fəal iştirak etməyə başladılar. Yeni ərazilərə  deportasiya olunmalarına 
baxmayaraq, ahıskalılar vətənə dönmə uğrunda daim mübarizə aparırlar. 
 
1.2 Azərbaycanda məskunlaşmanın ilkin mərhələsi 
 
Məlum olduğu kimi, ahıskalılarla azərbaycanlılar arasında ən qədim zamanlardan ictimai-siyasi, 
iqtisadi-mədəni əlaqələr mövcud olmuşdur. 1829-cu ildə Rusiya və Türkiyə arasında Ədirnə müqaviləsi   
bağlandıqdan  sonra  Türkiyə  ilə  Ahıska arasında mövcud olan gündəlik əlaqələr xeyli məhdudlaşdırıldı. Ona 
görə də ahıskalılar özlərinə məxsus etnomədəni adətlərini qoruyub saxlamaq, türk dünyası ilə əlaqələrini 
itirməmək üçün qonşuları azərbaycanlılarla və Azərbaycanla ünsiyyətə üstünlük verdilər. İstər Gürcüstan 
azərbaycanlıları, istərsə də Azərbaycanda yaşayan ziyalılar, mədəniyyət xadimləri də Ahıska türkləri ilə 
yaxından əməkdaşlıq edirdilər. Soykök eyniliyi, dil və din birliyi, əsrlər boyu birgə yaşayış ənənələri nəticədə 
azərbaycanlılarla ahıskalılar arasında mədəni-məişət və bir sıra ümumi cəhətlərin formalaşmasına səbəb 
olmuşdur. Ahıska türkləri ilə Türkiyə türkləri arasında hər cür əlaqələr kəsildikdən sonra ziyalıları eyni türk 
kökündən olan ahıskalılara diqqəti daha da artırmışdır. Təsadüfi deyildir ki, XX əsrin birinci yarısında Ahıskada 
Azərbaycan dilində məktəblər açılmışdır. Onu da qeyd edək ki, burada ahıskalılar və azərbaycanlılar 
Azərbaycan dilində təhsil alıblar. Ahıska bölgəsində hətta Azərbaycan [37-38] dilində qəzet nəşr olunub, Dövlət 
Dram Teatrı fəaliyyət göstəribdi. Azərbaycan dilində orta məktəbi bitirən ahıskalılar Bakı şəhərindəki ali 
məktəblərdə təhsillərini davam etdiriblər. Adıgündə Gürcüstanın məşhur teatr xadimi azərbaycanlı İbrahim 
İsfahanlının quruluşunda «Altın qaya» pyesi tamaşaya  qoyulmuşdur ki, bu da o dövrdə çox  şöhrət  qazanmış  
tamaşalardan biri  idi (58, s.61-62). 
1957-1958-ci illərdə Gürcüstana köçmüş ahıskalılara qarşı isə təcavüzkar hərəkatlar gündən-günə 
artırdı. 1989-1990-cı illərdə onlara qarşı genişlənmiş təzyiqlər nəticəsində 1958-ci ildə Gürcüstana köçmüş 
ahıskalılara qarşı bəhanələr uydurularaq onların doğma torpaqda sıxışdırılmasına və buradan çıxarılmasına nail 
olunmuşdur (24, s.171). XX yüzilliyin 50-ci illərinin ortaları və ikinci yarısında Azərbaycan KP MK-nın birinci 
katibi olmuş İ. D. Mustafayev Orta Asiyadan və Qazaxıstandan Azərbaycana köçmək istəyən ahıskalılara  
dövlət yardımı ilə əlaqədar SSRİ Nazirlər Soveti qarşısında məsələ qaldırdıqdan sonra köçürülmə prosesi 
başlayır. Qeyd etmək lazımdır ki, bütün köçürülən ahıskalılar azərbaycanlı kimi  qeydiyyata alınmış, bütün 
sənədlərdə milliyəti azərbaycanlı kimi  göstərilmişdir. 
Azərbaycan Nazırlər Sovetinin 17 iyun 1958-ci il tarixli 19.03 saylı qanun layihəsindən: Azərbaycan 
SSR Nazirlər Sovetinin qarşısına qoyulmuş vəzifəyə əsasən 1958-1960-cı illərdə Qazaxıstandan, Qırğızıstandan, 
Özbəkistandan köçürülmüş SSRİ vətəndaşların, milliyyətçə azərbaycanlı olan insanların məskunlaşması 
haqqında bu qanun SSRİ Nazirlər Sovetində aidiyyati orqan və təşkilatlarda müzakirə olunmuşdur. [38-39] 
Qanun layihəsindən irəli gələn bütün tədbirləri həyata keçirmək üçün Sizin göstərişlər verməyinizi xahiş 
edirəm.  
4 iyul 1958-ci il M.Məmmədov. 
Az. KP MK 4 iyul 1958-ci ildə SSRİ Nazirlər Sovetinin 1958-ci il 17 iyul tarixli 1903 saylı 
«Azərbaycan millətindən olan SSRİ vətəndaşlarının, Özbəkistan SSR-dən, Qırğızıstan SSR-dən, Qazaxıstan 
SSR-dən 1958-1960-cı illərdə Azərbaycan SSRİ-yə köçürülməsi haqqında» sərəncamının reallaşdırılması 
tədbirlərini müzakirə etmişlər. Təqdim olunan qanun layihəsi ilə Azərbaycan KP MK və Azərbaycan SSR 
Nazirlər Sovetinin büro üzvlərini tanış etmişlər. Onlar etirazlarını bildirsələr belə, onun qəbul edilmiş hesab 
olunması barədə qərar çıxarmışdır. 
Göründüyü kimi, məskunlaşdırma sosialist öhdəlikləri xarakteri daşıyırdı. 1957-ci ilin sentyabr ayından 
köçürülmə ilə əlaqədar təşkil olunmuş qurumlar köçkünlərin məskunlaşdırılması və onların işlə  təmin edilməsi 
ilə bağlı  qarşıya çıxan  problemləri, aparatın tapşırığını icra  edə  bilməmişlər.  
Orta Asiyadan Azərbaycan Respublikasına ahıskalıların köçürülməsi ilə əlaqədar olaraq Azərbaycan 
SSR Kənd Təsərrüfatı Nazirliyinin tərkibində, əhalinin işədüzəltmə bürosu  nəzdində «Didərginlərlə iş üzrə 
komissiya»-nın açılması məqsədəmüvafiq olardı. Nəzərdə tutulmuş idarənin ştat cədvəlinin Azərbaycan SSR 
Nazirlər Sovetinin tərkibində olması məqsədəuyğun  sayılırdı. 
Azərbaycan SSR Kənd Təsərrüfat Nazirliyi 1958-ci il iyunun 25-də xüsusi qərarla elan edirdi ki, 
köçürülmə ilə əlaqədar xərclər-ehtiyatda olan işçilərin işlə təmin olunması və əmək haqları İttifaq büdcəsi 
hesabından ayrılmalı [39-40] idi. Əlavə olaraq bildirilirdi ki, köçürülmə və işədüzəltmə idarəsi Nazirlər  
Sovetinin nəzdində saxlanılır.  
Azərbaycan KP MK Azərbaycan SSR Kür-Araz ovalığında yeni sovxozların yaradılması  ilə  əlaqədar 
və 31  oktyabr 1957-ci il SSRİ Ali Soveti Rəyasət Heyətinin qərarına əsasən, Qazaxıstandan, Qırğızıstandan,  
Özbəkistandan çoxlu sayda azərbaycanlıların Azərbaycan SSR-də  məskunlaşdırılması ilə əlaqədar bildirirdi ki, 
köçürülməklə əlaqədar olan yeni və ağır məsuliyyətli iş Kənd Təsərrüfatı Nazirliyi qarşısında çətin öhdəliklər 
yaradır. Ona görə Kənd Təsərrüfatı Nazirliyi hesab edirdi ki, bu idarə Nazirlər Sovetinin nəzdinə keçirilsin.  
15
 
Ahıskalıların məskunlaşması, onların müxtəlif ehtiyaclarının ödənilməsi baxımından Azərbaycan SSR 
Nazirlər Sovetinin 24 iyul 1958-ci il qərarı daha əhəmiyyətli idi. Qazaxıstan SSR, Qırğızıstan SSR, Özbəkistan 
SSR-dən olan ahıskalıların Azərbaycanda məskunlaşdırılması haqda  SSRİ Nazirlər Sovetinin 17 iyun 1958-ci il 
1903 saylı sərəncamından irəli gələn öhdəlikləri rəhbərlik  nəzərə alır: 
1) Qərara uyğun olaraq, Azərbaycan SSR Nazirlər Soveti Qazaxıstan, Qırğızıstan, Özbəkistan SSR-dən 
1958-1960-cı illərdə Azərbaycana könüllü köçürülən Azərbaycan vətəndaşlarına Kənd Təsərrüfatı Bankı  kredit 
ayırsın; 
2) Evlərin tikilməsi məqsədi ilə hər ailəyə 10 illik, faizsiz 10.000 manat pul ayrılsın. Pul 3 ildən sonra 
tədricən qaytarılsın; 
3) Mənzillərin təmir edilməsi məqsədi ilə rayon xalq deputatları sovetinə 3000 manat pul ayrılması 
tapşırılsın. Pul 3 ildən sonra qaytarılsın; [40-41] 
4) Kolxoza daxil olan yeni məskunlaşanlar kolxoz vergilərindən azad edilsinlər. İribuynuzlu mal-
qaranın  əldə edilməsi məqsədi ilə 1500 manat həcmində hər ailəyə kredit verilsin. Kreditin qaytarılması 3 ildən 
sonra ödənilsin. Kolxozlarda məskunlaşan idarə heyətinə daxil olan köçkünlər üçün ayrılan kreditlər kolxoz 
hesabından  ödənilsin; 
5) Azərbaycan SSR Nazirlər Soveti həyat şəraiti ağır olan hər ailəyə birdəfəlik 1000 manat ayrılmasına 
icazə  versin (24, s.171). 
Azərbaycan SSR Nazirlər Sovetinin yanında köçkünlərin işini təşkil etmək məqsədi ilə 26 nəfərdən 
ibarət Mərkəzi Aparat yaradılsın. 
Köçkünlərə nəzarət, işcilərin təşkili işədüzəltmə idarəsinə həvalə edilsin ki, 1958-ci ildə Özbəkistan 
SSR-dən könüllü köçürülmüş 2 mindən çox təsərrüfatı Azərbaycanın əsasən, Saatlı, Əli Bayramlı, Salyan, 
Sabirabad, Ağcəbədi, Yevlax, Zərdab və digər rayonlarında məskunlaşdırsınlar, hansı ki, orada kənd təsərrüfatı 
sahəsində işçi  güvvəyə ehtiyac vardır.  
1958-ci il etnosiyasi prosesdə Azərbaycana köçürülənlər əsasən özlərini azərbaycanlı kimi təqdim 
edənlər idi. Beləliklə, 25-27 min ahıskalı azərbaycanlı kimi Azərbaycana köçürüldü, onların milli kimliyi 
başqalaşdı və azərbaycanlı kimi də qeydiyyata alındılar. 
Öz azadlıqları və hüquqlarının müdafiəsi uğrunda apardıqları ardıcıl mübarizə nəticəsində, 9 yanvar 
1976-cı ildə SSRİ hökumətinin verdiyi fərmanla Ahıska türkləri formal olaraq SSRİ-nin istənilən rayonunda 
yaşamaq  icazəsini aldılar. 
1958-ci ildə Orta Asiya respublikalarından və Qazaxıstandan köçürülən ahıskalıların böyük bir qismi 
təxmi-[41-42]nən 25-27 minə qədəri azərbaycanlı kimi qeydiyyata alınmışdır.  
Öz vətənlərinə qayıtmaq uğrunda apardıqları ardıcıl mübarizə rəsmi dairələri ahıskalılar haqqında 
ədalətli qərar qəbul etməyə vadar etdi. SSRİ Ali Soveti Rəyasət Heyətinin 9 yanvar 1976-cı il fərmanına əsasən 
ahıskalılar da digər sovet vətəndaşları kimi, SSRİ-in istənilən ərazisində yaşamaq hüququ aldılar. Gürcüstan 
Respublikasının rəhbərləri isə Ahıska türklərindən tələb edirdilər ki, onlar o halda öz tarixi vətənlərinə geri dönə 
bilərlər ki, adlarından, soyadlarından, eləcə də dinlərindən imtina etmiş olsunlar. Doğma yurdlarından uzun 
müddət ayrı  düşmüş, vətən həsrətinə dözə bilməyən ahıskalıların 1211 nəfəri (186 ailə) tarixi vətəni Ahıska 
torpaqlarına qayıtması üçün qoyulan şərtləri məcbur qəbul etdilər. Gürcüstana qayıdaraq yenidən tarixi Ahıska 
torpaqlarında məskunlaşdılar. Bununla da əhalinin kiçik bir hissəsi ahıskalıların mənşəyinə şübhə salan şərtləri 
məcbur qəbul etmiş oldular. Buna baxmayaraq, onlar Gürcüstan rəhbərliyinin-hakimiyyət və icra orqanlarının 
təhqirlərinə məruz qalır, süni şəkildə düşünülmüş problemlərlə üzləşirdilər. Rəsmi dairələrin təhriki ilə xalq 
arasında aparılan şovinist-düşmənçilik təbliğatı öz ideoloji-psixoloji təsirini göstərirdi (75, s.3). 
Bir məsələni də xüsusi olaraq vurğulayaq ki, bütün köçürülmə işləri dövlətin nəzarəti altında aparılırdı. 
Xalqın adət-ənənəsini nəzərə alaraq Ahıskada kompakt yaşayan əhalini Azərbaycanda da eyni prinsipə uyğun 
məskunlaşdırırdılar. Digər tərəfdən köçkünlərə hörmət, ehtiram əlaməti olaraq Azərbaycandakı məskunlaşma 
yerlərinə Ahıskadakı yaşayış məntəqəsinin adları verilirdi. Məskunlaşma yerlərində əhalinin mənzil və digər 
kommunal ehtiyacla-[42-43]rının təminatına çalışılırdı. Bu, Azərbaycan hökumətinin və azərbaycanlıların 
ahıskalılara göstərdiyi xüsusi qayğısının əlaməti demək idi. 
Ahıska türklərinin Azərbaycanda məskunlaşması onların tarixi-mədəni, etnik dəyərlərinə hörmətdən 
əlavə, həm də Azərbaycanla daha yaxın tarixi-mədəni təmasda olmasında yeni mərhələ oldu. Beləliklə, 
Azərbaycanda ahıskalıların yerli xalqla ünsiyyəti üçün etnososial mühitin formalaşmasına yeni şərait yaranmış oldu.  
Hazırda Azərbaycanda, Ahıska türklərinin ümumi problemləri ilə məşğul olan bir neçə cəmiyyət 
fəaliyyət göstərir. Belə ki, 1967-ci ildən Həzi Niftiyevin rəhbərliyi ilə fəaliyyətə başlayan Ahıska türklərinin 
«Vətən» cəmiyyəti öz qarşısına qoyduğu vətənə qayıtmaq, tarixi torpaqlarında özlərinə məxsus adət-ənənələrini 
bərpa etmək, yaşatmaq istiqamətində fəaliyyətini davam etdirir. Son vaxtlar bu qəbilli cəmiyyətlərin sayı xeyli 
artmışdır. Hazırda Ahıska türklərinin «Vətən» cəmiyyətinə İbrahim Burhanov rəhbərlik edir. Mizam Həsənovun 
rəhbərlik  etdiyi «Ahıska Mədəniyyət Mərkəzi» isə Ahıska türklərinin etnomədəni dəyərlərinin təbliği, əhalinin 
sosial-iqtisadi vəziyyəti ilə bağlı problemlərin həll edilməsi işinə üstünlük verir. 
16
 
İmperiya siyasətinin qəddarlığının məntiqi nəticəsi kimi 1989-cu il iyun ayında baş verən Fərqanə 
hadisələri SSRİ-də milli siyasətin əslində nə yerdə olduğunu dünya ictimaiyyətinə bəyan etdi. Kommunist 
ideologiyasının totalitar mahiyyətinin açılması baxımından həmin hadisələr dünya siyasətçiləri üçün əsas mövzu 
oldu. İmperiyanın riyakar milli siyasəti tam aydınlığı ilə üzə  çıxdı. Lakin XX əsrdə dəfələrlə bu cür faciələrlə, 
müxtəlif təzyiq və məhrumiyyətlərlə üzləşən ahıskalıların milli ləyaqətini [43-44] sarsıtmadı. Ahıska 
Mədəniyyət Mərkəzinin proqramında deyildiyi kimi, «İmperiyanın hiyləgər siyasətini duyaraq düşmən 
qarşısında əyilmədi, əksinə daha da mətinləşdi, öz türklüyünü qoruyub saxladı» (20, s.5). 1989-cu il Fərqanə 
hadisəsilərinə qədər ahıskalılar keçmiş SSRİ-nin yalnız 3 respublikasında yaşayırdılar. Azərbaycandakı Ahıska 
türklərinin «Vətən» cəmiyyətinin verdiyi məlumata görə, hazırda ahıskalılar keçmiş SSRİ-nin demək olar ki, 9 
respublikasında yaşayırlar. Bu isə xalqın parçalanması, ahıskalıların assimilyasiya edilməsinə tam şəraitin 
yaradılması deməkdir. 
Fərqanə hadisələrindən əvvəl Özbəkistanda 170 mindən çox Ahıska türkü yaşayırdı. Həmin hadisələr 
zamanı bir neçə gün ərzində Fərqanədə və digər yaşayış ərazilərində 80 nəfərə qədər ahıskalı gənc yerli 
ekstremist qüvvələr tərəfindən öldürüldü. Süni şəkildə yaradılmış etnik münaqişə nəticəsində bütün 
varidatlarından, habelə yaşayış evlərindən məhrum olmuş ahıskalılar Rusiyanın müxtəlif ərazilərinə səpələnmiş 
oldular. Həmin dövrdə məlum olmuşdur ki, SSRİ Nazirlər Sovetinin qərarı ilə Rusiyanın xam torpaqlarının 
istifadəsi üçün Orta Asiya respublikalarından işçi qüvvəsi tələb olunur. Lakin qərarın icrası gecikdirildiyindən 
Ahıska türklərini həmin  ərazilərə zorla köçürdülər (27, s.4). Nəticədə 110 minə qədər Ahıska türkü məcburiyyət 
üzündən həmin bölgələrdə məskunlaşmalı oldular.  
Ahıska türklərini Azərbaycanla bağlayan əlaqə və münasibətlər çoxsahəlidir. Məhz etnodil əlaqələrin və 
tarixi münasibətlərin mövcudluğu səbəbindən 1956-cı ildən sonra Ahıska türkləri Azərbaycana köçərək öz qan-
qardaşları ilə birgə yaşamağa üstünlük vermiş oldular. Doğrudur, Ahıska türklərinə 1956-cı ildə bəraət verildik-
[44-45]dən sonra əzəli torpaqlarına, yurdlarına dönməkdən ötrü müxtəlif istiqamətlərdə mübarizə aparmış, lakin 
bunun qeyri mümkünlüyü üzündən əhalinin böyük bir hissəsi etnodil, habelə tarixi yaxınlığını nəzərə alaraq 
Türkiyə dövlətinə köçməyi qərara aldılar. Daha doğrusu, onlar Türkiyəyə arxalanaraq, orada məskunlaşmağa 
üstünlük verdilər. 
Türkiyədə məskunlaşan soydaşlarımız Ahıska cəmiyyətlərinin fəallaşmasında, digər türk mədəniyyət 
ocaqları ilə əlaqələrinin genişləndirilməsində daha fəal çıxış edirlər. Onlar istər keçmiş SSRİ-nin müxtəlif  
bölgələrində, istərsə də xarici ölkələrdə məskunlaşmış ahıskalılarla əlaqə yaratmaq üçün müxtəlif mədəni 
tədbirlərdən istifadə edirlər. Bununla yanaşı xristian və antiislam sionist güvvələri birləşərək, müxtəlif adlar 
altında bütün türk xalqlarına qarşı etnik mənşəyinə görə müntəzəm olaraq dini-millətçi siyasəti həyata keçirirlər. 
Ahıskalılara qarşı olan etnosiyasi təziqlərin nəticəsidir ki, bu gün də onlar doğma tarixi ərazilərinə, yurdlarına 
dönə bilmirlər. XX əsrin etnosiyasi hadisələri göstərir ki, birlik və bərabərliyin, demokratik sistemin bərqərar 
olmadığı yerdə  millətçilik, sionizm kimi mürtəce neqativ ideyalar kiçik xalqların parçalanmasına və böyük 
dövlətlər, güclülər arasında  bölüşdürülməsinə gətirib çıxarır (107, 30 nisan 2002, s.9). Dini-etnik pərdə altında 
xalqlar arasında ədavət toxumu səpən belə ekstremist qüvvələrə qarşı Orta Asiya və Qafqazda müsəlman 
mənşəli xalqların birliyi yaranmadıqca, bu xalqlar arasında milli-mənlik şüuru inkişaf etmədikcə adları çəkilən 
xalqlar etnik və millətçilik təbliğatına məruz qalacağdır. Qafqazda, eləcədə digər regionlarda demokratik 
proseslər nəticəsində rus hegemonluğu tədricən zəifləsə də, imperiyanın böyük dövlətçilik ambisiyaları hələ də 
qalmaqdadır. Təqribən iki əsr rus [45-46] müstəmləkəçiliyi rejimində yaşayan müsəlman xalqlar mübarizə 
apararaq XX əsrin sonunda öz müstəgilliyinə gismən də olsa nail olmuşlar. Bu mərhələdə keçmiş SSRİ-də 
yaşayan bütün azsaylı xalqlar, etnoslar öz real hüquq və azadlıqlarını itirməmək üçün millətçi qüvvələrə qarşı 
mübarizə aparmalı olmuşlar. Yarım əsrdən çox bir müddətdə deportasiyaya məruz qalmış Ahıska türkləri, Krım 
tatarları və digər türk mənşəli xalqlar öz milli adət-ənənələrini qorumaq üçün mürtəce qüvvələrə qarşı bundan 
sonra da sivil qaydalarla mübarizə aparmaq, milli-etnik haqsızlığa son qoymaq uğrunda çalışmalıdırlar.  
Ahıskalılar yaxşı xatırlayırlar ki, hələ Qazaxıstanda, Qırğızıstanda, Özbəkistanda yaşayarkən onların 
adları çəkilən xalqlarla dil, din yaxınlığına baxmayaraq adət-ənənələri, məişəti, etnik mədəniyyəti tədricən 
aradan çıxmağa, əriməyə başlayırdı. Bunun ən mühüm bir səbəbi də Ahıska türklərinin kompakt yaşamaması, 
aparıcı etnoslar arasına səpələnməsi və rus dilinin hökmran ünsiyyət dili olması idi. Lakin bunu da etiraf 
etməliyik ki, ahıskalıların Özbəkistanda yaşadıqları 45 il ərzində özbək türkləri ilə Ahıska türkləri arasında heç 
bir münaqişə baş verməmişdir.  
Millətlərarası mədəni münasibətlərə üstünlük verən Ahıska türklərinin «Vətən» cəmiyyətinin ən ali 
məqsədi harada yaşamasından, hansı əqidəyə mənsubluğundan asılı olmayaraq, bütün Ahıska  türklərini öz etnik 
mədəniyyətini qorumaq, ətrafında birləşdirmək, hər bir ahıskalıya vətən torpaqlarına qovuşmağı aşılamaqdan 
ibarətdir. Türkiyədə yaşayan ahıskalılar 1995-ci ildə «Vətən» cəmiyyətinin adına müraciət göndərmişdilər. 
Müraciətdə deyilirdi: «Uzun illərdir ki, biz Türkiyəyə qəlbən bağlanmışıq. La-[46-47]kin burada yaşayan 
Ahıska türkləri adından bunu demək istəyirik: 
-Məlumdur ki, biz Ahıska türkləri yarım əsrdən bu yana sürgün edilərək doğma vətənimizdən ayrı bir 
sürgün  həyatı yaşayırıq və bu yaşamağımızla  insanların  hüquq və azadlıqlarına zidd olan nə qədər manelərlə, 
17
 
hər cür maddi və mənəvi haqsızlıqlarla üzləşmişiksə, buna səbəb yalnız bizlərin müsəlman və türk 
kimliyimizdən imtina etməməyimiz olmuşdur» (75, s.10). Hazırda Türkiyə Cumhuriyyətində yaşayan 
ahıskalılar bu ölkənin konstitusiyası və qanunlarına rəayət edərək, hüquq və azadlıqlarını sərbəst həyata 
keçirmək imkanları əldə etmişlər. Azərbaycandan kənarda yaşayan Ahıska türklərinin hüquqlarının, sosial-siyasi 
problemlərinin və etnik mənsubiyyətlərinin müdafiəsi istiqamətində bir sıra tədbirlər görülmüşdür. Ahıskalılar 
toplum halda yaşadıqları ərazilərdə türk kimi qeydiyyata alınır, həmin dövlətin vətəndaşlığını qəbul edir, heç bir 
dini və etnik təqibə məruz qalmırlar. 
Lakin bununla yanaşı, ahıskalıların öz hüquq və azadlıqlarının müdafiəsi sahəsində hələ də xeyli 
problemlər durur. Keçmiş SSRİ məkanında yaşayan azsaylı xalqlar və milli azlıqların nümayəndələri bu gün öz 
problemlərini həll etmək istiqamətində uğurlu addımlar atırlar. Məlum olduğu kimi, dünyada qloballaşma 
proseslərinin getməsinə baxmayaraq, meqrellərin, çeçenlərin, abxazların problemləri beynəlxalq ictimaiyyətin 
diqqət mərkəzindədir. Lakin etiraf edilməlidir ki, ahıskalıların öz milli mənliyini dünya ictimaiyyətinə tanıtmaq 
sahəsində apardıqları təbliğat bu baxımdan çox zəifdir. Müasir etnosiyasi prosesləri dərindən öyrənmək, 
dünyaya tanıtmaq üçün hələ çox iş görülməlidir. Bu baxımdan Türkiyə Cumhuriyyə-[47-48]tinin ahıskalıların 
hüquq və azadlıqlarının qorunması sahəsində gördüyü işləri təqdirəlayiq hesab etmək olar. Türkiyə Böyük 
Millət Məclisinin 1992-ci il iyul ayının 2-də qəbul etdiyi 3835 saylı qanunu Ahıska türklərinin bu ölkədə 
məskunlaşması və onların sosial təminatı ilə bağlı hüquqlarının təmin olunmasını təsbit etmişdir. Bu qanunun 
qısa müddətdə fəaliyyət göstərməsindən sonra dondurulmasına baxmayaraq, Ahıska türklərinin adət-
ənənələrinin, hüquqlarının qorunub saxlanması yolunda bir çox uğurlu işlərin həyata keçirilməsinə şərait 
yaratmışdır. Belə ki, 1992-ci ilin sonuna kimi ahıskalıların 150 ailəsi Türkiyə Cumhuriyyətinin müxtəlif 
vilayətlərində yerləşdirilmişdir. Bu qanun uzunömürlü olmasa da, İstanbul, Antalya, İzmir, Ankara, Bursa və 
digər bölgələrdə məskunlaşmış ahıskalıların özlərinə minimum həyat səviyyəsi yaratmasına səbəb olmuşdur. Elə 
bu səbəbdən də keçmiş SSRİ-nin müxtəlif vilayətlərinə səpələnib acınacaqlı həyat tərzində yaşayan ahıskalıların 
Türkiyəyə köçməsi üçün imkan və şərait yaranmışdır. Beləliklə, Fərqanə hadisələrindən sonra 3040 Ahıska türk 
ailəsi şəxsi yardımlar hesabına Türkiyəyə köçüb, məskunlaşa bilmişlər. Təkcə Bursada 2460 ailə 
məskunlaşdırılmışdır ki, onlar da ən qısa vaxtda minimum həyat şəraiti ilə, işlə, evlə təmin olunmuşlar. 16 792  
nəfərə qədər Ahıska türkü 1989-cu ildən sonra Türkiyyə köçüb, orada məskunlaşdığı ərazidə 7 il ərzində 
vətəndaşlıq hüquqları əldə edə bilməmişlər (97, 3-10 iyun 2004, s.6). Doğrudur, vətəndaşlığın verilməməsi 
əslində Türkiyə Konstitusiyasına zidd deyildir. Hər halda, bu ölkədə məskunlaşmağa şəraitin yaranması Türkiyə 
Dövlətinin ahıskalılara olan qayğısı, rəğbəti kimi qiymətləndirilmişdir. Lakin bunu da qeyd etmək lazımdır ki, 
Türkiyə Cumhuriyyətində yerləşdirilmiş ahıskalılara vətəndaşlıq hüququ veri-[48-49]lərsə, ahıskalıların öz tarixi 
torpaqlarına, doğma yurdlarına dönmək istiqamətində apardıqları mübarizəyə son qoyula bilər. Türkiyədə 
məskunlaşan Ahıska türklərindən ötrü Türkiyə Bakanlar Kurulunun 2.07.1992-ci il 3 835 saylı və 12.11.1992-ci 
il 92\3706 saylı qərarına əsasən 500 ailənin Türkiyəyə qəbulu qərarlaşdırılmışdır. Bakanlar Kurulunun  10856 
saylı qərarında aşağıdakılar nəzərdə tutulmuşdur: 
1.Türkiyə Cumhuriyyətinin Nazirlər Kabinetinin 10856 saylı qərarına görə, Türkiyədə yaşamaq üçün 
icazə almış və onu almaq haqqı qazanmış Ahıska türklərinə vətəndaşlıq hüquqları verilməli; 
2. Nazirlər Kabinetinin 4360 saylı qərarına görə, Fərqanədən didərgin düşərək, eləcə də, digər yerlərdən  
Türkiyəyə üz tutub orada məskunlaşan Ahıska türklərindən gəlir vergisi tutulmamalı; 
3. İctimai birliklər, həkim, müəllim, mühəndis və digər ali təhsilli mütəxəsislər işlə təmin  olunmalı; 
4. Orta-ümumtəhsil məktəblərində alınan balları  nəzərə almadan ali məktəbə güzəştli qəbul olunmalı; 
5. Köçkünlüyə məruz qalmış insanların digər yerlərdə fasiləsiz iş stajı saxlanılmalı; 
6. Heç bir sosial güzəşti  olmayan şikəstlərə və  yaşlılara müavinət  və təqaüdlər verilməli; 
7. Ahıskalılara təyinatla və təyinatsız Türkiyənin müxtəlif yerlərində işlə təmin olunmaq şəraiti 
yaradılmalı; 
8. Gürcüstandan sürgün edilmiş dağınıq halda yaşayan ahıskalıların oradakı yurdlarına geri dönmələrinə 
şərait yaradılmalı (20, s.17). 
Nazirlər Kabinetinin bu qərarlarından görünür ki, Türkiyə hökuməti ahıskalıların orada yaşamaları üçün 
normal şərait yaratmağı nəzərdə tutmuşdur. Qərarın 8-ci [49-50] maddəsindən aydın görünür ki, Türkiyədə 
məskunlaşan ahıskalılara bu ölkənin vətəndaşlıq hüququnun verilməməsinə səbəb onların doğma yurdlarına 
dönmələrinə olan ümidlərini qırmamaq istəyi ilə bağlıdır. Bu mənada, ahıskalıların haqqında bəhs etdiyimiz 
dövlət sənədinin sonuncu maddəsində irəli sürülən fikir, yəni ahıskalıların öz yurdlarına dönmələrinə şərait 
yaradılmaması ahıskalıları heç də narahat etmir, əksinə, gec-tez tarixi vətənlərinə qayıtmaq ümidini onlarda 
artırır. Son məlumata görə, Türkiyədə bir milyondan çox ahıskalı yaşayır. Onlar Türkiyənin iqtisadi-mədəni, 
habelə ictimai–siyasi həyatında yaxından fəal iştirak edirlər. Türkiyədə və Azərbaycanda yaşayan ahıskalıların 
həyat tərzi digər  bölgələrə səpələnmiş əhalinin həyat tərzindən bir sıra cəhətlərinə görə fərqlənir. Təkcə  onu 
qeyd edək ki, Azərbaycanda və Türkiyədə məskunlaşan türk mənşəli xalqlar, eləcə də ahıskalılar islam dininə 
mənsub olduqlarına görə burada heç bir təzyiqlərə  məruz qalmır, qədim adət-ənənələrini qoruyub saxlayırlar və 
öz milli mənsubiyyətləri ilə qürur  duyurlar. Ahıska türklərinin tarixi yaddaşında ən ağrılı və faciəli 
18
 
səhifələrindən olan deportasiya, soyqırım və qaçqınlıq taleyi etnosun formalaşmasına öz mənfi təsirini 
göstərməklə yanaşı, əhalinin həyat tərzində də silinməz izlər buraxmışdır. 
Ahıska türklərinin köçürülmə siyasətinin əsasında nə dururdu? Bu sualı professor Vaqif Arzumanlı 
aşağıdakı kimi izah edir: «Ahıska türkləri 1944-cü ildə Şimali Qafqazın bəzi xalqları ilə birlikdə Orta Asiya və 
Sibirə sürgün olunurlar. Həmin dövrdə çeçenlərin, inquşların, kabardinlərin, balkarların və b. Şimali Qafqaz 
xalqlarının köçürülməsi haqqında xüsusi dövlət qərarı da olub. 1944-cü ilin noyabrından başlayaraq bir ay 
müddətində bütün [50-51] Ahıska tükrləri Orta Asiya və Qazaxıstana sürgün olunublar. Dəhşətli haldır ki, təkcə 
17 mindən çox Ahıska türkü yolda həlak olub. Burada çox maraqlı bir paralellik əmələ gəlir. Ahıska türkləri ilə  
Azərbaycan türklərinin həm keçmişi, həm də bugünkü taleyində üst-üstə düşən məqamlar da çoxdur. Həmin 
dövrdə azərbaycanlıların da sürgün edilməsi planlaşdırılmışdı. Lakin Azərbaycanın rəhbəri Mircəfər Bağırovun 
səyləri nəticəsində azərbaycanlılar öz vətənlərindən sürgün edilmədilər» (18, s.433-434). 1944-cü ildə Ahıska 
bölgəsindən sürgün  olunmuş ahıskalılar bir çox sosial-siyasi, iqtisadi haqsızlıqlar və mənəvi təhqirlərlə 
üzləşmiş olsalar da, xalqın milli ruhu qırılmadı. Onlar məskunlaşdıqları bütün rayonların, ərazilərin şəraitinə 
uyğunlaşaraq, həm də məskunu olduqları bölgələrin quruculuq işlərində fəal  iştirak edib, öz  adət-ənənələrini 
imkan daxilində qorumağa çalışmışlar. Çox təəssüf ki, Ahıska türklərinin milli problemləri bu gün də öz ədalətli 
həllini nəinki tapmır, əksinə, milli zəminlə bağlı ədalətsizliklər daha da dərinləşir. Azərbaycanda isə bu hal 
müstəsnalıq təşkil edir. Belə ki, «Azərbaycan Respublikasında yaşayan milli azlıq, azsaylı xalq və etnik 
qrupların hüqüq və azadlıqlarının qorunması, dil və mədəniyyətinin inkişafı üçün  dövlət yardımı haqqında»  
(24, s.2). 1992-ci il 16 sentyabr tarixli prezident fərmanı respublikanın başqa azlıqları ilə yanaşı ahıskalıların da 
hüquq və azadlıqlarının qorunmasında, onların mədəniyyətinə və adət-ənənələrinə hörmət etmək, mədəni, 
sosial-iqtisadi mühitin yaranmasında önəmli rol oynamışdır.  
SSRİ Ali Soveti Rəyasət Heyətinin 28 aprel 1956-cı il tarixli fərmanına əsasən Ahıska türklərinin, Krım 
tatarlarının və sürgünə məruz qalmış digər türk xalqların üzərinə qoyulmuş məhdudiyyətlər aradan qaldırıldı. 
Həmin qərar-[51-52]da, həmçinin 30 may 1968-ci il qərarının ikinci  hissəsində göstərilirdi ki, Ahıska türkləri 
və sürgün edilmiş başqa xalqlara qoyulmuş məhdudiyyətlər aradan götürülsün, başqa sovet vətəndaşları kimi, 
onlar da bütün  hüquqlardan, imtiyazlardan istifadə etsinlər. Daha sonra sənəddə deyilirdi ki, onlar Sovet 
İttifaqının istənilən ərazisində, eləcə də Gürcüstan SSRİ-də pasport rejiminə uyğun olaraq yaşaya və işləyə 
bilərlər. Əslində, bu sənəd ahıskalıların 1944-cü ildə qeyri-qanuni köçürüldüyünü və heç olmasa, qanunun 
verilməsindən sonra öz torpaqlarına qayıtmasını dövlət səviyyəsində  təsdiq edirdi.  
SSRİ Ali Soveti Rəyasət  Heyətinin 28 aprel 1956-cı il qərarı ahıskalıların vətənə dönmək hərəkatına 
stimul yaratdı. Elə ilk günlərdən başlayaraq bu xalqın yetirdiyi adlı-sanlı Sosialist Əməyi Qəhrəmanları, Böyük 
Vətən müharibəsi iştirakçıları və xalqı haqqında düşünən tanınmış şəxslər tarixi torpaqlarına qayıtmaqla 
əlaqədar SSRİ-nin dövlət rəhbərinə müraciətlər etməyə başladılar. Ahıska türklərinin təşəbbüsü nəticəsində 
1964-cü ilin fevral ayında Özbəkistanın Daşkənd vilayətinin Bukin rayonunda Ahıska  türklərinin Müvəqqəti 
Təşkilat Komitəsi yaradıldı. Komitəyə Ənvər Muşur oğlu Odabaşev rəhbərlik edirdi. O, qısa zamanda komitənin 
məqsədini və məramını müəyyənləşdirmək üçün müxtəlif tədbirlər keçirir, ahıskalıların öz tarixi torpaqlarına 
qayıtmaq naminə ümumxalq hərəkatı yaratmağa başlayır. Nəticə etibarı ilə yaranmış hərəkat Ahıska türklərinin 
milli mənlik və vətənpərvərlik şüurunun dirçəlişinə təkan verir. Bu istiqamətdə görülən tədbirlər bir  müddətdən  
sonra öz bəhrəsini verməyə başlayır. Belə ki, vətənə qayıtmaq uğrunda genişlənən hərəkatın təşəbbüsü ilə 
Moskvaya göndərilən ahıskalıların nümayəndə heyətlərinin prinsipial mövgeyi, inandırıcı [52-53] faktları, 
aparılan danışıqlar, Dövlət Ali Hakimiyyət Orqanlarına göndərilən on minlərlə şikayət məktubları və 
teleqramlar yavaş-yavaş öz nəticəsini verməyə başladı. Nəhayət, 1957-1958-ci illərdə, Özbəkistan Respublika 
rəhbərlərinin və Moskva ilə apardıqları səmərəli danışıqlar və razılaşmalar nəticəsində 1958-ci ilin sentyabr 
ayında Ahıska türklərinin ilk dəstəsinin Azərbaycana gəlməsinə icazə verildi.  
Ahıska türklərinin Azərbaycana gəlməsinin bir neçə obyektiv və subyektiv səbəbləri var idi. Əsas 
səbəblərdən  biri Gürcüstan hökumətinin onların vətənə qayıtmasına icazə verməməsi idi. Digər səbəblərdən biri 
isə ahıskalılarla azərbaycanlılar arasında tarixən ənənəvi həyat və məişət tərzinin mövcudluğu, dil, din və  başqa 
ümumiliyinin olmasıydı. Azərbaycanda məskunlaşdırılmış Ahıska türklərinin respublikanın Saatlı, Sabirabad 
rayonlarında yerləşdirilməsi ahıskalıların Orta Asiya və Qazaxıstanda əsas təsərrüfat sahələrindən birinin 
pambıqçılıq olmasından irəli gəlirdi. Elə bu səbəbdən Azərbaycana köçmüş ahıskalılar, əsasən pambıqçılıq 
rayonlarında məskunlaşdırıldı. Həmin səbəblərdən biri kimi bunu göstərmək lazımdır ki, Azərbaycanın 
yerləşdiyi coğrafi ərazinin iqlimi və təbiətinin, Ahıskanın təbiətinə, mənzərəsinə yaxın olduğu da nəzərə 
alınmışdır. Beləliklə, 1958-ci  ildə Saatlı və Sabirabad rayonlarında 50 mindən artıq ahıskalı məskunlaşdırıldı. 
Bununla da Azərbaycanın etnik xəritəsində, tarixən yaşadığı azsaylı xalqların cərgəsinə yeni bir etnosun daxil  
olmasının  əsası qoyuldu. 
Bütün türk xalqları kimi, ahıskalıların da məişət və mədəniyyətində onun həyat tərzi üçün xarakterik 
olan özünəməxsus etnoqrafik cəhətlər mövcuddur. Bununla yanaşı onu da qeyd etmək lazımdır ki, 1958-ci ildən 
Azər-[53-54]baycanda məskunlaşmış ahıskalıların bəzi qədim və milli xüsusiyyətləri aradan çıxmış, əvəzində 
məişət və mədəniyyətlərində azərbaycanlılara xas olan adət və ənənələri mənimsəmişlər. Lakin etiraf edilməlidir 
19
 
ki, keçmiş SSRİ-nin digər respublikalarında yaşayan ahıskalılardan fərqli olaraq, Azərbaycanda məskunlaşan 
ahıskalılar öz milli-etnik xüsusiyyətlərini qismən də olsa saxlaya bilmişlər.  
1981-ci ildə Ahıska türklərinin Orta Asiya üzrə Müvəqqəti Təşkilat Komitəsi (MTK) yaradıldı. Təşkilat 
Komitəsi 20 nəfərdən ibarət idi ki, onlardan 12 nəfəri büro üzvü seçilmişdi. Komitəyə Kabarda-Balkar Muxtar 
Vilayətində yaşayan Yusif Sərvərov rəhbərlik edirdi (157, s.25). Müvəqqəti Təşkilat Komitəsinin ahıskalıların 
problemləri ilə bağlı apardığı danışıqlardan və keçirdiyi görüşlərdən onların vətənə dönməsi üçün heç bir 
problemin olmadığı aydın olmuşdu. Lakin məsələnin real həllinə gəldikdə isə yeni-yeni problemlərlə qarşılandı. 
Elə buna görə də 1957-ci ildən 1967-ci ilin may ayına kimi Sov. İKP MK-ya Ahıska türklərinin öz torpaqlarına 
qayıtması ilə bağlı 3500 məktub daxil olmuşdur. Bu şikayət məktublarına isə «Kütləvi dönmək məqsədə 
müvafiq hesab edilmir» kimi eyni məzmunda cavablar verilirdi (157, s.26). Göründüyü kimi, Ahıska türklərinin 
əzəli torpaqlarına dönməsi haqqında 1956-ci ildə dövlət tərəfindən verilmiş qərardan uzun müddət keçməsinə 
baxmayaraq, onun icrasına hələ də əməl olunmamışdır.  
1968-ci ilin 8 dekabrında Yusif  Fərhadov, Səlim Mursadov, Əlixan Rəhmanov, İsmixan Aslanov və 
başqalarının iştirakı ilə yeni nümayəndə heyəti Moskvada SSRİ Ali Sovetinin sədri N.V. Podqornunun 
qəbulunda oldular. Onlar Gürcüstan hakimiyyət dairələrinin ahıskalılara doğma yurdlarını ziyarət etmək, orada 
yaşayan qohumları-[54-55]na, soydaşlarına baş çəkməyə icazə vermədikləri və bu problemin həllində onlara 
kömək göstərilməməsi haqqında şikayət etdilər (157, s.26). N. V. Podqornı onların  xahişi ilə əlaqədar olaraq 
Gürcüstan SSR-nin KP MK-nin I katibi V.İ. Mjevanadze, Gürcüstan Ali Soveti Rəyasət Heyətinin sədri Q. S. 
Dzosenidze, Gürcüstan Nazirlər sovetinin sədri Q. D. Djavaxişviliyə aşağıdakı məzmunda müraciət ünvanlayır. 
Müraciətdə deyilirdi: «Müəyyən məqsədlərə görə müəyyən sayda insanların Gürcüstan SSR-də qeydiyyata 
düşməsi və işlə təmin olunması lazımdır». Bu müraciətdə ahıskalılar haqqında verilmiş əvvəlki əmr və 
sərəncamlar kimi nəticəsiz qaldı. 1980-cı illərin birinci yarısını Ahıska türklərinin vətənə dönmək uğrunda 
apardıqları mübarizənin «zəifləmə dövrü» adlandırmaq olar. Çünki bu hərəkata başçılıq edən Ənvər Odabaşov 
və Xəlil Omarov arasında ciddi fikir ayrılığı, qarşıdurma yaranmışdı. Məsələ bundadır ki, Ə. Odabaşov Ahıska 
türklərinin ümumi mənafeyini müdafiə edərək onların türk mənşəli olduğunu xüsusi vurğulayır və Ahıskaya da 
türk kimi qayıtmalarında israr edirdi. X. Omarov isə bundan fərqli olaraq ahıskalıların türkləşmiş gürcülər 
versiyasına  üstünlük verirdi. Bu fikir ayrılığı nəticəsində 80-ci illərin birinci yarısında Ahıska türklərinin vətənə 
dönmək uğrunda hərəkatı müəyyən qədər zəifləmiş oldu.  
1956-cı ildə  Ahıska  türkləri bəraət aldıqdan sonra onlardan 5-6 ailə Gürcüstan SSR-nin qoyduğu bütün 
tələb və şərtlərlə razılaşsalar da, Gürcüstana qayıtmaq arzusunda olsalar da, Gürcüstan  hökuməti  buna da 
razılıq vermir, onları qəbul etmir. 1958-ci ildə gürcü soyadını qəbul etmiş ahıskalı Lətifşah Barataşvili öz ailəsi 
ilə birlikdə Azərbaycanda müvəqqəti məskunlaşır. Bir müddət keçdikdən sonra vətənə dönmək hissi milli 
mənsubiyyət his-[55-56]sini üstələyir, bir neçə ailə, o cümlədən, L. Barataşvili ailəsi ilə əzəli torpaqlarına 
köçürlər. Onlar Gürcüstan hökumətinin mənafeyini müdafiə edir, bunu guya ahıskalıların doğma yurdlarına 
qayıtmaq uğrunda vacib şərt olduğunu hesab edirlər. Lakin ahıskalılar özlərinin milli-etnik mənsubiyyətlərinə, 
öz adət-ənənələrinin qorunub saxlanmasına sadiq qaldılar. L. Barataşvilinin ahıskalıların türkləşmiş gürcülər 
olması fərziyyəsini qəbul  etməyərək, əhali ona etimadsızlıq göstərmiş oldu. Lakin L. Barataşvili ahıskalıların 
tarixi vətənə qayıtmaq uğrunda Mübarizə Komitəsi yaradır və komitəyə özü rəhbərlik edir. 1958-ci ildə L. 
Barataşvili Azərbaycan hökumətinə müraciət edir. O, ahıskalıların Gürcüstana qayıtması üçün Azərbaycan 
hökumətindən kömək istəyir. Müraciətə Azərbaycan hökuməti müsbət cavab verir. Eyni zamanda, həmin 
ərəfədə SSRİ Ali Soveti Rəyasət Heyətinin sədri  K. Voroşilovun və katibi M. Qeorqadzenin imzası ilə 1957-ci 
il 31 oktyabr tarixli əmri imzalanır. Həmin əmrdə aşağıdakılar göstərilmişdir: 
1. 1944-cü ildə Gürcüstanın Ahıska, Ahılkələk, Adıgün, Aspinza (Əspincə), Boqdanovka (Hocabəy) 
rayonlarından köçürülmüş milliyətcə Azərbaycan vətəndaşlarının üzərindən bütün məhdudiyyətlər  götürülsün.    
2. Nəzərə almaq  lazımdır ki, onların Gürcüstan SSR-dən  köçürüldüyü yerlərində indi ermənilər və 
gürcü millətindən olanlar yaşayırlar. Onlar, ola bilər  ki, təsərrüfatın inkişafı üçün respublika ərazisinə müvafiq 
olaraq başqa rayonlarda da yerləşdirilsin. Müvafiq yerləşdirmə təlimatına uyğun olaraq daimi yaşayış yerinə 
köçürülənlər öz arzularına əsasən Azərbaycanı da özlərinə daimi yaşayış yeri kimi seçə bilərlər. SSRİ MAİ 
(157, s.93). [56-57] 
1958-ci ildə Özbəkistandan Azərbaycana köçmüş Ahıska türklərinin bir hissəsi Saatlı rayonunun 
Varxan kəndində məskunlaşdırıldı. Kənddə Ahıska türkləri üçün kolxoz təşkil edildi. 1958-ci ildə Azərbaycana 
gələn Ahıska türkü Gülbay Murtazov kolxoz sədri seçildi. Bakıda Ali təhsilini aldıqdan sonra kəndə qayıdan G. 
Murtazov bütün bacarıq və imkanlarını kəndin və kolxozun inkişafına sərf etmişdir. 
1980-ci illərin ikinci yarısında Sov. İKP MK tərəfindən elan edilmiş, 1991-ci ilin avqust, sentyabr 
aylarınadək davam etmiş rejimin kommunist ideologiyası və məzmunu sovet iqtisadiyatını, siyasətini, 
ideoloqiya və mədəniyyətini bəşəri ideallara və dəyərlərə süni sürətdə uyğunlaşdırmaq cəhdindən ibarət idi. Bu 
prinsiplərin ölkədə həyata keçirilməməsi bir tərəfdən Sov. İKP-nin iflası, digər tərəfdən SSRİ-nin dağıdılması 
üçün zəmin yaratdı. Yenidənqurma siyasəti, eyni zamanda milli siyasət sahəsində baş verən qarşısıalınmaz 
20
 
münaqişələr ölkənin ayrı-ayrı bölgələrini bürüdü. Dövlət və eləcə də hakim Sov. İKP-nin rəhbərləri ölkəni 
bürümüş bu münaqişələrin qarşısını ala bilmədi və ya almaq istəmədi.  
Ahıska türklərinin ədalətin bərpası uğrunda apardıqları mübarizələr nəticəsində bir sıra yüksək səviyyəli 
qərarlar çıxarılmışdır. Məsələn, hələ 1957-ci ilin fevralında RSFSR Ali  Sovetinin altıncı sessiyasında sürgün 
olunmuş Ahıska türklərinin doğma yurdlarına  qaytarılması  haqqında qərar çıxarılmışdır (59, s.49). Həmin  
qərardan  dərhal sonra  digər  türkdilli xalqlar  öz  daimi yaşayış yerlərinə qaytarılmışdır. Lakin çox  təəssüf ki, 
bu qərarın da Ahıska türklərinin öz  vətənlərinə qayıtmasına  gücü çatmadı (147, s.61).  Ahıskalılar yenə də heç 
bir ciddi hüquqi səbəb gətirilmədən öz tarixi vətənlərinə qayıtmaq haqqını əldə [57-58] edə bilmədi. Halbuki, 
vaxtilə onlara qarşı haqsızlıq və ədalətsizliyə yol verilmiş, ahıskalıların ədalətli və hüquqi tələblərinə məhəl 
qoyulmamışdır (137, s.10). Lətafət Tağızadənin «Yaddaşın uzun yolu» adlı məqaləsində ahıskalıların 
məskunlaşmasının ziddiyyətli məqamları obyektiv əks olunmuşdur. «Beyləqan rayonunun Dünyamalılar kəndi 
ilə Yoloba kəndlərinin arasındakı  boş səhraya bizi boşaltdılar. Beyləqan Rayon Partiya  Komitəsinin birinci 
katibi Mürşüd Əzimovun köməkliyi və yerli camaatın qayğısı ilə tez  bir zamanda burada böyük bir qəsəbə 
saldıq və hamımız evlə, işlə təmin olunduq»”. O günlərdə kənddə məskunlaşan Ahıska türk qadınlarından 
Xədicə xanım, Gülyaz xanım, Əminə xanım da bunları yaxşı xatırlayırlar. Onlar Azərbaycan xalqının milli 
mentalitetinə, soykökünə bağlılığına, qonaqpərvərliyinə xüsusi qiymət verirlər. Kəndin sakinlərindən Ahıska 
türk xanımı Səbinə Dəvrişovanın dediklərindən: «Dörd azyaşlı uşağım var idi. İyirmi beş nəfər bir otağda 
məskunlaşmışdıq, qonşu kəndin camaatı bizə hər cür yardım edirdilər». Minə xanımin dediklərindən: «Allah  
razı  olsun, bizə ana-bacı oldular, kişili-qadınlı, uşaqlı-böyüklü hamısı gəldiyimiz gündən bizə arxa durdular. 
Əllərindən gələni edirdilər ki, özümüzü qərib saymayaq. Mal-qaraları olmadığından, körpə-südəmər uşağı olan 
ailələr süd, ağartı məhsulları üçün kəndlilərə müraciət edib, heç vaxt da boş  qayıtmırdılar. Kəndin adamları bizə 
süd-qatıq satmırdılar, təmənnasız verirdilər». Kəndin sakinləri ilə söhbətlərdən aydın olur ki, onlar özlərini  
burada çox rahat  hiss edirlər. Amma doğma yurda qayıtmaq  arzusu onları heç vaxt  tərk etmir,  hər zaman 
qədim Ahıskaya dönmək  ümidi ilə  yaşayır, bu iş uğrunda daim mübarizə  aparacaqlarını deyirlər. Kolxoz sədri 
Hümbət Mehdiyevin dediyi bu sözlər azərbaycanlı-[58-59]larla ahıskalıların eyni kökdən olmasını göstərirdi. 
Başqa yerlərdə «mesxeti» sözü bizi bezdirmişdi. Bu sözdən xoşumuz gəlməzdi. İndi  isə çox şükürlər olsun, o 
sözü eşitmirik, türkün bir adı var: - «Türk».    
Yarım əsrdən çox müddətdə dəfələrlə  yerindən-yurdundan didərgin salınmış, XX əsrin sonunda isə orta 
əsrlər vandalizmilə üzləşmiş bir xalqın «Niyə?, Nə üçün?» suallarına cavab tapmaqda açiz qalan rayon 
rəhbərliyi ahıskalıların qısa zamanda ən adi ehtiyaclarının ödənilməsi üçün gecə-gündüz çalışırdılar. O vaxt 
didərgin düşmüş  ahıskalılarla söhbət zamanı öz hisslərini gizlədə bilməyən jurnalist Svetlana Nəcəfova yazırdı: 
«Baş vermiş  faciələrə, təqib-lərə baxmayaraq, xalqın öz dilini, adət-ənənəsini, milli ruhunu saxlaya bilmək 
bacarığını, əsrlərin  keşməkeşindən keçirib  gətirdikləri «Dizqırma» rəqsində və başqa  musiqi  nömrələrində 
ifadəsini tapmış qüdrətli bir həyat eşqinin şölələndiyinin şahidi  olursan» (101, s.12). «İnam da bir etibardır» 
başlıqlı yazıda Azərbaycan Kommunist Partiyası Saatlı rayon Partiya Komitəsinin katibi Esmira Qasımovanın 
dediklərindən: «Ermənistandan qovulmuş bacı və qardaşlarımız, Fərqanədəki ev-eşiklərindən didərgin düşərək 
respublikamıza pənah gətirən Ahıska türklərinin vəziyyəti ilə əlaqədar görülən və görəcəyimiz işlər razılıqla 
qarşılanır. Çətin sınaqlarla üzləşdik, mətinləşdik. Lakin sınmadıq, əyilmədik. Əksinə, daha da qayğıkeş, daha 
qonaqpərvər olduq. Kolxozlarımızda yerləşdirilmiş ahıskalıların vəziyyəti təkcə rayonumuzun əməkçilərini 
deyil, hamını maraqlandırır. Tez-tez paytaxtdan maşın karvanları ilə ərzaq, geyim, məişət əşyalarının 
göndərilməsi bizi sevindirir». [59-60] 
Ahıska türklərinin Azərbaycanda məskunlaşması xüsusi dövlət yardımı ilə təşkil edilsə də, ictimai  
diqqətdən  də kənarda qalmırdı. Fərqanə faciəsindən  sonra Saatlı rayonunun Adıgün kolxozunda məskunlaşmış 
Ahıska  türklərinin vəziyyəti, onların zəhmətsevərliyi haqqında o vaxt respublikanın əksər kütləvi informasiya 
vasitələrində geniş məlumat verilirdi. Qısa müddət ərzində gecələrini gündüzlərinə qataraq özlərinə ev-eşik 
qurmuş insanların  vətənə, torpağa bağlılığını, milli adət-ənənəyə sadiqliyini çox asanlıqla görmək olurdu. Belə 
ağır faciə ilə  üzləşmiş, neçə-neçə yaxınlarını, qohumlarını  itirmiş bu insanlar həyatın bütün  sahələrinə diqqətlə 
yanaşırlar. Öz milli ruhunu saxlaya bilmək bacarığı, əsrlərin keşməkeşindən keçirib gətirdikləri milli 
mədəniyyət nümunələrinə isti münasibət bu xalqın maddi-mənəvi dəyərləri  uca tutmasından  xəbər  verir.  
Ahıska türklərinin az qismini birləşdirən daha iki təşkilat vardır. Onlar  «Gürcü müsəlmanı» adını qəbul 
etməyə, ancaq Ahıska bölgəsində deyil, Gürcüstanın istənilən ərazisinə qayıtmağa razı olanları birləşdirən 
«XSNA» və «Gürcü Repatriantları İttifaqı» adlı təşkilatlarıdır. Hər iki təşkilatın qərargahı  Tbilisidə yerləşir. 
Digər bir təşkilat isə ümidsizliyə qapılaraq nicat yolunu Türkiyəyə köçməkdə görən ahıskalıları 
birləşdirən «Ümid» təşkilatıdır. Bu təşkilat daha çox Krasnodarda və Qırğızıstanda fəaliyyət göstərir. 
Göründüyü kimi, son illərdə ahıskalıların vətənə dönmək hərəkatında müəyyən parçalanma meylləri özünü 
göstərsə də bu etnosun çox böyük əksəriyyəti həm də beynəlxalq təşkilatların, dünyanın bütün insan hüquqlarını 
müdafiə təşkilatlarının [60-61] köməyi ilə vətənə qayıtmaq  uğrunda fəal  mübarizə aparmaqdadır.   
Qeyd edək ki, indi artıq Gürcüstanda da Ahıska türklərinin taleyinə əvvəlki laqeydliklə yanaşmağın 
daha  mümkün olmayacağını artıq yaxşı başa düşürlər. Axı müstəgil, demokratik Gürcüstan  öz  keçmiş 
21
 
vətəndaşlarının başına gətirilən bəlaların təqsirini nə qədər  öz  üzərindən atmağa çalışsa da, onun müəyyən 
hadisələrin bilavasitə iştirakçısı olmasını tamamilə ört-basdır etmək mümkün deyil. Aydındır ki, o zamankı 
respublika rəhbərliyinin razılığı olmasaydı, belə qeyri-qanuni hadisə baş verməz, ahıskalılara qarşı vəhşiliklər 
törədilməzdi.  
İkinci tərəfdən, Gürcüstan hökuməti Avropa Şurası qarşısında 2010-cu ilədək Ahıska türkləri 
probleminin həll edilməsi, daha konkret deyilərsə, onların doğma torpaqlarına qayıtmalarını təmin etmək barədə 
öz üzərinə öhdəlik götürmüşdür. 
Rəsmi sənədlərin birində SSRİ Plan Komitəsinin Azərbaycan Respublikasına könüllü köçmüş Ahıska 
türklərinin maddi-təsərrüfat vəziyyətini yaxşılaşdırmaq məqsədilə ayırdığı vəsaitdən söhbət gedir. Bu məqsədlə 
Azərbaycan SSR Nazirlər Soveti xahiş etmişdi ki, respublikadakı tikinti təşkilatları onların baş idarələrə tabe 
olmasından asılı olmayaraq, Ahıska türklərinin şəraitini yaxşılaşdırmaq işinə cəlb edilsin. Dövlət Plan Komitəsi 
bu xahişi  dəstəkləmiş və SSRİ hökumətinin respublikada Ahıska türklərinin yaşaması üçün zəruri olan şəraiti 
yaratmaq tədbirləri haqqında qərar qəbul etməsini məqsədəuyğun saymışdır. 
Fərqanə hadisələrindən sonra məskunlaşma problemi Ahıska türklərinin rəhbərliyindən bir sıra  təşkilati 
[61-62] işləri operativ sürətdə görməyi tələb edirdi. Onlar əsasən Azərbaycanda məskunlaşmağa daha çox 
çalışırdılar. Sovet postməkanında yaşayan türklərin Müvəqqəti Təşkilat Komitəsi o dövrdə Y. Sərvərovun, S. 
Səidovun, P. Rəsulovun, A. Əliyevin, T. Səidovun imzası ilə Azərbaycan rəhbərliyinə göndərilmiş müraciətində 
ahıskalılara Azərbaycana köçməyə icazə verilməsini xahiş etmişdi. Xahişnamədə deyilirdi ki, ahıskalıların 
yerləşdiyi Rusiya Federasiyasının orta zonasının çöllərində sosial-məişət şəraiti yaxşı deyildir. O da 
vurğulanırdı ki, hazırda əhali, demək olar, SSRİ-nin bütün bölgələrində məskunlaşmışdır. Bu da ahıskalıların  
bir-birinə mənəvi-maddi yardım göstərmələrini çətinləşdirir. Üstəlik də yaşayış yerlərində  digər xalqlarla milli, 
dil, din fərqləri onsuz da çətin olan sosial vəziyyəti bir qədər də mürəkkəbləşdirir. Belə şərait əslində  
hüquqsuzluq və siyasi müdafiəsizlik övqatı yaradırdı. Müxtəlif səbəblər üzündən əhalinin çıxıb gələ bilməyən 
hissəsinin fiziki məhv olmaq təhlükəsizliyinin qorunması üçün təminatın olmaması, ən qısa müddətdə  uşaqların 
və yaşlıların uyğunlaşmasının qeyri-mümkünlüyü ahıskalıları daha çox  narahat edir. Buna görə də onlar 
Azərbaycan xalqı ilə dil, din, adət-ənənə ümumiliyini, habelə əlverişli şəraiti nəzərə alaraq Azərbaycana 
köçməyə icazə istəmişlər. 
Həmin dövrdə ümumi vəziyyətdə qeyri-müəyyənlik hökm sürürdü. Məsələ burasındadır ki, 
Özbəkistandan, Qazaxıstandan və Qırğızıstandan Ahıska türklərinin axını ara vermirdi. Yeni şəraitdə, 
Azərbaycanda milli zəmində münaqişənin baş qaldırdığı mürəkkəb şəraitdə məcburi köçkünlərin problemlərini 
arzu edilən səviyyədə həll etməkdə böyük çətinliklər meydana çıxırdı. Ermənistan təcavüzü nəticəsində 
Azərbaycanın ərazilərinin iyirmi fai-[62-63]zinin itirilməsi bu ölkənin etnosiyasi və sosial-mədəni vəziyyətinin 
ağırlaşmasına səbəb olmuşdu. 
Keçmiş İttifaqda yenidənqurma şəraitində qaçqınlıq və köçkünlük problemlərinin meydana çıxması, hər 
şeydən əvvəl Sovet dövlətinin qeyri-düzgün, obyektiv reallıqlara söykənməyən milli siyasətinin nəticəsi idi. 
Rəsmi sənədlərdən aydın olur ki, səhv milli siyasətin nəticələrini aradan qaldırmaq son dərəcə çətin olur. Dinc 
quruculuq  işlərinə, xalqların mədəni inkişafına sərf olunmalı vəsait köçürülənlərin tükənmək bilməyən müxtəlif 
xarakterli problemlərinin həllinə sərf olunur. Məsələn, köçürülən yerlərdə əmək qabiliyyətli Ahıska türklərinin 
xeyli hissəsinin işlə təmin olunmaması nəinki onların dolanışığını çətinləşdirir, həmçinin normal mədəni 
inkişafa mane olurdu. Belə vəziyyətdə xalq özünün adət-ənənələrini də inkişaf etdirməyə imkan tapmır. 
Vətənə dönmək tələbatı öz sosial-mədəni mühitinə qayıtmaq zərurəti ilə sıx bağlıdır. Təqdirəlayiqdir ki, 
Ahıska türkləri həmişə Gürcüstandakı tarixi yerlərdə yaşamaq ümidini itirməmişlər. SSRİ Nazirlər Sovetinin, 
Əmək və Sosial Məsələlər üzrə  Dövlət Komitəsinin  materiallarında da göstərilirdi ki, Ahıska türklərində tarixi 
torpaqlara  qayıtmaq inamı qalmaqdadır. Sənədlərdə həmçinin qeyd olunurdu ki, Fərqanə hadisələrindən sonra 
ahıskalıların Özbəkistan ərazisindən köçməsi davam edir. Təbii ki, ahıskalıların  oradan köçməsini mərkəzin 
rəsmi dairələri  guya ahıskalılarla özbəklər arasında  münaqişə ilə əsaslandırmağa çalışırdılar.  
Şübhəsiz ki, milli siyasətin əvvəlcədən düzgün həyata keçirilməməsi şəraitində məişət səviyyəsində 
toqquşmaların baş verməsi mümkündür. Lakin indi də elmi dövriyyədə olan materiallarda və şərhlərdə etiraf 
olunur [63-64] ki, həmin münaqişənin yaranması SSRİ-nin dağılmasının qarşısının alınmasının tərkib hissəsi 
olmuşdur.  
Sovet hakimiyyəti illərində Ahıska türklərinin məruz qaldığı zülmün tarixi-siyasi köklərinin ən ümumi 
cəhətləri barədə real təssəvvür yaratmaq üçün bolşeviklərin milli siyasətinə qısaca da olsa nəzər salmaq 
vacibdir. Bu məsələyə toxunmaq bir də ona görə zəruridir ki, hazırda Rusiya Federasiyasının istər daxili, istərsə 
də xarici siyasətində keçmiş Sovetlər İttifaqının Milli siyasətinə xas olan bir sıra neqativ elementlər 
qalmaqdadır. Doğrudur, Rusiya Konstitusiyası kağız üzərində beynəlxalq hüquq normalarına 
uyğunlaşdırılmışdır, lakin real praktikada milli azlıqlara qarşı heç də axıradək səmimi  siyasət yeridilmir. 
Məlum olduğu kimi, bolşeviklər milli özünütəyin, yaxud millətlərin öz müqəddəratını təyin etməsi 
hüququ ətrafında diskusiya apararkən belə bir müddəa üzərində dayanırdılar ki, partiya üçün milli muxtariyyət 
və vahid dövlətdə millətlər üçün mədəni muxtariyyət eyni qəbildən olan məsələlərdir. Məsələn, «milli 
22
 
məsələnin müstəsna bilicisi»  İ. Stalin açıqca yazırdı ki, təşkilatda milli federalizm fəhlələrdə milli təcridçilik 
ruhunu tərbiyə edir (131, s.365). Bolşeviklər əmin idilər ki, əgər partiya milli əlamətə görə bölünsə, zəifləyə 
bilər. Onlar bu prinsipi dövlətə də aid edirdilər. Hələ erməni sosial-demokrat qrupu Rusiya üçün «Federativ 
Respublika» və Qafqaz xalqları üçün isə «mədəni həyat məsələsində muxtariyyət» modelini təklif edəndə Lenin 
bu qrupu kəskin tənqid edərək demişdi ki, proletariatın «milli muxtariyyətə» ehtiyacı yoxdur (90, s.112). O, 
fikrini açıqlayaraq bildirmişdi ki, proletariat iki şey istəyir: bir tərəfdən, «siyasi və vətəndaş azadlığı və tam 
hüquq bərabərliyi», digər tərəfdən «hər bir millət [64-65] üçün öz müqəddəratını təyin etmək hüququ» (90, 
s.102). Leninin bu müddəası, əslində həmçinin ayrılmaq hüququnu nəzərdə tuturdu. İlk baxışda burada elə bir 
qəribə şey yoxdur. Millətin ayrılmaq hüququ varsa, əgər o, bu hüquqdan istifadə etmək istəmirsə, onda onun bir 
millət kimi heç bir hüququ qalmır. Baxmayaraq ki, belə halda millətin hər bir nümayəndəsi təbii ki, digər 
vətəndaşlarla yanaşı dil, təhsil  və mədəniyyət məsələsində eyni hüquqları istifadə edə bilər. Beləliklə, 1903-cü 
ildə Lenin bolşeviklərin milli siyasətini belə müəyyənləşdirmişdi.  
Lakin on ildən sonra milli məsələ kəskinləşdikdə o, «milli məsələ üzrə yeganə mütəxəssis» İ.Stalinə 
tapşırmışdı ki, bu konsepsiyanı dağıtsın. Qeyd edək ki, yuxarıdakı təlim «Avstriya modeli» idi və İ. Stalinə 
məhz bu modeli dağıtmaq tapşırılmışdı. 1913-cü ildə İ. Stalinin «milli məsələ və sosial-demokratiya» əsəri 
çapdan çıxır. Onun ilk sətirlərindən aydın olur ki, əsər Leninin güclü təsiri altında yazılmışdır. Təsadüfi deyildir 
ki, bu əsər partiyanın milli məsələ sahəsindəki fəaliyyətində nümunəvi yer tutmuşdur. Müəllif «təəssüf» edir ki, 
son illər güclü «millətçilik dalğası başlayıb». Ona görə də, sosial-demokratların millətçiliyinə qarşı sınaqlardan 
çıxmış beynəlmiləlçilik, «birlik və mübarizənin» bölünməzliyi silahı ilə çıxış etmək lazımdır. Fəhlələrin 
beynəlmiləl birliyi ideyası o dövrdə nə qədər cazibəli səslənsə də, nəticəsi o qədər də yaxşı olmadı. Məsələ 
burasındadır ki, millətlərin öz müqəddaratını həll etmək hüququ (deməli, həm də ayrılmaq hüququ) əslində açıq, 
həll edilməmiş qalırdı. Lenin həmişə belə bir mövgeyində israr edirdi ki, millətlərin  öz müqəddəratını təyin 
etmək arasında fərq vardır. O deyirdi ki, «boşanma hüququnu müdafiə etmək həm də boşanmanı  xüsusi 
hallarda dəstəkləmək deməkdir» (91, s.249-250). [65-66] Bu o deməkdir ki, ayrılmaq hüququ tanınan tərəf hələ 
qərar qəbul edə bilməlidir: ayrılmaq, yoxsa yox. Bu dominant ideya, başqa sözlə, hələ mexanizmi o dövrdə 
işlənməmiş ayrılma cəhdi, eləcə də ayrılmaq hüququnun «fəhlələrin beynəlmiləl birliyi» ideyası ilə əvəz 
olunması və nəhayət, 1920-ci ildə açıq-aşkar «birləşmək hüququ»na həmişəlik üstünlük verilməsi gələcək milli 
konfliktlərin özülünü qoymuş oldu. Şüurlara belə bir ideologiya yeridilirdi ki, hansısa sosialist millət sosialist 
birliyindən ayrılmaq istərmi? 
SSRİ-nin yaranması, yəni respublikaların beynəlmiləlçilik bayrağı altında birləşdirilməsi prosesi milli 
siyasətdə heç bir pozitiv irəliləyişin olmadığını göstərdi. Üstəlik də Lenin-«hansı kommunisti tərpətsən böyük 
rus şovinistini görərsən» e’tirafı bir daha üzə çıxdı (90, s.183). Bu baxımdan, milli məsələnin «bani»lərindən 
biri olan Rakovskinin 1923-cü ildə partiyanın XII qurultayında  söylədiyi xüsusilə maraqlıdır. «Biz artıq elə 
ölkəyik ki, bir yoldaşın dediyi kimi, maddi və iqtisadi mədəniyyət milli mədəniyyətə qarşı qoyulmuşdur. Milli 
mədəniyyət barrikadanın o tayında  qalmış, geridə qalmış ölkələr, kapitalist ölkələri üçündür, biz isə kommunist 
ölkəsiyik» (170, s.578). 
O dövrlər İ. Stalinin və bir çox digər bolşevik liderlərinin fikrincə, proletariat diktaturasının siyasi 
əsası «hər şeydən əvvəl və başlıca olaraq mərkəzi, sənaye rayonlarıdır, kəndli bölgələrindən ibarət olan 
ucqarlar deyildir». Kəndli ucqarların rolunu kiçildib sənaye mərkəzlərinin roluna üstünlük vermək siyasəti 
proletariatın aparıcı rolu haqqında Marks və Engelsin konsepsiyasından mayalanmışdır. Təsadüfi deyildir ki, 
hələ SSRİ  rəsmi yaranmamışdan əvvəl bəzi partiya xadimləri etiraf [66-67] edirdilər ki, ucqarlarda 
«Müstəgilliyin nazik qatının arxasından Moskvanın hegemonluğu aydın görünürdü» (173, 31 avqust 1919). 
Yeri gəlmişkən, o dövrdə, yəni partiyada diskusiyalara son qoyulana qədər, mətbuatda müəyyən dərəcədə 
fikir azadlığına yol verilirdi. İstər yeni iqtisadi siyasət, istər kollektivləşmə, istərsə də sənayeləşmə dövründə 
milli siyasət məsələlərinin ortaya çıxarılması bu sahədə köklü  qusurları üzə çıxarırdı. Buradan aşağıdakı 
nəticələrə gəlmək olar. 
Birincisi, «ayrılmaq hüququnun» «birləşmək hüququ» ilə əvəzlənməsi göstərdi ki, bolşeviklərin milli 
məsələdə apardıqları siyasətin əsas məqsədi çoxmillətli Rusiya imperiyasında yaşayan qeyri-rus xalqlarını 
açıq-aydın aldadıb ingilabi hərəkata cəlb etmək olmuşdur. 
İkincisi, nə SSRİ-nin yaradılması, nə də bu ölkənin sonrakı mövcudluğu dövründə milli siyasət 
sahəsində ucqarlara ögey münasibət aradan qaldırılmamış, proletar diktaturası  ideologiyasını dominant amilə 
çevirən rəsmi dairələr süni sürətdə fəhlə-kəndli qarşıdurması yaratmaqla yanaşı kortəbii, eybəcər urbanizasiya 
siyasəti yürütmüş, geri qalmış ucqarlardan şəhərlərə axını artırmış, savadsız həyata keçirilən köçürülmə siyasəti 
milli konfliktlərin genişlənməsinin əsasını qoymuşdur. 
Ahıskanın tarixi-mədəni özünəməxsusluğu Ahıska türklərinin nəinki qədimliyindən, həmçinin bu 
diyarın zəngin mədəni keçmişindən xəbər verir. Bu xalqın inkişafının tarixi mərhələlərinin təhlili göstərir ki, 
ahıskalıların özünəməxsus etnik siması, milli mədəniyyəti və zəngin folkloru hələ axıra kimi dərindən və eyni 
analitik-tarixi metodologiya baxımından öyrənilməmişdir. Bunu demək kifayətdir ki, bu qədim xalqın etnik 
23
 
mədəniyyəti və tarixi haqqında ilk əsər 1992-ci ildə işıq üzü görmüşdür (54, [67-68] s.216). Müasir 
tarixşünaslıqda Ahıska türklərinin tarixi, bir qayda olaraq, paşalıq, süqut, oyanış, sürgün dövrlərinə bölünür. 
Lakin daxili çəkişmələr, siyasi qeyri-sabitlik türk tayfalarından bəzilərinin tarix səhnəsindən çıxmasına 
səbəb olmuşdur. 
XI əsrdə Ahıska-Çıldır bölgəsi Böyük Səlcuq imperiyasının tərkibinə qatılır. İslam dininin qəbul 
edilməsi ilə türk-islam mədəniyyəti kimi güclü etno-mədəni mərhələ başlayır. Hətta XII yüzillikdə  feodal 
dövlətinin ahıskalılara qarşı apardığı xristian millətçiliyi Ahıska mədəniyyətini sarsıda bilməmişdir. 
Ahıska türklərinin taleyi, onların Gürcüstandakı əzəli tarixi əraziləri ilə sıx bağlı olduğundan  tarixinin 
bəzi məqamlarına toxunmaq istərdik. Mənbələr göstərir ki, e.ə. II minilliyin sonunda burada Urartu 
kitabələrində adı çəkilən iri Dioaxi tayfa ittifaqı mövcud idi (75, s. 5). VIII əsrin ortalarında cənub-qərbi 
Gürcüstanda Kusxa tayfa ittifaqı güclü  mövqe tutsa da, e.ə. VIII əsrin II yarısında Urartunun və şimaldan gələn 
kimmerlərin hücumu nəticəsində dağılır. Sonralar e.ə. VII - VI əsrin əvvəllərində bu ərazilər iskitlərin 
hakimiyyəti altında olur. Müəlliflərdən bəziləri göstərirər ki, b. e. əvvəl 680-ci ildən Saka (iskit) boyarlarının 
yerləşməsindən bəri Cənubi Qafqazın bu güney-batı bölgəsi ən qədim türklük bölgəsi olmuşdur (32, s.15-16). 
Burada balkarlar, avarlar, oğuzlar, hunlar, göytürklər, xəzərlər güclü ittifaq yaratmışdılar. Lakin heqemonluq 
uğrunda çəkişmələr bu türk tayfalarının çoxunu tarix səhnəsindən  uzaqlaşdırmışdır. 
Herodot və Diodor göstərirlər ki, kimmerləri sıxışdıran iskitlərin bir hissəsi də Ahıska bölgəsində 
yerləşmiş-[68-69]dir. Lakin hadisələrin sonrakı gedişində iskitlər digər rəgiblər tərəfindən bu yerlərdən 
sıxışdırılmışdır. 
Gürcüstanda Ahıska türklərinə mesxetilər deyildiyi üçün «mesxeti» sözünün etimologiyası barədə 
tarixçi Tahircan Kukulovun «Ahıska türklərinin tarixinə bir nəzər» əsərində yaxşı  işlənmişdir.  
Fransız alimi M. Brosset özünün «Gürcüstan tarixi» (1849) əsərində qeyd edirdi ki, qədim qaynaqlara 
görə Nuh Nəbi oğlu Anananın oğlu Tartısın oğlu Tarcomos (Tarcomosih) (Tövratda Torq türklərin ulu atası 
kimi göstərilir) özünün 8 oğlu ilə birlikdə indiki Xəzər dənizi və Qara dəniz arasındakı ölkələrin sahibi idi. 
Rəvayətə görə, Torqomos bu əraziləri öz oğulları arasında bölmüşdür. Torqomosun bir hissəsi ilə Araqvi 
çayının Artaz (Zərdüşt, Hörmüz, İlahi) dağında yerləşən ərazi düşür. 
Həmin mənbəyə görə, şərqdə Tiflis, cənubda Borçalı (Dedeba çayı, Hirtman suyunun birləşdiyi, 
yerləşdiyi yerdə Kuhun), Hunların adını daşıyan Kuhundan qərbdə Sper (İsper) dənizi Çorux hövzəsi 
arasındakı yerə hakimlik edir. Böyük oğlu MTZKHETOS (Mesket, Mosxet) hakimiyyəti ələ alaraq özü bu 
yerlərin hakimi olur. Sonralar Ahıska qalasını tikdirən bu hakim dörd qardaşını da  özünə tabe  etdirərək 
hakimə çevrilir. 
Daha yaxın elmi mülahizə Ahıska türklərini Qafqazda yaşamış Bun türklərlə əlaqələndirmək hesab 
olunur. Tədqiqatçı E. Əlibəyzadə qeyd edir ki,  Bun türklər e.ə. 530-cu ildə Araz üstə Kirin başını kəsib qan 
tuluğuna  qoyduran Tomris ananın övladlarıdır. Onlar qədim dövrdən Ahıskanın sakinləri olmuşlar (75, s.4). 
Bun türklərin əksəriyyəti Ahıska-Çıldır bölgəsində Sarkine adlı şəhərin ətrafında məskunlaşmışdılar. Tarixi 
mənbələrə görə, [69-70] Bun türklər bu ərazidə e.ə. VI əsrdə yaşamışlar.  Akad. N. Marrın fikrincə, ahıskalılar 
e.ə. XI əsrdə Ahıska ərazisində məskunlaşmış xalqdır. Müəllif həmçinin bu türk xalqının yüksək mədəniyyətə 
malik olduqlarını da qeyd edir. Ahıskada yaşayan türklər öz mədəni-siyasi inkişafı sayəsində Gürcüstanda 
məskunlaşmış digər xalqlara böyük təsir göstərmişdilər. 
Kitabi-Dədə Qorqudda Aqsaqa qalası-Gürcüstanda Axalsıx şəhəri kimi geyd olunub (72, s.258). 
Ahıska sözünün mənasını tədqiqatçı Məhəmməd Elli belə izah edir: «Araşdırmalar göstərir ki, Ahıska 
sözü Aşquz sözü ilə bağlıdır. Aşquz sözü isə  mənsubiyyət bildirir və genetik dəyişikliklərə uğrayaraq Ahıska 
şəklinə düşür. Aşquzka, Aşqızka, Axısxa» (85, 3 mart 1992). 
XIII əsrdə monqolların hücumu tezliklə bu ərazilərin Hülakülər-Elxanilər Dövlətinin tərkibinə 
qoşulması ilə nəticələnir. XV əsrdə isə Qaraqoyunlu və Ağqoyunlu dövlətləri ahıskalıların ərazisi üzərində 
nəzarəti ilə keçirirlər. XVI əsrin lap əvvəllərində Ahıska bölgəsi qısa müddətə Səfəvilərin nəzarəti altında olur. 
Ahıskanın Osmanlı imperatorluğu ilə münasibətləri hələ 1461-ci ildən başlasa da, Osmanlı qoşunları 
1508-ci ildə Ahıskanı zəbt edir. Həmin illərdə ən böyük iki türk dövləti arasındakı daxili çəkişmələr qanlı 
müharibələrlə nəticələndi. Türk dünyasını faciəyə sürükləyən qanlı müharibələr ahıskalıların da taleyində ağrılı 
iz buraxmışdır. 1514-cü ildə Osmanlı və Səfəvi orduları arasında gedən qanlı müharibədə Sultan Səlimin 
qoşunları ilə I Şah İsmayılın qoşunları-hər iki tərəf böyük itkilər vermişdi (48, s.510). Çaldıran döyüşündə 
Sultan Səlimin qalib gəlməsi nəticəsində bir çox torpaqlar kimi ahıskalıların ərazisi də Osmanlı Türkiyəsinin 
ərazisin də qalır. Sonrakı Səfəvi və [70-71] Osmanlı çəkişmələrinin davam etməsinə baxmayaraq, Ahıska 
Osmanlı imperatorluğunun tərkibində qalır. 1590-cı ildə Osmanlı imperatorluğu ilə Səfəvi dövləti arasında 
bağlanmış sülh nəticəsində yaranmış qısamüddətli sabitlik ahıskalıların da dinc əməklə məşğul olması üçün 
əlverişli şərait yaratmışdı. 1595-ci ildə Osmanlı imperiyasının şimal-şərqində Ahıska paşalığı yaranmışdı. 
Səfəvi hökmdarı I Şah Abbasın keçirdiyi islahatlar ordu sistemini xeyli gücləndirdi. Kifayət qədər 
hazırlıqdan sonra şah Ahıskanı osmanlılardan işğal etmək üçün XVII əsrin lap əvvəllərində osmanlılara qarşı 
müharibəyə başladı. Səfəvi hökmdarı qısa müddət ərzində öz torpaqlarını osmanlılardan təmizlədi. 
24
 
Uzunmüddətli müharibələr zamanı, 1623-cü ildə Ahıska türklərinin də ərazisi Səfəvi torpaqlarına qatıldı. Bu 
qatılmış ərazinin idarəçiliyi səfəvi sərkərdəsi Səlim xan Şəmsəddinə tapşırılsa da, əslində ahıskalıların müəyyən 
yerli özünüidarə müstəgilliyi saxlanılmışdı. Hər halda, tarixi mənbələr göstərir ki, 1628-ci ildən Ahıska paşalığı 
və ya Çıldır bəylərbəyliyinə Cəfər paşa rəhbərlik etmişdir. Onun hakimiyyəti illərində paşalıq Çıldır gölündən 
Borcoma qədər (14 sancaqdan ibarət) əraziləri əhatə edirdi. Həmin dövrdə qalalar və müsəlman  dininin dayağı 
olan  məscidlərin tikilməsi bunu sübut edir. 
XIX əsrdən başlayaraq Osmanlı İmperatorluğunun  tənəzzülünün xeyli güclənməsi Ahıska paşalığının 
da süqutunu müəyyənləşdirmişdir. Osmanlı dövləti XIX yüzillikdə xristian dövlətlərinin əsl  səlib yürüşlərinə 
məruz qalır. I Napoleon üzərində gələbənin bölüşdürüldüyü Vyana konqresinə (1814-1818) Avropa 
dövlətlərindən təkcə Osmanlı türkləri dəvət olunmamışdır. 1815-ci il iyunun 9-da imzalanan Vyana konqresinin 
işinə yekun vuran [71-72] sənəd antitürk ruhu daşıyırdı. Rusiya çarı I Aleksandrın (1801-ci ilin sentyabrın 12-
də) təşəbbüsü ilə Avropa dövlətləri arasında Müqəddəs ittifaqın yaradılması ilə Türkiyə artıq bir müddət sırf 
diplomatik təcrid vəziyyətinə düşür. Bu vəziyyət Ahıska türklərinin də tarixi taleyində dərin iz buraxır (75, 
s.33). 
1827-ci ildə Paskieviç Rus-Qafqaz ordusunun baş komandiri təyin edilmişdi. İngilis yazıçıcı J. 
Baddeley, Paskieviçin «əgər əlindən gəlirsə ayağının altında ot bitməsinə izin verməyəcək qədər zalım 
komandir» olduğunu yazır (147, s.22). 
1828-ci ilin aprelində yeni Rus–Türk muharibəsi başlayır. Həmin ilin avqustun 1-də rus qoşunları 
çoxdan fəth etmək istədikləri Ahıska qalasına hücum edib oranı alırlar. 1750-ci ildə tikilmiş bu qalanın, 25000 
əhalisi olan şəhərin ələ keçirilməsi bu müharibənin rusların xeyrinə qurtarmasında həlledici rol oynamışdır. 
Ahıska uğrunda döyüşlərdə Paskieviçin başçılıq etdiyi ruslar 62 zabit və 600-ə dək əsgər itirmiş, şəhər 
əhalisindən isə 6000 nəfərdən çox adam həlak olmuşdur (48, s.549). Nəhayət, 1828-ci il avqustun 28-də Ahıska 
paşalığı süqut edir. Ən faciəli məqamlardan biri bu idi ki, Osman imperiyası zamanı bu səltənətin ən mühüm 
mədəni mərkəzlərindən biri olan Ahıskanın məşhur məsçidində saxlanılan, Ahıska paşalığının mədəniyyətinin 
tarixi ilə bağlı olan qiymətli sənədləri və kitabları toplayıb ruslar üçün onların təsvirini verən şəxs A. Bakıxanov 
olmuşdur (151, s.270-278). O, qeydlərində bildirirdi ki, Əhmədiyyə camesində yerləşən mədrəsədə ərəb, türk və 
fars dillərində müxtəlif elmlər öyrənilirdi. Tədqiqatçıların verdiyi məlumata görə, A. Bakıxanov mədrəsədəki 
300-ədək əlyazmanın və kitabın izahlı siyahısını tutmuş, Ahıskanın mədəni həyatında bu [72-73] məsçidin 
nəzdində fəaliyyət göstərmiş mədrəsənin həmişə böyük rol oynadığını xüsusi vurğulamışdı (54, s.13). Onu da 
qeyd edək ki, Ərzurum, Ərdəbil, Bəyazid, Dərbənd, Qars, Təbriz, Gəncə, Bakı kitabxanalarından müsadirə 
edilmiş əlyazmalar kimi, ahıskalıların da mədəni irsini əks etdirən əlyazmalar və kitablar da Peterburqa 
aparılmışdır. Müharibə nəticəsində əldə edilmiş həmin qənimətlər Rusiyada güclü şərqşünaslıq məktəbinin 
yaradılmasında az rol oynamamışdır. 
Belə bir məsələni də qeyd etmək yerinə düşərdi ki, Osmanlı sultanları Ahıskanı geri qaytarmaq üçün bir 
sıra cəhdlər etmişlər. 1829-cu ilin fevralında Acar bəylərbəyi Əhməd bəyin başcılıq etdiyi qoşunlar, bir qədər 
sonra isə 1853-cü ilin oktyabrında Əli paşanın başçılığı ilə Osmanlı hərbi dəstəsi Ahıskaya hücum etsələr də, 
şəhəri ələ keçirə bilmirlər (159, s.43-48).  
14 sentyabr 1829-cu il tarixində ruslarla imzalanan Ədirnə müqaviləsi gərəyincə döyüş təzminatı yerinə 
Ahıska və Ahılkələk ruslara verilmiş; Kars və Ardahandan etibarən diğər topraqlar Osmanlılara qalmışdı. 
Beləcə Ahıskanın qaranlıq günü başlamışdır (8). 
Ahıska paşalığına 1829-cu il 14 sentyabr tarixli Ədirnə müqaviləsi son qoyur. Həmin müqaviləyə görə, 
Ahıska paşalığı, eləcə də Poti, Anapa Rusiyanın ərazisinə qatılır. Lakin Rusiya siyasətinin ən məkrli addımı bu 
olur ki, 1828-1829-cu illərdə rus ordusuna yardım etdiyi üçün 1830-cu ildə ermənilərin çox hissəsi bilavasitə 
Paskieviçin təkidi ilə Ahılkələk ərazisinə yerləşdirilir (48, s.549-550). Eynilə bu cür ermənilərin Azərbaycanda, 
xüsusilə İrəvan, Naxçıvan və Qarabağ bölgələrində yerləşdirilməsi ilə Rusiya Qafqazda öz imperiya siyasətinin 
sadiq nökərləri [73-74] olacaq ermənilərin sayını xeyli artıraraq, demoqrafik vəziyyəti dəyişir. 
XX əsrin əvvəllərində Osmanlı imperiyasının ağır tənəzzülü artıq Rusiya ərazisinə qatılmış sabiq 
Ahıska paşalığının ərazisində yaşayan əhali üçün də ağır nəticələrə səbəb olurdu. Bu, ümumi türk idealına, türk 
xalqlarının, o cümlədən ahıskalıların mədəni inkişafına ağır zərbələrin dəydiyi günləri yaxınlaşdırırdı. Çünki 
Ahıska türklərinin taleyi, onların harada olmasından asılı olmayaraq, Türkiyə ilə bağlı olub və bağlıdır. 
Lakin XX əsrin əvvəlində Rusiyanın bir çox müsəlman-türk bölgələrində müxtəlif təşkilatlar və 
cəmiyyətlərin yaradılması ahıskalıların da tarixi dünyagörüşündə oyanışa təkan vermişdir. Hələ 1905-ci ildə 
poshoflu müəllim Yusif Zülali Qars, Batum, Ahıska bölgələrindəki məntəgələrdə siyasi vərəgələr yaymış, 
ahıskalıları azadlıq mübarizəsinə səsləmişdi (48, s.553). 
1906-cı ildə burada Azərbaycanın «Difaı» partiyasının bir qolunun yaranması və 1909-cu ildə Bakıda 
yerləşən «İslam Nəşri Maarif Cəmiyyəti»nin Qars şöbəsinin yaradılması ahıskalıların azadlıq mübarizəsinə 
mühüm təsir göstərir. 1914-cü ildə birinci Cahan müharibəsi başlayan kimi Rusiya hakimiyyət orqanları 
Ahıskada milli-azadlıq hərəkatını vüsətdən salmaq üçün 150-dən çox tanınmış xadimi Rusiyaya sürgün 
etmişdir. 
25
 
1915-ci ilin yanvarın 4-də Ərdəhanı ələ keçirən Kazak-Sibir alayı üç ay ərzində Qars və Ərdəhanda 40 
mindən çox türkü qətlə yetirir (48, s.554). M. Kırzıoğlu həmin hadisələrlə bağlı yazır ki, Bakıdakı «İslam 
Cəmiyyəti Xeyriyyəsi» Qarsdan icazə alaraq «22 000 hərbzədə» qarslını ölümdən xilas edərək 1917-ci ilə qədər 
onları saxlayırlar (48, s.554). Erməni və gürcü terrorizmi ahıskalıların yaşa-[74-75]dığı ərazidə xüsusilə tüğyan 
etməyə başlayır. Ahıskadan Türkiyəyə köçkün axını artarkən görkəmli ictimai xadim Ömər Faiq Nemanzadə öz 
soydaşları üçün 1916-cı ildən ianə toplamağa başlayır. Rusiyada 1917-ci ilin oktyabrında bolşeviklərin 
hakimiyyətə gəlməsi ahıskalıların faciəsini azaltmadı, əksinə sovet qoşunlarının rəvac verdiyi erməni qeneralı 
Areşov ilə böyük cani Andranikin və yüzbaşı Kantarçıyev Aqanik kimilərinin quldur dəstələri Qars, Ahıska 
bölgəsində 20 mindən artıq türkü vəhşicəsinə ət ürpədici üsullarla qətlə yetirdilər (48, s.555). 
Belə qırğınlara qarşı Türkiyənin hərbi dəstələri seyirci kimi qala bilməzdilər və 1918-ci ilin fevral-aprel  
aylarında Qarsı, Ərzurumu, Sarıqamışı ermənilərdən xilas edir. Sovetlərin elan etdiyi «xalqların öz 
müqəddəratını təyin etmək hüququn»a inanan Ahıska türkləri erməni quldur dəstələrinin milli soyqırımı 
təhlükəsindən qurtarmaq üçün 1918-ci il aprelin 13 də Türkiyəyə birləşmək haqqında müraciət qəbul edirlər (48, 
s.555). 
Onlardan böyük əksəriyyəti canlarını faşizmə qarşı mübarizədə SSRİ uğrunda qurban vermiş, minlərlə 
ahıskalı SSRİ-nin dövlət mükafatları-orden və medalları ilə təltif olunmuşdur. Ömrünün son çağlarını Beyləqan 
rayonunun Baharabad kəndində keçirmiş müəllim Aydın Qədirov tankçı kimi II Dünya müharibəsinin 
başlanğıcından  Praqanın faşistlərdən azad edilməsinədək cəbhələrdə vuruşaraq «Şöhrət ordeni»nin hər üç 
dərəcəsinə layiq görülmüşdü (bu, Sovet İttifaqı Qəhrəmanı adına layiq görülməyə bərabər idi). Aydın müəllimin 
dediklərinə görə, ona hətta Sovet İttifaqı Qəhrəmanı adının verilməsi alay qarşısında rəsmi elan olunmuş, lakin 
sənədləşmədə bu adı alay komandiri özünə yazdırmışdır (62, 2 avqust 1992). Onun qoca valideynləri, körpə 
bacı-qardaşları, digər doğmaları [75-76] və həmvətənləri 1944-cü ilin noyabrında sovetin düşmənləri kimi 
Ahıskadan Qazaxıstan, Orta Asiya və Sibirin insan yaşamayan çöllərinə sürgün edilmiş, ağlasığmaz əzab və 
işkəncələrə məruz qoyulmuşlar.  
Qafqazın ən ağır taleli və faciəli xalqlarından biri Ahıska türkləridir. Tarixi mənbələrin yekdil fikrincə, 
dünyanın ən qədim mənşəli xalqlarından olan Ahıska türkləri deportasiya rejiminə məruz qalaraq öz tarixi 
torpaqlarından amansızcasına didərgin düşmüşlər. Bunu gürcü müəllifləri yaxşı bilirlər, lakin etiraf etmirlər. Bu 
barədə az yazılmamışdır. Biz yalnız bir neçə faciəli faktı qısa qeyd etməklə kifayətlənəcəyik.  
Məlumdur ki, 1956-cı ildə stalinizm rejimindən sonra keçmiş Sovetlər İttifaqında deportasiya olunmuş 
xalqlara öz doğma yurdlarına qayıtmaq imkanı verilərkən bəlkə də ən çox sevinən, uzun illər doğma el-
obalarının həsrətini çəkən Ahıska türkləri olmuşlar. Lakin inzibati-amirlik sisteminin ləğv olunmasına 
baxmayaraq, Ahıska türklərinə öz tarixi vətənlərinə qayıtmaq imkanı verməmişlər. Sonralar tale onların bir 
qisminin Azərbaycanda, digərlərinin Şimali Qafqazda məskunlaşmasına gətirib çıxarmışdır. Vətənə yaxın 
əraziyə köçən Ahıska türkləri heç vaxt özlərinin əsl ata yurdlarına qayıtmaq ümidini itirməmişlər. Lakin hər cür 
ədalətdən uzaq olan Gürcüstan rəhbərliyi, görünür, ahıskalılara başqa taleyi yaşatmaq fikrindən hələ çəkinmək 
niyyətində deyildir. Ən ağrılı məqam budur ki, Ahıska türkləri öz tarixi torpaqlarına qayıtmaq arzusu ilə 
yaşayarkən amansız zərbəni inzibati dairələrdən daha çox «vətənpərvər» gürcü ideoloqlarından almışdır.  
Bu məsələdə gürcü alimlərinin bizə verdiyi növbəti «töhfə», «Mərkəzi Asiya və Qafqaz» jurnalının 
2000-ci il [76-77] 1(7) nömrəsində İ. Baduraşvili, K. Suladze və Q. Ancabadzenin «Mesxilərin Gürcüstana 
repatriasiyası problemi (Problemı repatriaüii mesxov v Qruziö)» məqaləsidir (152, s.189-193). Məqalənin 
məzmunundan aydın olur ki, öz tarixi vətənindən zorla, vəhşiliklə qovulmuş xalqın yenidən doğma el-obasına 
qayıtmaq imkanı əldə etmək istəməsi, lakin bu günə kimi Gürcüstan rəhbərlərinin açıq-aşkar biganəliyi və gürcü 
şovinistlərinin heç bir əsası olmayan cızma-qaraları ucbatından buna nail olmaması, xalqın vətəninə yenidən 
qayıtması bu ölkə üçün həlli mümkün olmayan problemə çevrilmişdir. 
Müəlliflər millətçilik ruhunda yazdıqları məqaləni bütün tarixşünaslığa məlum olan saxta tezislərdən 
başlayırlar. Məlum olur ki, az miqdarda Ahıska türkü XX əsrin 70-ci illərinin sonu, 80-ci illərinin əvvəllərində 
Gürcüstanda (özü də Ahıskada yox) məskunlaşmışlar. Çünki guya, burada «yerli əhali» sayılan  ermənilər, 
xristian mesxilər türklərə düşmən münasibət bəsləyirdilər (152, s.190). Çox qəribədir: ermənilər yerli xalq kimi 
təqdim olunur, tarixi vətənindən zorla qovulmuş ahıskalılar isə buraya deportasiya olunmuş kimi 
qiymətləndirilirlər. 
Gürcü sosioloqları 1989-cu il Fərqanə hadisələrini şərh edərkən də qərəzli mövqe tuturlar. Onlar 
ictimaiyyəti inandırmağa çalışırlar ki, guya Ahıska türklərini bu regiondan, Özbəkistanın müxtəlif bölgələrindən 
yerli əhali qovmuşdur. Müəlliflər nədənsə qeyd etməyi unudurlar ki, bu aksiya yerli əhalinin Ahıska türklərinə 
qarşı kütləvi etirazı deyil, SSRİ-ni dağıtmağın tərkib hissəsi kimi təşkil olunmuş mənfur provakasiya, təxribat 
idi. İndiki aşkarlıq dövründə bu faciəli faktın üstündən keçib, özbək xalqını öz türk qardaşlarına qarşı 
düşmənçilik hərəkatlarında təqsir-[77-78]ləndirmək gürcü alimlərinə heç də şərəf gətirmir. Lakin bir məsələnin 
üzərində dayanmaq lazımdır. 1999-cu ildə  gürcü sosioloqları Soros fondunun maliyyə səxavəti sayəsində 
Gürcüstanı tədqiq edən milli mərkəzin köməyi ilə sosioloji sorğu keçirmişlər. Sorğu yalnız Tbilisi şəhəri 
sakinləri arasında keçirilmişdir. Sorğuda mütəxəssis kimi 12 ekspert, 500 şəhər sakini iştirak etmişlər. Sorğuda 
26
 
iştirak edən ekspertlər ictimai təşkilatların nümayəndələri, hökumət dairələrindən deportasiya üçün məsuliyyət 
daşıyan vəzifəli şəxslər, repatriasiya üzrə mütəxəssislər idilər. Artıq tərkibdən görünür ki, sorğu gözlənilən 
dərəcədə obyektiv keçə bilməzdi. Məgər Ahıska türklərinə öz tarixi torpaqlarına qayıtmaq işində əngəl yaradan 
məhz həmin vəzifəli  və məsul şəxslər deyildimi? 
Sorğunun nəticələrinə qayıdaq. Ən mübahisəli məsələlərdən biri bu olmuşdur: «Mesxeti türkləri» 
terminini işlətmək nə dərəcədə məqsədəuyğundur? Ekspertlərin əksəriyyəti (91%-i) hesab etmişdir ki, 1944-cü 
ildə Ahıskadan deportasiya olunmuş xalqı bu adla təqdim etmək düzgün deyildir. Onların fikrincə, daha məqbul 
termin «müsəlman mesxlər», «müsəlman gürcülər», «mesxilər», «deportasiya olunmuş mesxilər», «yenidən 
qaytarılan (repatriant) mesxilər», «Mesxetidən departasiya olunmuş mesxlər» olmasıdır (152, s.190-191).    
Göründüyü kimi «gürcü ekspertləri» türk anlayışını işlətməkdən tamamilə imtina edirlər. Təsadüfi 
deyildir ki, ekspertlərin yarıdan çoxu xalqımızın mənşəyi məsələsində belə fikirdə olmuşlar: «onlar mənşəcə 
gürcüdürlər». Hər dörd nəfərdən biri isə ahıskalıları qarışıq  etnik qrup hesab edir (152, s.190-191). Ekspertlər 
Ahıska türklərinin kim olmasını da «müəyyən etmişlər». Onların rəyincə (92,3%-i) köçürülmüş mesxilərin 
özünüidenfikasiyası birmənalı [78-79] deyildir. Ekspertlərin 23%-i onları gürcü, 7,7%-i türk, 30,8%-i türkləşmiş 
gürcülər, 38,5%-i isə ümumiyyətlə Ahıska türklərini formalaşmış etnik qrup hesab etmir (152, s.191). 
Əhali içərisində aparılan sorğu da müəyyən ziddiyətli mülahizələr doğurur. Sorğuya cavab verənlərin 
10,6%-i deportasiya olunan ahıskalıları mənşəcə gürcü kimi qəbul edirlər. Respondentlərin bir hissəsi onların 
türk mənşəli olduğunu göstərirlər. Bununla belə Tbilisi şəhərinin sakinlərinin 42%-i Ahıska türklərini türkləşmiş 
gürcü, 25,6%-i isə türk sayır. Daha qəribəsi budur ki, şəhər əhalisinin 11,4%-i belə fikirdədir ki, Ahıska türkləri 
gürcü təmayüllüdürlər, yəni gürcüləşmiş türklərdir. Demək olar ki, respondentlərin yarısı (42,8%-i) belə 
düşünür ki, ahıskalıların uzaq əcdadları Türkiyədə yaşamışlar (152, s.191). Gürcüstan etnoqrafları belə bir 
vəziyyəti aşkarlamışdı ki, ümumiyyətlə Gürcüstanda Ahıska türkləri probleminə diqqət xeyli artmışdır.  
Məsələn, respondentlərin 96,8%-i etiraf etmişdir ki, Ahıska türklərinin problemi onlara məlumdur. 
Şübhəsiz ki, ən mühüm problemlərdən biri gürcü əhalisinin Ahıska türkləri barədə nə dərəcədə düzgün 
məlumata malik olmasıdır. Onlar hər halda xəbərdardırlar ki, Ahıska türkləri bu ərazidə yaşayıblar və indi öz 
əvvəlki yaşayış yerlərinə qayıtmaq istəyirlər. Bu da aşkar edilmişdir ki, 25 yaşa qədər gürcülər Ahıska türkləri 
barədə daha çox informasiyaya malikdirlər. Yaşlı əhali isə Ahıska türkləri barədə təhrif olunmuş mülahizələr 
söyləyirlər. Bunu da qeyd edək ki, respondentlərin 88,4%-i Ahıska türklərinin əvvəllər yaşadığı region, ərazi 
barədə yaxşı təsəvvürə malikdirlər. Bu mülahizəni əsasən yaşlı əhali söyləmişdir. Lakin bu problemi meydana 
gətirən əsas səbəb-[79-80]lər barədə əhalinin məlumatı aşağı səviyyədədir. Ona görə də, biz müəlliflərin belə bir 
mövgeyi ilə razıyıq ki, Ahıska türkləri probleminin yaranmasının tarixi barədə Gürcüstan əhalisinə geniş 
məlumat verilməlidir (152, s.192). Bu, ona görə vacibdir ki, gürcü müəlliflərinin apardıqları sorğuya görə, 
qayıtmalı olan Ahıska türkləri hökmən Gürcüstanın tarixini və dilini öyrənməlidir. Ahıskalılar buna etiraz etmir, 
əgər gürcü tarixi obyektiv tədris olunsa aydın olacaq ki, Ahıska türkləri mənşəcə türkdürlər və bu ərazidə lap 
qədimdən yaşamışlar. Qayıtmaq istədikləri torpaqlar bu xalqın tarixi vətəni olmuşdur. Gürcüstan dövləti də öz 
növbəsində insan azadlıqları və hüquqları haqqında Beynəlxalq konvensiyaların ruhundan çıxış edərək, Ahıska 
türklərinin hüquqlarını və ana dilinə hörmət hissini müdafiə etməlidir. 
Lakin buna nə dərəcədə əməl olunacağını demək çox çətindir. Ekspertlərin əksəriyyətinin mövgeyi 
bunu şübhə altına qoymağa əsas verir. Məsələn, onların 41,7%-i hesab edir ki, Ahıska türkləri əvvəlki yaşayış 
regionunda deyil, bütün Gürcüstan ərazisi üzrə bərabər şəkildə paylaşmalıdırlar, yalnız 8,3%-i onların vətənə 
qayıtmasına tərəfdar çıxmışlar (152, s.192). 
Gürcüstan rəhbərliyinin köhnə bayatılarına səs verən ekspertlər bir daha təkrar edirlər ki, guya «ölkənin 
ağır iqtisadi şəraiti mesxeti türklərinin bu ölkədə məskunlaşmasına imkan vermir». Ən narahatedici hal budur ki, 
şəhər sakinlərinin 64,2%-nin fikrincə, Ahıska türklərinin tarixi vətənlərinə qayıtması ölkənin daxili siyasi 
vəziyyətinə pis təsir göstərə bilər, 29,6%-i isə hesab edir ki, belə olsa, Gürcüstanın xarici siyasət şəraiti pisləşər 
(152, s.192). [80-81] 
Bu sorğu barəsində çox faktlar gətirmək olar. Lakin bizcə real vəziyyət barədə mülahizə yürütmək üçün 
yuxarıda gətirdiyimiz məlumatlar da kifayətdir. Bu barədə son olaraq bunları söyləmək istərdik: 
Birincisi, biz tarix və mədəniyyətimiz, xüsusilə etnik mənşəyimiz barədə məlumatlarla bu gün 
informasiya vasitələrindən istifadə etməklə dünya informasiya məkanına daha geniş şəkildə çıxmalıyıq. Etnik 
mənşəyimizə şübhə edildiyi bir vaxtda, müasir mərhələdə informasiya müharibəsində uduzmaq milli taleyimiz 
baxımından bağışlanılmazdır. 
İkincisi, Ahıska türkləri zəhmətkeş xalq kimi, öz tarixi vətənlərində halal əməklə ölkənin iqtisadi 
vəziyyətinə heç bir ziyan vurmaz, əksinə iqtisadi vəziyyətin yaxşılaşmasına öz töhfələrini verərlər. 
Üçüncüsü, vətənindən didərgin düşmüş, qürbətdə öz milli adət-ənənələrini zorla qoruyub saxlayan 
xalqın ölkənin bütün ərazisi üzrə paylaşdırılmasının nə demək olduğunu başa düşmək çətin deyildir. 
Dördüncüsü, dinc əhalinin öz doğma torpaqlarına qayıdıb əkin və təsərrüfatla məşğul olmasının öz 
rifahına və ölkəsinin rifahına yönəlmiş halal əməyinin Gürcüstanın daxili siyasi vəziyyətinə nə ziyanı dəyə 
27
 
bilər? Sadəcə demokratik islahatları həyata keçirən dövlət insanın konstitutsiya hüquqlarına hörmət edərsə, 
ədalət prinsipinin keşiyində durarsa, onun daxili siyasi vəziyyəti bundan yalnız qazanmış olar. 
Beşincisi, xarici siyasi şəraitinin pisləşməsi məsələsinə gəldikdə, deməliyik ki, əgər müstəqil Gürcüstan 
dövləti öz keçmiş vətəndaşlarına onların öz tarixi torpaqlarında məskunlaşmağa imkan verərsə, onun bir 
demokratik dövlət kimi beynəlxalq nüfuzu daha da artar. [81-82] 
Yeri gəlmişkən təkrar qeyd edək ki, Gürcüstan dövləti dünya birliyi qarşısında öhdəlik götürmüşdür ki, 
2010-cu ilədək Ahıska türklərinin tarixi vətənlərinə qayıtmaq məsələsini tənzimləyəcəkdir. Əlbəttə, bu 
problemin tez bir vaxtda, özü də pozitiv həlli gürcü hökuməti tərəfindən müdrik siyasi addım olardı. Lakin 
etnososioloq müəlliflərin necə deyərlər, «mesxeti türkləri» ifadəsini işlətmələri gürcü cəmiyyətində psixoloji 
övqatın yaxşı olmasından xəbər vermir. Hər halda, biz sağlam düşüncənin qalib gələcəyinə ümidimizi itirmirik. 
İnanırıq ki, dünya birliyi qarşısında qeyd etdiyimiz öhdəliyi götürmüş Gürcüstan rəhbərliyinin milli siyasətində 
müdriklik üstünlük təşkil edəcəkdir.  
Ahıska türklərinin tarixi torpaqlarına qayıtması məsələsi Gürcüstan rəhbərliyini narahat etməyə 
başlamışdır. Artıq 1993-cü il mayın 18-də Gürcüstan Respublikası dövlət başçısının sərəncamına əsasən 
deportasiya olunmuş ahıskalıların bəzi sosial problemlərinin tənzimlənməsi məsələsi ilə ciddi məşğul olmağa 
başlanılır. Lakin 1993-cü ilin mayında verilmiş sərəncamda göstərilirdi ki, Gürcüstan dövləti problemin həllində 
maraqlı olan dövlətlərlə məsləhətləşmələr apararaq, həmin ilin sonuna kimi uzunmüddətli, məqsədli kompleks 
proqram işləyib hazırlayacaqdır. Hər halda, mühüm cəhətlərdən biri hələ 1989-1990-cı illərdə və 
Z. Qamsaxurdia rejimi dövründə Gürcüstandan qanunsuz və zorla qovulmuş ahıskalıların öz yerlərinə 
qaytarılması zəruriliyinin etiraf edilməsinin arxasında Gürcüstan hökumətinin bu işdə məsuliyyət hiss etməyə 
başladığından xəbər verirdi. Bu qərarla Qaçqınların işlə təmin olunması və yerləşdirilməsi üzrə Dövlət 
Komitəsinə tapşırılırdı ki, üç ay ərzində proqramı 1992-ci il Krasnodar diyar administrasiyası ilə müqavilənin 
birgə reallaşdırılma-[82-83]sı proqramını işləyib hazırlasın. Sərəncam həmçinin öz yerlərinə, ümumiyyətlə 
Gürcüstana qayıtmış ahıskalılar üçün S. S. Orbeliani adına  Dövlət Pedaqoji İnstitutunda  gürcü dili və tarix 
fənnindən hazırlıq kursları açılmasını  nəzərdə tuturdu. 
Deportasiya olunmuş ahıskalılar üçün Gənclərin Adaptasiya Mərkəzinin fəaliyyətə başlaması da 
nəzərdə tutulmuşdu. Bu işə təkan vermək üçün insan hüquqlarının müdafiəsi və milli münasibətlər komitəsinə 
tapşırılırdı ki, altı ay müddətində deportasiya olunmuş ahıskalıların sosial adaptasiyası proqramını işləyib 
hazırlasınlar. Gürcüstan kütləvi-informasiya vasitələrinə isə ahıskalıların real vəziyyətini işıqlandırmaq üçün 
özlərinin təkliflərini vermək həvalə olunurdu.  
Gürcü mətbuatı deportasiya olunmuş ahıskalıların real vəziyyətini işıqlandırarkən, eyni zamanda onların 
adaptasiyası barədə geniş məlumat verərkən ahıskalıların Gürcüstan dövlətçiliyi ilə üzvi mənafelərinin 
qovuşması probleminə toxunmağı vacib məqam sayırdı. Lakin bu  mövqeyin arxasında çox iş dururdu. 
Adaptasiya indiki mənada nədir? Ahıskalı hökmən gürcü dilini, tarixini və öz tarixini gürcü tarixinin bir hissəsi 
kimi bilməlidir. Bu konsepsiya altında isə ahıskalı mənşəcə gürcü olduğunu və sonralar türkləşdiyini etiraf 
etməlidir. Əgər ahıskalı türk mənşəli olduğunda israr edərsə bu, gürcü dövlətçiliyinin təhlükəsizliyi üçün qorxu 
təşkil edə bilər. Gürcüstan prezidenti E. A. Şevardnadzenin imzaladığı həmin sərəncam bu gün də yerinə 
yetirilməmişdir. 
Lakin öz mədəni dəyərlərini hər vasitə ilə qoruyan Ahıska türkləri belə vədlərə çox alışdıqlarından, 
onun yerinə yetirilməsini tələb edirlər. Rusiya Nazirlər Kabinetinin 1994-cü il 18 iyul tarixli 1129-p saylı qərarı 
ilə Rusiya [83-84] ərazisində yaşayan Ahıska türklərinin problemlərini həll etmək məqsədilə komissiya 
yaradılmışdır. Komissiyanın əsasnaməsinə görə, onun fəaliyyətində Rusiya Federasiyası Prezidentinin fərman 
və qərarları, Rusiya hökumətinin qərar və sərəncamlarının əsas prinsipləri rəhbər tutulmalıdır. Komissiyanın 
əsas məqsədi Ahıska türklərinin yaşadığı yerlərdə (söhbət Rusiya ərazisindən gedir) hökumət strukturları 
hüquqi, sosial və etnomədəni problemlərin həlli ilə məşğul olmaqdır. Rusiya hökuməti yerli orqanlara 
tapşırmışdı ki, Ahıska türklərinin öz tarixi vətənlərinə-Gürcüstan Respublikasına mərhələ-mərhələ dönməsi 
probleminin  beynəlxalq amilliyi ilə bağlı təkliflər işləyib hazırlasınlar. Ümumiyyətlə, komissiyaya geniş 
səlahiyyətlər verilmişdi. Onun üzvləri Rusiya Federasiyasının istənilən regionunda Ahıska türklərinin problemi 
barədə söhbət gedən iclaslarda,  müşavirələrdə iştirak edib öz təkliflərini verə bilərlər. 
Real praktika göstərdi və göstərməkdədir ki, Sov. İKP XX qurultayının şəxsiyyətə pərəstişin tənqidi və 
aradan götürülməsi haqqında  məlum qərarından bəri çox ümidlə yaşayan Ahıska türklərinin sosial və mədəni 
problemləri, ən vacibi onların tarixi vətənlərinə qayıtması problem olaraq qalmaqdadır. Ahıskalıların 
əcdadlarının yaşadıqları Gürcüstanın beş rayonunda yerləşən torpaqlara çoxdandır ki, yerli gürcülər və 
ermənilər yerləşdirilmişlər. Vaxtilə vətən yolunda canlarını qurban vermiş ahıskalıların qohum-əqrəbaları 
elementar insan hüquqlarından, öz vətənində yaşamaq hüququndan mərhum edilmişlər. 
Bu gün təsadüfi deyildir ki, ahıskalıların çoxlu sayda tələbləri beynəlxalq problemə çevrilmişdir. SSRİ-
nin varisi olan Rusiyanın vədləri xülyaya çevrilmiş, ahıskalıların düşüncəsində sosial bədbinlik övqatı 
yaratmışdır. Mə-[84-85]lumdur ki, 1992-ci il Bişkek müqaviləsinə bu gün də qətiyyən əməl olunmur, çünki 
28
 
Gürcüstan bunu imzalamamışdı. Sonradan Gürcüstan MDB-yə daxil olsa da, məsələ indiyə kimi açıq 
qalmaqdadır. 
Problemin necə həll olunacağını gələcək göstərəcəkdir. Hər halda, etiraf edilməlidir ki, məsələnin 
beynəlxalq hüquq normaları çərçivəsində həlli uzandıqca, problem «köhnəldikcə» daha da mürəkkəbləşir, yeni 
nəsillər üçün ağır problemə çevrilir. 
Lakin bununla belə problemin həllindən vaz keçmək mümkün deyildir. Ahıska türkləri müəyyən 
kompromislərə hazırdırlar, amma tarixi vətənə dönmək niyyəti onları heç zaman tərk etməyəcəkdir. 
Ahıskalıların qaçqınlıq statusuna malik olmaları probleminin həlli üçün  müəyyən imkanlar açır. Hər şeydən 
əvvəl, bəzi soial-siyasi reallıqlar nəzərə alınmalıdır. Aydındır ki, ahıskalıların geriyə-Orta Asiyaya dönməsindən 
söhbət gedə bilməz. Gürcüstanda isə daxili etnosiyasi problemlər bu dövlətin ahıskalıların qayğısını çəkməsinə 
şübhə yaradır. Son illər bu ölkədə artan etnosiyasi konfliktlər hər cür problemin, o cümlədən ahıskalıların 
etnosiyasi və etnomədəni problemlərinin həllinə tam biganəlik ab-havası yaratmışdır. Deməli, belə bir 
vəziyyətdə yeganə çıxış yolu Rusiya Federasiyasında və Azərbaycanda yaşayan Ahıska türklərinin sosial 
mədəni inkişafına təminat yaradan proqramlar işlənilib hazırlanmalıdır. Doğrudur, hər iki ölkədə azsaylı xalqlar 
yaşayır və polietnik cəmiyyətdə bütün etnosların milli maraqları nəzərə alınmalı, onların insani hüquqlarına 
hörmətlə yanaşılmalıdır. Belə bir proqramın aparıcı müddəaları bizcə bunlar olmalıdır: 
-sosial problemlərin həlli: yaşayış yeri, işədüzəlmə, yüksək ixtisaslı mütəxəssislər hazırlanması; [85-86] 
-Ahıska türklərinin etnik mədəniyyətinin, adət-ənənələrinin dirçəldilməsi ilə bağlı tədbirlərin 
istiqamətləri; 
-Ahıska türklərinin bu ölkələrdə yaşayan xalqlarla əlaqələrinin, ünsiyyətinin  humanist xarakterli olması 
üçün tədbirlər sistemi; 
-Rusiyada və Azərbaycanda yaşayan ahıskalıların mədəniyyət ocaqlarının fəaliyyətinin 
əlaqələndirilməsi, sosial-mədəni  identiklik hissəsinin inkişaf etdirilməsi. 
  
 
1.3 1989-cu il Fərqanə hadisələri və Ahıska türklərinin Azərbaycanda məskunlaşmasının ikinci 
mərhələsi. 
 
Ahıska türklərinin Azərbaycana köçməsinin və burada məskunlaşmasının, eləcə də mədəni inkişafının 
real səbəblərinə aydınlıq gətirmək üçün XX əsrin 70-80-ci illərində Fərqanə bölgəsində cərəyan etmiş etnososial 
və etno-siyasi proseslərin mahiyyətini və əsas istiqamətlərini nəzərdən keçirmək mühüm əhəmiyyətə malik 
məsələlərdən biridir. Başqa sözlə, Fərqanə vadisində iqtisadi və sosial strukturların uzun sürən böhranının etnik 
səbəblərini, etnomədəni və etnopsixoloji amillərin nəzərə alınması şərtilə bu regionda əhalinin və əmək 
resurslarının təkrar istehsalı mexanizmini açıb göstərmək olar. 70-80-ci illərdə burada baş vermiş sosial-siyasi 
proseslərdə etnik və dini amilləri araşdırmaq həmin bölgədə faciələrlə üzləşmiş Ahıska türklərinin o dövrdə 
etnosiyasi durumunun öyrənilməsində mühüm metodoloji əhəmiyyət kəsb edir. Fərqanə vadisinin sosial və 
etnodemoqrafik durumu, burada gedən demoqrafik proseslər, əhalinin həyat səviyyəsi və [86-87] gəlirləri, 
əhalinin məşğulluq strukturu kimi komponentlərin qısaca da olsa nəzərdən keçirilməsi Ahıska türklərinin 
tarixinin bu kəsiminin mürəkkəb və ayrılmaz hissəsinə aydınlıq gətirmiş olardı. 
Orta Asiyanın ən qədim tarixi bölgələrindən biri olan Fərqanə vadisinin nisbi coğrafi təcrid 
vəziyyətində olması (bu amillərdən yalnız biridir) çox güman ki,  onun etnik tarixində, eləcə də regionun 
əhalisinin maddi və mənəvi mədəniyyətinin formalaşmasında xüsusi cəhətlər kəsb etdirmişdir. 
Müasir mərhələdə bütün dünyada, o cümlədən postsovet məkanında yaşayan xalqların milli mənlik 
şüurunun gücləndiyi bir zamanda millətlərarası problemin öyrənilməsi xüsusi əhəmiyyət daşıyır. 
«Kommunizmin son fazası olan millətçilik» (A. Mixnik) hazırda daha çox aktuallıq kəsb edən nəzəri 
araşdırmalar obyektinə, müasir etnosiyasi proseslərin mühüm mexanizminə çevrilmişdir. Bu baxımdan 
götürüldükdə, XIX əsrin sonu, XX əsrin əvvəlində Fərqanədə baş vermiş etnosiyasi proseslərin tarixi-siyasi 
səbəblərinin araşdırılması bugünkü reallıqları öyrənmək baxımından müstəsna rol oynayır (168, s.7-30). 
Doğrudur, biz bu problemə dərindən, geniş toxunmaq fikrində deyilik. Lakin bunu deməyi özümüzə borc bilirik 
ki, Kokand xanlığının Rusiya tərəfindən işğalı və kapitalizmin inkişafı ilə Fərqanə vadisində etnik proseslərin 
məcrasında üzə çıxan problem, təəssüf ki, SSRİ-nin dağılmasından sonra daha konfliktli şəkildə təzahür etmiş, 
sonradan digər azsaylı etnik birliklər kimi bu regiona sürgün olunmuş Ahıska türklərinin taleyində də faciəli 
izlər buraxmışdır. 
Digər tərəfdən, sovet cəmiyyətinin permanent böhranı məhz 70-80-ci illərdə özünün yüksək nöqtəsinə 
çat-[87-88]mışdır. Böhran çoxdan bəri gizli xəstəlik şəklində olan milli məsələni qabartdı və onun həllinə 
ehtiyacı üzə çıxardı. Həmin dövrdə, yəni 80-ci illərin II yarısında etnik-milli amil antiimperiya, mərkəzdən 
qaçma meyllərinin detanatoru oldu və məlum olduğu kimi, 90-cı illərin əvvəlində Sovetlər İttifaqının 
dağılmasına və onun yerində yeni respublikaların yaranmasına gətirib çıxaran səbəblərdən birinə çevrildi. Təkcə 
bu amilin özü ümumiyyətlə milli tariximizin həmin ayrılmaz kəsimini öyrənməyi son dərəcə aktuallaşdırır. 
29
 
Rəsmi ideologiyanın dərk etmədiyi faciə bəlkə  bilərəkdən M. Eynşteynin yeritdiyi yanlış «millətçilik» 
ideyası olmuşdur. Tədqiqatçı  M. Eynşteyn «İdeoloji təsir vasitələri» əsərində haqlı olaraq göstərir ki, sovet 
dövründə iqtidar ideoloqları eyni hadisələri təsvir edən anlayışları uydurmaqla vətəndaşların şüurunda təhrif 
olunmuş anlayışlar sistemi formalaşdırırdılar. Məsələn, sülhsevərlik, vətənpərvərlik, millətçilik, 
beynəlmiləlçilik, kosmopolitizm və b. belə anlayışlardan olmuşdur. Xalqların linqvistik və siyasi təcrübəsi 
göstərir ki, «millətçilik» anlayışı Qərbdə və Sovet gerçəkliyində eyni məna kəsb etməmişdir. Qərbdən fərqli 
olaraq  hələ son illərə qədər Sovet tarix ədəbiyyatında  ittifaq müqaviləsi layihəsində şovinizm və millətçilik 
eyni kateqoriyaya aid edilirdi (163, 26 iyul 1991). Halbuki, bu anlayış, yəni millətçilik Qərb alimlərinin 
əsərlərində mənlik şüurunun artması, mənəvi dirçəliş, öz mədəniyyətinə məhəbbət, milli hərəkatın ideologiyası 
kimi başa düşülür. Məsələn, M. K. Atatürk, İ. Qandi, Ə. Nasir və b. bu qəbilli millətçilər olmuşlar. Sovet 
İttifaqının Perspektiv Öyrənilməsi İnstitutunun direktoru A. Motjyo millətçilik anlayışından bəhs edərkən 
göstərir ki, millətçilər öz millətini sevənlər, onun üçün siyasi özünü-idarə [88-89] formalarını axtaranlar, 
müstəgilliyini arzu edənlərdir (230, s.309).  
Məhz bu səbəbdən də imperiya qüvvələri  koloniyalarda baş verən milli-azadlıq hərəkatına həmişə 
xalqların «millətçiliyinin» (neqativ mənada) təzahürü kimi yanaşmış, onların azadlıq ideallarını bu şuar altında 
gözdən salmağa çalışmışlar. Bu termin imperiapərəst ideologiyanın alfa və omeqasıdır. 
Fikrimizə aydınlıq gətirmək üçün aşağıdakı metodoloji əhəmiyyət kəsb edən məqamlara toxunaq. 
Birincisi, son yetmiş il, xüsusilə Cənubi Qafqaz və Orta Asiya respublikaları üçün «millətlərin formalaşması» 
dövrü olmuşdur. 80-ci illərin tarixi təcrübəsindən meydana gəlmiş yeni milli hərəkatlar demoqrafik cəhətdən 
daha sıx və həmrəy olan etnik və dini qrupların milli mənlik şüurunun artmasına imkan yaratmış, milli 
özünüdərk üçün mühüm sosial-psixoloji mexanizm olmuşdur. 
İkincisi, sovet siyasətində milli dillərdən və milli kadrlardan, milli ucqarlardan istifadə olunması milli 
respublikalarda qeyri-rus əhalisinin dil imkanlarını, siyasiləşməsini artırmışdır. Milli fəhlə sinfinin yaranması, 
milli ziyalıların və etnik siyasi elitanın formalaşması millətlərin statusunun artmasına geniş sosial zəmin 
yaratmışdır. 
Üçüncüsü, mərkəzlə etnik ucqarlar arasında münasibət əsasən imperiya-müstəmləkə münasibətləri 
olmuşdur. Bütün sovet vətəndaşları, o cümlədən ruslar da sovet adamı olaraq adlandırılmışlar. Etnik 
mənsubiyyət bir növ vəzifəyə yararlı olub-olmamaq  meyarına çevrilmişdir. 
Dördüncüsü, əgər bir çox məsələlərdə etnik identifikasiyanın əhəmiyyəti artmışdırsa, digər sahələrdə 
xalqlar kəskin təqibə məruz qalırdı. Bir neçə illər ərzində rəsmi [89-90] sovet ideologiyası və dövlət siyasəti 
sovet xalqlarının  yaxınlaşması və qovuşması, eləcə də vahid sovet mədəniyyətinin yaradılması naminə çıxış 
etmişdir. Xalqların miqrasiyası, siyasi və intellektual elitanın hakim rus dili zəminində formalaşdırılması, dinin 
rəsmən nüfuzdan salınması sosial mühiti kökündən dəyişdirirdi. 
Beşincisi, sovet modernizasiya siyasəti, sosialist iqtisadiyyatının və cəmiyyətin sosial institutlarının 
demokratik şuarlar əsasında «dəyişikliklərə» məruz qalması, əslində demokratik sosializm  ideyasını gözdən 
salırdı. 
Altıncısı, repressiya və deportasiya siyasəti xalqları adət etdikləri etnik sosial-psixoloji mühitdən 
ayıraraq, daha mobil xalqlarla birgə  yaşamaq məcburiyyəti yaratmışdı. Süni şəkildə marginallıq mühiti və 
psixologiyası yaratmaqla yerlərdə «yerli xalq» və «gəlmə xalqların» qarşıdurması ortaya qoyulmuşdur. 
Yeddincisi, Kommunist Partiyası bütün dünyaya car çəkərək Sovet İttifaqında «Milli məsələnin» 
birdəfəlik həll olunduğundan xəbər verirdi. Çoxmillətli imperiyada milli məsələnin həllində meydana çıxan 
çətinliklərin  səbəbi bunda idi ki, millilik və etnik mədəniyyət iqtisadi parametrlərə müncər edilir, etnik 
mədəniyyətin aparıcı roluna diqqət yetirilmirdi. 
Bütün bu etnososial və etnosiyasi meyllər həmin bölgədə yaşayan insanların, xalqların və etnosların 
həyatının sosiallaşmasında və sovetləşməsində bariz şəkildə üzə çıxırdı. Ərazisində Ahıska türklərinin də 
yaşadığı Fərqanə əhalisinin iqtisadi həyatının infrastrukturu, onun sosial-iqtisadi durumu obyektiv olaraq sosial 
gərginliyini iqtisadi sahədən etnoslararası münasibətlər sferasına keçirmək üçün çox əlverişli şərait yaratmışdı. 
Fərqanədə məskun-[90-91]laşmış etnik qrupların, o cümlədən Ahıska türklərinin yaşaması köklü xalqlardan 
yaxşı olmuşdur. Söhbət şəhərdə yaxşı yaşayan rus dilli əhalidən gedir. Elə bu səbəbdən də hər bir sosial problem 
milli məsələ səviyyəsinə qaldırılırdı. 
Nəzərdən keçirilən dövrdə Fərqanə vilayətində kənd təsərrüfatı əsasən aqrosektorda əkin sahələrinin 
genişləndirilməsi yolu ilə, intensiv meliorasiya tikintisi sayəsində inkişaf edirdi. Sənayedə isə inkişaf əsasən 
yeni qüvvə və obyektləri ənənəvi sənaye işlərinə cəlb etmək yolu ilə gedirdi. Bir sözlə, 80-ci illərin sonunda 
Fərqanə regionu üzrə sənaye istehsalının ümumi həcmində 80%-i xammal verən və yarımfabrikat buraxan sahə 
təşkil edirdi. Bu isə əhalinin əmək məşğuliyyətini intensiv təmin etmək üçün sənaye potensialından lazımınca 
istifadə olunmasına imkan vermirdi. 1989-1990-cı illərdə aparılmış tədqiqatlar göstərir ki, Fərqanə vadisində 
istehsal qüvvələrinin inkişafında və yerləşdirilməsində etnik-təsərrüfat gərginliyini artırırdı. Qəribədir ki, belə 
gərginlik yerli xalqların həyatında  daha çox təzahür edirdi. 
30
 
Daha dəqiq götürülsə, sahələr üzrə struktur qeyri-tarazlıq, ərazi üzrə qeyri-bərabər paylanma, sənayenin 
üstünlük təşkil etdiyi yerlərdə istehsal fondlarından axıra kimi istifadə etməmək şəhərlə kənd arasında təsərrüfat, 
etnik konfliktlər və s. bu bölgənin sosial-iqtisadi həyatının başlıca xüsusiyyətlərini təşkil edirdi. Sənayenin az 
inkişaf etdiyi rayonlarda azad əmək resurslarından axıra kimi istifadə edilməməsi, xalq istehlakı mallarının və 
ərzaq məhsullarının azlığı və s. bu kimi hallar bütövlükdə sosial-etnik gərginliyin baş qaldırmasının real 
səbəbləri olmuşlar. [91-92] 
Sovet İttifaqında 80-ci illərdə kənd təsərrüfatı istehsalının uzun sürən ərzaq probleminin kəskinləşməsi 
struktur böhranını artırmışdı ki, bu hal Fərqanə kimi iqtisadi infrastrukturu konfliktli olan bir regionda öz 
təsirini göstərməyə bilməzdi. 
Digər bir məsələ regionda 70-80-ci illərdə etnodemoqrafik proseslərdə üzə çıxan problemlər, meyllər və 
ziddiyyətlərdir. Təəssüflə qeyd edilməlidir ki, sovet ictimai elmlərində, xüsusilə milli məsələnin mahiyyətini 
«dərindən» öyrənən elmlərdə demoqrafiya problemi ikinci planda götürülürdü. Halbuki, istər repressiya, istərsə 
də deportasiyalarla bağlı problemlərin öyrənilməsində demoqrafiyanın anlayışları və kateqoriyaları mühüm 
elmi-metodoloji əhəmiyyət kəsb edir. Nəzərə alınmırdı ki, etnoloji və tarixi araşdırmaların göstərdiyi kimi məhz 
demoqrafiya amillərinin kəmiyyət və keyfiyyət xarakteristikaları mürəkkəb səbəb-nəticə əlaqələri vasitəsilə 
sosial-iqtisadi dəyişiliklərlə kömək etmiş olur.  
Tarix elə gətirmişdir ki, Fərqanə vadisində yaşayan əhalinin artım tempi çox yüksək olmuşdur ki, bu da 
son nəticədə sosial-iqtisadi və etno-demoqrafik vəziyyətin gərginləşməsinə gətirib çıxarmışdır. Yeri gəlmişkən 
qeyd edək ki, burada demoqrafik vəziyyət hələ XIX əsrin sonundan başlayaraq gərgin xarakter kəsb etməyə 
başlamışdır (168, s.7-30).  
İşçi qüvvəsinin bolluğu və iş yerlərinin çatışmaması ilə bağlı olaraq regionda əhalinin məşğulluğu 
həmişə problemlər yaratmışdır. Sürətlə artmaqda olan əhalinin ehtiyacını yalnız kənd təsərrüfatı məhsulları 
hesabına ödəmək mümkün deyildi. Əhalinin sürətlə artımı və onların lazımi tələbatının ödənilməməsi ətraf 
mühitə də öz mənfi təsirini göstərirdi. Kənd yerlərindən şəhərə axın təkcə mövcud [92-93] prosesi 
sürətləndirmir, həm də iqtisadi geriliyi artırırdı. Bütün bu amillər iqtisadi-siyasi müstəvidə qeyri-sabitlik yaradır, 
onun mənfi nəticələri isə regiondan kənarda da hiss olunurdu. İşsizlik probleminin kəskin xarakter alması daha 
ağır nəticələrə gətirib çıxarırdı. Mübaliğəsiz demək olar ki, Fərqanə vadisinin özünəməxsus demoqrafik taleyi 
olmuşdur. Bu gün də həmin region əhalinin ən sıx məskunlaşdığı ərazilərdən biri olaraq qalmaqdadır. 
Regionun etnosiyasi durumu da bir problem kimi xüsusi tədqiqat obyekti olmalıdır. Həmin problemin 
analitik təhlili burada millətlərarası münasibətlərin sosial-siyasi və etno-psixoloji aspektlərinin, dini amillərin 
ictimai-siyasi proseslərə təsirinin kompleks öyrənilməsinə kömək etmiş olardı. Çünki yuxarıda sadaladığımız 
amillər özünü son nəticədə siyasi konfliktlərdə göstərmiş olur. Ümumiyyətlə, hələ çarizm dövründə xammal 
mənbəyi kimi baxılan Fərqanə vadisində etnik amil heç zaman nəzərə alınmamışdır. Ahıska türklərinin də bu 
əraziyə deportasiya olunduğu bütün xalqlar kimi «doğma tarix» anlayışı itmişdi. 
Digər xalqlar kimi Ahıska türklərinin də hüquqlarının pozulmasına səbəb, milli mənliklərin 
unutdurulmasına cəhd göstərən amillərdən biri də Sov. İKP-nin regionda yeritdiyi səriştəsiz kadr siyasəti 
olmuşdur. Kadr siyasətinin yerinə yetirilməsində başlıca rolu rusdilli funksionerlər oynayırdı. Müxtəlif yerlərdə 
«gürcü işi», «özbək işi» kimi qondarma problemlər yaratmaqla mərkəz, əslində ruslaşdırma siyasətini daha da 
dərinləşdirirdi. Tədqiqatçı A. Avtorxanov regionda həyata keçirilən kadr siyasətindən bəhs edərək yazırdı: 
«Leninin böyük rus heyvərəsi» adlandırdığı rus bürokratı, milli respublikalarda özünü azyaşlı uşaqlar üzərində 
despot-qəyyum kimi aparır. «Böyük qardaş» [93-94] onları öyrədir, başa salır, cəzalandırır, amma heç vaxt 
özünə bərabər saymırdı. Lakin «böyük qardaşın» bədbəxtliyi bundadır ki, «kiçik qardaşlar» təbiətin qanununa 
əsasən getdikcə böyüyür və əldən düşmüş despotun tabeçiliyindən çıxmağa başlayırlar» (149, s.132). Ahıska 
türklərinin düçar olduğu faciə göstərir ki, Fərqanədə baş verən hadisələr onlara daha çox sosial-psixoloji təsir 
etmişdir. «Qarabağ kartı» kimi «Fərqanə modeli» də Sovetlər İttifaqının dağıdılmasında öz rolunu oynamışdır. 
Əsasən türk xalqlarının mənliyini qırmaq üçün məlum qırğınlar Azərbaycanda, Özbəkistanda və Qazaxıstanda 
törədilmişdir. Ona görə də həm Qarabağ, həm də Fərqanə hadisələri məişət səviyyəsində deyil, real, elmi-
professional təfəkkür mövgeyindən öyrənilməlidir. Şübhəsiz ki, keçid dövrünün ziddiyyətləri onsuz da sosial-
iqtisadi problemlərlə «zəngin» olan Fərqanə vadisində daha ağrılı keçmiş və indi də onun nəticələri özünü 
göstərməkdədir. 
Qeyd etdiyimiz kimi, Ahıska türkləri harada yaşamaqlarından asılı olmayaraq (o cümlədən Fərqanə 
vadisində) öz milli dəyərlərini qoruyub saxlamağa çalışmışlar. Lakin bu regionda XX əsrin 70-80-ci illərində 
baş vermiş «etnik partlayış», resurs bazasının tükənməsi  milli-mədəni dirçəlişə tamamilə mane ola bilməmişdir. 
Ahıskalıların mentalitetinin tarixi-mədəni xüsusiyyətləri ölməmiş, xalqın öz etnik köklərini yaşatmasına, onun 
bir milli varlıq kimi mövcudluğuna yardımçı olmuşdur. Ahıska türkləri kimi digər deportasiyaya məruz qalmış 
xalqların tarixi taleyi bir daha göstərir ki, hazırda ictimai elmlər sistemində etnoregionun siyasi amili dərindən 
təhlil edilməli, xüsusi elmi-metodoloji sahə kimi predmet hüququ  qazanmalıdır. [94-95] 
Fikrimizcə, burada ilkin metodoloji yanaşma belə olmalıdır: məlumdur ki, millətlərarası münasibətlərin 
gedişində mənafelərin üst-üstə düşməməsi onların dialektik inkişafından, milli, bəşəri məqsəd və vəzifələrin 
31
 
daxili qarşılıqlı əlaqəsindən irəli gələn ziddiyyətlərdən törəyir. Ona görə də millətlərarası münaqişələrin həlli 
konstitusiya və müvafiq hüquq sistemi əsasında həyata keçirilməsidir. 
Belə bir prinsip nəzərə alınmalıdır ki, istənilən regionda (söhbət yalnız Fərqanə vadisindən getmir) 
meydana çıxa biləcək qeyri-sabitlik ilk növbədə azsaylı, xüsusilə deportasiyaya məruz qalmış xalqların siyasi 
vəziyyətinə daha çox təsir göstərir. Ən ümumi kontekstdən götürülsə, Fərqanədə baş verən faciənin obyektiv 
səbəblərindən biri də Özbəkistanda ictimai-siyasi  şüurun zəif olmasıdır.  
Lakin təcrübə göstərdi ki, ümumiyyətlə nəinki Özbəkistan, eyni zamanda bütün respublikalar tarixi 
gerçəklikdən və mümkünlükdən uzaq xəyali bir sosializm qurmağa cəhd edilmişdir. Özbəkistanın əksər yerləri 
kapitalizm dövrünü yaşamamış, demək olar ki, birbaşa  sosializm ictimai-siyasi formasiyasına daxil olmuşdur. 
Özbəkistan əhalisinin milli şüurunun zəif formalaşmamasını onunla izah etmək lazımdır ki, feodal ictimai-siyasi 
quruluşunun düşüncəsindən böyük sosial-iqtisadi təkamül yolu keçmədən qısa zaman kəsiyində milli şüur hələ 
qəbul etməyə hazır olmadığı sosializm gerçəkliyi ilə üzləşdi. Milli şüurun formalaşması aylarla, on illərlə deyil, 
bəzən əsrlərlə davam edən təkamül prosesidir. Bütün bu  amillər onu deməyə imkan verir ki, Özbəkistan əhalisi, 
bir sıra digər türkdilli dövlətlərin əhalisindən fərqli olaraq Fərqanə hadisələrində türk milli şüurunu, türkçülük 
düşüncə tərzini, [95-96] öz milli identikliyini dərk etməmişdir. Daha doğrusu, türkçülük zəminində etnik şüurun 
formalaşma amili olan özünü təsdiq formasının olmaması Fərqanə hadisələrində tam aydınlığı ilə təzahür 
etmişdir.  
XX yüzilliyin 80-cı illərinin ortalarından başlayaraq Sov. İKP MK-nın Baş katibi M.S.Qorbaçovun 
dəstəyindən istifadə edən ermənilər xeyli fəallaşmışdılar. Onların təklifi ilə M. Qorbaçov SSRİ Baş 
Prokurorluğunun müstəntiqləri Telman Qdlyan və Nikolay İvanovun rəhbərliyi altında yoxlama qrupu təşkil 
edilməsi barəsində göstəriş verir. Bunların rəhbərlik etdiyi istintaq qrupu ilk dəfə olaraq Özbəkistan 
Respublikasına göndərildilər. Sonradan onların apardığı istintaq işlərinin saxtakarlıqla aparıldığı sübut 
olunmuşdur. Bəlli olmuşdur ki, bu qrup «pambıq pripiskası» adı altında Orta Asiya respublikalarına pul 
toplamaq üçün göndərilmişdi (122, s.79). Türk dünyasının qəddar düşməni olan qdlyanlar öz mənfur  
niyyətlərini həyata keçirmək üçün açıq-aşkar, heç kimdən çəkinmədən rüşvət toplayırdılar. Sonradan bəlli 
olmuşdu ki, həmin pullar onların öz  mənfur niyyətlərini həyata keçirmək üçün-Ermənistandan, Qarabağdan 
Azərbaycan vətəndaşlarını didərgin salmaq üçün lazım imiş (122, s. 80). Elə həmin günlərdə Özbəkistan KP 
Mərəkəzi Komitəsinin katibi Osman Xocayevin heç bir inandırıcı səbəb göstərilmədən vəzifədən azad olunması  
və yerinə anası erməni olan Rafik Nişanovun Özbəkistan  KP MK-nın birinci katibi təyin edilməsi məlum 
Fərqanə faciəsinin özülünün qoyulmasına səbəb olmuşdu. 1988-ci ildə məkrli deportasiya siyasətinə təkan 
vermək üçün Özbəkistanda qəsdən ortaya atılan «Ruslara ölüm!» şüarı riyakarcasına təxribatçılar tərəfindən 
Ahıska türklərinin adına çıxarılır. Məkrli təbliğatla inandırmağa çalışırdılar ki, guya bu fikirlər Ahıska türklə-
[96-97]rinə məxsusdur. Süni milli münaqişələr yaratmaq məqsədilə aparılan təbliğat Özbəkistanda yaşayan 
Ahıska  türklərinin mənfi imicinin yaradılmasına, daha doğrusu, iki türk xalqı arasında düşmən münasibətlərinin  
formalaşmasına yönəldilmişdi. 
R. Nişanovun ermənipərəst mövgeyinin nəticəsi idi ki, etnokonfliktə xidmət edən təbliğatın qarşısı 
nəinki alınmadı, əksinə, sovet məkanında digər yerli milli münaqişələrin törədilməsi üçün münbit şərait yarandı. 
Bu dəhşətli hadisənin bilərəkdən qarşısının alınmaması Özbəkistandan Ahıska türklərinin didərgin düşməsinə 
səbəb olmuşdur.  
İş o yerə çatmışdı ki, Ahıska türklərinə qarşı düşmənçilik təbliğatı Özbəkistanın da yerli mətbuat  
orqanlarında özünə yer almışdı. «Fərqanə  küçələrində  ahıskalılar məhv  edilib», «Onların başı kəsilib», «Onları 
yandırdılar»-kimi qərəzli yazılarda bu təbliğatın başlıca materiallarına çevrilmişdi. «Körpələrin  ətləri  analarına  
yedirdilir» kimi böhtanlara əsaslanan çirkin təbliğatın getdiyi  bir  vaxtda Sov. İKP MK-nın 1989-cu il may-iyun 
aylarında keçirilən XXVII qurultayın onuncu iclasına sədrlik edən R. Nişanov soyuqqanlıqla demişdir: «Orada  
heç bir şey yoxdur, bazarda çiyələk  üstündə  dava  düşmüşdür, o xəbər də gəlib bura çatmışdır» - Ahıskalıların 
düçar olduqları dəhşətli faciəni ali rəhbərlik bu cür təhrif olunmuş formada sovet ictimaiyyətinə yalan şəkildə 
çatdırmaqla, əslində bu faciənin daha da qızışdırılmasına rəvac vermiş olurdu (122, s.77). 
Fərqanə hadisələri 1989-cu ilin may ayının 23-dən  iyunun 8-dək davam etdi. Pulla tutulmuş və silahla  
təmin olunmuş dəstələr bu vandalizmi başqa yerlərdə də həyata keçirmək üçün Özbəkistanın Ahıska türkləri 
məs-[97-98]kunlaşdığı digər vilayətlərinə üz  tuturdular. Sır-Dərya vilayətində  Fərqanədən gələn yük maşınları, 
avtobuslar saxlanılmış, yoxlanışdan sonra içində müxtəlif partlayıcı maddələrin olması aşkarlanmışdır. 
Fərqanədən gələn cinayətkar qrupdan çoxlu narkotik maddələr müsadirə olunmuşdur (181, 24 iyun 1989). 
1989-cu ildə Fərqanədə Ahıska  türklərinə qarşı törədilən bu cinayət əsl genosid, soyqırım idi. Evlərə od  
vurulur, uşaqlar, qocalar alov içinə atılır, hamilə qadınlar doğranılır… Bu və ya digər hadisələr ahıskalıların 
soykökünə, mənəviyyatına vurulan dəhşətli zərbədir. Bu hadisələr yerli insanlar  tərəfindən deyil, regiona 
gətirilmiş, pulla ələ alınmış silahlı quldur dəstələri tərəfindən törədilirdi. Fərqanə hədisələrinin Saatlı rayonunun 
Varxan  kəndində, Xaçmaz rayonunun Müşkür kəndində, Xızı rayonunda və başqa yerlərdə məskunlaşmış canlı  
şahidləri  həmin hadisələri,  tükürpədici faktlarla təsdiqləyirlər.   
32
 
Saatlı rayonunun Varxan  kəndində yaşayan Əhməd Mərdan oğlu Fərqanə hadisələri barədə belə deyir:-
«Mən Fərqanədə  taksi sürücüsü idim. Axşam olan kimi çoxlu avtobuslarla, yük maşınları ilə 10 minlərlə adam 
gətirib şəhərə boşaltdılar. Hamısı silahlı idi. Yerli polis onlara heç nə demirdi. «Türklərin evlərinə od vurun»-
deyərək, bağıra-bağıra əllərindəki məşəllərlə evləri yandırırdılar. Səhəri gün ordu hissələri gəldilər. Sağ 
qalanları, şikəst olanları təyyarə limanına daşıdılar»'.   
Hadisənin şahidlərindən biri 1940-cı ildə Ahıska rayonunun Sinuban kəndində anadan olmuş, 1989-cu 
ildən Xızı rayonunda məskunlaşmış Minurə Rüstəmovanın dedikləri: «Şəhər od tutub yanırdı, səhərin 
açılmasına ümidimiz yox idi. Küçələrdə maşınların, pulla tutulmuş [98-99] adamların bağırtısından qulaq 
tutulurdu. Bir neçə gündən sonra onların qarşısını aldılar». May ayının 23-də şəhərdə sağ qalanları, şikəst 
olanları təyyarə limanına daşıdılar. May ayının 23-dən iyun ayının 4-nə dək biz orada qaldıq. Nəhayət 11 
gündən sonra, SSRİ Nazirlər Sovetinin sədri N. A. Rıjkov bizim yanımıza gəldi. O, bizim vəziyyətimizi  gördü, 
dinlədi, sonra hönkür-hönkür ağlamağa başladı. O, «Bu hadisəni alman-faşizminin törətdiyi hadisələrlə 
müqayisə etdi. Günahsız sovet adamlarının belə vəhşiliklərə məruz qaldığını heç vaxt təsəvvür etməmişəm»–
deyərək, bizim halımıza acıdı. Sonra biz Azərbaycana üz tutduq və bizi Saatlı rayonuna gətirdilər. Saatlı rayon 
PK-nın birinci katibi Atabəy Cahangirov bizi qarşıladı. Əlverişli şərait yaratmaq üçün hər cür imkandan istifadə 
etdi».  
1989-cu il Fərqanə hadisələri ilə əlaqədar təkcə Saatlı rayonunda 1286 ailə, 10 000 nəfərdən çox Ahıska 
türkü yerləşdirilmişdi. Onlar inzibati binalarda, məktəblərdə, yerli adamlarla bir yerdə və çadırlarda yaşamağa 
başladılar. Köçkünləri işlə təmin etmək üçün Azərbaycan Respublikası Dövlət Plan Komitəsinin təlimatına 
əsasən, orada toxuculuq fabrikinin, çini qablar və elektrik avadanlıqları zavodlarının filialları fəaliyyətə başladı. 
Elə ilk günlərdə Fərqanədən köç etmiş ahıskalıların xahişi ilə Azərbaycandan olan SSRİ Ali Sovetinin 
deputatlarının bir qrupu onlarla görüşə gəlmiş və burada əhalinin birdən-birə, gözlənilmədən artımını 
balanslaşdırmaq məqsədi ilə yeni məktəblər, xəstəxanalar, digər məişət və xidmət obyektləri inşa edilməsi  
məsələlərini müzakirə etmişdilər. Elə həmin  gündən də bu istiqamətdə quruculuq işləri sürətlənmişdir. Dövlət  
fonduna daxil olan  400 hektar torpaq sahəsi Fərqanə köçkünlərinin istifadəsinə  verilmişdir. [99-100] 
Azərbaycanda ayrı-ayrı zavod, fabrik və digər müəssisələrin yardımından əlavə, Fərqanə qaçqınlarına 
rəsmi dövlət yardımı da  nəzərdə tutulmuşdur. Dövlət fondundan 700 ton  taxıl, 600 kq yağ, 900 kq çay, 2 ton 
gənd, müxtəlif ehtiyacların  ödənilməsi üçün 100 min manatdan çox pul vəsaiti ayrılmışdır. Yeri gəlmişkən, 
bütün məktəbyaşlı uşaqlar təhsilə cəlb edilmiş, 2000-dən çox ahıskalının işlə təmin olunması nəzərdə 
tutulmuşdur. Fərqanədən didərgin düşmüş ahıskalıların məskunlaşması problemlərinə Saatlı rayon əhalisi 
tərəfindən ciddi yanaşılmış, onlar mehribanlıqla qarşılanmışdırlar. Yeri gəlmişkən qeyd edək ki, Respublika 
mətbuatı ahıskalılarla bağlı bu və ya digər  məsələlərin işıqlandırılmasına ciddi və sistemli şəkildə yanaşırdı. 
Məsələn, Ə. Fərzəli «Elim sənə həyandır» adlı yazısında Saatlı rayonunda məskunlaşmış ahıskalıların çoxsaylı 
problemlərini  qələmə almışdır (53, 10 iyul 1990). Beləliklə, yenidənqurma adlandırılmış illərdə də Ahıska 
türkləri Krım tatarları kimi uğrunda mübarizə apardıqları öz haqlı tələblərini dünya ictimayyiətinin diqqətinə 
çatdırmaq istiqamətində uğur qazana bilmədilər. Onlar özlərinin milli hüquqlarının  bərpa edilməsi uğrunda 
mübarizəni genişləndirmək üçün yenidənqurma mərhələsindən istifadəyə cəhd göstərdilər. Onların qabaqcıl 
ziyalıları çox böyük  çətinliklərlə maneləri dəf edərək, 1988-ci ilin avqust  ayında Bakı şəhərində ahıskalıların I-
ci qurultayını keçirmişdi. Qurultayda SSRİ-nin müxtəlif yerlərindən gəlmiş 250 nümayəndə iştirak edirdi. Orada 
vətənə qayıtmaq naminə özlərini gürcü mənşəli hesab etmək istəyənlərin fikirləri qətiyyətlə dəf edilmiş və 
onların mövgeyi milli mənafelərə xəyanət adlandırılmışdır. Qurultayın təzyiqi altında gürcü mənşəyini, 
soykökünü qəbul etmiş Ahıska türkləri öz mövqelərinin səhv olduğunu [100-101] iştirakçılar qarşısında etiraf 
etmişlər. Bundan sonra qurultay Ahıska türklərini türk milləti kimi tanımaqla vətənə qayıtmağa nail olmaq 
uğrunda mübarizə aparmaq barədə qərar qəbul etmişdir. İştirakçılar və ümumiyyətlə bütün ahıskalılar bu 
qurultayı «birlik qurultayı» adlandırmışlar. Məhz 1988-ci ilin avqust ayında Ümumittifaq televiziyasında ilk 
dəfə olaraq Ahıska türklərinin liderləri ilə müsahibə efirə verilmişdir. Beləliklə, nəinki on milliyonlarla Sovet 
tamaşaçısı, eyni zamanda çoxmilliyonlu xarici seyrcilər də başı bəlalar, müsibətlər çəkmiş bu xalqın böyük 
faciəsindən xəbər tutmuşdular. Görünür, ahıskalıların taleyinə bundan da ağır  müsibətlər yazılmışdır.  
SSRİ rəhbərliyi Ahıska türklərinin vətənə dönmək uğrunda apardıqları ardıcıl və fəal mübarizənin  
qarşısını almaq üçün qeyri-bəşəri vasitəyə əl atdı. Ən dəhşətli faciə bundan  ibarət  idi ki, ahıskalılar bu dəfə də 
Özbəkistandan deportasiya olunaraq müxtəlif bölgələrə səpələndilər. Özbəkistanı tərk etməyə məcbur  olunmuş 
74 min nəfər ahıskalıdan 17,5 mini Qazaxıstanda, 16 mini Rusiyada, 40 min nəfərdən  çoxu Azərbaycanda 
özünə sığınacaq tapa  bildi” (225, s.82). 17 gün ərzində  Özbəkistan ərazisindən didərgin  salınmış Ahıska 
türkləri haqda təkcə təsdiq olunmuş rəsmi sənədlərdə köçürülənlərin sayısı aşağıdakı kimi göstərilmişdir: 
Səmərgənd vilayətindən 1310 ailə; Sır-Dərya vilayətindən-960 ailə; Daşkənd vilayətindən-556 ailə; Fəpqanə 
vilayətindən-2705 ailə; Əndican vilayətindən-200 ailə; Namanqan vilayətindən-50 ailə, cəmi-5781 ailə. 
Özbəkistandan didərgin düşmüş 5781 ahıskalı ailəsindən bəziləri bu gün də öz yaxınlarını, qohumlarını 
axtarmaqda davam edirlər. Onlar Rusiyanın 25, Ukraynanın isə 5 vilayətinə səpələniblər. [101-102] 
33
 
Gürcüstanda yaşamaq istəyən Ahıska türklərindən isə öz soyköklərindən, eləcə də, dinlərindən imtina 
etmək tələb olunurdu. Tarixi ərazilərindən uzun müddət ayrı düşmüş, vətən həsrətinə dözə bilməyən 
ahıskalıların bir qismi - 1211 nəfər (186 ailə) deyilən şərtləri qəbul edib Gürcüstanda məskunlaşdılar. Lakin 
Gürcüstan rəhbərliyi, hakimiyyət və icra orqanları onları təhqir edir, daha sürətlə assimilyasiyaya məruz 
qoymaq üçün süni şəkildə problemlər yaradırdılar. XX yüzilliyin 1990-cı illərinin əvvəllərində Gürcüstanda 
belə ailənin yalnız 35-i qalmışdı. 150-160 ailə isə təhqirlərə və müxtəlif  mərhumiyyətlərə  dözməyərək həmin 
respublikanı tərk etdilər. 
Gürcüstanı tərk etməyə məcbur edilmiş insanların bir qismi - 323 nəfəri Azərbaycanın Ermənistanla 
həmsərhəd rayonlarında məskunlaşdırılmışdır. Lakin 1989-cu il Fərqanə hadisələrindən sonra Azərbaycana 
köçürülən ahıskalılar üçün ilk günlər vəziyyət məlum səbəblərdən heç də yaxşı olmadı. Onların bir hissəsi 
erməni təcavüzünün qurbanı olaraq, yenidən məcburi köçkün, qaçqın taleyi yaşamaq məcburiyyətində qaldılar. 
Belə ki, 1989-cu ildə Fərqanədən didərgin düşmüş ahıskalıların bir qismi Azərbaycanın Xocalı 
bölgəsində məskunlaşdırıldı. Azərbaycanın Dağlıq Qarabağ və ona bitişik olan digər əraziləri 90-cı illərdə 
erməni təcavüzkarlarının hücumuna məruz qalarkən onlar da təcavüzə məruz qaldılar. Öz müstəgilliyini yenicə 
qazanmış Azərbaycan dövləti rus-erməni qoşun birləşmələrinin hücumuna məruz qalaraq, torpaqlarının 20%-
dən çoxunu itirmiş oldu.  
Təkcə Xocalı şəhərində 300-ə qədər ahıskalı yerləşdirilmişdir. 26 fevral 1992-ci ildə Xocalı faciəsi 
zamanı Azərbaycana pənah gətirmiş ahıskalılar erməni-rus hərbi [102-103] birləşmələri tərəfindən qətlə 
yetirildilər. Əsrin faciəsi adlanan bu soyqırımda həlak olmuş ahıskalıların sayı barədə bu gün də heç bir 
məlumat yoxdur. Xocalıdan, eləcə də Dağlıq Qarabağdan didərgin düşmüş ahıskalıların bir qismi hazırda Bakı 
şəhərində normal yaşayış tərzinə uyğun gəlməyən yararsız yerlərdə, adi məişət şəraiti olmayan yataqxanalarda, 
zirzəmilərdə yaşayırlar. Lakin Azərbaycanda məskunlaşan Ahıska türklərinin vəziyyəti başqa respublikalardakı 
soydaşlarımızın vəziyyətindən kəskin fərqlənirdi. Bu, ilk növbədə yerli xalqın ahıskalıları öz soydaşları kimi 
mehribanlıqla qarşılaması və qayğısı ilə izah olunmalıdır. Həmin ailələr Azərbaycan Qaçqınlar Komitəsinin 
nəzarətinə götürülmüşlər. İndi onlar ahıskalılar kimi deyil, Azərbaycanın daxili qaçqın və köçkünləri kimi 
qeydiyyata alınmışlar (150, s.52).  
XX əsrin 80-ci illərinin II yarısından etibarən Sovet iqtisadiyyatını, siyasətini və ideologiyasını dərindən 
laxladan bu böhran imperiyanın məlum  «parçala və hökm sür» siyasətini də bir daha sarsıtdı. İmperiyapərəst 
hakimiyyət dairələri xalqlar, millətlər, dövlətlər arasında nifaq salmağa, milli məhəlli münaqişələr törətməklə 
kifayətlənməyərək birbaşa müdaxiləyə əl atırdı. 1986-cı ilin dekabrında Qazaxıstanın Almatı şəhərində, 1989–
cu ildə məlum hadisələr ərəfəsində Fərqanədə, 1990-cı ilin 20 yanvarında Bakıda və başqa yerlərdə həyata 
keçirilmiş vandalizm siyasəti buna əyani misaldır. 
Mərkəzin avantürist dairələrində, hərbi-sənaye kompleksi rəhbərləri arasında türkün düşmənləri 
ermənilər ittifaqın geniş ərazisində məskunlaşmış və gələcəkdə real sosial-siyasi güvvəyə çevrilmək 
potensialına malik türkdilli dövlətlərdə digər xalqlar arasında nifaq salmağa, türk dünyasını parçalamaq 
istiqamətində geniş düşünülmüş və [103-104] iri miqyaslı millətçilik siyasətini həyata keçirirdilər. Hadisələr 
göstərirdi ki, əvvəllər olduğu kimi, sovet dövlətinin milli siyasəti indi də repressiv xarakter daşıyır. 
RSFSR Nazirlər Sovetinin 1986-cı il tarixli 1 saylı qərarına əsasən Özbəkistandan Rusiyanın qeyri-
qaratorpaq zonalarına və Volqaboyuna 100 min nəfərlik əhali köçürülməli idi. Bu köçürülmə siyasəti həmin 
ərazidə iqtisadiyyatın-xüsusən kənd təsərrüfatının inkişafına şərait yaratmalı və işçi kadrlarına olan ehtiyacı 
ödəməli idi. Məlum Fərqanə hadisələri ərəfəsində artıq 3 il idi ki,  bu qərar kağız üzərində qalmışdı. Bu aksiyanı 
həyata keçirməklə düşmən bir güllə ilə iki hədəfi vura bildi. 
Birincisi, türk xalqları arasında qardaş qırğını  başlandı. 
İkincisi, köçürülmə ilə əlaqədar hazır olan qərarın həyata keçməsinin  qarşısını aldılar. 
Qəribədir ki, vaxtilə çarizmin köçürmə siyasətini kəskin tənqid edən sovet rəhbərliyi həmin siyasəti 
dövlət səviyyəsində daha eybəcər şəkildə həyata keçirirdi. Daimi yaşayış yerlərini-Özbəkistan Respublikasını 
məcburi tərk etmiş Ahıska türklərinin RSFSR-də məskunlaşdırılması üçün lazımi şəraitin yaradılması haqqında 
SSRİ Nazirlər Sovetinin 26 iyun 1989-cu il tarixli 503 saylı sərəncamına uyğun olaraq qaratorpaq ərazilərdə-
Volqoqradda, Kurskda, Voronejdə onlara  mədəni-məişət, sosial həyat şəraitinin yaradılması və iş yerlərinin 
qaydaya salınması nəzərdə tutulurdu. Həmin sərəncamdan irəli gələn vəzifələrin yerinə yetirilməsi istiqamətində 
müəyyən iş aparırdılar. 
SSRİ Ali Soveti milli siyasət və beynəlxalq münasibətlər komissiyasının qərarından: 
Özbəkistanda ictimai-siyasi fikrin zəifliyi, xüsusən özbək gənclərinin intellektual və mədəni 
səviyyəsinin çox [104-105] aşağı olması, savadsız adamlarda mühakimə qabiliyyətinin azlığı ucbatından 
təxribata  tez uyur və cinayət törədirlər.  
SSRİ Ali Soveti Rəyasət Heyəti Ahıska türklərinin problemləri ilə əlaqədar istintaq qrupu yaratmışdı. 
Lakin bu qrup formal xarakter daşımış, faktik olaraq hadisənin baş verməsində əsl günahkarları aşkar 
etməmişdir.  
34
 
Özbəkistan SSR-nin Fərqanə vilayətində yaranmış şəraitlə əlaqədar olaraq, 3319 ailə, 16 min nəfər 
insan Rusiya Federasiyasına  köçürülmüşdür:  Belqoroda-764 ailə (3870 nəfər), Voronejə 520 ailə (2374 nəfər), 
Kalininə  34 ailə (150 nəfər), Kurska 508 ailə (2618 nəfər), Orlova 963 ailə (4986 nəfər), Smolenskiyə 493 ailə 
(2200 nəfər) (157, s.110). Yerli şəraitə uyğunlaşa bilməyən insanlar, xüsusən, uşaqların çoxu xəstəxanalara 
düşürdülər.   
Fərqanə hadisələrindən sonra Ahıska türkləri keçmiş SSRİ-nin bir çox şəhərlərində yerləşdirilmişdi. 
Ahıskalıların 40 min nəfərdən çoxu Azərbaycan ərazisində məskunlaşdılar. Onların müxtəlif ehtiyacları ancaq 
respublika hesabına ödənilməsi mümkün olmadığı üçün Azərbaycan hökuməti SSRİ Nazirlər Sovetinin sədri  
L.A. Voroninə yardımla bağlı müraciət etmişdir (157, s.120). 
Azərbaycan SSR-ə köçmüş Ahıska türklərinə yardım haqda  SSRİ Nazirlər Sovetinin 15 sentyabr 1989-
cu il tarixli PP-25076 saylı qərarında deyilirdi: Azərbaycan SSR Nazirlər Sovetinin məlumatına görə, məlum 
Fərqanə hadisələrindən sonra Ahıska türklərinin könüllü olaraq Azərbaycana köçüb gəlmələrini nəzərə alaraq, 
1989-cu ilə kapital qoyuluşu limiti bitdiyi üçün SSRİ Nazirlər Soveti 1990-cı ilə  703 milyon manat pul 
ayrılmasını  nəzərdə tutmuşdur. 
SSRİ Dövlət Plan Komitəsinin sədr müavini V.A. Durasov 23 sentyabr 1989-cu ildə 526 Ahıska türkü 
Azər-[105-106]baycan KP MK-nın birinci katibi Ə. Vəzirova və Azərbaycan SSR Nazirlər Sovetinin sədri A. 
Mütəllimova baş vermiş faciənin əsl günahkarlarının tapılması və başqa problemlərlə bağlı müraciət etmişlər 
(157, s.121). 
Özbəkistanda baş verən hadisələr haqqında əldə olan məlumatlara görə, komissiya üzvlərinin və 
müşahidəçilərin rəylərinə əsasən Özbəkistandakı  «pambıq işi» ilə əlaqədar burada T. Qdlyan və N. İvanovun 
rəhbərliyi altında işləyən yoxlama komissiyasının bu faciədə əli olması təsdiqlənir. Komissiya üzvlərindən 
birinin etirafına görə, istintaq komissiya üzvləri tərəfindən türk əhalisi və ayrı-ayrı türklərin adından saxta  
şikayət  ərizələri tərtib edilir, bu ərizələr  vasitəsi ilə həm Özbəkistanın yüksək rütbəli dövlət  məmurlarından 
böyük məbləğdə rüşvət  alınır, həm də onların qəzəbi türk əhalisinə qarşı yönəldilirdi. Sonralar müxtəlif qırğın 
aksiyaları həyata keçirilərkən  bu pulların müəyyən hissəsi türkləri öldürən və evlərini yandıran ekstremistlərə 
mükafat olaraq verilibmiş. 
Həmin hadisələr zamanı Ahıska türklərinin Vətənə qayıtmaq uğrunda ictimai hərəkatı özünün ən yüksək 
inkişaf pilləsinə qalxmışdı və real nəticələrin qazanılacağı vaxt uzaqda deyildi. Lakin Fərqanə faciəsi  
nəticəsində geniş bir ərazidə vurulan maddi və mənəvi çətinliklərlə üzləşən Ahıska xalqı yeni mürəkkəb 
problemlərlə qarşılaşdı. Fərqanə avantürası xalq hərəkatına ağır zərbə vurdu, ahıskalıların geri dönmək planları 
alt-üst edildi. Lakin milli düşüncəyə, etnik şüura endirilən ən böyük mənəvi ziyan bu idi ki, çoxları Fərqanə 
hadisələrinin araşdırılmasını onun şişirdilməsi kimi başa düşür, hətta həmin faciələr barədə susmağı lazım 
bilirdilər. Lakin onlar, görünür, təsəvvürə belə gətirmirdilər ki, bu hadisələri unutmaq və [106-107] onlara siyasi 
qiymət verməmək gələcəkdə daha dəhşətli hadisələrin yenidən baş verməsi, təkrarlanması ehtimalını artıra bilər. 
Bu cür sosial biganəlikdən istifadə edən qüvvələr türk dünyasını parçalamağa, türk dövlətləri və xalqları 
arasında nifaq salmaqla onların zəifləməsinə cəhd göstərirlər. 
Bu gün Fərqanə faciəsinin ört-basdır edilmiş bir çox faktları açılmasa da, bir məsələdə hamı həmrəydir 
ki, bu vandalizm əvvəlcədən, yüksək səviyyədə, bilərəkdən və məqsədyönlü şəkildə hazırlanmış siyasi aksiya 
idi (187, s.14-16). Doğrudur, belə faktların reallığını bir çox müşahidəçi, hadisələrin canlı şahidləri təsdiq 
edirlər. Lakin Ahıska  türklərinin geniş bir ərazilərdə səpələnməsi, məskunlaşdıqları ərazilərdəki dövlətlərin bu 
faciənin törəmə səbəblərinin açılmasına dəyərincə maraq göstərməməsi müəmmalı olaraq qalmaqdadır. Bu gün 
həmin hadisələrdən xeyli vaxt keçməsinə baxmayaraq, həmin faciənin bir çox detallarının açılmasına və 
bütövlükdə Fərqanə hadisələrinə siyasi qiymət verilməsinə imkan yaradılmır. Zaman keçdikcə, baş vermiş 
olaylardan uzaqlaşdıqca, bir çox faktlar itib-batır, unudulur, hadisələrin  şahidləri dünyasını dəyişir. Bununla da 
hadisələrin faciəli mahiyyəti gənc nəsilin tarixi yaddaşından silinir. Məhz buna  görə də, bugünkü əldə olan 
faktlardan çıxış edərək həmin hadisələri dərindən araşdırıb siyasi qiymət verməklə tarixçilər Fərqanə faciəsini 
XX əsrdə türk xalqlarına qarşı erməni terrorçularının və onlarla əlbir olanların antitürk siyasətinin tərkib hissəsi 
kimi sübut edə bilərlər. 
Hələ 1944-cü ildə Ahıska türkləri Özbəkistanda məskunlaşdıqdan sonra kənd təsərrüfatının bütün 
sahələrində sürətli dönüş yaranmışdır. Fərqanə hadisələrindən [107-108] sonra əkinçiliklə məşğul olan Ahıska  
türklərinin böyük bir qisminin Özbəkistanı tərk etməsi nəticəsində Özbəkistan kənd təsərrüfatının bütün 
infrastrukturu ağır vəziyyətlə üzləşməli olmuşdur. Özbəkistan Respublikası Nazirlər Sovetinin başçısı Geyrət 
Qadirov etiraf etmişdir ki, «türkləri əvəz edən  yoxdur,  bu ağır  işlərin  öhdəsindən  yalnız onlar  gəlirdilər. Biz 
onları geri qaytarmaq üçün çalışmalıyıq. Respublika 600 min ton pambıq verirdi, 50 ildə Ahıska  türklərinin 
hesabına bu rəqəm 3 milyon tona çatdı» (122, s.77). Həqiqətən, 1989-cu  ildə Şamaxı rayonunun Mədrəsə 
kəndinə Özbəkistan rəhbərliyini təmsil edən nümayəndə heyəti gəlmişdir. Onlar ahıskalılara geri dönməyi  təklif 
etdikdə: «Biz bu xəyanəti heç vaxt bağışlamayacağıq» deyərək onları  geri qaytardılar (166, s.28-31). 
İlqar Qədimov 1940-cı ildə Gürcüstan SSR-in Adıgün rayonunun Dersel kəndində anadan olub. 1944-
cü ildə Özbəkistan SSR-in Səmərqənd vilayətinin Bulunduq rayonuna deportasiya olunub.  1958-ci  ildən sonra 
35
 
ahıskalıların böyük bir qismi kimi, o da Azərbaycana köçərək ailəsi ilə Şamaxı rayonunun Mədrəsə kəndində 
məskunlaşıb. Onun baş vermiş Fərqanə hadisələri ilə  bağlı söylədikləri əsl reallığa  söykənirdi. O qeyd edirdi 
ki, «özbək ziyalıları Özbəkistanda çıxan dövrü mətbuatda Fərqanə hadisələrində günahkar kimi yerli türkləri 
təqsirləndirirdilər. Sonradan bu işdə ermənilərin əli olduğu bilindi. Belə ki, Fərqanə hadisələrinin baş 
verməsinin əsas səbəbkarı ermənilər, xüsusilə də, orada yoxlama aparan SSRİ baş prokurorluğunun işçisi, 
milliyyətcə erməni olan T. Qdlyanın apardığı kütləvi təbliğat işi oldu». T. Qdlyan istintaq zamanı Fərqanə 
vilayətindən türk əsilli bir dəstə sovet təsərrüfat fəallarını da həbs etdirmişdir. Onların çoxu Özbəkistan 
Respublikasında rəhbər vəzifədə çalışanların qohumları [108-109] idilər. T. Qdlyan onlara ayrı-ayrılıqda 
tapşırıbmış ki, «siz türkləri özbək torpaqlarından çıxarın, mən həbsləri dayandırım, tutulanları  buraxdırım»”. İ. 
Qədimov: «mən dediklərimi özbəklərin rəhbər vəzifədə işləyənlərinin dillərindən də eşitmişəm»-deyir (122, 
s.80). 
Müxtəlif dövrlərdə Azərbaycanda  yaşayan Ahıska türkləri istər respublikanın təsərrüfat, istərsə də 
mədəni həyatında yaxından  iştirak  edir, öz qüvvə və bacarıqlarını əsirgəmirlər. Özbəkistan Respublikasının, 
eləcə də, bütün islam dünyasının ən mühüm dini  mərkəzlərindən  biri olan Buxarada dini təhsilini başa vurub, 
1958-ci ildən Şamaxıda məskunlaşan valideynlərinin  yanına dönən Mikayıl əfəndi Qədimovun başcılığı ilə 
Azərbaycanın ictimai-siyasi təsərrüfat və mədəni həyatında müəyyən xidməti olan ahıskalılar Şamaxı 
rayonunun Mədrəsə kəndində 70 ildən artıq bir müddətdə sovet rejiminin siyasəti nəticəsində fəaliyyəti 
dayandırılmış bir məscidin açılışına və onun yenidən işləməsinə nail olur. Bu gün də həmin məsciddə yüzlərlə 
insanlar ibadət edir, dini-mənəvi dəyərlərimizin mahiyyətini mənimsəyir, vicdan azadlığı hüquqlarının necə 
təmin olunduğunu real nümayiş etdirirlər. Azərbaycanın dini mərkəzlərində, eləcə də bir çox rayonlarında 
Mikayıl əfəndi Qədimovu xeyirxah insan, dini elmləri mükəmməl mənimsəmiş ruhani kimi tanıyırlar. Qafqaz 
Müsəlmanları Ruhani İdarəsinin sədri Şeyxülislam Hacı Allahşükür Paşazadənin təklif və məsləhəti  ilə Mikayıl  
əfəndi daha böyük bir bölgəyə, Qazax rayon məscidinə axund kimi göndərilmişdi.   
XX yüzilliyin 20-30-cu illərində Qazax Müəllimlər Seminariyasının yeməkxanasına, sonra duz saxlanan 
anbara  çevrilən  böyük bir  məscid tamamilə sökülüb dağılmış və uçmaq  təhlükəsi qarşısında qalmışdı. Həmin 
vaxt [109-110] axund Mikayıl əfəndi Qədimov Qazax rayonunun ağsaqqalları, ziyalıları ilə məsləhətləşmələr 
apardı. Onlar Azərbaycanın xalq şairi Səməd Vurğunun, xalq yazıçısı Mehdi Hüseynin, xalq şairi Osman 
Sarıvəllinin və digər neçə-neçə sənət adamlarının faydalandığı, mənəvi qida mənbəyi olan bu  binanı tezliklə 
bərpa etməyi axunda məsləhət bildilər. Mikayıl əfəndi rayon ağsaqqallarından xeyir-dua alan kimi qısa zamanda 
müasir tələblərə cavab verə biləcək yaraşıqlı bir binanın bərpasına nail oldu. İndi hər il neçə-neçə oğul və 
qızlarımız orada təhsil alır, dini elmlərə yiyələnirlər. Axund Mikayıl əfəndinin yetirmələri bu gün 
respublikamızın müxtəlif ictimai-siyasi və mədəni sahələrində və idarələrində çalışırlar. Qısa müddətdə Mikayıl 
əfəndi Qazax rayonunda elin dərin hörmətini qazanmışdır. Qazax elinin tanınmış ziyalısı və ağsaqqalı  Yasin 
Pirəli  oğlu Həsənov söhbətlərində bu din xadimini el-obanın hörmətini qazanmış insan kimi təqdim edir: «O, 
rayon ictimiyyətinin dərin hörmətini qazanıb. Mikayıl əfəndi həm özünə hörmət edən və həm də başqa 
insanların hörmətini  saxlayan adamdır».  
Tədqiqat işilə bağlı Azərbaycanın 46 rayonunda məskunlaşmış ahıskalıların həyat və məişəti ilə tanışlıq 
göstərdi ki, onlar Azərbaycan kəndlərinin ictimai və siyasi həyatında, təsərrüfat və mədəni inkişafında yaxından 
və layiqincə iştirak edirlər. İllər boyu ağır zəhmətə qatlaşmış ahıskalılar harada məskunlaşmalarından asılı 
olmayaraq özünəməxsus mədəni həyat qurmuşlar. Onlar iş və istirahətlərini, asudə vaxtlarını üzvi şəkildə 
əlaqələndirməyi bacarırlar. Məskunlaşdıqları kəndlərin əksəriyətində elə ilk günlərdən asudə vaxtlarını səmərəli 
və mənalı keçirmək məqsədilə qədim adətlərinə söykənən musiqi  kollektivləri  yaratmışlar.[110-111] 
Məlum Fərqanə hadisələrindən sonra Azərbaycan dövləti ahıskalıların  Azərbaycana gəlmələri üçün  hər 
cür şərait yaratmışdı. Ona görə də onların böyük əksəriyyəti Azərbaycana köçərək respublikanın müxtəlif 
bölgələrində məskunlaşmağa başlamışlar. Azərbaycan hökuməti ahıskalı köçkünlərinin Fərqanədən gətirilməsi, 
məskunlaşdırılması, onların minimum ehtiyaclarının ödənilməsi üçün xüsusi komissiya yaratmışdır. O zaman 
Nazirlər  Sovetinin sədri A. Mütəllibov komissiyanın sədri, maliyyə naziri H. İbrahimov isə komissiyanın sədr  
müavini təyin edilmişdi.  
Yeni yaradılmış komissiya 1989-cu il 15 sentyabr PP 25076  saylı  məktubla SSRİ  Nazirlər Soveti və 
SSRİ Dövlət Plan Komitəsi qarşısında Azərbaycanda məskunlaşdırılmış Fərqanə qaçqınlarının maddi 
ehtiyaclarını ödəmək barəsində məsələ qaldırılır. Məktubda 1989-1990-cı illər  üçün  qaçqınlara yardım məqsədi 
ilə əlavə 300 milyon rubl kapital qoyuluşu ayrılması SSRİ Nazirlər Sovetindən xahiş edilirdi. Azərbaycan SSR 
Nazirlər Sovetinin yardım ayrılması haqqında təklifini müzakirə edən SSRİ Dövlət Plan Komitəsi SSRİ-nin 
iqtisadi və sosial inkişaf layihəsinə 1990-cı il üçün mərkəzləşdirilmiş formada Azərbaycan SSR Nazirlər  
Sovetinə 703 milyon rubl ayırdığını bəhanə edərək, 1990-cı ildə Ahıska türklərinin məskunlaşması üçün də bu 
məbləğin kifayət olduğunu bildirir. Azərbaycan  SSR Nazirlər Sovetinin təklifinə və işin nəticələrinə 1990-cı 
ilin ikinci rübündə baxılmasının nəzərdə tutulduğu qeyd edilirdi (157, s.120).  
Dmitri Sidorov «Moskovskie novosti» qəzetinin 25 iyun 1989-cu il tarixli məqaləsində yazırdı: «İyunun 
17–də Ahıska rayonunda 5 min nəfərlik mitinq keçiril-[111-112]mişdir. Ertəsi gün belə bir mitinq Borcomda 
36
 
keçirilmişdir. Mitinq iştirakçıları türklərin Gürcüstana köçürülməsinə qarşı çıxış etmişlər» (216, 25 iyun 1989). 
1990-cı ilin əvvəllərində Gürcüstana köçürülən 186 Ahıska ailəsindən yalnız 35  ailə burada qaldı. Təhqirlərə və 
müxtəlif məhrumiyyətlərə dözməyən 150-160 ailədən ibarət ahıskalılar Gürcüstanı tərk edərək, Azərbaycana 
pənah gətirmiş oldular. 
Faciəli və məşəqqətli hadisələrlə bağlı Ahıska türklərinin Azərbaycana köçməsindən sonra onların dili 
bir, dini bir Azərbaycan əhalisinin qədim adət-ənənələrinə olan marağı sayəsində hər iki xalqın qarşılıqlı mədəni 
əlaqələrinin inkişafında yeni  mərhələ başladı. Başqa sözlə deyilərsə, Ahıska türklərinin Azərbaycanın ictimai-
siyasi həyatı və onun sakinləri ilə yaxın təmasda olması türkçülük zəminində həm də tarixi zərurət idi. Beləliklə, 
ahıskalıların özündə və eləcə də, Azərbaycanda bu etnosları bir-birinə bağlayan saf etnomədəni mühit 
formalaşmış  oldu. Bundan fərqli olaraq, 1989-1990-cı illərdə Özbəkistandan Ahıska türklərinin  deportasiyası 
nəticəsində Rusiyada, Gürcüstanda və digər yerlərdə müvəqqəti sığınacaq tapmış Ahıska türklərinin vəziyyəti 
dözülməz idi. Azərbaycanda məskunlaşan Ahıska  türklərinin sosial-məişət həyat tərzi başqa respublikalarda 
məskunlaşan Ahıska türklərinin vəziyyətindən kəskin dərəcədə fərqlənir. Çünki ilk növbədə adət-ənənələrində 
uyğun olan yerli xalq onları çox  səmimi  qarşılamışdır. 
İkincisi, bütün köçürülmə işləri dövlətin xüsusi nəzarəti altında aparılırdı.  
Üçüncüsü, həm Ahıskada, həm də Özbəkistanda bir yerdə yaşamış ailələr Azərbaycanda yenidən bir 
yerdə birləşmək imkanı əldə etmişdilər. Onlar yeni məskənlərə öz [112-113] əvvəlki rayon və kəndlərinin 
adlarını verirdilər. Bu haqda dosent İ. Kazımov yazır: «Toponimlər bu xalqın etnolinqvistik yaddaşı kimi 
qiymətlidir. Keçmiş nəsillərin qoyub getdiyi yer-yurd adlarına türklər həmişə həssas münasibət bəsləmiş, haraya 
sürgün olunmuşlarsa, yeni məskən saldıqları yerlərə keçmiş məskənlərinin adlarını vermişlər. Bir vaxt Türkoba 
adı (Böyük və Didi Türkoba) cənubi Gürcüstanda məşhur idi. 1944-cü ildə ahıskalılar sürgün olunanda həmin 
toponimi də özləri ilə Özbəkistana apardılar, oradan ikinci dəfə Azərbaycana - Abşeron rayonu Şurabad 
qəsəbəsinə gətirdilər. Yeni salınan kəndə Tükroba adını verdilər. Adı yaşatdılar, təskinlik tapmaq, tarixi birliyi 
yaşatmaq üçün. Eləcə də Ahıska, Adıgün, Azğur, Zeqan, Oşora və digər yer adları düz 46 ildir ki, yeni-yeni 
regionlarda öz varlığını qoruyur. Bu əlamət milli mədəniyyətə, el-obaya ehtiramın böyük ifadəsidir (65, s.6).  
Azərbaycan hökuməti ahıskalıların mənzil və digər kommunal ehtiyaclarının təmin olunmasına diqqət 
və qayğı göstərmişdir. Hazırda Azərbaycanda ahıskalıların problemləri ilə məşğul olan «Vətən» cəmiyyətinin 
fəaliyyəti üçün hər cür şərait  yaradılmışdır. 
Azərbaycan SSR Nazirlər Sovetinin SSRİ  Nazirlər Sovetinə dəfələrlə müraciət etməsinə baxmayaraq, 
Fərqanədən deportasiya olunmuş ahıskalılara yardım məqsədi ilə heç  bir əlavə maliyə vəsaiti ayrılmadı. 
Azərbaycan hökuməti yalnız daxili imkanları hesabına müxtəlif səviyyələrdə köçkünlərə hər cür yardım 
göstərməyə çalışmışdır. Həmin yardımlar həm hökumət, həm ayrı-ayrı şəxslər, həm də kollektivlər tərəfindən 
göstərilmişdir. 1992-ci il dekabrın 5-də Bakı şəhəri Nizami Rayon İcra Hakimiyyətinin başcısı Rafiq 
Sultanovun təşəbbüsü ilə rayonun ərazisində yerləşən zavodlardan, fabrikalardan və digər iri is-[113-114]tehsal 
müəssisələrindən yardımlar toplandı. Bir sıra müəssisələr-Bakı Elektron Hesablama Maşınları zavodu, süni gön, 
2 nömrəli ayaqqabı fabriki, 1 nömrəli üzüm məhsulları istehsalı və çini qablar zavodundan toplanmış 4 min 
manatlıq  ərzaq,  o cümlədən  un, düyü, çay, duz və 6 min  manatlıq  müxtəlif ayaqqabı, 10 min manatlıq yataq 
ləvazimatı, 200 manatlıq mətbəx avadanlıqları və s. toplanaraq ağır vəziyyətdə yaşayan Fərqanə qaçqınlarına 
yardım gətirildi (101, s.12). 
Fərqanədən Azərbaycana pənah gətirmiş ahıskalılardan 7 min nəfəri bu gün Bərdə rayonunun Ləmbəran 
kəndində  yaşayır. Bütün köçkünlər kimi, onlar da burada ölkənin ümumi şəraiti baxımından ilk dövrlərdə çətin 
sosial-iqtisadi problemlərlə  qarşılaşmışlar. Kəskin maddi ehtiyac içərisində yaşayan  ahıskalıların ilk günlərini 
o dövr hadisələrinin şahidi olan «Azərbaycan» qəzetinin müxbiri Xanoğlan Səfərov «Azərbaycan xəritəsində 
olmayan kənd» başlıqlı yazısında həmin kənddə mövcud olan vəziyyəti təfərrüatı ilə işıqlandıra bilmişdir (126, 
1 iyun 1995 s.4). Azərbaycan Respublikasının prezidenti Heydər Əliyevin qaçqınlara maddi və mənəvi yardım 
etməsi barədə 1994-cü ilin 14 noyabrında çıxışı respublika  ictimaiyətinin bir çox təbəgələrinin bu  çağırışa  
qoşulmasına gətirib çıxardı (41, s. 505-508). 
1995-ci il may ayının 29-da  Azərbaycan  Hüquqşünaslar Birliyinin sədri İlham Rəhimovun başçılığı ilə 
bir qrup hüquq işçiləri, ziyalı və jurnalistləri Bərdə rayonunun ərazisində yerləşdirilmiş Türk çadır şəhərciyində 
və Ləmbəran kəndində yerləşdirilmiş Ahıska türkləri ilə görüşlər keçirmiş, burada məskunlaşmış ahıskalıların 
qayğı və ehtiyacları ilə tanış olmuşdular. O zaman Türk çadır [114-115] şəhərciyində Fərqanədən köçürülmüş 7 
min nəfərdən çox Ahıska türkü məskunlaşdırılmışdı. Azərbaycan Hüquqşünaslar Birliyi qaçqın ahıskalıların 
vəziyyəti və ehtiyaclarını öyrəndikdən sonra  onlara  20 milyon  manatlıq ərzaq, 6 milyon  manatlıq taxta, 1,3 
milyon manatlıq geyim və məişət əşyaları paylamışdı. Birlik həmin Türk çadır şəhərciyinin minimum 
ehtiyaclarını ödəmək  üçün oranı himayəyə götürmüşdür (126, 1 iyun 1995, s.4). 
Xalqın etnosiyasi yaddaşında iz buraxan hadisələrdən biri bu idi ki, müxtəlif ərazilərə səpələnmələri 
ahıskalıların sayının da azalmasına səbəb olmuşdur. Hazırda ahıskalıların sayı haqqında ayrı-ayrı rəqəmlər 
göstərilir. Azərbaycandakı Ahıska türklərinin «Vətən» cəmiyyətinin verdiyi məlumata görə, onların ümumi sayı 
300 minə yaxındır və onlardan 115 min nəfərə yaxını Azərbaycanda yaşayır. Rusiyada yerləşən «Vətən» 
37
 
cəmiyyətininin statistik məlumatına görə orada yaşayan ahıskalıların sayı 100 min nəfərə qədərdir. Belə 
pərakəndə həyat tərzi onların adət və ənənələrində də neqativ iz buraxmışdır. Təcrübə göstərir ki, daimi yaşayış 
yerində məskunlaşmayan xalq öz adətlərini və mədəniyyətini inkişaf etdirə bilmir   
Lakin mədəniyyət cəmiyyətlərinin yaradılması bu boşluğu müəyyən mənada doldura bilir. Ahıska  
türklərinin fəaliyyəti və hərəkət istiqamətləri üç nöqtədə birləşir. Bu gün Ahıska  türklərinin əksəriyyəti öz  
gələcək talelərini onların heç bir əlavə tələblər və şərtlər qoyulmadan öz əzəli torpaqlarına-Gürcüstan 
Respublikasının Ahıska ərazisinə (yalnız öz soyadları ilə qayıtmaq şərtilə) tələbindən çıxış edən Beynəlxalq 
«Vətən» cəmiyyəti və keçmiş SSRİ-nin digər respublikalarında fəaliyyət göstərən, həmin [115-116] qəbildən 
olan cəmiyyətlərlə əməkdaşlıq etməkdə  görürlər. 
Fərqanə hadisələrindən sonra Ahıska türklərinin xeyli hissəsi Azərbaycanda, əsasən Saatlı rayonunda 
məskunlaşmışdı. Bu rayonun Adıgün  kolxozu hələ 1958-ci ildə Ahıska türklərinin birinci köçü zamanında 
yaradılmış ilk kolxozlardan biridir. Onların burada yaşayışı, adət-ənənələri barədə məsələlər «Azərbaycan 
qadını» jurnalının 1989-cu il 12-ci sayında jurnalist Svetlana Nəcəfovanın «Cavabsız   suallar» məqaləsində öz 
real əksini  tapmışdır. Məqaləni həyacansız oxumaq olmur: «Onlar gecələrini gündüzlərinə qatıb  çalışır, 
özlərinə ev-eşik qururdular. Həyat tədricən öz axarına düşürdü, ağır faciələrlə üzləşmiş neçə-neçə yaxınlarını, 
qohumlarını, əzizlərini itirmiş bu insanlar həyatın bütün sahələrinə qarşı diqqətli  idilər» (101, s.12). 1944-cü 
ildən Gürcüstandan deportasiya olunmuş, Orta Asiyada və Qazaxıstanda məskunlaşmış ahıskalılara qarşı  
diversiyalar eyni vaxtda başlamadı. Hadisələr barədə şahidlərin verdikləri məlumatlardan aydın  olur ki,  
təxribat eyni ssenari və eyni ideoloji xətt üzrə aparılmış, hadisələr eyni bir mərkəzdən idarə olunmuş, eyni 
məqsədə SSRİ-nin dağılmasının qarşısını almaq planlarına xidmət etmişdir. Azərbaycanın Dəvəçi rayonunda 
məskunlaşmış ağbirçək Azadə nənənin dediklərindən: «Özbəkistan Respublikasının Bukin rayonunda 
yaşayırdıq. Baldızım Rəvayətgilin  evini yandırdırlar. Yaxşı ki, evdə heç kim  olmamışdır. Onların hamısı bizə 
yığışmışdılar. Bizi də tez-tez ölümlə hədələyirdilər, «buradan köçməsəniz, sizi də eyni tale gözləyir»-deyirdilər. 
İllərlə yanaşı yaşadığımız qonşuların belə xəyanəti bizi yandırırdı». [116-117] 
Ahıska türklərinin ikinci fəaliyyət istiqaməti onunla  səciyyələnir ki, bu istiqamətin tərəfdarları özlərinin 
müsəlmanlaşmış gürcülər olduğunu qəbul edirlər və yaşamaq üçün də təkcə Ahıska vilayətində deyil, həm də 
Gürcüstanın digər istənilən rayonlarında məskunlaşdırılmalarına razıdırlar. Bu hərəkatın təşkilatçıları 
Gürcüstanda «Xsna» (Qurtuluş) cəmiyyətinin tərəfdarlarıdırlar. Həmin cəmiyyətin rəhbəri isə İsa Əşrəfovdur. 
Cəmiyyətin mərkəzi qərargahı Tbilisi şəhərində  yerləşir. 
Üçüncü fəaliyyət istiqamətinin tərəfdarları isə Türkiyəyə mühacirət etmək istəyənlərdir. Türkiyədə 
məskunlaşmaq istəyənləri müdafiə edən təşkilatın rəhbərləri İzzət Məhsud və Əkrəm  Bayraqdarovdur. İzzət 
Məhsud Qırğızıstanda «Vətən» cəmiyyətinə  rəhbərlik edir. Əkrəm Bayraqdarov isə Rusiyanın Krasnodar 
vilayətində «Ümid» cəmiyyətinin sədridir. Bu cəmiyyətlərin fəaliyyətləri nəticəsində 1992-ci il iyun ayında 
Türkiyə Böyük Millət Məclisi 3835 saylı məlum qərarı qəbul etmişdir. Qərara görə, 500 ahıskalı ailə 1989-cu 
ildən sonra Anadolunun şərqində məskunlaşdırılmalı idi. Bu gün orada onların sayı 15 min nəfərdən çoxdur. 
Türkiyənin müxtəlif ərazilərində 200 mindən artıq Ahıska türkü yaşayır (20, s.17). 
Ahıskalıların adət-ənənələrini inkişaf etdirməyə çalışan bu cəmiyyətlərin gördüyü işlərin ümumi cəhəti 
onunla səciyyələnir ki, onlar ahıskalılara indi məskunlaşdıqları ərazilərdə müvəqqəti yaşadıqlarını, zaman 
yetişdikdə doğma yurdlarına qayıdacaqlarını təlqin edirlər. Hər an  Vətənə, öz qədim torpaqlarına, yurdlarına 
dönmək ümidlərini üzməyən ahıskalılar həmin cəmiyyətlərin işində fəal [117-118] iştirak etməklə, öz adət və 
ənənələrini, etnik mənsubluqlarını qoruyurlar. 
Fərqanə hadisəsindən sonra Özbəkistanı tərk etmək məcburiyyətində olan ahıskalıların bir qismi 
Türkiyəyə getmək  istəyində olduqlarını bildirdilər və bu məqsədlə də Türkiyənin Moskvadakı səfirliyinə 
müraciət etdilər. Fəqət o zaman Bolqarıstanda türklərə qarşı başlanan təqib və hücumlar nəticəsində  orada 
yaşayan on minlərlə türk Türkiyəyə köçmək istəyini bildirmişdi. Həmin ərəfədə Türkiyə hökuməti 
Bolqarıstandan didərgin düşmüş turkləri qəbul edirdi. Oradan Türkiyəyə irimiqyaslı köçlər başlanmışdı. Ona 
görə Türkiyəyə köçmək  arzusunda olan ahıskalılar üçün istənilən əlverişli imkanlar yarada bilmədi.  O vaxtlar  
Moskva rəsmiləri ahıskalıların ən yaxın zamanda  doğma yurdlarına dönəçəklərinə hələ də söz  verirdilər. Lakin 
bu, onsuz da iflasa uğramış milli siyasətin növbəti riyakarlığı idi. Y. Sərvərov və onun kimi düşünənlərin 
Moskvadan ümid gözləmələri əbəs idi. 
Türkiyəyə köçmək arzusunda olan fəallardan biri də İbrahim Məcidoğlu idi. O, iki dəfə Türkiyə dövlət 
rəsmiləri tərəfindən qəbul olunmuşdur. İbrahim Məcidoğlu Türkiyəyə mühacirət etmək istəyən yüzlərlə 
ahıskalının ərizəsini Türkiyənin rəsmi dairələrinə çatdırmışdır. Bu ərizələr Türkiyənin Moskvadakı səfirliyinə də 
ünvanlanmışdı. 90-cı illərdə Türkiyə səfirlikləri Bakıda, Orta Asiya respublikalarında açıldıqdan sonra keçmiş 
SSRİ ərazisində yaşayan ahıskalıların Türkiyəyə köçmək ümidi ilə müraciətlərinin sayı daha da artmışdır. 
Keçmiş SSRİ ərazisində aşkarlıq və demokratiyanın yaranmasına müsbət yanaşan Türkiyə rəhbərliyi 
ahıskalıların tarixi ərazilərinə [118-119] qayıtmaq qərarının veriləcəyinə inanırdı. Bu səbəbdən də ahıskalıların 
Türkiyəyə kütləvi axınının qarşısı  alınırdı. 
38
 
Fərqanə faciəsindən sonra aparılan araşdırmalardan aydın olmuşdur ki, Azərbaycanda ümumiyyətlə 115 
minə yaxın ahıskalı məskunlaşıb. Lakin onların 39 239 nəfəri 1989-cu  il  Fərqanə hadisələrindən sonra Orta  
Asiyadan qaçqın və məcburi köçkün kimi Azərbaycanın bir neçə rayonunda məskunlaşdırıldı. Onu aşağıdakı 
cədvəldən aydın görmək olar (225, s.110). 
 
(Cədvəl Azərbaycandakı Ahıska türklərinin «Vətən» cəmiyyətinin məlumatları əsasında tərtib 
edilmişdir) 
 
 
 Qaçqınların 
məskunlaşdığı 
rayonlar 
təsərrüfat  
sayı 
əhalinin  
sayı 
1 2 3 4 
1 Bakı 90 425 
2 Əli Bayramlı 17 99 
3 Gənjə 833 3218 
4 Minqəçevir 21 106 
5 Sumqayıt 4 24 
6 Abşeron 16 85 
7 Ağdaş 41 185 
8 Ağstafa 241 1100 
9 Ağsu 81 519 
10 Ağjəbədi 46 257 
11 Balakən 19 73 [119-120] 
12 Beyləqan 81 394 
13 Biləsuvar 46 221 
14 Bərdə 118 458 
15 Qazax 53 265 
16 Qəbələ 7 37 
17 Qobustan 36 179 
18 Quba 586 2233 
19 Qusar 130 547 
20 Dəvəçi 451 1915 
21 Zaqatala 25 121 
22 İmişli 3 17 
23 İsmayıllı 270 1356 
24 Yevlax 219 1095 
25 Kürdəmir 197 900 
26 Göranboy 181 900 
27 Göyçay 9 33 
28 Lənkaran 4 7 
29 Masallı 3 13 
30 Neftçala 11 49 
31 Oğuz 332 1845 
32 Saatlı 1063 5183 
33 Sabirabad 754 3667 
34 Səlyan 69 355 
35 Samux 346 1571 
36 Siyəzən 21 77 
37 Tovuz 76 288 
38 Ujar 43 186 
39 Xanlar 285 1425 
40 Xaçmaz 51 260 
41 Xızı 167 800[120-121] 
42 Hajıqabul 205 966 
43 Şamaxı 615 2971 
39
 
44 Şəki 261 1310 
45 Şəmkir 335 1495 
46 Naxçıvan 8 45 
          Cəmi  8463 39239 
 
Mərkəzi hakimiyyətin Fərqanədə Ahıska türklərinə qarşı düşmənçilik siyasətinin həyata keçirilməsində  
DTK (Dövlət Təhlükəsizlik Komitəsi) orqanları da yaxından iştirak etmişdir. Bu komitənin təbliğat işi aşağıdakı 
şayiələr əsasında  qurulurdu: 
1. Ahıska türkləri, guya ki, həqiqətən günahkar olduqlarından Orta Asiyaya və Qazaxıstana  sürgün 
edilmişlər və ona görə də onlar dərhal öz vətənlərinə  qaytarılmalıdırlar. 
2. Ahıska türkləri guya ki, Özbəkistanda ruslar və digər millətlərlə dilbir olaraq Özbəkistanın 
müstəgilliyinə mane olmaq istəyirlər. 
3. Moskvanın dəstəyi ilə «cinayətkar» və «əxlaqsız» Ahıska türkləri Özbəkistanda sərvət sahibi  
olmuşlar (75, s.61). 
Çox  keçmədən özbəklər arasında aparılan bu həqiqətə zidd təbliğat  öz mənfi ideoloji-psixoloji təsirini 
göstərdi. Etnik konfliktə gətirib çıxaran provakasiyalar, nəhayət, 1989-cu il Fərqanə qırğınları ilə  nəticələndi. 
Fərqanə hadisələrindən dərhal sonra ahıskalıların problemləri ilə əlaqədar deputat - istintaq komissiyası 
yaradıldı. Deputat istintaq qrupu Fərqanədə və başqa yerlərdə baş vermiş faciəli hadisələri öyrənmək və 
qiymətləndirmək üçün SSRİ Ali Soveti Rəyasət Heyətinin qərarını əldə əsas götürdü (118, s.76). [121-122] 
26 iyun 1989-cu il tarixli 503 saylı sərəncama uyğun olaraq Özbəkistan SSR-dən daimi yaşayış yerlərini 
tərk etmiş Ahıska türklərinin RSFSR-də məskunlaşdırılması və 1989-cu ildə onlara iş yerlərinin açılması üçün 
Nazirlər Soveti 200 milyon, tikinti işləri üçün isə 180 milyon rubl pul ayırmalı idi. 1990-cı ilə əlavə pul 
ayrılması da nəzərdə tutulmuşdur (157, s.102-105). 
 Eyni zamanda, daimi yaşayış yerlərini tərk etmiş türklərə digər lazımi  şəraitin yaradılması haqda SSRİ 
Nazirlər Sovetinin sərəncamına əsasən Ahıska türklərini qaratorpaq ərazilərdə yerləşdirmək üçün Voloqda, 
Kursk və Voronejdə onların mədəni-məişət, sosial həyat şəraitinin yaxşılaşdırılması, iş yerləri ilə təmin edilməsi 
üçün müvafiq tədbirlər görülməli idi. Bu tədbirlər SSRİ Nazirlər Sovetinin 26 iyun 1989-cu il 503 saylı 
əsasnaməsindən irəli gələn qərarların yerinə yetirilməsi istiqamətində aparılan işlərin tərkib hissəsi  idi.  
Baş vermiş Fərqanə faciəsindən sonra SSRİ Ali Sovetinin Milli Siyasət və Beynəlxalq Münasibətlər 
komissiyasının 5 iyul 1989-cu il tarixli 643 saylı sərəncamı da digər sərəncamlar kimi, əsasən yerinə 
yetirilmədi. Bu sərəncamda deyilirdi: «Yeni miqrasiyaların və faciələrin yaranmaması üçün Ahıska türkləri 
əvvəlki yaşayış yerlərinə-Özbəkistana qaytarılsın və yaxud məskunlaşdıqları yerlərə onların ev əşyaları 
göndərilsin». Qeyd etmək lazımdır ki, Fərqanə hadisələrindən sonra heç bir Ahıska türkünə ev əşyaları 
çatdırılmayıb. Bu hal milli siyasətin nə qədər səriştəsiz olmasından, mərkəzin etnosiyasi şəraiti nə qədər başa 
düşməməsindən xəbər verir. Yuxarıda gətirilən materiallar və sənədlər bir daha əyani sürətdə göstərir ki, 
Fərqanə hadisələri SSRİ-nin dağıdılmasının qarşısını almaq üçün İttifaq Mərkəzinin işləyib hazırladığı 
cinayətkar və [122-123] səriştəsiz planın tərkib hissəsi olmuşdur. Bu planın son dərəcə kobud metodlarla həyata 
keçirilməsinin gedişində Ahıska türklərinə qarşı törədilmiş kütləvi cinayətlər büsbütün Moskvanın və onun 
qanlı əməllərinin qanunauyğun nəticələri idi (157, s.105-107). 
 
 
İKİNCİ  FƏSİL 
 
AHISKA TÜRKLƏRİNİN 
MƏŞĞULİYYƏT FORMALARI 
 
Həyatı böyük məhrumiyyətlər və ağrılarla dolu olan Ahıska türklərinin təsərrüfat həyatının bir problem 
kimi araşdırılması aktuallıqla diqqət mərkəzində dayanır. Məlum olduğu kimi deportasiyaya məruz qalan xalqın 
təkcə özü ağrılarla, faciələrlə üzləşmir, bütün mənəvi dəyərləri, elmi, mədəniyyəti, ədəbiyyatı, incəsənəti, tarixi, 
bir sözlə mənəviyyatı deportasiyaya uğrayır. Təsərrüfat həyatı, maddi mədəniyyəti də bu sıradadır. Ona görə də 
Ahıska türklərinin təsərrüfat həyatının öyrənilməsi mühüm əhəmiyyətə malikdir. Buna eyni zamanda türk 
xalqlarının təsərrüfat həyatı kontekstində də baxmaq zərurəti var. Çox təəssüflər olsun ki, Ahıska türklərinin 
təsərrüfat həyatı, maddi mədəniyyəti bu günə qədər işlənməyib. Bəzi məqalələrdə ötəri şəkildə toxunulan bu 
problem indi də ayrılıqda tədqiqatçısını gözləyir. 
Təkrar qeyd edək ki, deportasiyaya məruz qalan Ahıska türklərinin təsərrüfat həyatında da bu proses 
özünü göstərmişdir. Daha doğrusu, yeni mühit, onların düşdüyü ərazi heç şübhəsiz özünün əlavələrini də 
etmişdir. Hər bir regionun spesifik xüsusiyyətləri var. Ahıska türkləri depor-[123-124]tasiya olunduğu yerlərdə 
təkcə özlərinin mövcud adət-ənənəsi, məşğuliyyəti ilə məhtudlaşa bilmədi. Onlar eyni zamanda özlərinin yeni 
40
 
şəraitdə həyat tərzini, yaşayışını qurmalı idilər. Məhz bu vəziyyətdə Ahıska türklərinin təsərrüfat həyatının 
öyrənilməsi zəngin əsrarəngizliklə, fakt bolluğu ilə müşahidə olunur. Dünya şöhrətli siysətçi Heydər Əliyev 
Ahıska türklərinin bu vəziyyətilə bağlı demişdir: «Ahıska türkləri artıq 50 ildir ki, öz yerlərindən didərgin 
düşmüşlər. Bu qədər vaxt keçməsinə, bir neçə nəsil meydana gəlməsinə baxmayaraq, onlar yenə də öz 
torpaqlarına qayıtmaq istəyirlər. Biz bu arzuların da yerinə yetməsinə tərəfdarıq, eyni zamanda o vaxtacan onları 
öz ölkəmizdə saxlamağa hazırıq». 
Azərbaycan ağır vəziyyətdə olduğu, özü Ermənistandan zorakılıqla çıxarılan qaçqınları qəbul etdiyi 
halda, başqa ölkələrdən, regionlardan Ahıska türklərini də qəbul edib (41, s.505). Ona görə də təcavüzə məruz 
qalmış bir xalqın bütün istiqamətlərdə həyatında heç şübhəsiz yeni məskunlaşdığı ərazilərin təsiri də az deyildir. 
Bəşər mədəniyyətinə böyük töhfələr vermiş şumerlərlə bağlı araşdırmalarda da bu hal özünü göstərir. Son 
tədqiqatlar şumerlərin gəlmə olduğunu və onların yaratdığı böyük mədəniyyətin gəlmələrlə yerlilərin 
qovuşuğunda yarandığını vurğulayır. Ahıska türklərində bütün istiqamətlərdə deportasiyanın izləri görünür. 
Məhz ona görə də professor Asif Hacıyev yazır: «Ahıska türklərinin maddi mədəniyyətinin öyrənilməsi böyük 
çətinliklərlə bağlıdır. Vətəndən uzaqlarda türklərin ənənəvi yaşayış tərzi, ənənə vərdişləri xeyli dəyişilmişdir. 
Təbii ki, qürbətdə hər şeydən çətin təsərrüfat və məişət özünəməxsusluğunu saxlamaq olmuşdur» (54, s.49). 
Lakin bütün məhrumiyyətlərə, çətinliklərə baxmayaraq ahıskalılar özlərinin maddi və mənəvi mədəniyyətini 
[124-125] qorudular. Yerləşdiyi tarixi-coğrafi ərazi, mövcud şərait əkinçilik təsərrüfatı və maldarlığın inkişafı 
üçün əlverişli idi. Ahıska bölgəsində də əhalinin əsas təsərrüfat sahələrindən biri əkinçilik olmuşdur. Buğda, 
arpa, qarğıdalı (mısır), noxud, mərci və digər taxıl bitkiləri nəinki yerli əhalinin tələbatını ödəyir, eyni zamanda 
bu məhsullar qonşu bölgələrlə ticarət əlaqələrinin yaranması və inkişafında  mühüm yer tuturdu. Ən qədim 
dövrlərdən  əkinçilikdə istifadə olunan əsas əmək alətləri–sürgü (rəndə), oraq, yaba, bel, kürək, cılğa (yer 
şumlamaq üçün ağacdan düzəldilər, öküzə qoşular), tırpan (kərənti, dəryaz), tırmıq (dırmıq), tapan (mala), saban 
(daş atmaq üçün silah yerinə istifadə olunan alət), kazma (qazma bir tərəfi yumru kəsər, o bir tərəfi yer eşmək 
üçün), dirgən, dönməcə, sırma və digər kənd təsərrüfatı alətlərinin mövcudluğu, eləcə də məişət və mədəni 
həyatının etnoqrafik təhlili göstərir ki, bu alətlər ümumtürk mədəniyyəti üçün də səciyyəvidir. Bunlar 
Azərbaycanda, Anadolunun hər yerində təsərrüfatda işlənən ümumtürk əmək alətləri qrupuna aiddir (54, s.50). 
Ahıskalıları qonşu regionların əhalisinin adət-ənənəsindən, məişətindən kənarda təsəvvür etmək mümkün deyil. 
Çünki, mədəni əlaqələr heç şübhəsiz onların özünə də təsir etməli idi. Ona görə də Ahıskanın maddi və mənəvi 
mədəniyyətindən araşdırmalar apararkən Anadolu və Qafqaz mədəniyyətini xüsusi vurğulamaq lazım gəlir. 
Hansı ki, Ahıska camaatı həmişə onlarla təmasda olmuşdur. Məhz bu səbəbdən də digər regionlarla adət-ənənə, 
təsərrüfat yaxınlığı görünməkdədir. 
Ahıska mahalının coğrafi baxımdan dağlıq, dağətəyi və düzən zonada yerləşməsi əhalinin təsərrüfat 
həyatının zənginliyi üçün də mühüm amil olmuşdur. Bu, bir növ [125-126] etnoqrafik-mədəni özünəməxsusluğu 
təsdiq edən amildir. Təbii şərait regionun təsərrüfat həyatına son dərəcədə təsir etmişdir. Ahıska əhalisi Cənubi 
Qafqazın dağətəyi zonasında məskunlaşmışdır. Burada iqlim şəraitinin dağətəyi olmasına baxmayaraq, 
«Ahıskanı ulu dağlar, sıx meşələr, dərin dərələr, bərəkətli vadilər diyarı» kimi səciyyələndirirlər (54, s.32). 
Hesab edirlər ki, dağ silsiləsi (Mesxet və Cavaxet) arasında yerləşən bu region təbii şəraitin münbitliyi ilə 
həmişə böyük maraq doğurub. Ona görə də burada əkinçilik, maldarlıq, bağbançılıq sürətlə inkişaf etmişdir. 
Kür, Çorox, Poshov və s. çaylardan təsərrüfatların suvarılmasında geniş istifadə olunmuşdur. Başı qarlı 
dağlardan axan çaylardan əhali bol-bol bəhrələnmişdir. Cavaxet silsiləsi şərqdə Borçalı çökəyinə qədər uzanır. 
Dağ silsiləsi ilə yuxarı qalxdıqca havalar sərtləşir. Ona görə də onların dağətəyi regionlardan fərqli olaraq, 
təsərrüfatlarında müəyyən fərqlər yaranır. Əqər dağətəyi zonada əkinçilik, bağçılıq, maldarlıq daha çox üstünlük 
təşkil edirdisə, dağlıq regionlarda maldarlıq aparıcı rol oynayırdı. 
Böyük dağ silsilələri, yaylalar, dərələr, təpələr, meşələr (ormanlar), hamısı ahıskalıların qədim türk 
tayfalarının maddi sərvəti idi. Horoz, Bolacul, Fındıqlı, Çoban-köprülü, Əcərə, Saxan, Yalbuz, Alasana, 
Saburtaq, Çebil, Abioğlu və s. kimi dağlar maldarlığın inkişafı üçün son dərəcədə böyük imkanlar yaradırdı. 
Burada havaların sərtliyinə baxmayaraq, dağətəyi zonalardakı qədər olmasa da, əkinçilik də inkişaf edirdi. Əhali 
dolanışığını təmin etmək üçün bu münbit torpaqlarda buğda, arpa, darı, çovdar kimi bitkiləri əkib becərirdi. 
Hətta çay vadilərinə yaxın ərazilərdə yaşayanlar həyətyanı sahələrində müxtəlif tərəvəz bitkiləri, ilə yanaşı, 
meyvə ağacları [126-127] əkirdilər. Demək olar, Ahıska camaatı özünün zəhmətsevərliyi, işgüzarlığı ilə rahat 
bir həyat yaşayırdı. Yediban, Qusxana, Qarasu, Qostala, Hamzula, Nakal, Qavaxlu və s. kimi meşələr özünün 
nadir ağacları, ov heyvanlarının çoxluğu ilə həmişə diqqət mərkəzində olub. Bunlar eyni zamanda Ahıska 
camaatının dolanışığına, rahat həyat sürməsinə kömək edib. Həmin meşələrdəki palıd, fısdıq, dəmirağacı, vələs, 
bozağac xalqın maddi sərvəti kimi qorunub. Burada elə qədim ağaclar var ki, tarixi çox-çox əski zamanlara 
gedir, yaşı yüzillərlə ölçülür. Məsələ təkcə meşələrin qorunması ilə bitmir, eyni zaman yaşıllıqların salınması da 
vacib bir iş kimi ahıskalıların diqqət mərkəzində olmuşdur. Bundan əlavə həmin meşələrdə qoz (ceviz), xurma, 
tut, yemişən, alma, armud, zoğal ağacları da, moruq, böyürtkən bitkiləri də çoxluq təşkil edir. Onlardan Ahıska 
camaatı müxtəlif məqsədlərlə istifadə edir. Ahıska türk xalqının ən qədim yaşayış məskənlərindən hesab olunur. 
41
 
Buradakı qədim daş heykəllər, qəbirüstü yazılar, saxsı qırıqları, xalq arasında dolaşan əfsanə, rəvayət, nağıl, 
dastan nümunələri və s. həmin regionun əski zamanlardan bəri yaşaış məskəni olduğunu göstərir. 
Region əhalisinin təsərrüfat həyatında qeyd etdiyimiz kimi meşə zolaqlarındakı ağaclardan hazırlanan 
əşyalar indi ayrı-ayrı evlərdə qorunub saxlanmaqdadı. Ağac qaşıqlar, xəmir yoğurmaq üçün təhnələr, tabaqlar, 
cəmlər, çanaxlar, taxıl saxlamaq üçün hazırlanan anbarlar bir tərəfdən ahıskalıların təsərrüfat həyatı ilə 
bağlanırsa, digər tərəfdən sənət nümunəsi kimi əhəmiyyət kəsb edir. İctimai həyatın bütün sahələrində ağacdan 
hazırlanan əşyalara, qablara rast gəlmək olar. Böyük Vətən müharibəsinə qədərki mərhələdə ağacdan hazırlanan 
[127-128] məişət əşyaları demək olar evlərdə üstünlük təşkil edirdi. Xalq arasında Xırtız, Azğur, Pulate, 
Zediban və s. kəndlərinin camaatı arasında maraqlı əhvalatlar dolaşmaqdadır. Onların bir hissəsi həmin 
regionun təsərrüfat həyatı ilə bağlı faktları aşkarlayır. Məsələn, Zedibanlılarla bağlı söylənən rəvayətlərin 
birində deyilir ki, onlar (Zedibanlılar) ev tikərkən dam tirləri (ahıskalılar buna qoşat deyirlər) gödək olur. 
Zediban ustaları eşidibmiş ki, tirləri uzatmaq olur. Lakin onu necə uzatmağı bilmirlər. Belə qərara gəlirlər ki, 
öküzü həmin tirlərin bir başına qoşub dartsınlar. Elə də edirlər. Ancaq tirlər uzanmır (54, s.43). Bu sadəcə olaraq 
əfsanə, rəvayət, hansısa bir lətifə motivinə yüklənmədən əlavə etnoqrafik səciyyə daşıyır. Ahıska türklərinin bir 
qədər əski zamanla səsləşən tarixi düşüncəsini ifadə edir. Hətta bayatıların, mahnıların müəyyən bir hissəsində 
təsərrüfat həyatı, Ahıska türklərinin məşğuliyyətilə bağlı bilgilər var. Bunlar həmin regionun spesifikasını 
öyrənmək üçün əsaslı rol oynayır. Ümumiyyətlə, Ahıska türklərinin tarixi təkcə folklor materiallarının 
zənginliyi ilə maraq doğurmur, eyni zamanda maddi və mənəvi mədəniyyət abidələri də xüsusilə diqqət 
mərkəzində dayanır və bunların bir hissəsi həmin bədii nümunələrdə yaşanır. 
 
Dağıstan daş yeridir, 
Gürcüstan bağ yeridir. 
Adıgünün qızları, 
Xarmanın bol yeridir. 
 
Belə bilgi dolu nümunələr xalq arasında sonsuzdur. Hal-hazırda onların toplanıb çap olunmasına xüsusi 
ehtiyac var. Yaddaşlarda yaşayan bu nümunələr zaman keçdikcə [128-129] unudulur. Ağsaqqalların, 
ağbirçəklərin dünyasını dəyişməsilə tarixə kömülür. 
Ahıska türklərinin həyatı, yaşam tərzi ilə bağlı olan bütün faktları iki istiqamətdə öyrənmək zərurəti var.  
Birincisi onların deportasiyaya qədərki olan mərhələdir. Buradakı etnoqrafik materialların, folklor 
nümunələrinin, maddi mədəniyyət abidələrinin, nə varsa hamısının toplanıb araşdırılması özü böyük bir nəsil 
tədqiqatçıların işidir. Xalqın bitib-tükənməyən həmin maddi və mənəvi mədəniyyətinin araşdırmaları onun gen 
yaddaşına, keçmişinə işıq salır. İkinci bir istiqamət deportasiyadan sonrakı mərhələdir. Bütövlükdə sürgün 
həyatı yaşayan xalqın varlığının hifz olunması məsələsidir. Heç şübhəsiz, deportasiya yaxşılıqdan xəbər vermir, 
burada aclığın, səfavətin, əhalinin gen yaddaşının düşünülmüş şəkildə məhvə sürüklənməsi faktı var. Burada 
yeni mühitin diqtəsi mövcuddur. XX yüzildə Krım tatarlarının, çeçenlərin, Ahıska türklərinin, Ermənistandan 
qovulan azərbaycanlıların keçirdiyi sarsıntılar ağrılarla dolu bir tarixdir. Həmin xalqların mənəvi mədəniyyətini, 
ədəbiyyatını, tarixini, maddi mədəniyyətini araşdırmaq bütün zamanlarda problem kimi aktualdır. Ahıska 
türklərinin təsərrüfat həyatı ilə bağlı araşdırmalarımız, ayrı-ayrı regionlara ekspedisiyalar zamanı topladığımız 
materiallar bunu bir daha təsdiqləyir. 
XXI yüzilliyin astanasında Ahıska türklərinin maddi mədəniyyətinin, təsərrüfat həyatının, məişətinin 
deportasiyaya qədərki mərhələsinin bütün tamlığı ilə öyrənilməsi xeyli çətinliklərlə müşahidə olunur. Lakin 
aparılan araşdırmalar maraqlı faktların da ortaya qoyulmasına imkan yaradır. Ahıska türklərinin əkinçilik 
mədəniyyəti zəngin faktlarla nəzərə çarpır. Bəzi fərqlər alətlərin adında və ha-[129-130]zırlanmasında nəzərə 
çarpsa da, ümumtürk əkinçilik mədəniyyətinin bir hissəsi kimi görünür. Eyni zamanda digər xalqlarla 
qarşılaşmada çox şey qazandı. Bu gün araşdırmamızda hər iki halın mövcudluğunu aydın görürük. Ahıska 
türklərinin əkinçilik, bağcılıq, maldarlıq, sənətkarlıq mədəniyyətinin öyrənilməsi maraqlı faktları ortaya qoyur. 
Sürgün olunan xalqın ağrıları ilə bağlı bir xalq bayatısı var:   
 
Bostan əkili qaldı, 
Çəpər çəkili qaldı. 
Çox diləklər dilədim, 
O da tökülü qaldı. 
 
Bostanı əkili, çəpəri çəkili qalan qövmün heç şübhəsiz, diləyi də tökülü qalır. Lakin Ahıska türkləri 
bütün məhrumiyyətlərə baxmayaraq bəzi istisnalar nəzərə alınmazsa, mövcudluğunu qoruyub saxlaya bildi. 
Zəngin əkinçilik, təsərrüfat və məişət mədəniyyəti onun karına gəldi. Ahıska camaatının zəngin təsərrüfat, 
əkinçilik təcrübəsi var. Əkinçiliyin ən çox herik sistemindən istifadə olunur. Torpaq herik edilir. Payızda 
şumlanıb payız suyu verilir. Təcrübəyə görə əgər torpaq herik edilməzsə, dincə qoyulmazsa, onun məhsuldarlığı 
42
 
çox az olar. Təsadüfi deyil ki, ahıskalılar arasında bir atalar sözü  var və orada deyilir: «Öldür məni,  dirildim 
səni». Ona görə də ahıskalılar torpaqla davranmağı çox yaxşı bacarırlar. Məsələn, taxıl əkinini bostan bitkiləri 
əkməklə əvəzləyirlər. Bəzən həmin sahələrdən növbəti il üçün otlaq sahəsi kimi istifadə olunur. Ahıskanı qədim 
əkinçilik diyarı hesab edirlər. Dağətəyi ərazilər taxıl, arpa, çovdar üçün əlverişli olduğuna görə bu ərazidə 
yaşayan kəndlərdə əkinçiliyə daha çox fikir vermişlər. «Əkinçiliklə bağlı başqa terminlər-ciftçi, [130-131] 
harman, herik, anbar, çuval, kuyu, xalbur, ələk, kotan, gəmi, sel kimi adlar da Anadolu və Azərbaycanın hər 
yerində işlənən ümumtürk anlayışlarından xəbər verir» (54, s.50). Bunların hamısı mədəniyyət hadisəsi kimi 
xüsusi maraq doğurur və bütövlükdə Qafqaz mədəniyyəti kontekstində araşdırmanı zəruri edir. Həmin adların 
demək olar hamısı xalq yaradıcılığı nümunələrində indi də yaşayır. Ona görə də xalqın əski adət-ənənələrini, 
məişətini öyrənən zaman folklordan bir istiqamət kimi istifadə etmək zərurəti yaranır. Dağlıq hissələrdə torpaq 
qatı zəif olduğundan orada herik bir ardıcıllıqla edilərmiş. Çünki arpa, buğda, qarğıdalı və s. bitkilər var ki, 
onlar torpağın şirəsini daha çox sorub gücdən salır. Ona görə də dağlıq ərazidəki kəndlərdə torpağın heriyə 
qoyulmasına və yaxud da başqa bostan bitkiləri əkilməsinə ardıcıllıqla əməl olunur. Əks təqdirdə həmin əkindən 
elə də məhsuldarlıq gözləmək olmaz. Əkinçilikdə keçən əsrin ortalarına, yəni deportasiya olunana qədər 
ikiağızlı dəmir gavahınlı kotan növündən istifadə olunub. Orta Asiyanın ucsuc-bucaqsız çöllərinə sürgün edilən 
Ahıska əhalisi həmin əkinçilik ənənəsini orada da qoruyub saxlaya bilmişlər. Daha doğrusu, o alətlərin böyük 
hissəsini onlar orada yenidən yaratmışlar. Azərbaycanın müstəqilliyindən sonrakı mərhələdə də (böhranın 
ağırlaşdığı çağlarda) torpağın şumlanmasında və biçində iri texnika çətinliyi yarananda həmin alətlərdən istifadə 
edirdilər. Bu alətlər türkün maddi mədəniyyətini, onun əski tarixini öyrənmək üçün kifayət qədər material verir. 
Qeyd etdiyimiz kimi, əhali əkin sahələrini əsasən ikiağızlı kotan növü olan cılğa ilə şumlayardılar. 
Bunlar dəmir qavahınlı idilər. Eyni zamanda ağsaqqalların dediyinə görə, «arona», kütən növü olan kotanlar da 
varmış. Şumlanan sahələrə toxumu heybələrə doldurub əllə səpər-[131-132]dilər. Sonra həmin toxumun üstünü 
çapa-çırpıdan düzəldilən sapanla hamarlayaraq toxumların üstünü örtərdilər. Taxıl və yaxud sahələrdəki otu 
biçmək üçün isə bir sıra alətlərdən istifadə edərdilər. Ahıska türkləri taxıl yetişdikdə biçinə başlardı. Bu zaman 
ayrıca mərasimlər keçirilir, biçinə hazırlıq görərdilər. Bu hətta xalq yaradıcılığında, ayrı-ayrı folklor 
nümunələrində indi də yaşamaqdadır. Onu da qeyd edək ki, Ahıska bölgəsində taxıl biçini ilə ot biçini təxminən 
eyni vaxta düşür. Fərq isə ondadır ki, dağətəyi kəndlərdə dağ kəndlərindən fərqli olaraq əkilən taxılın biçilməsi, 
eləcə də ot biçini xeyli tez başlayır. Texnikanın olmadığı zamanlarda dərzlər bağlanıb taxıl tapan edilərdi. 
Bağlanan dərzlər döyülmək üçün xırmana gətirilərdi. Xırmanda taxılı vəllə (dögen və ya gəmi adlanardı) 
döyərdilər. Dögen yüngül ağacdan hazırlanardı. Altına daşlar düzülmüş ağır vəl isə gəmi adlanardı. Həmin əkin 
və biçin zamanı qonşular bir-birinə kömək edər, yağarlığa düşməmək üçün işləri tezliklə yekunlaşdırmağa 
çalışardılar. 
Təbii şərait Ahıskada çəltiyin (ahıskalılar ona pirinc deyirlər), üzümün yetişdirilməsi üçün o qədər də 
əlverişli olmayıb. Ona görə də həmin bölgədə bunların yetişdirilməsinə elə də əhəmiyyət vermirdilər. Ancaq 
deportasiya onları düşdükləri mühitə uyğunlaşmaq məcburiyyətində qoydu. Onlar Orta Asiya və Qazaxıstanda, 
Azərbaycanda üzüm, çəltik, pambıq və s. kənd təsərrüfatı bitkiləri də yetişdirməyə başladılar. Bir növ yeni 
mühitlə qaynayıb qarışdılar. Professor Yunus Zeyrək «Ahıska bölgəsi və Ahıska türkləri» adlı əsərində maraqlı 
bir epizod verir: «Daşkənd sokaklarında göksü medallı yaşlı özbəklər gördüm. Dünyada ən çox medalı sovet 
xalqı daşıyırlar. Sinələrində bir deyil, beş deyil, bəzən on, bəzən on beş medal birdən sallanır. Mən öncə bu 
medalların savaşda alındığını və ya id-[132-133]man yarışlarında qazanıldığını sandım. Sonra öyrəndim ki, 
sinələri medal çoxluğuyla qabaran bu özbəklər əmək qəhrəmanlarıdırlar. Pambıq toplamaqda, buğda biçməkdə, 
üzüm yetişdirməkdə mahir olan əmək qəhramanları» (147, s.235). Burada Ahıska bölgəsinin zəhmətkeşləri də 
vardı.  
Fərqanə hadisələrindən sonra Azərbaycana pənah gətirən Ahıska türkləri burada da öz əvvəlki təsərrüfat 
ənənələrini qoruyub yaşatmağa və yeni mühitə uyğunlaşmağa başladılar. Mərhum prezidentimiz Heydər Əliyev 
1994 və 1998-ci illərdə Saatlı rayonunda Ahıska türkləri ilə görüşmüş və onların zəhmətkeşliyini, əkinçilik 
ənənəsini çox uca tutmuşdur (40, s.465). 
Əkinçilik mədəniyyətində Ahıska türkləri üçün xarakterik olan bir məqam da xüsusi olaraq qeyd 
edilməlidir. Bu da ondan ibarətdir ki, Ahıska əhalisi ənənəvi olaraq yığılan məhsulları (arpa, buğda, qarğıdalı, 
kartof, çuğundur və s.) xüsusi yerlərdə saxlayardılar. Bunun üçün anbarlardan, küplərdən, quyulardan istifadə 
edərdilər. Hətta bəzi yerlərdə həmin ənənə indi də qorunub saxlanır. Bir sıra ahıskalıların evindən 5-6 tağar 
tutan anbarlara indi də rast gəlmək olur. Bütün bunlar ahıskalılarda məişət həyatının davamlı, mühafizkar 
olduğunu göstərir. 
Yetişmiş taxılı biçmək üçün tırpan (dəryaz), oraq, sırma, və digər alətlərdən istifadə olunurmuş. 
Kəndlilər biçinə eyni gündə başlayarlardılar. Adət üzrə kəndlilər biçinə başlamazdan əvvəl bir yerə toplaşaraq 
məhsulun bol olması, asan yığılması üçün ucadan birlikdə dualar oxuyarmışlar. Biçin vaxtı bəzən kəndlilər ayrı-
ayrılıqda işləsələr də, əsasən biçini bir yerdə apararmışlar. Məhsul biçilərkən dərz bağlanır və əvvəlcədən 
hazırlanmış xırmana gətirilərdi. Əsasən, xırmana məhsulu «sel» [133-134] adlanan xüsusi ikitəkərli böyük 
43
 
arabalarda daşıyarmışlar. Xırmanda taxıl vəllə  döyülərdi. Vəl öküzə və ya ata qoşularaq dərzlərin üstü  ilə  
sürüldükcə buğda sünbüldən ayrılırdı.  
Ahıskalıların kənd təsərrüfatının digər inkişaf etmiş sahələrindən biri də bostançılıq idi. Bostanda 
kartof, soğan, sarımsaq, bibər, laxana (kələm), yerkökü, çuğundur, kəvər, turp, nanə, pomidor, xiyar və başqa 
tərəvəz bitkiləri yetişdirilirdi. Məhsulun  bol olması və yetişdirilməsi üçün bostan sahələrini su arxları 
vasitəsiylə sulayardılar. Bəzi məhsul növləri-kartof, çuğundur, turp və s. xüsusi quyularda, anbarlarda 
saxlanılardı. Dırmıq, bel, qazma, çapa kimi kənd təsərrüfatı alətləri, əsasən, bostançılıqda istifadə  olunurdu.   
Biz irəlidə dönə-dönə qeyd etmişik ki, Ahıska türkləri dünya xalqları arasında ən çox deportasiya ilə 
üzləşən xalqlar sırasındadır. Əkinçilikdən, təsərrüfat həyatından, bütövlükdə məişət həyatından danışarkən 
həmişə birmənalı olaraq ahıskalıların mövcudluğunu deportasiya zamanı ilə birgə izləmək lazım gəlir.  Son 
dərəcə zəngin flora və faunaya malik olan bu bölgə özünün tarixi ənənələri ilə də xüsusi maraq doğurur. Onların 
tarixdə, tarixi prosesdə türk xalqlarının bir gövmü kimi uğurlarına baxılması çox azdır. Dünya nəzəri düşüncəsi 
xalqların tarixi mədəni inkişafını həmişə üç istiqamətdə izləyib. Birincisi xalqların mədəni əlaqələrində, ikincisi 
qan qohumluğunda, üçüncüsü genetik düşüncədə arayıblar. Ahıska türklərinin məişət həyatı ilə bağlı məsələlərə 
diqqət yetirdikdə bunları unutmaq olmaz. Çünki burada ən diqqət doğuran faktorlardan biri özünəməxsusluğun, 
regionun spesifikasının müəyyənləşdirilməsidir. Əkinçilikdə də, maldarlıqda da, [134-135] bağçılıqda da bunlar 
nəzərə alınmalıdır. Ona görə də araşdırmalarımızda bunlara bütün məqamlarda diqqət yetirməyə üstünlük 
vermişik. Bostançılıqdan danışarkən həmin məqamları xüsusi olaraq diqqət mərkəzində saxlayırıq. Ahıska 
regionu bostançılıq üçün son dərəcədə əlverişlidir. Oradakı bostan bitkiləri, eləcə də meyvəçiliklə bağlı ciddi 
araşdırmalar apararkən ilk əvvəl gözümüzün qabağına XVI əsrin dahi şairi Məhəmməd Füzulinin «Meyvələrin 
söhbəti» əsəri gəlir. Həm də belə təsəvvür yaranır ki, bu əsər elə Ahıska, Ahılkələk regionunda yaranıb. Son 
dərəcədə münbit torpağa, zəngin təbiətə malik olan bu ərazidə bütün bostan bitkilərini yetişdirmək mümkündür. 
Mülayim dağətəyi zonada bir toxumu torpağa əkmək (səpmək) kifayətdir. Suyu bol, torpağı münbit olan 
Ahıskada bostançılıq kifayət qədər inkişaf edib. Saf, şəffaf çeşmələrin suyu ilə sulanan bu yerlərdə bostan 
bitkilərinin ayrı dadı var. Ahıska ağsaqqalları altmış il vətəndən uzaqda yaşamalarına baxmayaraq o yerlərin 
meyvələrinin, bostan bitkilərinin dadından danışarlar. Buradakı meyvələr o yerlərin meyvələrinin dadını verməz 
deyirlər. Prof. Asif Hacıyev Ahıskadakı bostançılıqdan danışarkən xüsusi olaraq vurğulayır: «Saf çeşmələrin, 
səffaf çayların suları ilə suvarılan bostanlarda kartof, soğan, sarımsaq, bibər, pomidor, badımcan (patlıcan), 
xiyar, kələm (laxana), çuğundur, yerkökü, turp, nanə, kəvər və başqa bitkilər yetişdirilirmiş» (54, s.51). 
Göründüyü kimi, həmin bostan məhsullarının sıralanması arasında elə də fərq yoxdur. Fərq olsa-olsa onların 
adlanmasında, onların turpa şalğam deməsi qədərdir. Onu da qeyd edək ki, bu bostan məhsullarının bir qismi 
dağlıq zonada daha məhsuldarlıqla nəzərə çarpırsa (məsələn kartof, kələm daha çox dağlıq ərazilərdə böyük 
[135-136] məhsuldarlıqla görünür), digər bir qismi dağətəyi ərazilərdə asanlıqla yetişdirilir. Onu da qeyd edək 
ki, həmin bostan bitkilərin bir qismi açıq havaya çıxarılana qədər, daha doğrusu, yazağzı parniklərdə yetişdirilir. 
Havalar isinən kimi həmin şitillər sahələrə dağıdılır. Kartofun, kələmin, xiyarın, lobyanın yetişdirilməsi zamanı 
da müəyyən şərtlərə, torpağın münbitliyinə, eyni yerdə ardıcıl əkilməməsi məsələsinə xüsusi diggət yetirilir. 
Əks təqdirdə məhsuldarlıq aşağı düşür. Onun üçün də ənənəvi olaraq torpaq dincə qoyulur. Məhsul yığıldıqdan 
sonra həmin yerlər herik edilir. Keçən əsrin sonlarında çap olunan «Tiflis sərf-nəhvi» dəftərində XIX əsrin 
yaşayış məskənləri, əhalisi, kənd, qəsəbə və s. haqqında mükəmməl məlumatlar verilir. Orada Ahıska türkləri 
haqqında da maraqlı bilgilərə rast gəlirik. O kəndlərin məşğuliyyəti, təsərrüfat həyatı, məişəti ilə əlaqədar qısa, 
lakin müfəssəl məlumatlar var. Buradan da Ahıska türklərinin əkinçilik, maldarlıq, sənətkarlıqla yaşayışlarını 
qurduğunu görürük. 
Ahıskada olan məhsuldarlıq yetişdirilən bostan bitkilərinin artıq hissəsinin yaxın ərazilərdə satılmasına, 
bazarlara aparılmasına yardımcı olmuşdur. Dağlıq ərazilərdə bunlar əsasən yağış suyu, dağətəyi zonalarda 
çayların, bulaqların suyu ilə suvarılmışdı. Ahıska türklərinin düşüncəsini əks etdirən bir poetik parçada deyilir:   
    
Nerdə olsan bil ki, sən, 
Ağac əkməy unutma. 
Can qədrinə yetməyə, 
Qalmağa bağın olsun (67, s.155). 
[136-137] 
 
Göründüyü kimi, bu xalq nümunəsində harada olmağından, kimliyindən asılı olmayaraq ağac əkmək 
tövsiyə olunur. Bağ salmaq, bostan becərmək bütün ahıskalıların ən başlıca məşğuliyyət sahəsidir. Bir məsələni 
də qeyd edək ki, bostançılıqda ahıskalılar müxtəlif əmək alətlərindən istifadə etmişlər. Yerin qazılması, bostanın 
suvarılması, onun arasındakı artıq otların (alaqların) götürülməsi, alaqların təmizlənməsi və s. üçün müxtəlif 
alətlərdən istifadə olunmuşdur. Həmin prosesdə toxa, tırmıx, bel, çapa, kazma və s. kimi alətlər işlənir. İndi 
bunların hamısı ahıskalıların məişətində istifadə olunan alətlərdir. 
44
 
Ahıskalılar həm də yaxşı tərəvəz bitkiləri yetişdirə bildiklərinə görə keçmiş SSRİ məkanında təcrübəli 
tərəvəzçi şöhrətini qazanmışdır. Həmin təsərrüfatçılıq keyfiyyətləri onların məskunlaşdığı yerdə yerli şəraitə tez 
alışmağına da xidmət edir. Nikolay Lesovenko «Soyuz» qəzetinin 1990-cı il, 34-cü sayında «Mesxeti türklərinin 
daha bir ünvanı» məqaləsində, ahıskalıları torpağa bağlı insanlar kimi yazmışdır. Müəllif Donetsk vilayəti 
Slavyansk rayonu Çernovye Moloçar sovxozunun müdirinin dediklərindən, ahıskalıların zəhmətkeşliyini bir 
daha geniş kütlələrə yetirmişdir: «Çernovye Moloçar sovxozunda 530 nəfər ahıskalı yaşayır. Onların hamısı 
kollektivin dərin hörmətini qazanmışlar. Bu insanlar yaxşı işləyir, sərxoşluq etmirlər, xeyirxah niyyətləri ilə 
fərqlənirlər» (92, s.12-13). 
Ahıskalıların təsərrüfatının ən mühüm sahələrindən biri də bağçılıq sayılır. Tut, xurma, incil, ceviz 
(qoz), fındıq, gilas, kirəz (kirəz iri gilasdır, iyun ayında yetişdiyindən ahıskalılar iyun ayını kirəz ayı adlandırır). 
Alma, armud, heyva və s. meyvə növləri Ahıska [137-138] bölgəsində xüsusiylə məşhur olmuşdur. Onlar bir 
çox alma növləri-qərənfil, şah, şəfran, paşa, söbə, bəyaz, şəkər, şəkərnabat, yağ, və s. becərirdi. Ticarət 
əlaqələrinə qoşulan bütün bazarlarda, Türkiyənin, Azərbaycanın, habelə Tbilisinin, İrəvanın və digər qonşu 
məmləkətlərin bazarlarında Ahıska bağlarının məhsullarına həmişə yüksək tələbat olmuşdur.   
Nanəzir, güvə, güküm, dedirzə, sasela, nənə, ağırşah, qızıl, inçir və digər armud növləri də qədim 
etnoqrafik ənənələri olan Ahıska  bölgəsində bağçılığın intensiv inkişafının mühüm göstəriciləridir. Bağçılıq 
ahıskalıların dolanışığının mühüm bir hissəsini təşkil edirdi. Ahıskanın dağ ətəkləri, aşağı kəndlər göz işlədikcə 
uzanan bərəkətli meyvə bağları ilə məşhur olub. Həmin regionda yetişən meyvələr özünün dadı, təravəti ilə 
bütün Qafqazda, Kiçik Asiyada şöhrət qazanıb. Ahıskada bağçılığın tarixini izləmək özü bir problemdir. Bu 
zənginlik, eyni zamanda camaat  arasında mövcud olan bağsalma təcrübəsi onun tarixini heç şübhəsiz çox-çox 
qədimlərə aparır. Tarixi mənbələr bu haqda kifayət qədər bilqi verir. Dağətəyi zonanın böyük hissəsini, dağlıq 
zonalardan fərqli olaraq meyvə bağları təşkil edib. Keçən əsrin deportasiyasına qədər burada göz işlədikcə 
uzanan meyvə bağları olub. Xüsusi olaraq onun becərilməsi, yetişdirilməsi qayğısına qalınıb. Ağsaqqallar, 
ağbirçəklər vaxtaşırı söhbət düşdükcə Ahıskadakı bağ yerlərindən, oradakı meyvə ağaclarının becərilməsindən, 
meyvələrin dərilməsindən danışırlar. Xalq arasında bağcılıqla bağlı çoxlu əhvalatlar, rəvayətlər söylənir, 
nəğmələr, bayatılar deyilir. Onların böyük əksəriyyətində sadəcə olaraq o yerlərin təsərrüfat həyatı əks olunmur, 
eyni zamanda xalqın ağrıları, deportasiya olunmuş millətin göz yaşları, [138-139] vətən, yurd həsrəti yaşanır. 
Bunlar məhz bədii nümunə olmaqdan çox fakt kimi tarixi mənbə rolunu oynayır, deportasiya olunan bir qövmün 
təsərrüfat mədəniyyətini, məişətini hifz edir. Xalq arasında belə nümunələr çoxdur. Biz ekspedisiyalar zamanı 
Orta Asiyanın, Qazaxıstanın, Azərbaycanın, Türkiyənin müxtəlif regionlarına səpələnmiş ahıskalılardan çoxlu 
folklor nümunələri toplamışıq. Burada məhz ahıskalıların bağ, bostan yerləri bir ardıcıllıqla xatırlanır. 
 
Kirəz dalın əkməli, 
Meyvəsindən yeməli. 
Komşi qızı var ikən, 
Kimə boynun əkməli? 
 
Eləcə də xalqdan topladığımız digər nümunələrdə müxtəlif  meyvə adları, alma, armud, qoz, fındıq, 
şabalıd, zoğal, tut, heyva, ərik və sair adları tez-tez çəkilir ki, bu da heç şübhəsiz, onların həyat tərzinin, 
məşğuliyyətinin yaşantısıdır. Ağsaqqalların dediyinə görə bağcılıq digər regionlarda nisbətən zəif inkişaf edib. 
Ümumiyyətlə, xüsusi olaraq bağcılığın inkişafı qayğısına qalınıb. Həyətyanı sahələrdəki ərazinin bir hissəsi 
həmişə şitillərin əkilməsi və calaq vurulması üçün saxlanıb. Meşələrdən alma, armud, alça ağaclarının şitilləri 
bağlarda əkilərək calaq edilib. Onu da qeyd edək ki, calaq işləri ildə iki dəfə, yazda və payızda aparılır. Yazda 
ağaclar puçurlayan vaxt, payızda isə meyvə yığılandan sonra bu işlər görülür. Ahıska alması, armudu ilə ad-şan 
qazanıb. Armudlar da Ahıskada müxtəlifliyi, rəngarəngliyi ilə yaxın regionların diqqətini cəlb edib. Bugünki 
ədəbiyyatlarda, el ağsaqqallarının söyləmələrində Ahıskada çoxlu nanəzin, ağırca, bibi, aşırşah, bəyaz, incir, 
[139-140] fasela, bağrıqara, güz, gügüm, qızıl, nənə, dedirza və s. meyvələrini göstərmək olar. Bu meyvələrin 
özünəməxsus becərilmə xüsusiyyəti var. Payızda ənənəvi olaraq meyvə dərildikdən sonra dibi boşaldılır. Sonra 
suvarılır. Qurumuş budaqları kəsilir. Yazda isə payızda olduğu kimi həm suvarma işləri aparılır, həm də 
ağacların aşağı hissəsinə kirəc vururlar ki, mevə qurtlamasın, ağaca qurd düşməsin. Bağcılıq Ahıskada dağətəyi 
zonanın əsil dolanışıq yeri idi. Bu meyvələr hər yerdə Ahıska alması, Ahıska armudu və s. adla tez-tez 
vurğulanarmış. Panta (Banda) adlanan dağ meyvəsi də bu yerlərin meşələrində bitərmiş. Onun barcuc, şərbət, 
sari, soltanlı və s. növləri qeyd olunur. Xalq arasında yaşayan bir bayatıda deyilir: 
 
Armud dalda, dal yerdə, 
Bülbül ötməz hər yerdə. 
Fələyin qaydasıdır, 
Hər birimiz bir yerdə. 
 
45
 
İndi Ahıska camaatı o yerlərdən çox-çox uzaqlarda səpələnmiş, vətən həsrətilə bir ömür yaşayır. 
Ağsaqqallar, ağbirçəklər harada olmasından asılı olmayaraq həmin yerlərin xatirələrini söyləyir, meyvə 
bağlarından, armudunun, almasının ləzzətindən danışır. Ancaq bir cəhəti də qeyd edək ki, bu zəhmətkeş xalq 
bütün çətinliklərə dözdü, həmin yerlərə qayıtmağı amala çevirdi. Düşdüyü ərazilərdə şəraiti öyrənib mühitə 
uyğun özlərinin əkinçilik, bostançılıq, bağçılıq ənənəsini yaşatdılar. Ancaq daha yeni mühitdə olanları 
təkrarlamadılar, eyni zamanda həmin ərazinin landşaftına uyğun özlərinin də təcrübəsini diqtə etdilər. 
Zəhmətsevərlik bu məhrumiyyətlərə düçar olan xalqın əlindən tutdu. İndi Azərbaycanın ayrı-ayrı rayonunda 
Ahı-[140-141]ska türkləri böyük təsərrüfat işləri ilə məşğuldur. Əkinçilik, maldarlıq, bağcılıq işlərində fəallıqla 
iştirak edir və bununla özlərinin yaşayışının təminatına çalışırlar. Çox qədim tarixə malik olan Ahıska 
türklərinin etnoqrafik ənənələrini araşdırmaq, ondakı özünəməxsusluğu ortaya qoymaq aktuallığı ilə zamanını 
gözləyir. Buradakı adət-ənənələr, əkinçilikdə, bağçılıqda olan əski çağlarla səsləşən məqamlar, əmək alətlərinin 
diqtə etdiyi tarix çox-çox uzaqlara gedib çıxır. Ona görə də həmin yaşayış sahələrini, bütövlükdə Ahıska 
regionunun məişətini öyrənməklə biz türkün qədim tarixinə yol açmış oluruq. Maldarlığın öyrənilməsi də bu 
sıradadır.  
Ən qədim zamanlardan Ahıskada maldarlıq da təsərrüfatın geniş inkişaf etmiş sahələrindən  biri 
olmuşdur. Burada maldarlığın köçmə (yaylaq-qışlaq) forması geniş yayılmışdı. Bütün türk bölgələrində olduğu 
kimi, Ahıskada da baharın sonunda mal-qara sürüləri yaylaqlara çıxarılır, payızda isə arana-qışlaqlara 
qaytarılardı. Türk xalqlarının təsərrüfat həyatının təhlili göstərir ki, ağartı məhsulları və onların adları  Ahıska  
türklərində də  eynilik  təşkil  edir. 
Böyük tarixi ənənələri, keçməkeşli həyat yolu keçən türkün bir hissəsi olan Ahıska türklərində 
qoyunçuluq daha çox inkişaf etmişdir. Bu həmin regionda əhalinin əsas dolanacaq yeri idi. Daha çox dağlıq 
yerlərdə yaşayanların həyatında maldarlıq başlıca yer tuturdu. Çünki böyük yaylaqlar, dağların sərin havası, 
ucsuz-bucaqsız otlaqlar mal-qoyun saxlamaq üçün daha əlverişli idi. Ahıskada elə ev olmazdı ki, orada mal-
qoyun olmasın. Dağətəyi kəndlərdə əhali yazın axırlarında yaylağa çıxmağa hazırlıq görər. Havalar isinməyə 
başlayanda dağlara gedərdilər. Bu ənənəvi xarakter daşıyardı. [141-142] Ahıskada hər kəndin öz dağ yerləri var 
idi. May ayının axırlarında köçlər başlardı. Ailələrin əşyaları arabalara yüklənər, öküz və ya at arabası ilə 
uşaqlar, qadınlar aparılar. Mal-qoyun isə dağlara, yaylaqlara otlaya-otlaya aparılardı. Sonra köç mənzilə çatanda 
dəyələr (alacıqlar) qurulardı. Bu köçlər böyük şənliyə, toy-bayrama çevrilərdi. Köç ərəfəsində evlərdə şirin 
çörəklər, qatlamalar bişirilərdi. Fındıqlı, Abioğlu, Horoz, Persat, Didimağa, Çekilli, Askilli, Dersel, Artial, 
Əcərə, Saxan, Yalbuz və s. dağları yayda Ahıska türklərinin əsas köç yerləri idi. Ahıska regionunda mal-
qoyunun otlaması üçün böyük yaylaqlar mövcud idi. Saxan, Xarcam, Abastuban, Varxan, Uravel, Əski, Çoban, 
Persat, Öküz koxi, Çeçlə və s. yaylaq yerləri qoyun-quzu, mal-qara saxlamaq üçün son dərəcədə əlverişli idi. 
Eyni zamanda onu da qeyd edək ki, Ahıska türklərinin mal-qaranın saxlanması üçün qışlaqları vardı. Havalar 
soyuyanda, yağışlar başlayanda yayın axırı, payızın əvvəlində arana köçlər başlardı. Əhali mal-qaranı, qoyun-
quzunu təzədən arana qaytarardı. Ahıskada Çilər qışlaq, Xurşudun yatağı və s. kimi qışlaqlar vardı. Burada 
böyük sürülər saxlanardı. Mal-davarı bir qədər az olanlar isə onları həyətlərində saxlardı. Deportasiyaya qədər 
elə ev olmazdı ki, dağ kəndlərində on-on beş mal-qarası, əlli, yüz qoyunu olmasın. Dağətəyi kəndlərdə bu bir 
qədər azlıq təşkil edirdi. Hətta evlərin böyük qismində mal-qoyunla yanaşı, camış da saxlanardı. Camış istiyə bir 
qədər meylli olduğundan dağ kəndlərində bu elə də çoxluq təşkil etməzdi. Ancaq camışın südü yağlılıq 
baxımından daha çox olduğundan qiymətləndirilərdi. Ahıska kəndlərində at saxlamaq da geniş yayılmışdı. 
Ondan minik vasitəsi kimi istifadə olunardı. Hətta bəzən dağlardan qayıdanda atlar geri gətirilməzdi. Onlar 
orada sərbəst buraxılar, bir növ vəhşi [142-143] həyatı keçirərdilər. Qışın sərt sazaqları başlayanda kəndə 
gətirərdilər. Kəndlərdə mal-qoyun saxlamağın özünəməxsus ənənəsi vardı. Bunu ya çobanlar otarardı, ya da 
evlər (camaat) növbə ilə heyvanlarını otarardılar. Yaşlıların dediyinə görə, Ahıska pendirinin, qaymağının ayrı 
ləzzəti vardı. Onu da deyək ki, onlar pendiri əsasən qoyun südündən hazırlayardılar. Bunun özünəməxsus 
hazırlanma qaydası vardı. Yunundan isə yorğan-döşək düzəldilər, xalça-palaz toxuyardılar. Ahıskalılar inəyin, 
camışın südündən pendir hazırlamağa elə də üstünlük verməzdilər. İnək, camış südündən qaymaq, yağ 
çəkərdilər, qurud hazırlayardılar. Onu da qeyd edək ki, südü nəhrələrə töküb yağ əldə edərdilər. Çəkilmiş 
süddən isə şor hazırlayardılar. Əhali əsasən çeçil pendiri hazırlamağa üstünlük verərdi. Ahıskalıların dediyinə 
görə, pendirin ən yaxşısı Saxan və Qoyundərə kəndlərində düzəldilərdi. Eyni zamanda davar, atma, çuma, 
təpmə pendir növləri də Ahıska türkləri arasında geniş yayılıb. Ahıskalılar deportasiya olunmalarına 
baxmayaraq indi ayrı-ayrı regionlarda məskunlaşsalar da, mal-qara da saxlamağa üstünlük verirlər. Ahıskada 
əkinçilik, bağçılıq, maldarlıq, bostançılıqla yanaşı, balıqçılıq da camaatın əsas dolanışıqlarından biri idi. Böyük 
bir ərazini əhatə edən bu torpaqdan Tanrı heç nəyi əsirgəməyib. Ona görə də bir yanı Ağrı dağına, bir yanı 
Başkeçidə gəlib çatan torpaqlarda balıqçılıq üçün də təbii şərait olmuşdur. Belə ki, «bir yanı Ağrı dağına bir 
yanı Başkeçid yaylalarına söykənən qədim diyardan Kür, Poshov, Anaxatır kimi çaylar axır. Türklər həmin 
çaylardan çanar, loko, mursa, adlandırdıqları qiymətli balıqları tutarmışlar» (54, s.53). Dağların yüksəkliyindən, 
dərin dərələrindən süzülüb gələn çaylarda müxtəlif balıq növləri var idi. Ən çox nəzərə çarpan isə qızıl balıq idi. 
Balığı torla və ya qarmaqla tutardı-[143-144]lar. Ümumiyyətlə Ahıska bölgəsində Kür, Arzinc, Poshov, 
46
 
Xeveşen, Abastuban, Xarcam, Laşe və s. çaylar var. Burada eyni zamanda Çatalsu, Köprülü çatal kimi çay 
qovşaqları, Naciken buzlağı var. Onu da qeyd edək ki, Ahıska bölgəsində həm də çoxlu göllər vardı. Dibsiz, 
Pərvanə, Sabinet, Qofuz, Çari, Qara və s. gölləri balıqçılıq üçün əlverişli idi. Balıq tutmada olta (tor atmaqla) 
növü də geniş yayılmışdı. Aprel, oktyabr aylarında balığın böyük dəstələrlə sahilə yaxın yerlərdən keçməsi 
olardı. Qarmaqla balıq tutanlar həmin vaxtı xüsusi olaraq gözlərdilər. 
Barlı-bərəkətli çəmənlikləri ilə zəngin olan həmin bölgənin etnoqrafik əhəmiyyəti, demək olar ki, çox 
zəif öyrənilən arıçılıq daha çox inkişaf  etmişdir. Arıçılıq üçün çox münbit şərait olduğuna  görə, arılar burada 
bol məhsul verirmiş. Təsərrüfatın bu sahəsilə məşğul olanlar mahir arıçılar sayılırdılar. Arıçılığın ən çox inkişaf 
etdiyi Ahıska bölgəsi münbit şəraiti ilə xüsusi maraq doğurur. Bu yerlərdə əhalinin böyük bir hissəsinin 
dolanışığını arıçılıq təşkil edirdi. Onu da qeyd edək ki, dağlarda bal arısına ağac koğuşlarında daha çox rast 
gəlinərdi. Bunun özünün xüsusi yetişdirilməsi qaydası var. Əvvələ onu qeyd edək ki, dağlarda ağac 
koğuşlarında (daha çox palıd və cökə ağaclarında buna rast gəlinərdi) yaşayan bu arılar bəzən qış uzun qələndə 
böyük məhrumiyyətlərlə qarşılaşardı. Hətta ağsaqqalların dediyinə görə bəzən bir neçə ilə ağac koğuşlarında 
belə çatacaq qədər bala rast gəlinirdi. Bu ilin məhsuldarlığı arıların işləkliyi ilə daha çox bağlı idi. 
Kəndlərdə isə xüsusi arıçılıqla məşğul olanlar olub. Onlar bunu necə yetişdirmək, qulluq etmək 
qaydalarını çox yaxşı bilirdilər. Eyni zamanda yaz gələndə diqqət bir qədər artırılır. Çünki onların becə verən 
vaxtıdır. Həmin zamanda ana arının köç etməsi (buna küsüb getmə də [144-145] deyirlər) tez-tez baş verir. Bu 
zaman isə ana arının tutulub başqa olacaqda yerləşdirilməsi lazım gəlir. Ahıska ağsaqqallarının dediyinə görə, 
arı çox zərif canlıdır. Gərək həmişə onun qayğısına qalasan. Onlar yem dalınca neçə kilometrlərlə yol gedə 
bilirlər. Dağətəyi və dağlarda yaşayan ahıskalıların böyük əksəriyyətinin həyətlərində bir-iki qutu olsa da, bal 
arısı saxlanırdı. Bəzilərində bu onlarla qutu qədərində olurdu. Eyni zamanda bir məsələni də qeyd edək ki, 
həyətlərdə arıların saxlanması xüsusi zəhmət tələb edir. Bu işin ahıskalılar arasında ustaları hesab olunan 
ağsaqqallar vardı. Bəzən havalar isinəndə, əhali dağlara köç edəndə arılar da aparılardı. Onun balından ara 
həkimləri dərman kimi istifadə edir və balı min bir dərdin dərmanı hesab edirdilər. Ətraf regionlarda Ahıska balı 
çox məşhur olub. Daha doğrusu xalqın dolanışığının bir hissəsi kimi giymətləndirilirdi. Deportasiyadan sonra 
ahıskalılar arıçılıq məşğuliyyətini vətəndən çox-çox uzaqlarda Orta Asiyada, Azərbaycanın ayrı-ayrı 
rayonlarında yaşatmağa çalışmışlar. Lakin son dövrlərə qədər ağsaqqalların dediyinə görə, arı saxlamaq bir 
qədər çətinləşmişdi. Bu da əkin sahələrinə həddindən çox dərman verilməsi ilə bağlı idi. Məhz bunun 
nəticəsində bal arıları demək olar kütləvi şəkildə qırılırdı. Ancaq son zamanlar ahıskalılarda təsərrüfatın bu 
sahəsi xeyli dərəcədə inkişaf etməkdədir. Ahıska balı qonşu  bölgələrdə və dövlətlərdə xüsusi şöhrət və hörmət  
qazanmışdır. Baldan əhali həm qida kimi, həm də dərman kimi istifadə  edərdilər. 
Deportasiyadan sonra müxtəlif regionlara, ölkələrə pənah aparan Ahıska türkləri bütün çətinliklərə sinə 
gərdi. Ulu yerlərində olan yaşayış ənənəsini burada da davam etdirməyə başladılar. Bu, onların əkinçilik, 
bağçılıq, mal-[145-146]darlıq həyatında da eynilə təkrarlandı. Ancaq yeni mühit yeni şəraitə uyğunlaşmanı diqtə 
edirdi. Ona görə də yerli mühitin xüsusiyyətlərini nəzərə almaqla bu obanın adamları həyatlarını, dolanışıqlarını 
nizamlayırdılar.  
Sənətkarlığın inkişafı baxımından da Ahıska böyük ənənələri xarakterizə olunur. Hələ paşalıq dövründə 
və ondan çox-çox əvvəl bu diyar məşhur sənətkarları ilə şöhrət qazanmışdı. «XIX əsrdə Ahıskada zərgərlik və 
tikmə işləri xüsusilə inkişaf edir. Ahıska zəhmətkeşlərin düzəltdiyi qızıl və gümüş bəzəklər, məxmər və mahud 
üzərində tikmələr bütün Qafqazda məşhurlaşır» (54, s.54). SMOMPK məcmuəsinin on birinci buraxılışında 
(1891) Ahıska regionunun tarixi, təsərrüfat həyatı ilə bağlı maraqlı məlumat verilmişdir. Onu da qeyd edək ki, 
Ahıskada sənətkarlığın tarixini XIX əsrlə, paşalıq dövrü ilə məhdudlaşdırmaq çox azdır. Bu özlüyündə türkün 
tarixinə, sənət və sənətkar haqqında anlayışlarına qədər gedib çıxır. Orada zərgərlik işləri bölgədən çox-çox 
uzaqlarda şöhrət qazanıb. Mahud üzərində vurulan bəzəklər, tikmə və naxışlar Qafqazda, Kiçik Asiyada, Balkan 
ölkələrində məşhur olub. Dülusçuluq geniş yayılıb. Taxta qablar xüsusi zövqlə hazırlanıb. Xalq məişətdə həmin 
taxta qablardan, taxta qaşıq, cam, təhnədən deportasiya zamanına qədər bir çoxluqla istifadə ediblər. Bunlar bir 
növ həmin işlə məşğul olanların həm də dolanışıq yeri idi. Sənətkarların düzəltdiyi müxtəlif əşyalar bazarlarda 
satılardı. Ahıskanın qızıl sinəbəndləri (macar), mahmudiyyələr, pipanur, küfə (sırğa), kəmərlər, gəlinlərin başa 
qoyduğu zərli-bəzəkli qatxalar əsl sənət dəyəri olan əsərlər kimi hər yerə yayılır (54, s.54). Həmin sənət 
nümunələri tarixin çox əski qatlarından, burada böyük ənənələrin yaşandığını ifadə edir. [146-147] 
Belə bir ənənəyə malik xalqın deportasiya olunması ən aşağısı bəşər sivilizasiyasına vurulan zərbə idi. 
Daha doğrusu, insanlığın, bir xalqın məhvinə yönəlmiş addım idi. Bu da Ahıska türklərinə qarşı yönəlmişdi. 
Bəli, deportasiya olunan xalqın özü təkcə məhrumiyyətlərlə qarşılaşmır, eyni zamanda onun min illər boyu 
yaratdığı maddi və mənəvi mədəniyyəti, tarixi ənənələri deportasiya olunur. Məhz bu səbəbdən də Ahıska 
regionunun maddi və mənəvi mədəniyyətini iki mərhələdə: həm deportasiyaya qədərki, həm də deportasiyadan 
sonrakı dövrünü araşdırmaq lazımdır. Böyük tarixi ənənələrə malik xalq deportasiyadan sonrakı zamanda sözün 
həqiqi mənasında dəhşətli faciələrlə qarşılaşdı. Yeni mühit yeni şəraitə uyğunlaşmanı diqtə edirdi. Pərən-pərən 
olmuş xalqın düşdükləri vəziyyətə uyğunlaşması həmin ərazilərin spesifikasını öyrənməni zəruri edirdi. Heç 
şübhəsiz, Orta Asiyanın susuz səhralarında bu çətin idi. Ancaq zəhmətkeş xalq bütün çətinliklərə sinə gərdi. 
47
 
Orta Asiyada Ahıska türkləri tarixi ənənələrini qoruyub saxlamağa çalışmaqla oradakı məişət, təsərrüfat işlərinə 
də uyğunlaşdı. Orta Asiya və Qazaxıstan xalqlarının təsərrüfat həyatında görə biləcəyi qədər işlər gördülər. 
Fərqanə hadisələri onları yenidən deportasiya olunmağa gətirib çıxardı. Beləliklə, Ahıska türklərinin 
böyük qismi Azərbaycana, bir hissəsi Türkiyəyə, bəziləri Rusiyaya və s. ölkələrə köçdü. Azərbaycana gələnlərin 
böyük əksəriyyəti kompakt halda yaşamağa daha çox üstünlük verdilər. Böyük təsərrüfatlar yaratdılar. Qubada, 
Xaçmazda, Saatlıda, Sabirabadda, Şəkidə və s. rayonlarda xüsusi uğurlar qazandılar. Çünki onların bu sahədə 
böyük təcrübəsi vardı. [147-148] 
Maraqlıdır ki, Ahıska türkləri dəfələrlə baş vermiş köçlərə, məşəqqətlərə baxmayaraq təsərrüfat 
ənənələrinə sadiq qalmış, hara köçsələr də, yeni yaşayış yerinin təsərrüfat xüsusiyyətlərinə uyğunlaşmaqla 
yanaşı, özlərinin ənənəvi təsərrüfat sahələri ilə məşğul olmuşlar və olmaqdadırlar. 
Məsələn, Saatlı rayonunun Adıgün kolxozu (bu kolxoz əsasən Ahıska türklərindən ibarətdir) təsərrüfatın 
bir çox sahələri üzrə (pambığçılıq, toxumçuluq, tərəvəzçilik və digər sahələr) tezliklə rayonun qabaqcıl 
kolxozlarından birinə çevrilir. Yeni yaradılmış bu kolxoz pambıqcılıq sahəsində böyük uğurlar qazanmışdır. 
1989-cu ilin nəticələrinə görə, rayonda və respublikada birincilər sırasına çıxmışdır. Müxtəlif təsərrüfat sahələri 
üzrə  qabaqcıl yerlərdə durduğuna görə, bir sıra dövlət mükafatlarına layiq görülür.  Kolxozun sədri Mövlüd 
Bayraqdarov bütün tapşırıqlar və  öhdəliklər vaxtından əvvəl yerinə yetirildiyinə görə «Sosialist Əməyi  
Qəhrəmanı»  adına layiq görülür.  
1958-ci ildə Özbəkistandan Azərbaycana köçürülənlərin bir qismi Quba rayonunun «Partiyanın XXII 
qurultayı» adına kolxozunda məskunlaşdırılmışdı. Təsərrüfatçılıqda zəngin təcrübəyə malik olan ahıskalılar öz 
zəhmətsevərlikləri ilə, eləcə də işə ciddi münasibət bəslədiklərinə görə xüsusilə fərqlənirdilər. Ahıskalıların bu  
kolxozda geniş fəaliyyəti və əkinçiliyə yaxından bələd olması təsərrüfatın bütün sahələrində rayon üzrə 
birincilər sırasına çıxmasında az rol oynamamışdır. Rayon ictimaiyyətinə məlum idi ki, kolxozun yüksək 
göstəricilər əldə etməsində ahıskalı əməkçilərin işgüzarlığının da mühüm rolu olmuşdur. Orada maldarlıq, 
taxılçılıq, tərəvəzçilik, balıqçılıq sahələri fəaliyyət göstərirdi. [148-149] Balıqçılıq təsərrüfatı sahəsində fəhlə 
kimi işə başlayan M. Bayraqdarov bir müddətdən sonra briqadir seçilir. Onun işgüzarlığı sayəsində kolxoz 
dəfələrlə öhdəlikləri vaxtından əvvəl yerinə yetirir, məhsul bolluğundakı nailiyyətlərinə görə müxtəlif 
mükafatlara layiq görülür. 
Abuzər Bayraqdarov zəhmət və bacarığı ilə təkcə Quba rayonunda deyil, respublikanın digər 
bölgələrində də tanınmışdı. Kolxoz bir neçə dəfə əmək yarışlarında birinci yeri  tutduğuna  görə  Abuzər 
Bayraqdarova  Sosialist Əməyi Qəhrəmanı adı verilmişdir.  
1989-cu ildə Fərqanə faciəsi baş verən zaman o öz soydaşlarına arxa olaraq, onların Azərbaycana 
gəlməsinə kömək edir. Təsadüfi deyildir ki, Fərqanə  hadisəsi zamanı zərər çəkmiş 2300 ahıskalı ailəsi Quba 
rayonunu yaşayış yeri kimi seçir. Faciədən  bir  müddət  sonra isə  keçmiş SSRİ-nin digər  bölgələrində yaşayan 
minlərlə ahıskalı burada məskunlaşmağa üstünlük verirlər. Onlar bu gün də Quba rayonunun başqa soydaşları 
kimi təsərrüfatın müxtəlif  sahələrində çalışır, əmək ənənələrini davam etdirirlər. Əməksevərliyi, tükənməz 
qurub-yaratmaq həvəsi sayəsində onların hamısı 10 il ərzində özlərinə ev-eşik quraraq minimum həyat şəraiti 
yarada bilmişlər. Ahıskalıların məskunlaşdıqları kəndlərdə tikdirdikləri evlərə nəzər saldıqda, onların öz 
etnoqrafik yaşayış tərzinə sadiq qaldıqlarının şahidi olmaq mümkündür. 
Milli mədəniyyətin spesifikliyi, onun qorunub saxlanılması barədə jurnalist Svetlana Nəcəfova yazır: 
«Adıgün» folklor ansamblının klubdakı konserti boş zalda keçirildi (101, s.4). Doğrudur, konserti əslində 
qonaqlar üçün təşkil etmişdilər. Ancaq musiqi səsi ətrafa yayıldıqda klubun dəhlizində, həyat-bacasında 
dayanan adamların buradan uzaqlaşmaları bizi təəcübləndirdi. [149-150] Yalnız sonradan öyrəndik ki, «Fərqanə 
hadisələrindən sonra burada ahıskalılar yas saxlayırlar. Müxtəlif şəhərlərə qastrol səfərlərindən imtina etmiş 
«Adıgün» folklor ansamblı bu gün ilk dəfə qonaqların xatirinə konsert verməyə razılıq veribmiş» (101, s.5).  
Bütün türk xalqlarına xas olan qonaqpərvərlik adət-ənənələrinin, jurnalistin göstərdiyi kimi, 
ahıskalılarda ən qədim zamanlara gedib çıxacaq tarixi var. Evə qonaq gəldikdə öz qayğılarını,  işini, dərd və 
kədərini kənara qoyub, ona yük etməmək  kimi alicənab bir hiss ancaq bu xalqın soykökündən gələn, məişətində 
yaşayan mədəniyyətin təzahürüdür.  
Yaşlı nəslin nümayəndələri ilə adi söhbətlərdə onların adət-ənənələrə, dini ayinlərə necə hörmət və 
ehtiram göstərmələrinin şahidi olursan. Xalq ədəbiyyatı ənənələrinin nəsildən-nəsilə ötürülməsi, onu tarixi 
yaddaşda saxlamaq məsuliyyəti əxlaqi missiya kimi böyükdən kiçiyə hər bir  ahıskalının öhdəsinə düşən milli 
borcdur. Dəfələrlə deportasiyaya məruz qalmış bu xalq öz tarixini, söz sərvətlərini və deyimlərini bayatı, mahnı, 
nağıl, atalar sözləri, məsəllər, əfsanələr, tapmaca-bulmaca və folklor janrında olan digər örnəklərin, nümunələrin 
yaddaşlardan  silinməməsi  üçün  əllərindən gələni edir. Bu nisgilin, vətəndən uzaqlarda-qəriblikdə yaşamağın 
xalq şifahi yaradıcılığına xüsusi böyük təsiri olur. Bu amillər Ahıska türklərinin mədəni həyatını, maddi 
dəyərlərinin yaşadılıb saxlanılmasında xüsusi rol oynayır. Və biz bu gün bu xalqın məişətində onların rolunu 
çox aydın şəkildə görürük.   
1944-cü ildən sonra Ahıska türkləri sürgün edildikləri yeni ərazilərə qısa zaman içərisində uyğunlaşa 
bilmişlər. Torpağa bağlılıq, zəhmətsevərlik, halallıq harada [150-151] olursa-olsun, bu insanların adət-
48
 
ənənələrinə hörmət və şöhrət gətirmişdir. 1989-ci il Fərqanə hadisələrindən sonra keçmiş SSRİ-nin müxtəlif 
vilayətlərinə səpələnmiş Ahıska türkləri məskunlaşdıqları yeni ərazilərdə yerli təsərrüfat və mədəni həyatı yaxşı 
öyrənərək bu həyatda yaxından iştirak edirlər. Onlar məskunlaşdıqları yeni yerlərdə təsərrüfatın müxtəlif 
sahələrinin inkişafına  kömək edir, öz adət-ənənələrini saxlaya bilirlər.  
Məlum olduğu kimi, ahıskalıların Azərbaycana kütləvi köçü başlayarkən, istər dövlət səviyyəsində, 
istərsə də yerli  əhali arasında bu ağır faciəni yaşamış insanlara xüsusi ehtiram və qayğı  göstərilmişdir. Fərqanə 
faciəsindən sonra Azərbaycana gələn ahıskalıların hansı rayonda yaşamaq seçimi onların özlərinə həvalə 
edilmişdir. «Adıgün» kolxozunun müdiri Rasim Bayraqdarovun dediklərindən: «Əmim Mövlud Bayraqdarov 
1958-ci ildən sonra Azərbaycanda məskunlaşmış və Azərbaycanın rayonlarını yaxşı tanıyan üç nəfər ağsaqqalla 
18 rayonu gəzib dolandıqdan sonra gördüyünüz bu yeri seçib bəyənmişlər. Köçüb bura gəlməyimizi tövsiyə 
etdilər. Bom-boş şoran torpaqlara ayaq basdıqda M. Bayraqdarovun, eləcə də digər ağsaqqalların səhv etdiyini 
düşünmüşdük. Heç kim iradlarını deyə bilməsə də, bütün adamların məyus olduqları onların çöhrələrindən 
bilinirdi. Bura gəldiyimiz ilk günlərdə Ermənistan Respublikasından deportasiya edilmiş insanlar  üçün tikilmiş 
evləri Fərqanə qaçqınlarına təklif etmişdilər. Ahıskalılar arasında dərin hörmət və ehtiram qazanmış el ağsaqqalı 
M. Bayraqdarov camaatı bir yerə toplayıb, onlara öz məsləhətlərini verərək belə dedi:-Səbirli olun, başqası üçün 
tikilmiş yurd-yuvaya şərik olmaq olmaz, orada məskən salmaq kişi işi deyil, [151-152] biz özümüz üçün ayrıca 
məskən salmalıyıq» (137, s.24-25).  
Həqiqətən, uzun illər ərzində milli ənənəyə çevrilmiş zəhmətsevərlik, torpaqla bağlılıq sayəsində 
ahıskalılar qısa zaman içərisində Saatlı rayonunun «Adıgün» kolxozunu qurmuş, özlərinə evlər inşa  etmiş, 
tezliklə bu kolxozu əvvəlcə Saatlı rayonunda, sonra isə respublika səviyyəsində adlı-sanlı kolxozlar sırasına 
çatdırmışdılar. Kolxozda ən çox taxılçılıq, tərəvəzçilik, pambıqçılıq, toxumçuluq və təsərrüfatın  digər  sahələri 
inkişaf  etmişdir (40, s.465-468). 
Azərbaycan hökumətinin yaxından köməyi ilə respublikanın Saatlı, Sabirabad, Əli Bayramlı, Şəmkir, 
Şamaxı, Beyləqan, Quba, Xaçmaz  rayonlarında  yeni  kolxozlar yaradıldı. Qısa müddətdə yenicə yaradılmış 
kolxozlar rayon və respublika  miqyasında  tanınmağa başladı. 
1958-ci ildə Qazaxıstan SSR Qızıl Orda vilayətinin Çilik rayonunun Aktoğan kəndindən 4 ailə 
Azərbaycana köçüb gələ bilmişdi. Mövlüd Bayraqdarov, Tahirzadə Mühiddin, Lətifşah Barataşvili və Rasim 
Bayraqdarov ilk gündən Saatlı rayonunun «Aqrobaza» adlanan yerini yaşamaq üçün seçmişlər. Çünki burada 40 
min hektar boş sahə var idi və həmin torpaq sahəsi dövlət fondunun tabeliyində idi. Dövlət fondu torpaqları isə 
Moskvanın tabeliyində olduğuna görə həmin sahələr yalnız Moskvanın icazəsi olduqdan sonra verilə bilərdi. 
Azərbaycan hökuməti bu məqsədlə Moskvaya müraciət etməli olmuşdur. İlk dəfə bura gələn köçkünlərə 
Moskvanın göstərişi ilə 3118 hektar torpaq sahəsi ayrılmışdır. 1958-ci ildə Saatlı rayonunda Adıgün kolxozunun 
yaradılmasına icazə verilir. Kolxozun sədri [152-153] Mövlüd Bayraqdarov, baş aqronom Tahirzadə Mühiddin, 
partiya təşkilat katibi Lətifşah Barataşvili, mühəndis isə Rasim Bayraqdarov təyin olunur. Qeyd etmək lazımdır 
ki, onlar ilk dəfə bura gələrkən çadırlarda yaşamışlar. Bir müddətdən sonra isə dövlət tərəfindən ayrılan vəsait 
hesabına üç otağdan ibarət evlərin tikilməsi planlaşdırılmışdır. Kəndin ağsaqqalları belə qərara gəlmişdilər ki, 
əgər  üçotağlı evlər tikilsə, onda bütün köçkünlər mənzillə təmin oluna bilməyəcəklər. Ona görədə ahıskalı 
ağsaqqallar məsləhət görürlər ki, dövlət tərəfindən ayrılan vəsaitlə üçotağlı yox, ikiotağlı evlər tikilsin ki, daha 
çox sayda köçkünlər həmin evlərdə məskunlaşa bilsinlər. Dövlət Plan Komitəsi həmin vəsaitlə 400 ev tikintisini 
lahiyələşdirir. Bu evlərin tikintisi üçün hər ailəyə 12 min rubl pul, müxtəlif inşaat materialları  ayrılır. Hər bir 
ailəyə 0,25 hektar torpaq sahəsi və əlavə olaraq isə qara-mal almaq üçün 300 rubl faizsiz kredit verilmişdir.  
1958-ci ildə Azərbaycana köçən ahıskalılara dövlət hərtərəfli nəzarət edir və qayğı göstərirdi. Belə ki, 
istər təsərrüfatın inkişafına, istərsə də şəxsi müraciətlərə respublika rəhbərliyi daim diqqətli olmuş və bu 
insanların Azərbaycanda rahat yaşamaları üçün hər cür şəraitin yaradılmasına çalışmışlar.  
1973-cü ildə Azərbaycan KP MK-nın 1-ci katibi Heydər Əliyev ahıskalıların məskunlaşdığı Varxan 
kəndində pambıq sahəsində zəhmətkeşlərlə görüşmüşdür (42, s.7-18). 
Görüş zamanı kənd camaatı ahıskalı gənclərin ali məktəblərə qəbul edilməsinə kömək etmək barəsində 
xahiş etmişlər. H. Əliyevin köməyi nəticəsində həmin ildən Ahıska gənclərinin Azərbaycanın ali məktəblərinə 
[153-154] qəbuluna yardım göstərilmişdir. Qeyd edək ki, hələ 60-cı illərin sonu, 70-ci illərin başlanğıcından 
onlar ali məktəblərə müsabiqəsiz qəbul edilirlər. 
Ahıskalıların Saatlı, Sabirabad rayonlarında məhz şoran torpaqlarda gözəl təsərrüfat yarada bilmələri bir 
daha onların qədim əkinçilik mədəniyyətinə sahib olduqlarını sübut etdi. İlk dəfə Azərbaycana gələn 
ahıskalıların böyük əksəriyyəti elə ilk günlərdən həmin şoran torpaqların meliorasiyası üçün Su Təsərrüfat 
Nazirliyinə müraciət edirlər. Artıq 1958-ci ildən Saatlı rayonunda 3 min hektar sahənin meliorasiyası həyata 
keçirilməyə başlanılmışdı. Torpağı şoranlıqdan yumaq üçün bir hektar torpağa 30 min kub metrə qədər su 
vururdular. Meliorasiya işləri, əsasən, qış aylarında aparılırdı. Çünki qışda torpaq suyu özünə tez çəkir. Yay 
aylarında isə su torpağın üst hissəsində qalırdı. Torpağın tərkibində şoranlığın miqdarı 1%-ə qədər olduqda 
sahəyə 3 min kub metr, şoranlığın faizi 1%-dən yuxarı olduqda isə torpağa daha çox su vurulurdu. Şoran 
torpaqları təmizləmək üçün başqa üsullardan da istifadə edirdilər. Sahənin ətrafında dərin arxlar qazmaqla, eləcə 
49
 
də arxların kənarında söyüd, qovaq, alma, əncir və b. ağaclar əkmək vasitəsi ilə də torpağı şoranlıqdan 
təmizləyirdilər.  
Suvarma işlərini yüksək səviyyədə bilən Rasim Bayraqdarovun şoran torpaqları təmizləmək sahəsində 
böyük təcrübəsi var. Heydər Əliyev 1994-cü ildə Saatlı rayonunda Ahıska türkləri ilə görüşdü. Bayraqdarovların 
təsərrüfat uğurlarından, onların nailiyyətlərindən danışdı. Bu təkcə Bayraqdarovların deyil, bütövlükdə Ahıska 
türklərinin zəhmətsevərliyinin, torpağa bağlılığının ifadəsi idi. «Mən, Rasim Bayraqdarova cəsarətlə dedim ki, 
siz işi necə lazım bilirsinizsə, eləcə də aparın, öz təkliflərinizi [154-155] irəli sürün və biz də sizə tam səlahiyyət 
verərik. Nə üçün? Çünki mən Bayraqdarovu da tanıyıram, onun başçılıq etdiyi təsərrüfatda vəziyyətdən də 
halıyam, onu da bilirəm ki, orada çalışanlar çox əməksevər adamlardır, heç vaxt itkiyə yol verməzlər. Elə 
Bayraqdarovun özü də belə hallara qətiyyən yol verməz. Axı o, bu təsərrüfata 27 ildir rəhbərlik edir. Özü də çox 
müvəffəqiyyətlə» (40, s.466-467). Rasim Bayraqdarov torpağı şoranlıqdan qurtarmaq üçün hansı üsulların 
əlverişli olmasından danışarkən qeyd edir: «Özbəkistanın Sır-Dərya vilayətində rayonun suvarma işçilərindən 
biri milliyyətcə alman idi. O, şoran torpaqlarının təmizlənməsi prosesində ağac əkmək vasitəsindən istifadə 
edirdi. Ağaclar sahənin hər tərəfində yaxın-yaxın əkilir. Həmin ağaclar şorlu suyu kövdələrinə çəkərək 
buxarlanırlar. 1-3 il ərzində həmin sahə əkin üçün yararlı olur» (113, s.229). 
Yerli camaatla aparılan söhbətlərdən də aydın olur ki, əvvəlki illərdə həmin şoran torpaqlardan əldə 
edilən məhsul çox az olurdu. O vaxt hər hektardan təqribən 10-14 sentner taxıl və ya daha az pambıq 
götürülürdü. İkinci on illikdə isə məhsuldarlığın artımına, inkişafına nail olunmuş, hər hektarın məhsuldarlığı 
30-35 sentnerə çatdırılmışdır. Hazırda ahıskalıların apardıqları aqrotexniki tədbirlər nəticəsində məhsuldarlıq 
artmış, hər hektardan 40-42 sentner taxıl, 30-35 sentner pambıq və s. götürmək mümkün olmuşdur. Beləliklə, 
Ahıska türklərinin torpağa yaxından bağlılığının, xüsusilə onların tarix boyu inkişaf etdirdikləri əkinçilik 
mədəniyyətinin nəticəsidir ki, onlar təsərrüfatın bütün sahələrində öz biliklərini tətbiq edə bilir və işgüzarlıqları 
ilə seçilirlər.  
1989-cu il Fərqanə hadisələrindən sonra ahıskalılar RSFSR-in müxtəlif bölgələrində-Şimali Qafqaz, 
Stavropol, [155-156] Krasnodar ətrafında istifadəsiz qalmış torpaqlarda da məskunlaşmışlar. Məskunlaşdıqları 
yerlərdə onlara ancaq boş qalmış sahələr verilirdi. 10 mart 2001-ci il də Moskvanın «NTV» kanalında göstərilən 
videosüjetdə Stavropol sakininin dediklərindən: «Stavropolda məskunlaşan Ahıska türkləri boş qalmış sahələri 
icarəyə götürərək əkib becərirdilər. Ahıskalılar bir ailə üzvü kimi çalışaraq bütün şəhərimizdə məhsul bolluğu 
yaratmışlar. Stavropol şəhərinin tərəvəzə olan ehtiyacının böyük hissəsini onlar ödəyir, icarəyə götürdükləri min 
hektarlarla torpaq sahələrinin icarə haqqını dövlətə ödəyir, dövlət isə bundan mənfəət götürür». 2002-ci ilin may 
ayında Krasnodardan «Ümid» Cəmiyyətinin keçmiş sədri Sərvər Tedorovdan, Ukrayna «Vətən» cəmiyyətinin 
sədri Rəsəddin Rəsulovdan, Moskva «Vətən» cəmiyyətinin sədri Yusif Sərvərovdan Azərbaycan Ahıska türk 
«Vətən» cəmiyyətinə müraciətlər daxil olmuşdur. Onların dediklərindən aydın olur ki, ahıskalılar yerli ruslarla 
12 ildən çox mehriban şəraitdə yaşamışlar. 2002-ci il yaz əkini zamanı birdən-birə bütün yerlərdə Ahıska 
türklərinə torpaq verilməkdən imtina olunub. Onları hər yerdə sıxışdırmağa başlayırlar. Hər hansı tədbiri 
keçirməyə icazə vermirlər. Ahsıkalılar bu işləri erməni emissarlarının çirkin təbliğatının nəticəsi hesab edirdilər.  
Ahıska problemi, ahıskalıların mədəni inkişaf məsələləri Azərbaycan gerçəkliyində kifayət qədər geniş 
şəkildə həll olunsa da, bütövlükdə real vəziyyəti hələ də qənaətbəxş saymaq olmaz.  
Harada olursa–olsun, Ahıska türkləri zəhmətsevərliyi ilə tanınmışdır. Torpağa bağlılıq, təsərrüfat 
həyatına xüsusi qayğı ahıskalılar arasında bir sıra adamların kənd təsərrüfatı sahəsində araşdırmalarla [156-157] 
məşğul olmasına gətirib çıxarmışdır. Onların bu sahədəki uğurları təsərrüfat həyatında indi də bəhrəsini verir. 
Həmin zəhmətkeş insanlardan biri Əbdürrəhman Niyaz oğlu Güləhmədov kənd təsərrüfatı elmləri doktoru, 
1963-cü ildən professor, 1976-cı ldən Azərbaycan SSR EA müxbir üzvü, 1978-ci ildə Azərbaycan SSRİ Dövlət 
Mükafatına layiq görülmüşdü. 1956-cı ildən Azərbaycan SSR EA Torpaqşünaslıq və Aqrokimiya İnstitutu 
Mikroelementlər şöbəsinin rəhbəri olmuşdur. Azərbaycan SSR-in pambıqçılıq zonasında torpaqların azot, fosfor 
və kaliumla təmin olunması kartoqramını tərtib etmişdir. Torpağın aqrokim-yəvi tədqiqat üsullarını, həmçinin 
yerli xammal bazası əsasında kompleks gübrələrin yeni növlərinin alınma texnologiyasını işləyib hazırlamışdır. 
Respublikada ilk torpaq-aqrokimya xaritələrini tərtib etmişdir. 
Əbdürrəhman Niyaz oğlu Güləhmədov 1908-ci ildə iyulun 25-də Borçalı mahalına qonşu Ahılkələk 
(Ağcaqala) rayonunun Kokya kəndində (köyündə) anadan olmuşdur. Uşaq ikən yetim qaldığı üçün natamam 
orta təhsilini Gəncə şəhərinin uşaq evində almışdır. Sonra Gəncə Kənd Təsərrüfatı Texnikumunun aqronomluq 
şöbəsini bitirmiş və Azərbaycan Elmi Tədqiqat Pambıqçılıq İnstitutunda işləmişdr. 
Əbdürrəhman Güləhmədov 1932-ci ildən etibarən həm də Azərbaycan Kənd Təsərrüfatı İnstitutunda 
aqrokimya fənnindən mühazirələr oxumaqla kadr hazırlığı işində yaxından iştirak etmişdir. 
Ə. Güləhmədovun tədqiqatlarının ən aktual sahələrindən biri yeni növ gübrələrin istehsal 
texnologiyasının hazırlanması olmuşdur. O, yerli sənaye tullantılarından alınan yeddi növ polimikrogübrələrin 
və [157-158] sənaye miqyasında 100 tonlarla istehsal edilən mikroelementləşdirilmiş istehsal texnologiyalarının 
müəllifi olmuşdur. 
50
 
Uzun illər o, torpaqşünaslıq və aqrokimya ixtisası üzrə müdafiə şurasının və Ümumittifaq Kənd 
Təsərrüfatı Akademiyası Zaqafqaziya şöbəsinin torpaqşünaslıq, aqrokimya bölməsinin üzvü olmuşdur (124, s. 
20-22). 
Kənd təsərrüfatının inkişaf sahəsində böyük işlər görmüş ziyalılar sırasında Xalis Oruc oğlu 
Güləhmədovun adı xüsusi olaraq vurğulanır. Onun araşdırmaları bu gün də özünün aktuallığı ilə tədqiqatçılar 
arasında xüsusi marağa səbəb olub.  
O, 1965-ci ildən kənd təsərrüfatı elmlər doktoru, 1966-cı ildən professor, 1978-ci ildən Azərbaycan 
SSR əməkdar elm xadimi adına layiq görülmüşdür.  
Azərbaycan Elmi - Tədqiqat Pambığcılıq  İnstitutunda şöbə müdiri, sonra isə 1956-1962-ci illər arası 
direktor vəzifəsində işləmişdir. 1962-ci ildən indiki Kənd Təsərrüfatı Akademiyasında kafedra müdiri 
işləmişdir. 
Tədqiqat pambığın gübrələnməsinə, mineral üzvi mineral və kimyəvi bakteriyalı gübrələrdən istifadə 
edilməsi məsələlərinə həsr olunmuşdur. 
Pambıqçılıq rayonları torpaqlarında qida maddələrinin kartoqramanı hazırlamış və  istehsalata tətbiq 
etmişdir. Onun elmi kadrların hazırlanmasında mühüm xidməti var (124,   s.33). 
Xalis Oruc oğlu Güləhmədov, Əbdürrəhman Niyaz oğlu Güləhmədov, Abuzər Bayraqdar, Mövlüd 
Bayraqdar və s. kimi əmək qəhrəmanları Azərbaycanda şöhrət qazanmışdır. 
Beləliklə, Ahıska türkləri tarixən torpağa bağlı olmuş, deportasiyaya məruz qaldığı çağlarda da əski 
ənənə-[158-159]lərini qoruyub saxlamışlar. Həmin çətin zamanlarda əkinçilik, maldarlıq, bağçılıq, bostançılıq, 
sənətkarlıq ənənəsi onların köməyinə gəlmiş, normal həyat şəraiti qurmağa yardım etmişdir. Bütün bunlar 
Ahıska türklərinin məişət həyatını, təsərrüfat mədəniyyətini bir problem kimi gələcəkdə ayrıca araşdırmağın 
zəruriliyini və böyük zənginliklə müşahidə olunduğunu göstərir.  
 
 
 
51
 
 
ÜÇÜNCÜ FƏSİL 
 
AZƏRBAYCANIN İCTİMAİ-SİYASİ HƏYATINDA 
AHISKA TÜRKLƏRİNİN YERİ 
 
3.1. Ahıska türklərinin mədəni həyatı 
 
Ahıska türkləri tarix boyu çox müsibətlər çəkiblər. Bu müsibətlərin ən faciəlisi XX əsrdə baş verib. 
Onlar hələ də sürgün həyatı keçirir, bir torpaqdan digərinə atılırlar. «Vətən» fəryadlarını indi də eşidən yoxdur. 
Dözülməz həyat şəraitinə məğrurluqla sinə gərən Ahıska türkləri daim özlərinin tarixini, adət-ənənələrini, 
folklor  nümunələrini gənc nəslə aşılamaqla taleyin zərbələrinə duruş gətirə bildiklərini hamıya sübut edirlər 
(117, s.7-8).   
Dünyanın bir çox dövlətləri kimi, Azərbaycan da çox qədim dövrlərdən polietnik dövlətlərdən biridir. 
Bu təkcə yerləşdiyi coğrafi mövgeyin, malik olduğu sərvətlərin zənginliyi ilə deyil, əhalisinin milli tərkibinin 
rəngarəngliyi ilə də seçilir. Burada çoxlu milli azlıqlar, etnik qruplar yaşayır ki, onlar tarixin müxtəlif  
mərhələlərində bu əraziyə köçmüş və ya köçürülmüş, daim yaşayış yeri kimi buranı özlərinə yurd seçmişlər. 
Nəticədə, Azərbaycan çoxmillətli bir ölkəyə çevrilmişdir. Bəzi hallarda burada yaşayan etnoslar dinc şəkildə 
assimilyasiya olunaraq yerli xalqlarla qaynayıb qarışmışlar. 
Əslində ahıskalıların xalq şeri və ədəbiyyatı Kuzeydoğu Anadolu dili ilə danışılır. Xalq arasında Xasta 
Hasan, Aşıq Şennik və Zülali, Sümmani, Mazlumi, Fakiri və s. kimi Ahıskalı şairlərin şerləri XVIII-XX 
yüzilliklərdən bu günə kimi qorunub saxlanılır (6). [160-161] 
Ahıska türkləri ən qədim dövrlərdən bəri doğma mədəniyyətə xüsusi fikir vermişlər. Onlar müasir 
dövrdə də özlərinin sosial, mədəni-etnik özünəməxsusluqlarının dil, əxlaq, folklor, məişət və bir sıra dəyərləri 
qoruyub saxlayırlar. Xalqın mənəvi dünyası həm də onun mədəniyyətinin bir hissəsi olan milli nəğmələrində, 
rəqslərində ifadə olunur. Ahıskalılar mədəniyyət dəyərlərini kütlələrə çatdırmaqla yanaşı, həm də müəyyən 
mənada Azərbaycan xalqının Ahıska türklərinə olan məhəbbətini də nümayiş etdirir. Belə ki, onlar uzun illərdən 
bəri Saatlı rayonunun Adıgün kəndində yaratdıqları folklor kollektivi ilə özlərinəməxsus xalq yaradıcılığı 
nümunələrini ifa edir, etnosun mənəvi dünyasını təkcə yaşadıqları rayonda deyil, ümumən Azərbaycanda və 
hətta ondan kənarlarda da tanıdırlar. «Adıgün» folklor kollektivi dəfələrlə Türkiyədə, 2003, 2004-cü illərdə 
Şimali Kiprdə (144, s.6), keçmiş SSRİ məkanının müxtəlif bölgələrində uğurla çıxış etmiş və əhali tərəfindən 
alqışlarla qarşılanmışdır. Məsələn, 1989-cu ilin may ayında kollektiv Moldova respublikasının Tiraspol 
şəhərində qastrolda olmuş, milli folklor nümunələrini nümayiş etdirmişdi. Kollektivin çıxışından məmnun olan 
bir tamaşaçı məktubla öz minnətdarlığını bildirmişdir (62, 2 avqust 1992).  
«Adıgün» folklor kollektivi 2003-cü ildə Şimali Kipr Türk Cumhuriyyətinin Bakı təmsilciliyi tərəfindən 
23 Nisan Cocuk Dans Festivalına dəvətnamə almışdır. Festivalda Azərbaycandakı TİKA təmsilciliyinin maddi 
dəstəyi ilə «Adıgün» folklor kollektivi iştirak edə bildi. Uğurlu çıxışlarına görə, 2004-cü ildə yenə də Ahıska 
türkləri həmin festivala dəvət edildilər. Bu dəfə festivalda Xaçmaz rayonunda yaşayan Ahıska türklərinin 
məktəb ya-[161-162]şındakı uşaqlarından ibarət «Sevil» rəqs qrupu iştirak etdi. Hər iki dəfə də Azərbaycan 
bayrağı və himninin sədaları altında Ahıska türklərinin milli adət-ənənələrini, folklorunu, İslam dininə 
mənsubluğunu müxtəlif ölkələrdən gələn folklor qrupları qarşısında nümaiş etdirmişlər. Hər iki folklor rəqs 
qrupu ŞKTC-nin prezidenti Rauf Denktaş tərəfindən mükafatlandırılmışlar. 
Ahıskalıların artıq geniş şöhrət qazanmış «Adıgün» folklor kollektivi rəngarəng proqramlarla çıxış 
edərək türk xalq mahnı və rəqsləri, melodiya və ənənələrini təbliğ edir. Həzin və gözəl ritmləri, incə lirizmi, 
xalq yumoru başqa xalqlarda da ahıskalıların milli mədəniyyətinə böyük rəğbət yaradır.  
Toy ənənələri haqqında maraqlı folklor nümunələrini dinləyicilərə və tamaşacılara çatdırmaqla ansambl 
sözün əsl mənasında ahıskalıların qədim xalq olmasını sübut edir. «Adıgün» folklor ansamblı zəngin xalq 
musiqi mədəniyyətini layiqincə nümayiş etdirir. Bu ansamblın ahıskalıların mənəvi mədəniyyətinin təbliğ 
etməsində, folklor ideyalarının yayımlanmasında uğurunu şərtləndirən mühüm amil ifa olunan mahnı və rəqs 
nümunələrində etnoqrafik lirizmin olmasıdır. Koloritli milli mədəniyyət tarixən formalaşmış fenomen 
olduğundan o, əsrlər boyu yaşayır. Ansamblın təbliğ etdiyi mədəni dəyərlərdən biri də ahıskalıların qədim milli 
geymləridir. Azərbaycanın ictimai və mədəni həyatında fəal iştirak edən ahıskalılar mədəniyyətlərini inkişaf 
etdirərək onun özünəməxsusluğunu qoruyub saxlamağa çalışırlar. 
1907-ci ildə Aspinza (Əspincə) rayonunun Niyala kəndində anadan olmuş, hal-hazırda Xaçmaz 
rayonunun Müşkür kəndində yaşayan Şüşə Mamoyevanın ən əziz cehizi kimi qonaq otağına döşədiyi tirmə idi. 
O, həmin [162-163] tirməni bizə göstərərək dedi:- «Belə bir gəlinlik cehizim sürgün zamanı Aspinza rayonunun 
Niyala kəndində qaldı. Qazaxıstanın Almatı vilayətinə sürgün olunduqdan sonra bu tirməni eyniylə Ahıskada 
qalan tirmə kimi üç il ərzində toxumuşam. O, evimdə olan bütün var-dövlətimdən əzizdir. Çünki eyniylə bu 
rəngdə, bu çeşnidə olan tirməni nənəm mənə cehiz kimi vermişdi. Onu isə nənəmə anası veribmiş» (112, s.92-
52
 
93). Buradan aydın görünür ki, Ahıska türklərinin mədəni həyatının müxtəlif sahələri deportasiya zamanı  
müəyyən yad təsirlərə məruz qalsa da, tamamilə məhv edilməmiş, xalqın mənəvi dəyərlərə olan ehtiyacı 
ahıskalıların mədəni yaddaşında əbədi olaraq kök salmışdır.   
Məişət mədəniyyətinin təməli evdən başlanır. Ev xalqın maddi məişət həyatının başlıca atributu olmaqla 
bərabər, onun mənəvi aləminin, eləcə də tarixən təşəkkül tapmış tikinti mədəniyyətinin məhsuludur. Ahıskada 
evlər yerli landşafta, iqlimə və mühitə, coğrafi şəraitə uyğun olaraq tikilirmiş. Qafqaz dağları  üçün xarakterik 
olan pilləvari, tacvari, taxtapuşlu ev tipləri xalqın yaşayış mədəniyyətində çox yayılmış formalardan biri idi. 
Burada yastıdamlı, çardaqlı, dəhlizsiz, dəhlizli ev növləri çox yayılmış formalardan idi. Çox vaxt təpənin və ya  
uca dağların yanında tikilən qübbəvari taxtapuşlu evlərin yan divarları yarıyadək torpağa gömülür. Belə evlər 
tikilərkən künclərdən yerə dayaqlar basdırılır, taxtapuş örtüyü isə bu dayaqlara bərkidilir, bundan sonra divarlar 
hörülərmiş. Dam örtüyü örtülməmişdən əvvəl divarın başında müxtəlif əşyaları düzmək üçün taxça 
düzəldilərmiş. Tikinti zamanı divarların müxtəlif yerlərində şam qoymaq üçün xüsusi yerlər saxlanırmış. Bir 
çox evlərdə olduğu kimi, qübbəvari taxtapuşlu evlərin də qübbəvari tavanının [163-164] ortasından və ya 
qırağından  «baca» (evə işıq düşmək üçün həm də tüstü çıxmaq üçün tavanının ortasından qoyulan deşik) 
adlanan pəncərə açılarmış. Ocaq otağın ortasında qurulur, üstündə zəncirlə qazan asılarmış. Buxarı isə evin 
divarından qurulardı. Ev əşyaları, əsasən yastıq, mütəkkə, döşək, cecim, xalı, tirmə, farmaş (içinə təzə yataq 
yığar şkaf yerinə istifadə edilir) sandıq və s. ibarət imiş. Otağda yatmaq üçün xüsusi səki düzəldilərdi. XIX 
əsrdə ahıskalıların evtikmə mədəniyyətində müxtəlif dəyişiklər baş verib. Belə ki, evlər yerüstü və ikimərtəbəli 
olub, yaşayış otağlarının sayı artıb, təsərrüfat tikililəri azalıb və qırağa çıxarılıb, pəncərələr divarlardan açılıb, 
taxta döşəmə və tavan, kirəmitli dam, eyvanlar yaranıb. 
Son illərdə Ahıska  türklərinin tikdiyi evlər müasir tiplidir. Onların qədim dövrlərdən, eləcə də hazırda 
işlətdikləri əsas ev avadanlıqları, əsasən aşağıdakılardan ibarətdir: farmaş, xalı, kilim, cecim, palaz, məndil, 
həsır, mindər, mindəri yastıq, sandıq yastıq, palaz məndil, alaça, dolab (şkaf), tərək, ibrıx, çatal, daraq, qaşıq, 
peşxun, bıçaq, küb, səbət, döşəklik, kersan, təndir, ustura, maxas, boy aynası, aş talik, ləngər, oturqax, tərəkə, 
maşa, lampa, yun daraq, anaxtar, süfrə, gücüm, güyəc, fincan, çanaq, səkü və s. Ənənəvi cəhətlərdən biri də 
evdə ağsaqqala ən hörmətli yerin ayrılması, müasir otağlarla bərabər, qədim üslubda bəzədilmiş (döşəkçələr, 
mindər, mütəkkə, xalı-palaz) səkili  otağın olması, evin şərti olaraq kişi-qadın hissələrinə ayrılması və sairədir. 
Mədəni həyatının ən əsas tərkib hissələrindən biri də mətbəxdir. Ahıska türklərinin mətbəxi ümumtürk 
mətbəxi ilə etnik-mədəni özünəməxsusluğu əks etdirməklə yanaşı, spesiflikliyini də qoruyub saxlamışdır. 
Qidanın əsasını çörək, un yeməkləri, ağartı məhsulları [164-165] (süd, qatıq, pendir), bitki məhsulları və s. təşkil 
edir. Ahıskalıların milli mətbəxi o qədər zəngin olmuşdur ki, qonşuluqda yaşayan gürcü, erməni mətbəxlərində 
həmin yeməklər bugünədək öz əski adlarını qoruyub saxlayır-basdırma (qurudulmuş ət), qavurma, bozbaş, 
bekməz (tutdan düzəldir), lavaş, çiğirtma və s.). Adətən, Ahıska mətbəxtində ət yeməklərindən az, göbələk, dağ 
otları, süd məhsulları, meyvə-tərəvəzdən isə çox istifadə edirlər. Ət məhsullarından yeməklər hazırlanması isə 
ən çox bayram günlərində müşahidə olunur. «Qafqazda uzun müddət çox az qida ilə qənaətlənirlər, orqanizmin 
tələbatı isə bayram və şənliklərdə ödənilir» (206, s.116). 
Ahıskalılar çörəyi buğda, yulaf və qarğıdalı unundan  bişirərmişlər. Çörək növləri, əsasən, təndir, furun, 
yuxa, cadi, yağlı cadi, ifkə, bazlama, loxum, lavaş və s. növlərindən ibarət idi. Xəmirdən bişirilən yeməklər son 
dərəcədə rəngarəng olardı. Xinkal, lapata xinkalı, əfəndi xinkalı, ətmək aşı, əriştə, kətə (qutab), quymaq, halva 
kimi yeməklər müxtəlif unlardan hazırlanırdı. Ahıska çölləri, dağ çəmənləri yeməli otlarla zəngindir. Onlar 
tarixi vətəndə yaşayarkən quzu qulağı, pencər, cincar, ciryam çola, cemi, adol cemisi, gülul, tita, çirəçuta, 
gözüm, alaunta, pampara, qazayağı, çiryançola, talaxeş və s. kimi çoxlu bitkilərdən istifadə  edərdilər. 
Ahıska dağlarında çoxlu yeməli göbələk növləri olur ki, bu da ahıskalıların qidasında əsas yerlərdən 
birini tuturdu. Yaz və payız fəsillərində göbələk çox olduğu üçün o fəsillərdə yerli əhali ən çox  göbələklərlə 
qidalanırmış. Yeməli göbələk növlərindən mantar, papaxli, çuxa, pirpilə və s. göbələklərdən daha çox istifadə 
edilirmiş. Göbələkləri həm tavada qızardır, həm də suda qaynadırlarmış. Bəzi yerlərdə isə qışda istifadə etmək 
[165-166] üçün qurutmaq və ya şoraba etməklə göbələyi uzun müddət saxlaya bilirdilər.  
Yerli şəraitə uyğun olaraq ət xörəklərində də özünəməxsusluq var idi. Közləmə, kabab, buğlama, 
savutma, basdurma, bozbaş, çiy köftə, paça və s. kimi ət xörəkləri daha geniş yayılmışdı. Adətən Ahıska türkləri 
məclisdə spirtli içki az istifadə edərlər. Onun əvəzində ahıskalıların mətbəxində çeşmə suyu (bulaq), şərbət, 
qəhvə, çay, yoğurt və meyvə şirələri əsas yer tuturdu ki, bu da etnik mətbəxin spesifikliyini göstərirdi.  
Mətbəx avadanlıqları əsasən, qazan, ibrığ, aş taliki, aşsüzən, şara, kökür, çömçə, qaşıq, çatal (çəngəl), 
çay taliki (nəlbəki), biçaq, süzək, kərsən, peşxun, sac, paxır, tava, lənqər, tas, oxlov, ələk və digər əşyalardan 
ibarət idi. Bu, bir daha göstərir ki, qədim türklər kimi, Ahıska türkləri də zəngin mətbəx mədəniyyətinə 
malikdirlər. 
Geyim. Ahıskalıların geyim  növləri  tarixən ənənəvi Türk-Qafqaz geyim tipologiyasına daxil olmaqla 
məişət mədəniyyətinin ayrılmaz hissəsi olmuşdur. XIX əsrin ortalarında Azərbaycanda və Gürcüstanda xidməti  
işlə məşğul olan A. D. Andronikov göstərirdi ki, Ahıska türklərinin geyindikləri geyim Azərbaycan türklərinin 
geyimlərinə çox oxşayır (150, s.90-91).  
53
 
Qadınlar müxtəlif naxışlarla bəzədilmiş al donla göy rəngli önlük geyər, gümüş belbağı bağlayardılar. 
Ahıskalıların zəngin etnoqrafik mədəniyyətinin nümunəsi olan milli paltarların rəngindən qadınların ərli və 
ərsiz, qızların yeniyetmə və ya uşaq olmasını bilmək mümkün olurdu. Qızlar başlarına yaylıq bağlayar, 
rəngarəng kaftan (don) və uzun tuman, ayaqlarına müxtəlif rənglərlə bəzədilmiş çarıq geyərdilər. Gəlinlər isə 
altın (qızıl) pullarla bəzədilmiş qatxa, ləçək, al-qırmızı rəngli beli [166-167] büzməli, atlas parçadan hazırlanmış 
kaftan və uzun tuman geyərdilər, Ayaqlarına yundan toxunmuş corab, müxtəlif bəzəkli çarıx geymək adət idi. 
Yaşlı qadınlar isə başlarına çəmbərə qoyar, üstündən tafşal, «ehram» adlandırdıqları bəyaz yaylıq bürünərdilər. 
Əyinlərinə tünd (əsasən, yaşıl) rəngli yaxası düyməli, beli büzməli kaftan geyər, bellərinə qurşak (yun kəmər) 
bağlayar, qabaq hissəsinə peştamal (önlük) bağlayar, əyinlərinə dizdon, ayaqlarına dəridən  hazırlanmış çarıq 
geyərdilər.  
Qadınlar zinət əşyalardan çox istifadə edərdilər, ancaq qızlar müxtəlif muncuq taxardılar. Gəlinlər 
altından hazırlanmış bəzək əşyalarından istifadə edərdilər. Məsələn, firuzə, almas, brilyant, kəhrəba qaşlı üzük  
və sırğalar, boyun bağları, başlarına altın pullarla bəzədilmiş qıraklık (arakçın), boynuna gərdanlıq taxardılar. 
Bellərinə isə gümüşdən hazırlanmış, üzərinə qızıl pullarla və müxtəlif qiymətli daş-qaşla bəzədilmiş kəmər 
bağlayardılar. Yaşlı qadınlar isə zinət əşyalarından çox istifadə etməz, yalnız toyda, bayramda bəzənərdilər. 
Ümumtürk məişət mədəniyyətinin müxtəlif sahələrində olduğu kimi, etnik ahıskalılar içərisində də qocalar, 
qadınlar adətən, bəzəkli zinət əşyalarını öz gəlinlərinə hədiyyə  edərdilər.   
XX əsrin əvvəllərində Azğurda, Valedə açılan toxuculuq sexləri yeni çit, ipək, satin, atlas və s. 
parçaların istehsalına imkan yaratmışdı. Bu da ənənəvi geyim formalarında müəyyən dəyişiklər əmələ 
gətirmişdi. Qadınlar uzun, düz, ensiz paltarlara keçir, katxa, macar, mahmudiyyə, pipanur, urufbiyyə, küfə, 
üzük, gərdanlıq (boyunbağ), belbağ, bilərzik kəmər kimi bəzək əşyalarından istifadə edərdilər. [167-168] 
Ahıska türklərinin kişi geyimləri də xalqın real məişətini, geyim mədəniyyətini əks etdirir. Kişi 
geyimləri əsasən bunlardan ibarət idi: yaxası qaytanla bağlanan arxalıq, şalvar, çuxa, yapıncı, kürk, gömlək 
geyər, qayış (dəri), ipək, yun, gümüş kəmər bağlayar, başlarına dəri  papaq, dolama, qavalaq (yundan toxunmuş 
papaq), fəs qoyardılar. Fəsə çox  vaxt  ağ, qırmızı və ya yaşıl çalma  dolayardılar. Lakin bunlar tarixən, zaman-
zaman təkamül prosesini keçmişdir.  
Qadınlar isə ehram, urubiya, çalma, ləçək, katxa, tafşal, şal, yaylıq, qurşak, don, kaftan, xələt, ətək, 
peştamal, örtük, tuman, dizdon, corab, çarıq, başmaq geyər, möhür üzük, qaşlı üzük, mahmudiyyə, macar, 
pirpirə, bilərzik, gərdanlıq (boyunbağ), muncuq (boncuq), xalta, kəmər, küfə (sırğa), saç  bağı və s. taxardılar.  
Ahıska türklərinin elmi cəhətdən sübut olunmuş özünəməxsus ay adları var. Bu ay adları heç bir türk 
dilli xalqların təqvimində göstərilmir. Məsələn, Zəhməri (yanvar), güjük (fevral), mard (mart), avrıl (aprel), 
mayıs (may), kirəz (iyun), biçin (iyul), oraq (avqust), xarman (sentyabr), şirə (oktyabr), qoç (noyabr), qaraqış 
(dekabr) aylarıdır. Bu ay adları yaşayış iqlim şəraitinə uyğun olaraq elmi cəhətdən düzgün adlandırılıb (112, 
s.21). 
Ahıska türklərinin mədəni həyatında milli bayramlar müstəsna əhəmiyyət kəsb edir. Ümumtürk 
bayramları ilə eynilik təşkil edən «Ramazan», «Qurban» bayramları Ahıska türklərinin xüsusi qeyd etdikləri ən 
gözəl milli bayramlardandır.  
Bu xalqın məişət mədəniyyətində ən çox sevilən bayramlardan biri də Ramazandır. Orucluğun son günü 
bütün İslam dünyasında olduğu kimi, ahıskalılarda da Ramazan bayramı keçirirlər. Bu böyük el şənliyində [168-
169] kəndin adamları bir evə bayram iftarına yığışar, orada namaz qılınar, dualar oxunar və bir çox məsələnin 
həllini müzakirə edərdələr. Adətə görə, bayram namazınadək hər kəs ailə üzvlərinin sayı qədər və müxtəlif 
qiymətli əşyalara görə fitrə verirlər. Fitrəni kimsəsiz uşaqlara, mömin yaşlılara, bir sözlə əli iş tutmayanlara, 
əmək qabiliyyətini itirənlərə verərlər. Həmin gün ahıskalılar ən gözəl libaslarını (paltarlarını) geyər, ev-ev 
gəzərək bir-birini təbrik edərlər. 
Adətən Ramazan bayramından 70 gün sonra Qurban bayramı olur. Ahıska türkləri  bu  bayramı da digər 
türk xalqları kimi qarşılayır və təntənə ilə keçirirlər. Qurban bayramını hər bir ailə təklikdə və ya yaxın  
qohumları ilə birlikdə qeyd edir. Hər ailə bir qurban kəsər, yeddi ailəyə pay verər. Yaxın qonşulardan ibarət və 
ya qohumluq əlaqəsi olan yeddi ailə toplaşıb bir qaramal kəsər. Qurban kəsməyə imkanı olmayan birneçə ailəyə 
həmin qurbandan pay verərlər. Bu adət həmçinin göstərir ki, Ahıska türklərində də hələ qədim dövrdən yeddi 
rəqəmi müqəddəs sayılırmış. Yeri gəlmişkən, onu da qeyd etmək lazımdır ki, türklərdə həm Ramazan 
bayramında, həm də Qurban bayramında toy etmək adət  deyil. İlbaşı (yeni il) da bayram kimi qeyd olunur. Bu 
bayramda evə ilk qədəm qoyan adamı arpa və ya başqa dənli bitki üstə oturdarlar ki, il bərəkətli olsun. 
Mövlud bayramında hamıya şərbət paylayarlar. Xüsusi surələr, mövlüd qəsidələri oxuyarlar. Bütün  
bayramlar ahıskalılar üçün ümumi el şənliyinə çevrilir. Milli bayramlarda qocalar xüsusi ehtiramla yad olunar, 
yas düşmüş ailələrə həmin ərəfədə xalq adəti üzrə baş çəkər, quran oxuyarlar. [169-170] 
Ahıskalıların bayramları ümumi el şənliyi olduğu kimi, yas mərasimləri də kəndin, el-obanın ümumi 
faciəsi, hamının kədəri hesab olunur. Dəfn mərasimindən sonra «Quran» məclisi təşkil olunur. Yas düşmüş 
ailədə yeddi gün qazan asılıb yemək bişirilmir. Gələn qonaqlara və ailə üzvlərinə qohum-qonşular öz evlərində 
yemək hazırlayıb gətirirlər. Yalnız ölən adam çox yaşlı olarsa, həmin həyətdə qazan asıla bilər. Vəfat edən 
54
 
adamın «Üç», «Yeddi», «Qırx» və «İl»” mərasimləri xüsusi qeyd olunur. Bundan əlavə vəfat edən adamın 
«qırxına» qədər hər cümə axşamı yas məclisi təşkil olunur. Xüsusən, «Üç» günü qəbir qazanlar və mərasimdə  
xüsusi zəhmət çəkənlər ehsana dəvət olunurlar. Üçüncü gün ölən adamın paltarları yuyulur. 
Musiqi ahıskalıların məişət mədəniyyətində xüsusi yer tutur. Onların yaşadığı bütün kəndlərdə musiqi 
qrupları yaradılmışdır. Bu sahə ilə məşğul olan çoxlu sayda təşəbbüskar ahıskalıların adını çəkmək olar. Saatlı 
rayonunundakı «Adıgün» folklor ansamblı bu gün Azərbaycandan kənarda da şöhrət qazanmışdır. 
Ahıska türklərinin məişət və mədəniyyət həyatının, onun etnoqrafik aspektlərinin öyrənilməsi və tədqiqi 
böyük çətinliklərlə bağlıdır. Doğrudur, bu xalq uzun illər vətənindən uzaqlarda yaşasa da, milli hiss və 
duyğusunu, məişət adətlərini və milli mədəniyyətini qoruyub saxlaya bilmiş, bunu gənc nəslə ötürə bilmişdir. 
Maraqlıdır ki, ahıskalılar məskunlaşdıqları ölkələrdəki xalqların məişət və mədəni həyatının milli əsasını təşkil 
edən, həyatın sınaqlarından çıxmış adət-ənənələrini də mənimsəmişlər. Yeni təşəkkül tapmaqda olan məişət, 
mədəni və etnomədəni mühitdə ahıskalılar əski əmək [170-171] vərdişlərini, məişət həyatı və ənənəvi milli 
dəyərlərlə bağlı düşüncə tərzini qoruyub saxlaya bilmişlər. 
Toy mərasimi. Ahıskalılarda yeni ailə həyatı qurmaq özünəxas adət-ənənəyə söykənir. Maraqlı adət-
ənənələrdən biri «beşikkərtmə» adlanır. Ailə, valideynlərin istəyi və arzusu, eləcə də gənclərin öz  şəxsi sevgisi, 
seçimi yolu ilə qurulur. Oğlan evi qəti fikrə gəldikdən sonra qız evinə elçi göndərir. Hətta qız valideynləri gələn 
elçilərə qızlarını vermək fikrində olsa belə, ilk elçilikdə «hə» cavabı verilmir. Əgər qız valideynləri razılıq 
vermək fikrində olarsa, elçilərə «yaxın qohumlarla məsləhətləşmək lazımdır»–deyirlər, amma qəti fikir 
bildirmirlər. Əslində isə bu fikir razılığın ilk əlamətidir. Bu cür razılığı oğlan valideynləri başa düşsə belə, qız 
valideynlərinin hazırladıqları çörəyi kəsmir. Əgər qız valideynləri razıdırsa, özləri oğlan valideynlərinə 
müəyyən yollarla xəbər göndərir. İkinci dəfə qız  evinə elçi gedən oğlan valideynləri 3-4 nəfər hörmətli və yaşlı 
adamları, ağsaqqalları özləri ilə aparırlar. Bu dəfə «hə» cavabı verilir və razılıq əlaməti olaraq şərbət içilir. 
Razılıq alan oğlan evi cümə günlərindən birində qız evinə «Beh dəyişmə» (kiçik nişan) aparır. Bu mərasimdə 
ağsaqqallardan ibarət 5-6 nəfər iştirak edir. Kiçik nişanda oğlan valideyinləri qız  üçün əşyaların sayı cüt olmaq 
şərti ilə hədiyyə  aparır. Bura yaylıq, qızıl üzük, parça, corab və şirniyyat aiddir. Bu qaydada qız evi də bəy üçün 
hədiyyə hazırlayır. Hədiyyələrin içərisində mütləq qızın toxuduğu corab olmalıdır.  
Hər iki valideynlər tərəfindən xüsusi təyin olunmuş vaxtda böyük nişan mərasimi keçirilir. Bu 
mərasimdə oğlan tərəfindən təqribən 10-15 nəfər yaxın qohum iştirak edir. Böyük nişanda qız üçün zinət 
əşyaları, paltar [171-172] və şirniyyat aparılır. O cümlədən, qız evinin  hər bir ailə üzvü üçün xüsusi hədiyyə 
hazırlanır. Mərasim zamanı digər tədbirlər də həyata keçirilir, anaya veriləcək «süd haqqı», başlıq da qız 
tərəfinə verilir. Qudalar arasında razılaşmaları qız valideynlərinin təyin etdiyi «vəkil»  həyata keçirir. Adətə 
görə «vəkil» ailə üzvü ola bilməz. Bu qızın ya əmisi oğlu, ya ailənin kirvəsi, yaxud yaxın qohumlardan biri ola 
bilər. Oğlan evindən gələn hər bir qonağa qızın  toxuduğu corabdan bir cüt və bir ədət tikmə dəsmal hədiyyə 
verilər. 
Təyin olunmuş vaxtda «kəsim kəsmə mərasimi» keçirilir. Bu  kiçik adət  tədbiridir. Bu tədbirdə  oğlanın 
atası, kirvəsi və bir nəfər ağsaqqal adam iştirak edir. Qız vəkili bütün tədbirlərdə mütləq iştirak  etməlidir. 
Burada toyun nə vaxt keçiriləcəyi  dəqiqləşdirilir və qız evində keçiriləcək toya yardım məqsədi ilə ərzaq, pul və 
s. bir daha razılaşdırılaraq verilir. Toy gününə qədər qız evində yaxın  qohumların  iştirakı  ilə  cehiz  hazırlanır.  
Xüsusi qeyd  olunmalıdır ki, cehiz  hazırlanarkən  bəy valideyinlərinin iştirakı olmadan  gəlin  üçün bəy evindən 
gətirilmiş parçalar  kəsilə  bilməz. Adətə görə bəyin anası qız evinə dərzi gətirir ilk dəfə parçaları biçdirir və 
parçanın  tikilməsinə izin vermə əlaməti olaraq öz hədiyyəsini qoyur. Bu hədiyyə gəlinə çatmalıdır. Bütün 
yuxarıda saydığımız tədbirlərə başlamazdan öncə məclis iştirakçılarına mütləq  şərbət  verilir.  
Toydan bir gün əvvəl xınayaxma mərasimi olur. Gəlin köçəcək qızın yanına qohumlar, qonşular, qızın 
rəfiqələri toplaşırlar. Yengə tərəfindən qızın əllərinə xına yaxılır. Sonra həmin xınadan bir qədər götürülərək bəy 
üçün göndərilir. Yalnız bundan sonra şənlikdə iştirak edənlərin hamısının əlinə xına yaxılır. Mərasim çal-[172-
173]çağırla, xoş əhval-ruhiyyə ilə sona çatır. Bu mərasimə dəvət olunanlar gəlin üçün xüsusi hədiyyə gətirirlər.  
Səhərisi gün bəy evində toy başlanır. Dəvət olunmuş qonaqlara adətə görə yaxşı xidmət göstərilir, 
təqribən günortaya yaxın musiqiçilərin müşayiəti ilə «qırx atlı» qız evinə yola düşür. Atlılar gəlin evinə gələndə 
gəlin artıq ata evində olmur, o, bir az əvvəl qonşulardan birinin evində «gizlənir», bəy yengəsi gəlin evinin  
qonşularını axtararaq gəlini tapır. Bəyin atası çalğıçılarla birlikdə gəlinin «gizləndiyi» evi axtarıb tapır. Gəlin 
«gizlənən» evin qapısını bağlayan adam bəy atasından xələt alaraq onları içəri buraxır. Buna «Qapı basdı»-
deyirlər. Bu zaman gəlin, gəlinlik paltarında olmur, amma onun yanında sağdışının hazırladığı «Şahbəzəkli» 
olur. «Şahbəzəkli», əsasən, iydə ağacının budağından və ya başqa meyvə ağacı budağından hazırlanır. 
«Şahbəzəkli»nin budağından şirniyyat, meyvə, meyvə qurusu və sağdışın hazırladığı iki cüt toxuma dəsmal 
asılaraq bəzədilir. Bu cüt əşyalar iki gəncin qovuşmasına işarədir. «Şahbəzəkli» ilə bərabər qızı ata evinə  
gətirirlər. Burada gəlin və bəy yengəsi gəlini geyindirir, başını bəzəyirlər. Gəlinin qardaşı və ya yaxın 
qohumlarından biri onun hər əlinə pul qoyub dəsmalla bağlayır, ayaqqabılarının içərisinə də pul qoyaraq  
geyindirir (bunun mənası odur ki, gəlin köçən ev bərəkətli olsun). Sonra xüsusi hazırlanmış kəməri üç dəfə 
gəlinin belinə açıb-bağlayır və hər dəfə «gəlinin belinə çatmır»-deyə, gəlinin qaynatasından xələt alana qədər 
55
 
təkrarlayır. Bəyin atasından xələt aldıqdan sonra gəlinin beli bağlanır. Sonra gəlin yengəsinin hazırladığı halva 
gəlinin başı üzərində kəsilir və oradakı iştirakçılara paylanılır. Bu mərasimdə də gəlini aparmağa gələn «qırx 
atlı»nın hər birinə gəlinin [173-174] əvvəlcədən toxuyub hazırladığı bir toxunma dəsmal və bir cüt əlvan corab 
hədiyyə verilir. Gəlin yola düşməmişdən əvvəl anası, üzəri müxtəlif naxışlarla bəzədilmiş yastığı «Müjdə 
yastığı»  oğlundan və ya yaxın qohumundan (iki nəfərdən artıq olmamaq şərti ilə) bəy anasına müjdə göndərir. 
Gəlini apararkən yol yarı olanda «atlılara» gəlin yengəsi tərəfindən hazırlanmış kətə paylanılır və burada kiçik 
ziyafət verilir. Hətta qız evi ilə oğlan evi yaxın  olsa belə, qəsdən yol dolayı keçilir və bu adət məişət həyatında 
bu gün də qorunub saxlanılır, tətbiq edilir.  
Gəlin bəy evinə gəldikdə, «at»dan endiriləndə arxası üstə çevrilmiş hisli qazan üstünə ayağını basmalı 
və orada qoyulmuş çini qabı ayağı ilə basıb sındırmalıdır. Sonra gəlin qarşısında qurban kəsilir, qurban 
qanından onun paltarına və ev qapısının üst hissəsinə sürtülür. Bu ərəfədə bəy sağdış və soldişi ilə (sağdış 
mütləq oğlanın kirvəsi olmalıdır) gəlini yaşadıqları evin damı üstündə qarşılayır. Soldışla bəyin əlləri yaylıq ilə 
bağlı olur və boyunlarına qırmızı yaylıq bağlanılır. Sağdiş əlindəki xüsusi hazırlanmış torbadan müxtəlif 
şirniyat, buğda və meyvə qurularını gəlinin başı üzərinə səpir ki, gəlin gələn ev ruzulu olsun. Səpilmiş şirniyyatı 
iştirakçılar götürüb subaylara (bekarlara) verirlər. Damın üstündəki bəy və soldış həyətdəkilərin cürbəcür məzəli 
hərəkətlərinə gülməməlidirlər. Əgər onlardan hər hansı biri həmin hərəkətlərə gülərsə, güldürən adama cərimə 
verməlidir. Damın üstündəkilər oranı təcili tərk etməlidirlər. Onlardan hər hansı biri gəlin evə girməmiş 
tutularsa, yenə cərimə olunarlar. Onların tutulmaması üçün sağdiş yardımçı rolunu oynayır. Bəylə soldış qonşu 
evlərdən birində «gizlənirlər». Beləliklə, bu mərasim şənliyi davam edir. Xüsusi hazırlanmış otaqda qırmızı 
gərdək (pərdənin) [174-175] arxasında qaynata oturmağa icazə verənə qədər gəlin ayaq üstə dayanır. Gəlin 
oturduqdan sonra onun qucağına bir oğlan uşağı oturdurlar ki, gəlinin oğlu olsun. Mağarda bəylə gəlinin iştirak 
etməsi qadağandır. Qonşu evində «gizlənən» bəy üçün soldış «Şah» bəzəyir. Toyun sonunda bəyin dost-tanışı 
oğlanı «gizləndiyi» evdən öz evinə təntənə ilə gətirirlər. Yolda soldışın əlində «şahbəzəyi», sağdışın əlində isə 
yanan lopa olur. Evə girmədən bəyin qarşısında gənclər güləşirlər. Sonra bəy otağa daxil olur. Otağda bəy ilə 
gəlin çalışırlar ki, bir-birinin ayağını «tapdalasınlar». İnanclara görə, kim birinci olaraq qarşı tərəfin ayağını 
tapdalasa, ailədə onun sözü keçərli olur. Adətə görə, Ahıska türklərində həmin gecə aşığın bəylə gəlinin şərəfinə 
tərif deməsi, söhbət etməsi, habelə gənclərin bir-birinə uyuşma gecəsi olur. Bununla da toy qurtarır. Bəyin 
soldışının hazırladığı «şahbəzəyi» gəlin yengəsinə, gəlin soldışının hazırladığı «şahbəzəyi» isə bəyin yengəsinə 
çatır.   
Toyun üçüncü günü «üz açdı» mərasimi olur. Burada qadınlar iştirak edirlər. Mərasim iştirakçılarının 
ortasında üzü örtülü oturan gəlinin ətrafında bəy soldişi əlində iki bıçağı bir-birinə sürtərək «dilini kəsim, dişini 
kəsim?»–deyərək üç dəfə fırlanır, hər dəfə gəlinin başına örtülmüş yaylığın bir ucunu qatlayır, gəlinin üzünü 
açır və axırda «dilini kəsim»-deyə yaylığı götürüb qaçır (inanclara görə həmin gün dilini kəsim deyilsə gəlin 
dedi-qodudan uzaq olarmış). Gəlinin qaynanası hədiyyə verdikdən sonra yaylığı geri alır. Həmin gün bəy, 
sağdış və soldış qız yengəsini gəlinin ata evinə aparırlar. 
Toydan «qırx» gün keçdikdən sonra «Ayaq açdı» (Ayaq dönümü) mərasimi olur. Gəlin ata evinə qonaq 
aparılır. Ahıskalıların toy adətlərində belə bir maraqlı [175-176] məqam da vardır: Gəlin özü qaynana olana 
kimi, qaynatası və böyük qayınlarının yanında danışmır. Gəlin evə gələn yaşlıların salamına cavab olaraq xüsusi 
ehtiram göstərir. Belə halda o, sağ əlini əvvəlcə sinəsinə, sonra gözünün üstünə qoyur, bunu üç dəfə təkrar edir. 
Buna «təmənnah almaq»-deyirlər. Bundan sonra həmin adamın əlini öpüb gözünün  üstünə qoyur. Gəlin belə 
işarə etməklə gələn qonağa «gözüm üstündə yeriniz var»-deyə hörmət göstərməsidir. 
Kiçik toy. Hər bir Ahıska türk ailəsində dünyaya gəlmiş oğlan uşağını kiçik toy mərasimi gözləyir. 
Uşağı sünnət etməkdən əvvəl ona kirvə tutmaq barəsində ailə üzvləri ciddi düşünürlər. Kirvə tutulacaq adama 
fikrini bildirir və onun razılığını alırlar. Razılıq alındıqdan sonra xüsusi hədiyyələrlə həmin adamın evinə qonaq 
gedirlər. Sünnət mərasimi günü kirvə razılıq əldə edərək sünnətçini uşaq evinə gətirir. Kirvə sünnət olunacaq 
uşağa başdan-ayağa yeni  paltar alır. O, həmin  ailədə olan digər şəxslər üçün də ayrıca hədiyyələr gətirir. Kirvə 
Ahıska türkləri üçün ən hörmətli  və yaxın  adam sayılır. Uşağa sünnət olunacaq günü Kirvə başının dəstəsi ilə 
qohum evinin həyətinə daxil olan kimi onun adına  adanmış, boynuna qırmızı bağlanılmış qoç qurban kəsilir. 
Sonra  kiçik ziyafət verilir. Bu ziyafətdə spirtli içki içmək qəti qadağandır. Uşaq sünnət olunduqdan sonra molla 
yeni müsəlman olunmuş uşağın şərəfinə dualar oxuyur. Sünnət edilmə zamanı uşağı kirvənin qucağında 
oturdurlar ki, uşağın qanı mütləq onun ətəyinə tökülsün. Beləliklə, kirvə uşağın ikinci atası sayılır. Ahıskalılarda 
əmi oğlunun əmi qızı ilə evlənməsi yaxşı hal sayılmır. Bu, bəzən mümkün  olsa  belə, kirvə ilə qohum olmaq 
qəti şəkildə qəbuledilməzdir. Yeddi gündən sonra kirvə ailə üzvləri [176-177] ilə bərabər, yenə də lazımi 
hədiyyələrlə uşağa baş çəkməyə gəlir. Bu adət «küldənçıxarma» adlanır. Bir müddətdən sonra uşağın  
valideyinləri  kirvənin evinə təmtəraqla və hədiyyələrlə qonaq  gedirlər. 
Azərbaycan türkləri içərisində yüzillər boyu mövcud olmuş sünnət adətləri ilə, demək olar ki, üst-üstə 
düşən bu eyniliklər iki xalqın-Azərbaycan və Ahıska türklərinin nə qədər yaxın etnik kökə malik olduqlarını bir 
daha təsdiqləyir. Ahıska türklərini birləşdirən çox qiymətli  ümumi  bir  anlam var: bu, hər  şeydən öncə, onların 
Türk olmalarıdır. Ahıska türkləri üçün  sonrakı bütün toplum formaları əslində ikinci dərəcəli məsələdir. Bu 
56
 
xalqın hər bir nümayəndəsi üçün başlıcası odur ki, o, Türkdür. Bundan sonra ahıskalılar üçün toplum 
növlərindən ən üstün tutulanı el məfhumudur. Bu məfhum, əslində iki hissədən ibarətdir. Hər bir ahıskalının öz 
doğma köyü (kəndi) və bütövlükdə Ahıska eli var. Ahıska türklərinin sosial məişətində ümumilik çox olsa da, 
əslində hər bir kəndin öz daxili həyatı, icma birliyi, xüsusi bir ab-havası var. Ümumiyyətlə, türklərdə ümumilik, 
icma ruhu, sosial həmrəylik çox güclüdür. Ahıskalılar çalışırlar ki, ayrı-ayrı obalarda yaşayanlarla əlaqələri 
möhkəmlənsin və obaların bir-biri ilə əlaqələri üzülməsin. Ayrı-ayrı obalar arasında qohumluq əlaqələrinə 
xüsusi fikir verilir ki, bu da qohumluq münasibətlərinin şaxələnməsinə gətirib çıxarır. Ümumiyyətlə, Ahıska eli 
böyük qohum birliklərinin-nəsillərin, qohumların (akrabaların) məcmusudur. Hər bir nəslin öz  ağsaqqalı olur  
və  o, əsas məsələlərin həll edənidir. 
Ümumiyyətlə, türk icmasında nəsil anlayışı  çox ciddi məsələdir. Hər bir  nəslin nümayəndəsi xalqının 
qarşısında öz məsuliyyətini hiss edir, adına, şərəfinə xələl [177-178] gətirən hər hansı bir xoşa gəlməz hərəkatı  
etməməyə çalışır. Hər bir nəsil xeyir və şərini, digər mərasimləri başıpozuqluq olmadan, birgə keçirir. Onlarca 
ailə bir nəsli təşkil edir. Nəsil  adları, yəni taxımlar, Ahıska  türklərində  soy-kök,  peşə-sənət, tarixi xidmətlər  
və sairədən asılı olaraq verilir. Hər taxımda  bir neçə ailə, soyad birləşir. -Gil, -lar, -lər şəkilçilərilə qurtaran 
taxımlar Ahıska  elində  daha çox yayılıb. Məsələn, Adıgün nəsli aşağıdakı soyadlardan təşkil  olunmuşdur: 
Alışangil, Poladgil, Şeyxgil, Xalidgil, Həkimgillər və s. Hər bir kənd əslində müxtəlif taxımların  məcmusudur  
(54, s.63). 
Böyük ailə birgə yaşayışın başlıca forması sayılır. Ahıska türklərində  iki ailə  tipi mövcuddur- Böyük 
ailə və kiçik ailə. Böyük ailə dedikdə valideynlər və bir neçə evli uşağın ailələrinin toplusu başa düşülür. Ahıska 
türk ailəsində uşaqların valideynlərdən «ayrılması» az hallarda  baş verir. Adətən bir neçə külfət ümumi evdə 
yaşayır, mətbəx ayrı-seçkiliyi olmur və onların hamısı bir təsərrüfatda  birləşirlər. Yalnız  külfət çox artarsa və 
bir evə sığışmazsa, böyük qardaşlar növbə ilə «ayrılır», kiçik ailə yaradırlar. Valideynlər isə kiçik  oğlu ilə 
qalırlar. Ata-ana ailənin bir növ əsas xəttini qururlar. Ata evin başçısı, nəslin davamçısı və varisidir. Ailədə 
kiçiklər böyüyə, bacılar qardaşlara tabe olurlar. Ahıskalılarda ailədaxili münasibətlər sağlamdır, boşanma 
halları,  demək  olar  ki, yoxdur.   
Mənəviyyat və əxlaq. Ahıskalılar tarix boyu özlərini ailə, nəsil, el qarşısında borclu hesab edərək  
yaşamışlar. Onların mənəviyyatında mühüm yeri anaya, qadına dərin ehtiram tutur. Ahıskalıların  nəzərində 
qadın müqəddəsdir, anadır, bacıdır, qızdır, gəlindir. Türk [178-179] anlamında qadın həm də igidin yarıdır, 
lazım gələrsə, kişisi ilə çiyin-çiyinə vuruşan  döyüşçüdür. Ahıskalılarda qadın gözəlliyi ilk növbədə namuslu, 
həyalı, əxlaqlı, vəfalı və çalışqan olmasıdır. Qadının zahiri gözəlliyi onlar üçün əsas şərt  sayılmır. Ancaq bu, o 
demək deyil ki, ahıskalılar gözəl qadınlara qarşı  biganədirlər. Gözəlliyi və gözəlləri vəsf edən sonsuz sayda 
nümunələri misal göstərmək olar. Türklərdə qadın, ocaq və çörək anlayışları müqəddəs sayılır.  
«Duz-çörək, düz-çörək» anlamı yüksək  əxlaqı keyfiyyət olaraq bütün  türk dünyasında olduğu kimi, 
ahıskalıların içərisində də yüksək giymətləndirilir. Ahıskalıların adət-ənənəsində onların süfrəsində çörək 
kəsmək həmin adama  ömür boyu sədaqətli olmağın rəmzi deməkdir. Ona görə də türklər çörək kəsdiyi  evə heç  
vaxt  xəyanət  etməzlər.  
Ahıska qadınlarının dəyanət, mətanət və mərdlik kimi keyfiyyətləri deportasiya dövründə,  qərib 
ellərdə, onların ağır məşəqqətlərə düçar olduqları vaxtlarda da qorunub saxlanılmışdır. Cəsur türk qadını  
deportasiyanın üzücü anlarında sınıb əzilməmiş, bu qadınlar öz ərləri ilə  bərabər bütün çətinliklərə sinə gərərək 
ahıskalıların yeni nəsilini milli ruhda tərbiyə etməyi də unutmamışlar. Hətta Böyük Vətən müharibəsi zamanı 
kişilər müharibədə savaşarkən qadınlar övladları ilə birlikdə Ahıskadan Borcoma qədər dəmir yolu çəkirdilər ki, 
vətəni qorumaqda az da olsa köməkləri olsun. Amma bilmirdilər ki, həmin yol ilə 1944-cü ildə ilk dəfə özlərini 
vətənindən sürgün edəcəklər (112, s.15-16). Məşəqqətli deportasiya, sürgün və hicrət dövründə bu, doğrudan da, 
böyük  qəhrəmanlıq və şücaət sayılmalıdır. [179-180] 
Ahıska türkləri tarixən haqsızlığa qarşı barışmaz olmuşlar və indi də bu xüsusiyyətini saxlamaqdadırlar. 
Vəd edilən söz qanundur, etinasızlıq onlara yad olan xüsusiyyətdir. Onlar harama  meyil göstərmir, əyrilik nə 
olduğunu bilmir. Allahın verdiyi qismətə qane olur. Ahıska türkləri üçün başqasının uğur və müvəffəqiyyətinə 
sevinmək xas olduğu kimi, paxıllıq, ikrah hissləri də bir o qədər qəbuledilməzdir.  
Ahıska türklərinin məişət mədəniyyətində, əxlaq həyatında bir  maraqlı  faktı  xüsusi olaraq qeyd  etmək  
lazımdır. Bu da ondan ibarətdir ki, türklərdə dilənçilik, ələbaxımlıq xasiyyəti yoxdur. Əgər hər hansı bir Ahıska 
türkü ağır maddi vəziyyətə düçar olursa, ətrafdakı soydaşları o dəqiqə dara düşmüş adama həyan olaraq  yardım 
göstərir, ehtiyacdan xilas edirlər. Məişətdə ahıskalılar səmimi və mehribandırlar, ünsiyyətlidirlər, başqalarının 
şəxsiyyətinə toxunmaq fikrindən uzaqdırlar, heç kəsi incitməmək, dalaşmaq arzusunda olmurlar. Təkcə bunu 
demək kifayətdir ki, Azərbaycana gəldikdən sonra ahıskalılardan hələ heç kim  məhkəməyə düşməyibdir.  
Ahıskalı kişilər, gənclər spirtli içkilərə aludəçiliyi sevmirlər. Ahıskalılar içərisində indiyədək ağsaqqal 
sözü çox böyük qiymətə malikdir. Ən ağır problemlərin həlli üçün ahıskalılar ağsaqqalların fikrini hər cür 
məhkəmə qərarından üstün tuturlar. Ağsaqqalların qərarı bütün icma üçün qanun rolunu oynamaqdadır. 
Bütövlükdə icma birgə yaşayışının bir çox xüsusiyyətləri onların içərisində gizli şəkildə qalmaqdadır. Bu xalqın 
57
 
əxlaqi mədəniyyətində təmkinlilik, ünsiyyətdə və rəftarda, adi həyatda təvazökarlıq, sözübütövlük və müdriklik 
geniş yayılmış keyfiyyətlərdir. [180-181] 
Başqa sözlə, ahıskalıların həyat tərzi bu əxlaqı ölçülərdə təzahür edir, özünə hörmət meyarları kimi çıxış 
edir. Təbii ki, Ahıska türklərinin məişət mədəniyyəti, mənəvi həyat tərzi, əxlaqı haqqında bir monoqrafiya 
işində, xüsusilə onun bir fəslində tam  dolğunluğu ilə təsəvvür yaratmaq əlbəttə ki, çətindir. Bu, əslində ayrıca 
tədqiqat mövzusu ola bilər. 
Ahıskalıların milli mədəniyyətinin spesifikliyi, onun qorunub saxlanılması haqqında türk müəllifləri 
maraqlı tədqiqat işləri yazmışlar. Bunların böyük əksəriyyəti monoqrafiyanın istifadə olunmuş ədəbiyyat 
bölməsində göstərilir.  
Beləliklə, Ahıska türklərinin həyatında sadəlik, əməksevərlik, düzlük, dözümlülük, mərdlik və s. kimi 
yüksək əxlaqi meyarların özlərinə möhkəm yer tutması, son 60 ilin bütün məşəqqətlərinə baxmayaraq yüksək 
etnik normaların, tarixi türk-müsəlman ənənələrinin qorunub saxlanılması, həmin ənənələrə sadiq yeni nəsillərin 
yetişdirilməsidir. Bu, özünəməxsus keyfiyyətlərə malik xalqın yaşamaq və yaşatmaq imkanlarından xəbər verir.  
Ahıskada milli münasibətlərin kəskinləşməsi dövründə (1894) vətənə qayıdan ingilabi dünyagörüşlü 
ziyalı kimi yetişmiş Ömər Faiq maarif və mədəniyyət sahəsində Azərbaycanın demokratik ruhlu vətənpərvər 
oğullarına qarışıb ömrünün axırına kimi biliyini və bacarığını xalqın azadlığı uğrunda mübarizəyə yönəltmişdir. 
Ömər Faiq Əli oğlu Nemanzadə-1894-cü ildə Şəkidə ilk «üsuli-cədid» məktəbində dünyəvi elmlərdən 
dərs demiş və İstanbuldan gətirdiyi açıqfikirli əsərləri xalqa paylayıb oxutmuşdur. O, burada M. F. Axundovun 
«Müsyö [181-182] Jordan və dərviş Məstəli şah» pyesini səhnəyə qoymuş və Musyö Jordan rolunda özü çıxış 
etmişdir. 
1898-ci ildən 1900-cü ilə kimi Şəkidə came məktəbində müəllim işləmişdir. Orada dini dərslərin tədrisini 
azaltmaqla hesab, coğrafiya, tarix və dil fənlərini tədris etdirmişdir.  
1900-cü ildə Ömər Faiq ictimai işlə daha fəal məşğul olmaq üçün Bakıya gəlmişdir. Bakı şəhərində milli 
məktəblərin yox dərəcəsində olduğunu, müsəlman xalqının acınacaqlı bir şəkildə yaşamasını görən Ömər Faiq 
«Əgər Tağıyevin açdığı Qız məktəbini görməsəydim, Bakının türk maarifi üzərinə qara bir cizgi çəkəcəkdim»-
demişdir. 
Ömər Faiq həmin ildə Şamaxıyada gəlmişdir. O, burada milli məktəbin təşkil edilməsinə yaxından yardım 
etmiş və tarix,  coğrafiya, hesab, türk dili fənlərindən dərs demişdir. 1902-ci il yanvar ayının 31-də Şamaxıda 
baş verən güclü zəlzələdən sonra Ömər Faiq Tiflisə getmişdir. 
Ömər Faiq 1903-cü ilin mart ayının 30-da nəşrə başlamış «Şərqi-Rus» qəzetində Məhəmməd ağa 
Şahtaxtlı, Cəlil Məmmədquluzadə, Səməd ağa Qayıbov, Üzeyir Hacıbəyov, Rəşid İsmayılov, Əsəd Babayev, 
Yusif Əfəndizadə ilə bir yerdə işləməyə başlamışdır. Bu gəzet Qafqazda ilk dəfə olaraq nəşr olunan gündəlik 
siyasi və ictimai türk qəzeti olmuşdur. 
Bir sıra maddi çətinliklərdən sonra 1906-cı ildə ilk dəfə «Molla Nəsrəddin» jurnalı nəşr edilmişdir. 
Jurnalın təsis edilməsində və onun nəşrində Cəlil Məmmədquluzadə və Ömər Faiqin müstəsna rolu olmuşdur. 
1911-ci ildə C. Məmmədquluzadə Tiflisə, jurnalın müvəqqəti redaktoru Məmmədəli Sidqiyə göndərdiyi 
[182-183] məktubda yazmışdır: «Əzizim Məmmədəli! Bunu sənə əvvəllər də istəyirdim yazım ki, Faiq Əfəndi 
bundan sonra oranın sahib ixtiyarıdır, hərtərəfli». 
Ömər Faiq Ahıskada erməni terror dəstələrinin fəaliyyətini öz gözləri ilə görmüşdür. İngilabi fəaliyyətdə 
fəal iştirak etmiş və Cənub-Qərbi Qafqazda ilk müstəgil türk respublikası «Ahıska Hökumət-Müvəqqətəsi»nə 
hökumət rəisi seçilmişdir.  
Ömər Faiq 1920-ci ildə Gəncə Ziraət (kənd təsərrüfatı) Texnikumunun müdürü işləmişdir. O, 1920-1921-
ci illərdə «Zəhmətkeşlərin gözü»  jurnalının redaktoru, bir az sonra «Yeni fikir» qəzetinin redaksiya heyətinin 
üzvü seçilmişdir.  
İngilab illərində Ömər Faiq dəfələrlə həbs edilmişdir. O, 1923-cü ildə Azərbaycana gəlmiş və 1924-cü 
ildə Azərbaycan SSR Xalq Maarif Komissarlığında işə düzəlmişdir. O dövrdə dərsliklərin hazırlanmasına və 
onların çap edilməsinə yardım etmişdir. 
Ömər Faiq Nemanzadə 1937-ci ildə Stalin repressyasının qurbanı olmuşdur. O, türk dili hakkında 
gənclərə belə bir məktubla müraciət etmişdir. 
 
SEVGİLİ OXUCULARIM! Millətlərin qan və od içində çalışdığı belə bir həngamədə «dil» məsələsi ilə 
vaxt keçirməyimə çaşıb məni qınamayın... Bəlkə deyirsiniz ki, «dil»-in millətpərvərliyə nə daxili var? Bir kişi 
türkcə bilə-bilə qəsdlə danışmaz, amma ürəkdən millətpərvər olar. Belə ikiüzlülər bəlkə də ola bilsin. Lakin 
mən inanmıram ki, dilini sevməyən millətini sevsin. Çünki dil millətin tək nişanıdır, millət sevgisinin birinci 
əlamətidir. 
 Türk dili pis də olsa, özümüzündür. Halbuki, dilimiz dünyadakı asan və gözəl dillərdən biridir. Elə 
asan-[183-184]lığı səbəbdəndir ki, bəzi millətlərin arasında ümumi dil kimidir. Bir rum ilə bir erməninin 
türkcədən özgə bir dil ilə danışdığını görməzsiniz. Halbuki, bizim bəzi ağalar dilimizin çətinliyini bəhanə 
edib evdə arvad-uşaq ilə özgə dil ilə danışmaq xəyalında bulunurlar. Tiflisdə beş ziyalı bir araya gələndə 
58
 
görməzsiniz ki, öz dili ilə danışsın. Hələ xanımlar, deyəsən ki, milli dilə düşməndilər. Bunların adları özgə, 
gələcəkləri özgə, məhəbbətləri özgə. Bilmirəm bu gedişlə hara gedirik? Çaşıb qalıram. Ufaq bir millət heç 
yoxkən özünü böyüdür, öz varlığını hər yol ilə də olsa, özgələrə bildirir. Öz ehtiramını saxlayır, özünü 
saydırır. Amma biz, lap tərsinə, ən çox özümüzü özümüz bəyənmirik. Öz əlimizlə özümüzə qəbir qazıyırıq. 
 Dünyada adi və heyvani, amma təbii bir qayda vardır ki, o da hər vücud, hər şəxs, hər firqə və hər 
millətin öz xeyri, öz səlaməti üçün çalışmasıdır.  Amma gəlin görək bizim müsəlman çinovnikləri: dünyada 
bunlardan arada qalmış bir sinif görünməyir; nə özləri mənfəət görürlər, nə də millətə mənfəət verirlər (120, 
s.361-362). 
 Türk xalqlarının mədəniyyəti tarixində böyük rol oynamış ziyalılardan biri Şəfiqə Məmmədəmin qızı 
Əfəndizadədir. Bu böyük Ahıska türkü Azərbaycanda ilk maarifpərvər qadınlardan biri, pedaqoq, publisist və 
yazıçı kimi məşhur olmuşdur. Şəfiqə Məmmədəmin qızı Əfəndizadə 1882-ci ildə Ahıska rayonunun Azğur 
qəsəbəsində tanınmış pedaqoq Məmmədəmin Şeyxzadənin ailəsində anadan olmuşdur. 
 O, ilk təhsilini evdə öz atasından almışdır. Hələ 1896-cı ildə 14 yaşında ikən o, Nuxa şəhərində şəxsi 
qadın məktəblərində dərs demişdr. 1901-ci ildə Tiflisdə Zaqafqaziya ruhani idarəsində müəllimlik attestatı almış 
və hə-[184-185]min ildən məşhur xeyriyyəçi Hacı Zeynalabdin Tağıyevin təşəbbüsü ilə Azərbaycan qadın 
təhsili tarixində ilk dəfə olaraq Bakı şəhərində yenicə yaradılmış rus-müsəlman qadın məktəbində ana dilindən 
dərs deməyə başlamışdır. Həmin məktəbdə Şəfiqə Əfəndizadə 1910-cu ilə kimi fəaliyyət göstərmişdir. 1910-cu 
ildən 1920-ci ilədək o, şəhər «rus-tatar» (Azərbaycan) qadın məktəbinin müəllimi olmuşdur.  
Ş. Əfəndizadə publisist kimi fəaliyyətinə ilk dəfə 1903-cü ildə «Şərqi-rus» qəzetinin 7-ci sayında 
başlamışdır. Sonralar o, «Dəbistan», «Məktəb», «Füqara füyüzatı», «Dirilik» jurnalları və «Açıq söz» qəzeti ilə 
əməkdaşlıq etmiş, tərbiyə mövzusuna həsr edilmiş məqalələrini və s. çap etdirmişdir.  
1923-cü ildə «Şərq qadını» jurnalı fəaliyyət göstərməyə başlayan andan Şəfiqə Əfəndizadə jurnalda fəal 
əməkdaşlıq etməyə başlamış, redaksiya heyətinin üzvü seçilmiş, jurnalın məsul katibi və bədii ədəbiyyat 
şöbəsinin müdiri olmuşdur. 
1917-ci ildə Zaqafqaziya müsəlmanlarının Bakı qurultayında iştirak edərkən söylədiyi nitqində Şərq 
qadınlarının hüquqsuzluğundan danışmış, yeni məktəblərin və teatrların açılmasını tələb etmişdir. 
Şəfiqə Əfəndizadə 1920-ci ildə Əli Bayramov klubunun təşkilində fəal iştirak etmiş və orada yaradılmış 
savadsızlığın aradan qaldırılması kurslarında dərs demişdir. 
«Şərq qadını» onun haqqında belə yazmışdı: «Şəfiqə xanım bütün Zaqafqaziyada ilk Azərbaycan dili 
müəlliməsi və bununla yanaşı ilk Azərbaycan qadın jurnalisti və yazıçısı olmuşdur» (1924-cü il, №1) Şəfiqə 
Əfəndizadənin şagirdləri içərisində respublikamızın görkəmli dövlət xadimi olan Azərbaycan SSR-in xalq 
maarif komissarı Ayna Sul-[185-186]tanova, Azərbaycan xalq şairi Mirvari Dilbazi və başqalarını qeyd etmək 
olar. 
Hazırda Bakı şəhəri Yasamal rayonundakı 13 saylı orta məktəb Şəfiqə Əfəndizadənin adını daşıyır (124, 
s.457-458).    
Azərbaycanda təmənnasız fəaliyyət göstərən ahıskalı alimlərdən biri də Adil Ələddin oğlu Əfəndiyevdir. 
O, 1929-cu ildə Azərbaycan Dövlət Universitetinin şərq fakültəsinin dilçilik şöbəsini bitirmişdir. Əmək 
fəalyyətinə hələ tələbə ikən başlamışdır. 
1924-cü ildə «Kəndli qəzetəsi»nin katibi, 1925-1939-cu illərdə Azərbaycan Dövlət Nəşriyyatı - 
«Azərnəşr»də orfoqraf, tərcüməçi, redaktor, şöbə müdiri vəzifələrində çalışmışdır. 
1939-1953-cü ildə Azərbaycan Radio Verilişləri Komitəsində baş redaktor, sədrin birinci müavini və sədr 
vəzifəsində çalışmışdır. 
1954-1964-cü illərdə  Azərbaycan Dövlət Nəşriyyatı-«Azərnəşrin» müdürü vəzifəsində çalışmışdır. 
1964-1972-ci illərdə Azərbaycan SSR Dövlət Mətbuat Komitəsi sədrinin birinci müavini olmuşdur. 
1972-1973-cü illərdə Azərbaycan KP MK yanında Partiya Tarixi İnstitutunda tərcümə bölməsinin müdiri 
olmuşdur. 
Nizami Yubiley Komitəsinin məsul katib və sədr müavini, terminoloji komitənin, toponimika 
komissiyasının, Azərbaycan Sovet Ensiklopediyası baş redaksiyasının üzvü olmuşdur. 
Bir çox bədii, siyasi əsərlərin, o cümlədən K. Marks, F. Engels, V. İ. Lenin, Ö. Xəyyam, İ. S. Turgenyev, 
L. Tolstoy, M. Tven, C. Oldric və başqalarının əsərlərnin, tarix və coğrafiya dərsliklərinin Azərbaycan dilinə 
tərcüməçisi və tərcümələrinin redaktoru olmuşdur. A.S. Puşkin nəşrinin Azərbaycan dilinə ilk tərcümə-[186-
187]çisi olmuşdur. («Belkinin hekayələri», 1929-cu il). 
1920-1930-cu illərdə  «Adil Nəcdət» təxəllüsü altında mətbuatda şerlər dərc etdirmişdir. 1925-ci ildən 
«Qızıl gələmlər» İttifaqının katiblərindən biri, 1927-ci ildən isə Azərbaycan Proletar Yazıçılar Cəmiyyətinin 
üzvü olmuşdur. 1940-1946-cı illərdə nəşr edilən rusça - Azərbaycanca dörd illik və 1956-1959-cu illərdə nəşr 
edilən iki  cildlik lüğətlərin tərtibçisi və redaktoru olmuşdur. 1930-cu ildə nəşr olunmuş «Azərbaycan türk xalq 
ləhçələri lüğətinin» yaranmasında iştirak etmişdir. 
Bakı Sovetinin 2-ci, 4-cü, 5-ci, 6-cı, 8-ci və 9-cu çağırış deputatı seçilmişdir. «Şərəf Nişanı» ordeni, 4 
medalla, Azərbaycan SSR Rəyasət Heyətinin fəxri fərmanları ilə təltif olunmuşdur. 
59
 
«Azərbaycan SSR xalq maarif əlaçısı» adlarına layiq görülmüşdür. 
«Azərbaycan SSR Əməkdar mədəniyyət xadimi» fəxri adını ilk alanlardan biri olmuşdur. 
1973-cü ildə Bakı şəhərində vəfat etmişdir. Fəxri xiyabanda dəfn edilmişdir (124, s.439). 
Böyük işlər görmüş türk alimləri içərisində Fuad Ələddin oğlu Əfəndiyevin naliyətləri çox aydınlıqla 
nəzərə çarpır. O nəinki türk xalqları arasında, hətta bütün dünya miqyasında elmi uğurları ilə Ahıska türklərinin 
adına böyük şöhrət gətirmişdir. 
F. Əfəndiyev 1909-cu il fevral ayının 3-də Bakı şəhərində ziyalı ailədə anadan olmuşdur. Onun 
valideynləri Ahıska bölgəsinin Azğur qəsəbəsindəndirlər. 
Orta təhsilini Bakı şəhərində almışdır. 1927-1932-ci illərdə indiki Azərbaycan Dövlət Tibb 
Universitetində təh-[187-188]sil almışdır. 1934-cü ildə dissertasiya müdafiə edib «tibb elmləri namizədi», 1943-
cü ildə «tibb elmləri doktoru» elmi dərəcəsini almışdır. Fuad Əfəndiyev pedaqoji sahə ilə yanaşı elmi, işlə də 
məşğul olmuşdur. 1944-cü ildən ömrünün sonunadək Azərbaycan Dövlət Tibb Universitetində 2-ci fakültə 
cərrahlığı kafedrasının müdiri işləmişdir. O, hematologiya və qanköçürmə sahəsində də tədqiqat işləri aparmış, 
1957-ci ldə onun təşəbbüsü ilə 4 saylı klinikada köks cərrahlığı şöbəsi yaradılmışdır. 1961-ci ildə Azərbaycan 
Eksperimental və Klinik Tibb İnstitutunun ilk müdiri olmuşdur. 
Fuad Əfəndiyev 1942-ci ildən Azərbaycan SSR əməkdar həkimi, 1943-cü ildən professor olmuş, 1956-cı 
ildə Azərbaycan SSR əməkdar elm xadimi adına layiq görülmüşdür. 1959-cu ildə Azərbaycan SSR EA-nın 
müxbir üzvü seçilmişdir. Fuad Əfəndiyevin tədqiqatı əsasən, köks cərrahlığı, hematologiya, qanköçürmə, qanın 
laxtalanması və s. həsr edilmişdir. Azərbaycan SSR Ali Sovetinin (3-6-cı çağırış) deputatı olmuşdur. «Qırmızı 
Əmək Bayrağı» ordeni, «Qırmızı Ulduz» ordeni və medallarla təltif edilmişdir. Hal-hazırda Bakı şəhərində 4 
saylı klinik xəstəxanası Fuad Əfəndiyevin adını daşıyır (124, s.17-18). 
 
3.2 Ahıska türklərinin vətənə dönmək uğrunda mübarizə tarixi 
 
Ahıska və Azərbaycan türkləri arasında çoxtərəfli əlaqələrin qədim əsrlərə gedib çıxan bir tarixi var. 
Əsrlər boyu bu iki eynidilli, eyniköklü xalq eyni dövlətlərin tərkibində olmuş, qarşılıqlı surətdə bir-birinin 
mədəniyyətinin zənginləşməsində fəal iştirak etmişlər. [188-189] Yuxarıda bu məsələlərə xüsusi olaraq 
toxunmuşduq. Bu iki xalq arasında tarixən mövcud olan mədəni əlaqələr XIX əsrin ikinci yarısında daha da 
genişlənmişdi. Belə ki, onlarla Ahıska övladı məhz bu dövrdə Azərbaycana gələrək, Bakını özlərinə ikinci vətən 
saymışlar. Burada boya-başa çatmış, təhsil alıb, ümumilikdə Azərbaycan xalqının övladı kimi bu xalqa xidmət 
göstərmişlər. Ahıskanın bu övladları Azərbaycanda yaşayıb-yaratmış, sözün həqiqi mənasında özlərinin bu 
torpağın yetirmələri olduqlarını əməlləri ilə sübuta yetirmişlər. 
Bu da tarixi faktdır ki, istər XIX əsrdə, istərsə də XX əsrin müxtəlif dövrlərində Azərbaycanda yaşayıb-
yaratmış Ahıska türkləri ölkənin mədəni, ictimai-iqtisadi həyatında çox yaxından iştirak etmiş, dövlət 
strukturlarında təmsil olunmuşlar. Məsələn, Azərbaycan Xalq Cumhuriyyəti dövründə Ahıska türklərinin 
nümayəndələrindən biri - Əhməd bəy Pepinov parlamentin sosialistlər fraksiyasının üzvü olmuşdur (102, s.86). 
Bu kimi faktların sayını artırmaq da olar. Məsələn, Ənvər Odabaşev, Yusif Sərvərov kimi vətən 
qəhrəmanları bütün canlı fəaliyyətini tarixi torpaqlarına dönmək uğrunda mübarizəyə həsr etmişlər. Vətən 
uğrunda mübarizə aparan bu Türk övladları imperiya ideoloqları tərəfindən müxtəlif şəkildə cəzalandırılmışlar. 
Məqsəd həmin mübarizənin qarşısını almaq, onları bu fikirdən uzaqlaşdırmaq idi. Məsələn Ə. Odabaşovun 
apardığı mübarizəyə və fəallığına görə müxtəlif böhtanlar atıldı. Hətta iş o yerə çatdı ki, onu torpaq oğrusu kimi 
iki il həbs etdilər. Belə hallar, böhtanlar, hədələr ahıskalıların tarixi torpaqlarına dönmək uğrunda mübarizənin 
qarşısını ala bilmədi. Həmin mübarizə bütün ahıskalılar üçün bir şərəf işi kimi davam etdirilir. [189-190] 
1971-ci ilin iyul ayının 25-də Ə. Odabaşevin iştirakı ilə Yusif Sərvərov Frunze şəhərinin Popenovka 
kəndində yaşayan türklərin ümumi yığıncağını keçirib. Bu yığıncaqda Y. Sərvərovun rəhbərliyi ilə Frunze 
Azadlıq Komitəsi (FAK) yaradıldı. Eyni zamanda diqər regionlarda, Çuy çöllərində türk komitələri yaradılması 
işinə başlandı. Bütün canlı fəaliyyətini Y. Sərvərov bu işə həsr etdi. Vətənə dönmək amalı ilə yaşadı. İndi onun 
bu müqəddəs işi digər ahıskalılar tərəfindən hamılıqla davam etdirilir (210, № 39, 2003, s.6).   
Ahıska türkləri təkcə XX əsrdə üç dəfə deportasiyaya məruz qalmışlar. Tarixi torpaqlarından Qazax-
ıstanın və Orta Asiyanın çöllərinə sürgün edilən ahıskalıların Azərbaycana kütləvi köçürülməsi XX əsrin 50-ci 
illərinə təsadüf edir. Bu da onunla əlaqədar idi ki, xalqın qeyri-qanuni sürgün edilməsi SSRİ hökuməti 
tərəfindən qəbul edilsə də, lakin onların öz ata-baba yurdları Ahıskaya qayıtmalarına imkan verilməmişdir. Belə 
bir çıxılmaz vəziyyətdə qalan xalq məcburiyyət qarşısında qalaraq Orta Asiya çöllərindən Azərbaycana üz 
tutmalı oldu.  
1958-ci ilin sentyabrında Ahıska türklərinin ilk dəstəsi Azərbaycana gəldi. Respublikanın Xaçmaz, 
Quba, Saatlı, Sabirabad və Beyləqan (o zamankı Jdanov) rayon-larında ahıskalıların ilk yaşayış məskənləri 
salındı (34, s.57-61).  
Ahıska türklərinin Azərbaycanda məskunlaşmasının ikinci dövrü 1989-cu ilin may-iyun aylarında baş 
vermiş Fərqanə hadisələri ilə bağlıdır. Məhz bu bədnam hadisədən sonra Özbəkistanda və eləcə də digər Orta 
60
 
Asiya respublikalarında yaşayan Ahıska türkləri kütləvi sürətdə Azərbaycana gələrək, onlarla rayonunda [190-
191] yerləşməli oldular. Beləliklə, XX əsrin 90-cı illərində Azərbaycanda Ahıska türklərinə məxsus xeyli 
yaşayış məskənləri meydana çıxdı ki, ümumilikdə respublikada yaşayan Ahıska türklərinin sayı 115 minə çatdı 
(34, s.59). 
Bununla da Azərbaycanda yaşayıb-yaradan yeni bir böyük qüvvə təşəkkül tapmış oldu. Şübhəsiz, bu 
əhalinin böyük bir hissəsi Azərbaycanın rayonlarında məskunlaş-dığından onlar kənd təsərrüfatı işləri ilə məşğul 
olmağa başladılar. Lakin bu əhali arasında xeyli ziyalı-müəllim, həkim, aqronom, mühəndis və b. sənət sahibləri 
yerləşdikləri kəndlərdə, rayon mərkəzlərində öz ixtisaslarına müvafiq işlə təmin edilərək işləməyə başladılar. 
Tədricən Azərbaycanın özündə də xeyli ahıskalı ziyalısı yetişib, respublikanın mədəni və ictimai-siyasi 
həyatında yaxından iştirak etməyə başladı. Hal-hazırda Azərbaycanda yaşayan Ahıska türkləri içərisində alim, 
müəllim, həkim, mühəndis və s. var. Onlar ahıskalı olsalar da, özlərini artıq bu respublikanın bərabərhüquqlu 
övladı sayır və ona qulluq edirlər. Fikrimizcə, bu təsadifi deyildir. Qırx ildən çoxdur ki, ahıskalılar 
Azərbaycanda yaşayıb-yaradır, yerli əhali ilə qaynayıb-qarışır, qız verib-oğlan evləndirirlər. Hamı tərəfindən 
qəbul olunmuş adət-ənənələrə malik olan ahıskalılarla azərbaycanlıları bu gün bir-birindən ayırmaq mümkün 
deyil. Elə buna görədir ki, Azərbaycanda onlara ayrı-seçkiliklə deyil, vətəndaşlıq prinsiplərindən yanaşılır. 
Keçmişdə olduğu kimi, bu gün də respublikanın idarəçilik aparatında, təhsil və səhiyyə ocaqlarında Ahıska 
türklərinin yüzlərlə nümayəndələri çalışmaqdadır. 
XX əsrin əvvəllərində olduğu kimi, əsrin sonunda da ahıskalılar Azərbaycanın ictimai, iqtisadi və 
mədəni həyatında, dövlət quruculuğunda, idarəçilikdə yaxından [191-192] iştirak etmiş və bu gün də 
etməkdədirlər. Bütün həyatını Saatlı rayonunun Adıgün kəndində keçirmiş kəndin sosial-mədəni inkişafı üçün 
böyük işlər görmüş, bununla da təkcə Saatlı rayonunda deyil, bütün Azərbaycanda tanınan Mövlüd Bayraqdarov 
Ahıska xalqının oğludur. Yaşadığı kəndi respublikanın abad, sahmanlı-səliqəli yaşayış məskəninə çevirməklə, 
onun əhalisinin həyat şəraitini xeyli yüksəldən bir təsərrüfat başcısı kimi, M. Bayraqdarovun özü də 
yüksəlmişdir. Onun adı-sanı bütün Azərbaycana yayılmış, keçmiş Sovetlər İttifaqının ən böyük və şərəfli 
adlarından sayılan «Sosialist Əməyi Qəhrəmanı» kimi ada layiq görülmüşdür. M. Bayraqdarov rəhbərlik etdiyi 
təsərrüfatı respublikanın ən adlı-sanlı təsrrüfatları sırasına çıxarmışdır. 
Maraqlıdır ki, bir təsərrüfat başcısı kimi M. Bayraqdarovun qoyduğu ənənələri ondan sonra qardaşı oğlu 
Rasim Bayraqdarov davam etdirmişdir. «Adıgün» kolxozuna rəhbərliyə gəlmiş R. Bayraqdarov da bütün Saatlı 
rayonunda tanınmış təsərrüfatçı olmuşdur. 
Elinin-obasının bir ağsaqqalı kimi Rasim Bayraqdarov bü gun də ahıskalıların problemlərinin həlli ilə 
məşğul olur. Buna görə də o, 1991-1995-ci illərdə Azərbaycan Respublikasının Milli Məclisinə öz rayonundan 
millət vəkili seçilmişdir. Bir millət vəkili olaraq o, istər Saatlı rayonunun və istərsə də sakini olduğu Adıgün 
kəndinin sosial-iqtisadi inkişafı üçün xeyli işlər görmüş, Milli Məclisdə respublikanın iqtisadi problemlərinin 
həlli ilə bağlı məsələlərin müzakirəsində, qanunların qəbulunda yaxından iştirak etmişdir.  
Məlum olduğu kimi, keçən əsrin əvvəllərindən Ahıska ilə Azərbaycan arasında elmi, mədəni və digər 
əlaqələr mövcüd olmuşdur. Ahıska türkləri bir əsrdə üç [192-193] dəfə deportasiyaya məruz qalsalar da, 
məskunlaşdıqları bütün regionlarda, o cümlədən Azərbaycanda milli-mənəvi dəyərlərini qorumaqla yanaşı, 
həmin ölkələrin inkişafında mühüm rol oynayan ictimai-siyasi hadisələrdən, proseslərdən kənarda qalmamış, 
burada xalqların müstəqilliyinin dəstəklən-məsində, millətlərin suveren hüquqlarının, azadlıqlarının 
qorunmasında və demokratiyanın bərpası sahəsində yerli xalqlarla  eyni mövqelərdən çıxış  etmişlər. 
Sürgünlər dövründə ahıskalılar hansı bölgədə yaşamaqlarından aslı olmayaraq, yerli dövlətçilik ənənə-
lərinə hörmət  edir, bölgənin ictimai-siyasi həyatında fəal çalışırdılar. 
XX əsrin 50-ci illərindən başlayaraq Azərbaycanın ictimai-siyasi həyatında böyük quruculuq işlərinə 
qoşulan Ahıska türkləri son illərdə qardaş Azərbaycan türkləri ilə milli həmrəylik nümayiş etdirərək erməni  
faşistlərinə qarşı qəhrəmanlıqla döyüşmüşlər. Bu döyüşlərdə şəhidlik  zirvəsinə ucalan çoxlu Ahıska türkü bu 
gün azərbaycanlıların tarixi yaddaşında ləyaqətli yer tutmuşlar. Həqiqətən də, Fərqanə faciəsindən sonra 
Azərbaycan Respublikasında məskunlaşan 115  minə yaxın ahıskalı şəxsi problem və qayğılarını unudaraq, 
Azərbaycanda baş verən ictimai-siyasi proseslərlə əlaqədar olan məsələlərə öz doğma problemləri kimi 
yanaşmışlar. Onlar da Azərbaycan soydaşları kimi 1988-ci ildən burada azadlıq və müstəgillik uğrunda başlanan  
ümummilli hərəkata qoşulmuş, azərbaycanlıların haqq işinin müdafiəsində yaxından iştirak etmiş, xalq 
hərəkatına dərin ehtiram göstərmişlər. Milli həmrəylik hissləri onların böyük bir qisminin xalq hərəkatı 
sıralarında iştirak etməsi ilə nəticələnmişdir. Ermənilərin Azərbaycana qarşı torpaq [193-194] iddialarına, 1990-
cı il yanvarın 20-də Bakıda yüzlərlə günahsız insanların qanını tökən Sovet rejiminə qarşı Ahıska türkləri 
Azərbaycan xalqı ilə birlikdə həmrəy olmuş. İmperiyaya qarşı etiraz səslərini qaldırmışlar. Ermənistanın 
Azərbaycana qarşı başladığı müharibədə yüzlərlə Ahıska türkü silaha sarılaraq döyüşə getmişdir. Azərbaycan 
torpağının müdafiəsi uğrunda döyüşmüşlər. 
Döyüş bölgələrində düşmənə qarşı qəhrəmanlıqla vuruşan ahıskalılardan biri olan İsgəndər Aznaurovun 
adı bu gün  respublika  ictimaiyyətinə yaxşı bəllidir. 
61
 
Qarabağda erməni qoşun birləşmələrinə qarşı döyüşən, qəhrəmanlıqlar göstərən Ahıska türkü  İskəndər 
Aznaurov döyüş yoldaşları arasında «Qrad İsgəndər» kimi tanınmış, Qarabağ savaşı başlayan gündən ön 
cəbhələrdə vuruşmuşdur. Yüzlərlə qəhrəman azərbaycanlı övladı kimi İskəndər də Mutudərə savaşında həlak 
oldu. Minlərlə azərbaycanlı övladı kimi, Ahıska türkü İskəndər Aznaurov da bu gün müqəddəs «Şəhidlər 
xiyabanı»nda uyuyur. Zənnimizcə, bu faktın özü də hər bir ahıskalının Azərbaycan torpağı uğrunda ölümə hazır 
olduğuna əyani bir sübutdur.    
Əsl türk həmrəyliyinə sadiq qalan xalq övladları Azərbaycan ordusunda xidmət etməyi özlərinə vətən 
borcu sayırlar. Azərbaycan ordusunda xidmət göstərən Ahıska türklərinin yüksək rütbəli zabitləri öz bilik və 
təcrübələrini xalqının haqq işinin qalib gəlməsi naminə sərf edirlər. 
Fərqanə hadisələrindən sonra Azərbaycanda məskunlaşmış ahıskalılar özlərinin ağır şəraitdə 
yaşamalarına baxmayaraq, bütün Azərbaycanın milli oyanış və milli dirçəliş istiqamətində başlayan hərəkatına 
laqeyd qalmadılar. Milli kökə, milli ənənəyə bağlı olan [194-195] ahıskalılar 1988-1989-cu illərdə 
Azərbaycanda geniş siyasi  vüsət alan milli-azadlıq hərəkatına qoşuldular. Bu gün ahıskalıların nümayəndələri 
Azərbaycanın ictimai  və siyasi həyatında fəal iştirak edirlər. Ahıskalıların Azərbaycan cəmiyyətinin ictimai-
siyasi həyatında rolu barədə qısa məlumat verməklə, onların fəaliyyətinin əsas istiqamətlərini göstərməklə biz 
yuxarıda söylədiklərimizi təsdiq  etmək istəyirik. 
Öz işgüzarlığı və biliyi ilə seçilən ahıskalı ziyalılar istər Rusiya, istər Türkiyə, istərsə də digər 
dövlətlərin rəhbərləri ilə görüşərkən onlara öz problemləri barədə ətraflı informasiya verməklə yanaşı, həmçinin 
son illərdə Azərbaycanın erməni təcavüzü nəticəsində məruz qaldığı çətinliklərin həll olunması barədə 
azərbaycanlıların da arzularını çatdırmışlar. Azərbaycanda yaşayıb-yaradan Ahıska türk ziyalıları-Rasim 
Bayraqdarov, Bəkir Mamoyev, Xalid Taştanov, Zəki İbrahimov, Çinqiz Nemanzadə, Seyfəddin Buntürk, 
Məhəmməd Cəlilov, Xalid Xəlilov, Ənvər Əmrahov 1995-ci il iyulun 10-da Türkiyənin Baş Naziri xanım Tansu 
Çillərlə görüşərkən ahıskalıları dərindən narahat edən bir çox aktual məsələlərdən bəhs etmişlər. Ahıska türk 
«Vətən» cəmiyyəti Mədəniyyət Mərkəzinin keçmiş sədri Seyfəddin Buntürk çıxışında Ahıska türklərinin 
problemlərindən, ermənilərin hələ əsrin əvvəllərindən başlayan, 1988-ci ildən xüsusilə genişlənən həyasız 
təcavüzkar hərəkatlarından, onların Azərbaycana qarşı qaldırdıqları ədalətsiz torpaq iddialarından və bundan 
dolayı meydana çıxan problemlərdən söz açmışdı. Eyni zamanda, natiq Ahıska türklərinin bu hadisələrdən 
kənarda qalmayacaqlarını, erməni işğalı altında qalan Azərbaycan torpaqlarının geri qaytarılması uğrunda hər 
zaman vuruşa [195-196] hazır olduqlarını bildirmişdir. O demişdir ki, müharibənin yaratdığı ağır iqtisadi durum 
Ahıska türklərini də çətin tarixi sınağa  çəkmişdir. «Lakin biz də hər cür çətinliyə dözəcəyik, erməni 
qəsbkarlarını isə öz yerində  özümüz oturdacağıq»-deyən natiq Türkiyəni də bu hadisələrdə müşahidəçi kimi 
qalmamağa  çağırmışdır (26, 11 iyul 1995).  
Azərbaycan Respublikasının ictimai həyatında özünəməxsus yeri olan ahıskalılardan biri də Nürəddin 
Hasan oğlu Sasiyevdir. O, Ahıska rayonunun Azğur qəsəbəsində  anadan olub, 1944-cü ildə digər soydaşları 
kimi ailəsi ilə birlikdə Özbəkistana sürgün edilib. 1967-ci ildə Özbəkistan Respublikasının Namanqan şəhərinin 
baş memarı vəzifəsində çalışıb. O, 1974-cü ilin noyabr ayında Namanqandan Bakıya köçüb və Azərbaycan 
Kənd Dövlət Layihə İdarəsinin baş mühəndisi vəzifəsində işləməyə başlayıb. Azərbaycanın rayon və 
kəndlərində geniş inşaat işləri görmüş N. Sasiyevin lahiyələşdirdiyi məktəblər, uşaq bağçaları, ambulatoriyalar, 
xəstəxanalar, seysmostansiyalar, yaşayış evləri, kənd təsərrüfatı binaları və digər yüzlərlə müxtəlif təyinatlı 
obyektlərin inşası bunu deməyə əsas verir ki, onun Azərbaycan memarlığında xüsusi xidmətləri olmuşdur. 
İsmayıllı rayonunda baş verən təbii fəlakətlərin nəticələrinin aradan qaldırılması ilə əlaqədar olaraq, o, 14 il 
rayonun dağılmış yaşayış binalarının bərpa olunmasında çalışmışdır. 
Azərbaycanın ictimai-siyasi həyatında Ahıska türklərinin xüsusi yeri bir də onda görünür ki, 
ədalətsizliyin, haqsızlığın, müharibənin dəhşətlərinin canlı şahidi olan Ahıska türkləri Azərbaycanda son illərdə 
cərəyan edən ictimai-siyasi proseslərdə yaxından iştirak [196-197] etmiş, ictimai əhəmiyyət kəsb edən bütün 
hadisələrə sağlam düşüncə mövgeyindən fəal və obyektiv münasibət bəsləmişlər. 
Beləliklə, 1991-ci ilin iyunun 26-da Ahıska türklərinin «Vətən» cəmiyyətinin şura üzvləri 
E. N. Abbasovun xahişi ilə Krasnodar diyarının Abi, Abşeron və Beloreqensk rayonlarında ahıskalıların ağır 
vəziyyəti ilə bağlı xalq yığıncaqları yerli hökumətin türklərə qarşı təbliğatı nəticəsində çox gərgin şəraitdə 
keçirilmişdi. Yığıncaqlarda kazakların nümayəndələri və yerli hökumətin təmsilciləri türklərə qarşı nifrətlə dolu 
olan çıxışlar edirdilər. Onlar hətta ahıskalıların Krasnodar diyarından çıxıb getməsi üçün vaxt qoyur və türklərin 
diyarı tərk etməyəcəkləri təqdirdə baş verəcək hadisələr üçün məsuliyyət daşımayacaqlarını elan edirdilər. Belə 
çıxışlarda deyilirdi: «Əgər siz çıxıb getməsəniz, nəticəsi üçün heç bir cavabdehlik daşımayacağıq və sizə 
sakitlik təminatı da vermirik. Bizim uşaqlarımız öz dillərində danışmalıdırlar. Türk uşaqlarının ucbatından 
siniflərdə uşaqların sayı artmışdır. Bununla əlaqədar bizim uşaqların davamiyyəti kəskin şəkildə aşağı 
düşmüşdür» (137, aprel 1991). 
Doğrudur, Ahıska türklərinin «Vətən» cəmiyyətinin üzvləri yerli əhaliyə müraciət edərək onları 
ahıskalıların vəziyyətini başa düşməyə çağırırdılar. Ahıskalılar bildirirdilər ki, bizim təqsirimiz deyildir ki, ölkə 
boyu səpələnmişik.  
62
 
Bütün postsovet məkanında, eləcə də Azərbaycan Respublikasında yaşayıb-yaradan ahıskalıların 
mədəni həyatının hüquqi-təşkilatı tənzimlənməsində Ümumittifaq «Vətən» cəmiyyətinin rolu olduqca 
böyükdür. Onun proqramının «Mədəniyyət və təhsil» bölməsi 6 maddədən [197-198] ibarətdir. Həmin bölmənin 
birinci maddəsində ahıskalıların özlərinə məxsus mədəniyyətlərinin və dillərinin, çoxəsrlik ənənələrinin və 
məişətinin dövlət tərəfindən müdafiə olunmasına nail olmaq, onların bir milli sərvət kimi gələcəkdə aradan 
çıxmasına yol verməmək bir vəzifə kimi irəli sürülür. Burada həmçinin xalqın öz tarixi vətənində qədim 
mədəniyyətini və mənəvi dəyərlərini bərpa etmək, doğma dildə yazı mədəniyyətini dirçəltməkdən söhbət gedir. 
Bölmənin  ayrı-ayrı maddələri ilə tanışlıq bunu deməyə əsas verir ki, ahıskalıların «Vətən» cəmiyyətinin 
proqramı həm milli və həm də demokratik ruhda tərtib edilmişdir. Ahıskalılar çalışırlar ki, Ahıska bölgəsində öz 
doğma dillərində (eləcə də gürcü dilini dövlət dili kimi qəbul etmək şərti ilə) məktəb şəbəkəsi fəaliyət göstərsin, 
respublikada bu sahədə kadr hazırlığı işi təşkil edilsin. Müasir reallıqları və inteqrasiya proseslərini düzgün 
qiymətləndirən ahıskalılar xalqın mədəni inkişafını keçmiş ittifaqın xalqları, bütün dünya xalqları ilə geniş və 
zəngin əlaqələrin genişləndirilməsində görürlər. Müasir qloballaşma proseslərinin xalqların və dövlətlərin 
ictimai-siyasi həyatına dərin nüfuz etməsi göstərir ki, belə bir şəraitdə xalqlar öz mədəni-mənəvi dəyərlərinin 
özünəməxsusluğunu xüsusilə qorumalıdır. Çünki azsaylı xalqlar qloballaşmanın neqativ təsirinə daha çox məruz 
qalırlar. 
Buna görə də informasiya əsrinin tələblərinə cavab olaraq, ahıskalılar bu gün öz ana dillərində qəzet, 
jurnal və kitab nəşrlərinin genişləndirilməsi arzusundadırlar. Kütləvi informasiya vasitələri ilə onlar öz milli 
faciələrinin əsl səbəblərini aşkarlamaqla yanaşı, mədəni-mənəvi dəyərlərinin təbliğ olunmasını, dünyanın bütün 
[198-199] dövlətlərinə çatdırılmasını da günün vacib problemlərindən sayırlar. Respublikanın radio və 
televiziya verilişlərində öz mədəni dəyərlərinin təbliğinə çalışırlar. Bu da təbiidir. Çünki məhz kütləvi 
informasiya vasitələri ilə xalqın siyasi mədəniyyətini və mənəvi simasını göstərmək olar.  
Ahıskalılar üçün ikinci ən mühüm problem hazırda milli məsələnin ədalətli  həllinə nail olmaqdır. Milli 
məsələnin düzgün həll edildiyi ölkədə xalqların milli mədəniyyətinin inkişafı üçün geniş demokratik imkanlar 
açılır. Buna görə də Ahıska türklərinin «Vətən» cəmiyyəti millətçiliyin, şovinizmin, milli müstəsnalığın hər cür 
təzahürlərini rədd edir, xalqların iqtisadi-siyasi və mədəni bərabərliyinin təmin olunması mövgeyini müdafiə 
edir. 
Beləliklə, Ahıska türklərinin öz tarixi vətənlərinə qayıtmaq problemi həll olunmasa da, onların 
Azərbaycan Respublikasında məskunlaşmış hissəsi öz mədəniyyətini inkişaf etdirmək imkanı qazanmışdır. 
Yerli hakimiyyət orqanları Azərbaycan xalqının çoxlu sayda sosial problemləri olmasına baxmayaraq, Ahıska 
türklərinin mədəni həyatı ilə bağlı problemlərin həllinə xüsusi diqqət yetirir, onların vətənə qayıtmaq naminə 
mübarizəsi ilə əsl türk həmrəyliyini nümayiş etdirirlər. 
 
 
63
 
 
NƏTİCƏ 
 
Aparılmış tədqiqatlar, gətirilən faktik nümunələr bir daha sübut edir ki, özünəməxsus tarixə, zəngin və 
rəngarəng mədəniyyətə, maraqlı etnik özəlliklərə malik olan Ahıska türkləri bütün tarix boyu olduğu kimi, XX 
yüzillikdə də mürəkkəb bir həyat yolu keçmişlər. 
Bir çox xalqların sosial-iqtisadi, ictimai-siyasi həyatında fəal iştirak etmiş Ahıska türkləri Sovetlər 
Birliyində yaşayan digər türk-müsəlman xalqları kimi stalinçi rejimin dəhşətlərindən yaxa qurtara bilməmişdir. 
On minlərlə oğul-qızı İkinci Dünya müharibəsində faşizmə qarşı vuruşan 1944-cü ilin noyabrında 
stalinçi sovet-bolşevik, qaragüruhunun amansız və ədalətsiz bir cəzasına urcah oldu. Belə ki, min illərlə 
yaşadıqları Vətən torpaqlarından, Ahıska və Ahılkələyin dilbər guşələrindən Orta Asiya və Qazaxıstana sürgün 
edildilər. 
Stalinçi canilər bütöv bir xalqa qarşı tarixdə misli görünməmiş cəza aksiyasını müharibənin Ahıskaya 
gəlib çıxacaq təqdirdə ahıskalıların müharibədən yaxa qurtarması üçün, guya ki, Türkiyə Cumhuriyyəti ərazisinə 
qaçmaq niyyətləri ilə həyata keçirdilər. Kənd və qəsəbələri bir-neçə saata boşaldaraq, böyük bir xalqı yük 
qatarlarında Vətəndən uzaqlara, Qazaxıstan çöllərinə sürgün etdilər. Yolda soyuq-dan, aclıqdan, silahlı 
nəzarətçilərin vəhşi rəftarından ahıskalı yaşlılar və körpələr görünməmiş əzablar çəkmişdir (rəhmətə getmişlərin 
meyidlərini qatardan atırdılar, bəzilərinin meyidləri günlərlə vaqonda qalır, oradan düşürüldükdən  sonra da bu 
meyidlərin dəfn olunub-olunmadığından son dərəcə dindar olan ahıskalılar xəbərsiz qalırdılar-(S.P.) Ahıskalılar 
içərisində hələ yolda ikən [205-206] xeyli qoca, uşaq və qadın tələf olmuşdu. Noyabr ayında kifayət qədər 
mülayim iqlimə malik Ahıskadan çıxarılaraq 30-40 dərəcəli şaxtaların tüğyan etdiyi Qazaxıstan çöllərinə 
sürülən əhali arasında kütləvi ölüm halları başlamışdır.  
Dözülməz şəraitə, sərt komendatura rejimininin əzablarına baxmayaraq, bu xalq öz tarixinin növbəti 
keşməkeşinə dözüm gətirdi. Gözlənilmədən aldığı zərbədən yavaş-yavaş özünə gələrək, müharibədən qayıdan 
bəzi oğullarına qovuşduqdan sonra qərib ölkələrdə həyatlarını yenidən qurmağa başladılar. 
Yeri gəlmişkən qeyd edək ki, ahıskalıların kütləvi sürgünü üçün seçilmiş bəhanə absurd bir akt idi. 
Cəza, özü də belə ağır cəza hansısa niyyətə görə yox, konkret cinayətə görə verilə bilərdi. Biz də bir sıra müəllif 
və tədqiqatçılar kimi belə hesab edirik ki, ahıskalıların 1944-cü ildə Vətəndən sürgünü hələ çar Rusiyası 
tərəfindən əsası qoyulmuş və sovet-bolşevik birliyi tərəfindən dönmədən davam etdirilmiş milli müstəmləkə 
siyasətinin bariz nümunəsi idi. Bu siyasət həm də Cənubi Qafqazda Rus imperiyasının cənubdakı İran və 
Türkiyə kimi müsəlman dövlətləri ilə sərhədləri boyunca bütün əraziləri xristian əhalisi ilə məskunlaşdırmaq 
planlarının reallaşdırılmasına xidmət edirdi. Türklərdən təmizlənilən Ahıska torpaqlarına dərhal ermənilər 
yerləşdirilirdi. İndi gürcü xalqı o zamanki və sonrakı Gürcüstan rəhbərlərinin bu barədə mərkəzin cinayətlərinə 
dəstək verən siyasətinin altını çəkməkdədir. Əzəli türk torpaqlarını Cavaxk adlandırıb burada yerləşən ermənilər 
həyasızlıqla bu torpaqları da Ermənistana birləşdirməyə cəhdlər göstərirlər. Acar, abxaz və osetin separatizminə 
cavaxk-erməni problemini də əlavə edir, Gürcüstan üçün həyatı əhəmiyyətə malik BTC-nin tikintisi, Bakı-supsa 
kəmərinə təhlükələr yaradırlar. Həmçinin Türkiyəyə [206-207] qarşı ərazi iddialarından əl çəkmək istəməyən 
Sovetlər İttifaqı bu təhlükəni Rusiya-Türkiyə sərhəddinin Gürcüstan tərəfində daimi yaşatmaqda idi. 
Yeni torpaqlarda Ahıska türkləri tezliklə əməksevərlikləri, intizamları, təmizlikləri və düzgünlükləri ilə 
yerli əhalinin rəğbətini qazanaraq, bu bölgələrin iqtisadi həyatında nəzərə çarpacaq rol oynamağa başladılar. 
Eyni zamanda ahıskalılar layiq olmadıqları haqsız cəzanın ləğvi və Vətənə qayıtmaq uğrunda mübarizəyə 
başlamışdılar. Bu mübarizə Böyük Vətən müharibəsinin qəhrəmanları kimi öz xalqının içərisinə qayıdan 
cəbhəçi ahıskalıların geri dönmələri ilə günü-gündən güclənirdi.  
Stalinin ölümü və silahdaşlarının əksər hissəsinin sovet rəhbərliyindən kənarlaşmasından sonra yeni bir 
proses başladı. Belə ki, xruşşovçu sovet rəhbərliyi müharibə zamanı kütləvi şəkildə sürgün edilmiş tatar, 
qaraçay, Ahıska türkləri və b. xalqlar barəsində cəza tədbirlərinin aradan qaldırılması yolunu tutdu. Həmin 
qərarların dəyişdirilməsində aparılan mübarizənin rolu az olmamışdı. 
SSRİ Ali Soveti Rəyasət Heyətinin 1956-cı il 28 aprel tarixli qərarından sonra Ahıska türklərinin milli-
mədəni hərəkatının yeni mərhələsi başlayır. Bundan sonra o dövrün nüfuzlu ahıskalıları, yəni kommunistlər, 
Sosialist Əməyi Qəhrəmanları, Böyük Vətən müharibəsi iştirakçıları, el ağsaqqalları ahıskalıların Vətənə  
qaytarılması xahişi ilə İttifaqın müxtəlif rəsmi dairələrinə müraciətlər etməyə başlayırlar. Təbii ki, həmin 
liderlər xalqın geniş və güclü dəstəyinə arxalanırdılar. Bu yolda tarixi torpaqlarına qayıtmaq hüquqlarının bərpa 
olunmasına çalışan digər [207-208] xalqlar içərisində bürokratik maneələrlə, millətçilik münasibəti ilə üzləşən 
daha çox Ahıska türkləri olmuşlar. 
Bunu da qeyd edək ki, hər bir  hərəkatın uğurla  nəticələnməsi onun təşkilatlanma qabiliyyətindən çox 
asılıdır. Etiraf edək ki, bu sahədə də müəyyən çətinliklər meydana çıxmışdır. Elmi ədəbiyyatda göstərilir ki, 
Ahıska türklərinin hərəkatının təşkilatlanma tarixinin başlanması 1964-cü ilin fevral ayına təsadüf edir. Bu 
münasibətlə, yəni ölkə üzrə səpələnmiş Ahıska türklərini milli amal ətrafında səfərbər etmək məqsədilə Daşkənd 
vilayətinin Bukin rayonunda Ahıska türkləri nümayəndələrinin birinci yığıncağı keçirilmişdir. Burada 
64
 
nümayəndələrin yekdil razılığı ilə Müvəqqəti Azadlıq Təşkilatı Komitəsi (MATK) yaradılır. Təşkilatlanma 
sosial-psixoloji baxımdan çox çətin bir prosesdir. İnsanları vahid məqsəd naminə birləşdirmək üçün 
təşkilatçıdan liderlik qabiliyyəti tələb olunur. O dövrdə Ənvər Muşur oğlu Odabaşev belə bir liderlik 
keyfiyyətləri nümayiş etdirmiş, komitəyə əhalini cəlb edə bilmişdir.  
1988-ci ildə MATK-ın Orta Asiya filialı yaradılmış, onun tərkibinə Kabarda-Balkar MSSR-in sakini 
Yusif Sərvərov başda olmaqla 20 nəfər daxil olmuş və 12 nəfərdən ibarət büro yaradılmışdır. Bu faktlar da 
göstərir ki, tarixi ərazilərinə qayıtmaq uğrunda ahıskalıların mübarizəsi ara  verməmişdir. Onu da xatırlayaq ki, 
Ahıska hərəkatı iştirakçılarının tarixi torpaqlarına qaytarılması məsələsi Sov. İKP MK-nın  tapşırığı ilə dəfələrlə 
nəzərdən  keçirilmişdir. Lakin bürokratik  məmurların problemə biganəliyi, yaxud onların Ahıska türklərinin 
real vəziyyətini bilməməsi, ən başlıcası isə Ahıska kimi strateji əhəmiyyətli bir bölgəyə bəlkə də müsəlman-türk 
əhalisini buraxmaq istəməyən rus-gürcü şovinistlərinin məqsədyönlü siyasəti idi. Çı-[208-209]xarılmış 
qərarlarda göstərilmişdir ki, ahıskalıların təsərrüfat həyatı yaxşı təşkil olunub, heç bir problem yoxdur. Lakin bu 
tələsik çıxarılmış və real faktlara söykənməyən qərarlar haqlı narazılıqlara səbəb olmuşdu. Sovet rejimində hər 
şey, o cümlədən azsaylı xalqların problemləri yalnız kağız üzərində «həll olunurdu». Mərkəzi Komitənin 
reallıqlara söykənməyən «müdrik» göstərişlərindən birində deyilirdi: «SSRİ vətəndaşları-türklər, kürdlər, 
xemşinlər və azərbaycanlılar arasında kütləvi-siyasi işi gücləndirmək, onları sovet vətənpərvərliyi, 
beynəlmiləlçilik, xalqlar dostluğu ruhunda tərbiyə etmək». SSRİ Ali Soveti Rəyasət Heyətinin 1968-ci il 30 
may tarixli qərarına görə bütün köçkünlərə və sürgün olunmuşlara SSRİ-nin istənilən nöqtəsində 
məskunlaşmağa icazə verilmişdi. Lakin həmin qərar yerinə yetirilmirdi. Bu fakt ölkədə milli siyasətin düzgün 
aparılmamasından, daha doğrusu, bu mühüm fəaliyyət sahəsinin ideologiyalaşdırılmasından xəbər verməklə 
yanaşı, həmçinin yeni-yeni konfliktlərin  özülünü qoymuş olurdu.  
Ahıskalıların vətənə qayıtmaq hərəkatı isə səngimirdi. 1968-ci il dekabrın 8-də Ahıska türklərinin yeni 
nümayəndə heyəti (tərkibə R. Fərhadov, S. Muradov, Ə. Raymonov, İ. Aslanov daxil idilər) bir daha SSRİ Ali 
Soveti Rəyasət Heyətinin sədri N.V.Podqornının  qəbuluna düşərək Ahıska türklərinin öz qohum və tanışlarına 
baş çəkmək, yaxınlarının məzarlarını ziyarət etmək üçün icazə verməyən Gürcüstan hökumətinin hərəkətindən  
hüddətləndiklərini bildirmişlər. 
Həmişə olduğu kimi mərkəzin rəsmi dairələri bu dəfə də prinsipial mövqe tutmayaraq, yarımçıq qərar 
qəbul etmişdilər. Məsələn, Podqornının sənədin üzərinə yazdığı dərkənar belə idi: «V. İ. Mjavanadze, 
Q. S. Dzonidze, [209-210] Q. D. Cavaxaşvili, xahiş edirəm ki, qeydi nəzərdən keçirin. İşin xatirinə onların bir 
qismini qeydiyyata götürün və işlə təmin edin». Göründüyü kimi, İttifaq rəhbərliyi «işin xatirinə» nəsə görmək 
istəsə də, milli siyasətin sovet reallıqları qətiyyətli qərarlar qəbul etməyə imkan vermirdi. «İşin xatirinə» deyilən 
etirafa gəldikdə isə bu o demək idi ki, SSRİ rəhbərliyi ahıskalılar hərəkatının tələbləri ilə qismən də olsa 
hesablaşmağa məcbur olmağa başlamışdılar. 
Lakin bütün bunlara baxmayaraq, ahıskalıları düşündürən bir sıra təşkilati problemlər də vardır. Bu, ilk 
növbədə hərəkatın birliyinin qorunması məsələsi idi çünki bunsuz hər hansı uğur qazanmaq mümkün deyildir. 
Bəzən həmrəyliyin olmaması qarşı tərəfin hücumları üçün zəmin yaradırdı. İkinci bir tərəfdən də, insanların 
uzun illər boyu həsrətini çəkdikləri Vətənə qayıtmaq məsələsinin həlli gecikdikcə, bu işdə bürokratik əngəllər və 
yerlərdə ahıskalılara  qarşı millətçi münasibət güclü olduqca, istər-istəməz hərəkatın müəyyən üzvlərində sosial 
məyusluq hissi yaranırdı. Yaşlı nəslin Vətən həsrətilə tədricən dünyalarını   dəyişməsi, gənc nəslin isə yeni 
şəraitə, sosial mühitə çətinliklə adaptasiya olması və mübarizə təcrübəsinin kifayət qədər azlığı da öz işini görür. 
 Hərəkatın güclənməsi üçün onun «informasiya müharibəsinə» hazır olması çox mühüm şərtdir. Başqa 
sözlə, ahıskalı tarixçilər, politoloqlar, ictimaiyyətçılər və b. yeni nəslə və bütün dünyaya ahıskalıların acı tarixi  
həqiqətlərini çatdırmaq üçün mümkün olan hər şeyi etməlidirlər.  
Fərqanədə və digər bölgələrdə yetişən yeni nəsil hərəkatın güclənməsi üçün kifayət qədər geniş 
fəaliyyət göstərirdi. İttifaqın rəsmi dairələri vəziyyətin çıxılmazlığını başa düşürdülər. Uzun illər yeridilmiş  
repressiya siyasə-[210-211]tinin neqativ sosial nəticələrini totalitar-avtoritar rejimdə aradan qaldırmağın nə 
olduğunu başa düşmək çətin deyildir. Hər halda hərəkat yaşamaqda davam edirdi. 1984-cü ildən başlayaraq 
qəbul olunmuş plan əsasında hökumət orqanları Gürcüstanın mərkəzi rayonları Maxaradze, Sulukidze və 
Zuqdidiyə daimi yaşayış üçün ahıskalıların yerləşdirilməsi kampaniyasını başlayır. Bu bölgələrə 1984-cü ildə 
140 nəfər, 1985-ci ildə 207 nəfər, 1986-ci ildə isə 400 nəfər ahıskalı köçürülmüşdü. Onların ümumi sayı cəmi 
850 nəfər (150 ailə) idi. Lakin sonralar düşünülmüş millətçi təzyiqləri, eləcə də yad mühitə alışmağın çətinliyi 
ucbatından onların çoxu Azərbaycana bəziləri isə Krasnodar və Stavropol diyarlarına dönməyə məcbur oldular. 
Statistikaya görə XX əsrin 80-ci illərinin sonunda Özbəkistanda 48,7 min ahıskalı yaşayırdı, onların 
xeyli hissəsi-21,7 min nəfəri Daşkənd vilayətində məskunlaşmışdı. 
Gürcüstan Nazirlər Sovetinin 1987-ci il 8 dekabr tarixli 600 saylı qərarına əsasən, hökumət tərəfindən 
vəd edilirdi ki, 1988-ci ildə Ahıska bölgəsinə 100 ailədən ibarət Ahıska türklərini, Gürcüstanın mərkəzi 
rayonlarına isə daha 200 ailə köçürüləcəkdir. Qərar  işıq üzü gördükdən sonra neçə illər keçməsinə baxmayaraq, 
Kabarda-Balkardan bu yerlərə cəmi 5 ailə köçürülmüşdü.  
65
 
Lakin ötən əsrin 80-ci illərinin sonunda «yenidənqurmanın» yekunu olaraq İttifaqın müxtəlif 
regionlarında meydana çıxmış etnoərazi konfliktlər bir çox deportasiya olunmuş xalqlar kimi, ahıskalıları da 
qaçqın vəziyyətinə saldı. Onlar «vəd edilmiş» yerlərə qayıtmaq imkanından məhrum olaraq, keçmiş SSRİ-nin, 
ilk növbədə Rusiya Federasiyasının müxtəlif vilayətlərinə səpələndilər. Onların böyük əksəriyyəti isə 
Azərbaycanda yaşamağa üstünlük [211-212] verdilər. Bunun isə çox mühüm tarixi və mənəvi səbəbləri vardır. 
Ən birincisi, bu xalqlar mənşə etibarilə eyni soy kökə malikdirlər. Tarixən bunların arasında bütün məqamlarda 
möhkəm bağlılıq olmuşdur. XIX əsrdən bu bağlılıq daha aydın şəkildə nəzərə çarpmağa başlamışdır. Belə ki, 
həmin əsrin 80-ci illərindən başlayaraq Ahıska ziyalıları Azərbaycana meyl etmiş, onun elmi və mədəni 
həyatında fəallıq göstərmişlər. Ö. F. Nemanzadənin, Ş. Əfəndiyevanın və başqalarının fəaliyyəti bu sırada 
xüsusi maraq doğurur. 
Bütün bunlara baxmayaraq, Ahıska türkləri öz tarixi torpaqlarına dönmək və mədəni özünəməxsusluq 
uğrunda mübarizəni davam etdirirlər. XX əsrin 90-cı illərinin birinci yarısı ahıskalıların öz vətənlərinə qayıtmaq 
uğrunda mübarizəsində yeni mərhələ olmuşdur. Həmin mübarizə hər bir Ahıska vətəndaşının harada 
yaşamasından asılı olmayaraq amalına çevrilmişdir. Bu mübarizə Rusiya Federasiyasında da, Orta Asiya 
respublikalarında da, Qazaxıstanda da, Azərbaycanda da, Türkiyədə də eyni səviyyədə davam etdirilir. Bu 
mübarizənin Ənvər Odabaşev, Yusif Sərvərov və s. kimi böyük ideoloqları olmuşlar. 
Bu gün Ahıska türklərinin milli inkişafı yolunda bir çox əngəllər, çətin problemlər durur. Hazırda elə bir 
proqram işləyib həyata keçirmək lazımdır ki, xalq özünün milli dəyərlərini qoruyub saxlaya bilsin. 
Xoşbəxtlikdən qardaş Azərbaycan torpağında məskunlaşmış Ahıska türklərinin sosial-mədəni inkişafı üçün real 
imkanlar vardır. Ahıska türkləri dərin məsuliyyət hissi ilə başa düşürlər ki, bir milyona yaxın qaçqını olan 
Azərbaycan dövlətinin öz problemləri az deyildir. Təbiidir ki, Azərbaycanda məskunlaşmış Ahıska türkləri 
respublikada baş verən dəyişik-[212-213]likləri dərindən öyrənməli, hər bir mütərəqqi tədbirdə 
azərbaycanlılarla birlikdə, əməkdaşlıq şəraitində iştirak etməlidirlər. 
Bu gün ahıskalılar müstəqil Azərbaycan Respublikasının bərabərhüquqlu azad xalqlarından biridir. 
Onlar digər Azərbaycan vətəndaşları kimi bütün hüquq və azadlıqlardan istifadə edir, ölkənin sosial-iqtisadi, 
ictimai-siyasi və mədəni həyatında fəallıq göstərir. Azərbaycanlılar qarşısında duran vəzifə və problemlərin 
həllində hamı ilə birgə çiyin-çiyinə çalışırlar.  
Bütün bununla yanaşı Ahıska türklərinin milli inkişaf problemlərinin həllində onların mədəni həyatının 
öyrənilməsi və təkmilləşdirilməsi, digər xalqlarla əlaqələrinin tədqiqi mühüm aktuallıq kəsb edir. Bu gün tarixi 
ərazilərdən didərgin düşmüş hər bir ahıskalı öz mədəni irsini, tarixi dəyərlərini və ənənəsini öyrənməyə və 
qorumağa ictimai tələbat hiss edir. Çünki hər bir xalq kimi onlar da öz tarixlərini öyrənməklə, tarixi 
yaddaşlarına hörmətlə yanaşırlar. Ahıskalıların Vətənə dönmək naminə başladıqları hərəkat milli-demokratik 
hərəkat hesab olunmalıdır. Çünki bu, hər şeydən əvvəl, repressiyaya məruz qalmış xalqın insan hüquqlarını 
bərpa etmək, ictimai həyatını yaxşılaşdırmaq, mədəniyyətini və milli mənlik şüurunu inkişaf etdirmək uğrunda 
apardığı hərəkatıdır. 
Fikrimizcə, bütün türk xalqları, eləcə də azərbaycanlılar ahıskalıların öz doğma və əzəli torpaqlarına 
qayıtmaq arzularının reallaşdırılması yolunda apardıqları mübarizədə əlindən gələni əsirgəməməlidirlər. Adi 
vətəndaşlar, ictimai təşkilatlar, rəsmi dövlət idarələri və nüfuzlu beynəlxalq təşkilatlar səviyyəsində bu problem 
müzakirə gündəmindən heç vaxt çıxarılmamalıdır. Belə olan təqdirdə Gürcüstan Respublikası ən yüksək 
rəhbərlərinin dili ilə səsləndirdiyi əsassız bəhanələrindən geri çəkilir. Avropa Şurasına daxil olarkən üzərinə 
götürdüyü öhdəliyi- ahıskalıların öz vətənlərinə qaytarılmasının reallaşdırılmasını təmin edər. Bu yolda süni 
əngəllər yaranmaz. 
Bu nahaqdan, amansız şəkildə incidilmiş xalq qarşısında tarixi ədalətin bərpası olar. 
 
 
 
 
 
 
 
 
 
 
 
 
 
66
 
 
SUMMARY 
 
“Ahiska Turks in Azerbaijan” (their history, sojial-cultural life)  
60 years ago in November 1944 Ahiska Turks were seat into exile to the middle Asia’s and Kazakhistan’s 
fields from their historical places. 
A long times this people were not called by their own names by the Georgian Mussilman’s   “Mesheti”. 
The importance of this monography from the historian point of view is that, it is a reply to this problem. 
The introduction contains of three chapters, some paragraphs, conclusion and the list of using liberature. 
In the introduction of the monography has been analysed the urgency, historicity, scientific news, goals 
and duties, practical importance of the problem. 
The first chapter of the monography is called “From the history of the “Ahiska Turks” settled in Azerbai-
jan“  
The auther gives short information about Ahiska’s settlment in Georgia, their historical places, natural 
geographical position in this chapter. [214-215] 
After it the auther gives the historical facts about the first stage of the Ahiska’s settlement in Azerbaijan 
and about the second stage of the Ahiska’s settlement in Azerbaijan in connection with the Fargana events. 
The second chapter is called “Ahiska’s employment forms in Azerbaijan”  
Here is given the Ahiska’s living in different regions of Azerbaijan and deal with the husbandry, garden-
ing, water-melon and cotton-growing, a cattlebreeding and other farm fields. 
The third part is called public-social life of “Ahiska Turks in Azerbaijan” 
Here is learnt Ahiska’s material and cultural life, their life style, ethnic customs in a historian aspect. 
The second paragraph of the chapter is called “Ahiska Turks’ strugle to turn back to their country and try 
to restore their rights”.  
In the conclution of the monography is totaled the guestions from the investigated problems and it has 
been called that it is the first investigation and the scientific news in Azerbaijan history. 
 
67
 
 
İNFORMATORLARIN  SİYAHISI 
 
Monoqrafiya üzərində işlərkən dövrü mətbuat, arxiv materialları ilə yanaşı Azərbaycanın müxtəlif 
rayonlarında məskunlaşmış və digər ölkələrdə yaşayan Ahıska türkləri ziyalılarından, dünyagörmüşlərindən 
məlumatlar toplanmış və onlardan bir mənbə kimi istifadə edilmişdir. Bu sahədə bizə yardımçı olan bütün 
ahıskalılara öz minnətdarlığımızı bildiririk. 
 
1.   AĞAMİR ƏLLƏZ OĞLU QASIMOV- 1947-ci ildə Qazaxıstan Respublikası Şımkent 
vilayətinin Tülkübas rayonunda anadan olub. Əsli Ahılkələk rayonunun Karsef kəndindəndir. Orta 
təhsillidir. Hal-hazırda Azərbaycan Respublikası Xaçmaz rayonunun  Müşkür kəndində yaşayır. 
2.           ALI QƏDİM OĞLU TOSOYEV-1929-cu ildə Gürcüstan Respublikası Ahıska rayonunun 
Azğur qəsəbəsində anadan olub. Orta təhsilli olub. Azərbaycan Respublikası Quba rayonunun 
Timiryazev qəsəbəsində yaşayıb. 
3.   ALIXAN SARIOĞLU ƏLİYEV-1935–ci ildə Gürcüstan Respublikası Aspinza (Əspincə) ray-
[216-217]onunun Pənəkət kəndində anadan olub. Orta təhsilli olub. Qazaxıstan Respublikası Almatı 
vilayəti Kaskelen rayonunun Bereke kəndində yaşayıb. 
4.   ALİ ÖMƏR OĞLU SƏLİMOV-1945-ci ildə Özbəkistan Respublikası Səmərgənd vilayətində 
anadan olub. Əsli Gürcüstan Respublikası Adıgün rayonunun Saxan kəndindəndir. Orta təhsillidir. Hal-
hazırda Azərbaycan Respublikası Sabirabad rayonunun Bulaxlı kəndində yaşayır. 
5.   ALİ NƏSİR OĞLU BAYRAQDAROV-1968-ci ildə Azərbaycan Respublikası Saatlı 
rayonunun Adıgün kəndində anadan olub. Əsli Gürcüstan Respublikası Adıgün rayonunun Zanav 
kəndindəndir. Ali təhsillidir. Hal-hazırda Azərbaycan Respublikası Saatlı rayonunun Adıgün kəndində 
yaşayır. 
6.   ALIPAŞA ALI OĞLU MAMEDOV-1956-cı ildə Qazaxıstan Respublikası 1-May kolxozunda 
anadan olub. Əsli Gürcüstan Respublikası Aspinza (Əspincə) rayonunun Levis kəndindəndir. Ali 
təhsillidir. Hal-hazırda Qazaxıstan Respublikası Şımkent vilayətinin Karl Marks kəndində yaşayır. 
7.   ALISULTAN  AYVAZOV-1932-ci ildə Gürcüstan Respublikası Aspinza (Əspincə) rayonunun 
Təzəköy kəndində anadan olub. Natamam orta təhsillidir. Hal-hazırda Qazaxıstan respublikası Şımkent 
vilayətinin Lenin kəndində yaşayır. 
8.   ALİRZA PİRVERDİ OĞLU XALİLOV-1948-ci ildə Qırğızıstan Respublikası Oş vilayətində 
anadan olub. Əsli Gürcüstan Respublikası Boqda-[217-218]novka (Hocabəy) rayonunun Saramo 
kəndindəndir. Ali təhsillidir. Hal-hazırda Azərbaycan Respublikası Bakı şəhərində yaşayır. 
9.            ALLAHVERDİ HÜSEYN OĞLU PİRİYEV –1936-cı ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Ali təhsillidir. Hal-hazırda Azərbaycan 
Respublikası Xaçmaz rayonunun Müşkür kəndində yaşayır. 
10. ANAĞIZ DURSUN QIZI ƏSGƏROVA- 1939-cu ildə Gürcüstan Respublikası Aspinza 
(Əspincə) rayonunun Pənəket kəndində anadan olub. Ali təhsillidir. Hal-hazırda Azərbaycan 
Respublikası Xaçmaz rayonunun Müşkür kəndində yaşayır. 
11.   ARZUMAN DURSUN OĞLU ƏSGƏROV-1935-ci ildə Gürcüstan Respublikası Aspinza   
(Əspincə) rayonunun Pənəket kəndində anadan olub. Ali təhsillidir. Hal-hazırda Qazaxıstan 
Respublikası Almatı vilayətinin Alatau qəsəbəsində yaşayır. 
12. ASLI OSMANOVA-1936-cı ildə Gürcüstan Respublikası Ahılkələk rayonunun Karsef 
kəndində anadan olub. Filologiya elmləri doktorudur. Hal-hazırda Qazaxıstan Respublikası Almatı 
şəhərində yaşayır. 
13.   AYDIN MİRZƏ OĞLU RƏHİMOV-1964-cü ildə Azərbaycan Respublikası Saatlı rayonunun 
Adıgün kəndində anadan olub. Əsli Gürcüstan Respublikası Adıgün rayonunun Zanav kəndindəndir. Ali 
təhsillidir. Hal-hazırda Azərbaycan Respublikası Saatlı rayonunun Nəsimikənd kəndinə yaşayır. [218-
219] 
14.   AYDIN POLAD OĞLU SÜLEYMANOV-1976-cı ildə Azərbaycan Respublikası Saatlı 
rayonunun Adıgün kəndində anadan olub. Ali təhsillidir. Əsli Gürcüstan Respublikası Adıgün 
rayonunun Şolaver kəndindəndir. Hal-hazırda Azərbaycan Respublikası Saatlı rayonunun Adıgün 
kəndində yaşayır. 
15.   BATTAL SEYFƏT OĞLU HASANOV-1935-ci ildə Gürcüstan Respublikası Ahıska 
rayonunun Sinuban kəndində anadan olub. Orta təhsillidir. Hal-hazırda Azərbaycan Respublikası 
Xaçmaz rayonunun Xudat şəhərində yaşayır. 
16.   BAYRAM HÜSEYİN OĞLU PİRİYEV- 1930-cu ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Ali təhsillidir. Hal-hazırda Qazaxıstan 
Respublikası Şımkent vilayətinin Kaytpas kəndində yaşayır. 
68
 
17.   BAYRAM İSRAFİL OĞLU ŞƏHRİYEV- 1958-ci ildə Özbəkistan Respublikası Əndican 
vilayətinin Cəlalkuduk rayonunun Savay sovxozunda anadan olub. Əsli Gürcüstan Respublikası Ahıska 
rayonunun An kəndindəndir. Ali təhsillidir. Hal-hazırda Azərbaycan Respublikası Sabirabad rayonunun 
Əhmədabad kəndində yaşayır. 
18.        BƏXTLİ ÖMƏR FAİQ QIZI NEMANZADƏ-1917-ci ildə Gürcüstan Respublikası Ahıska 
rayonunun Azğur qəsəbəsində anadan olub. Ali təhsillidir. Hal-hazırda Azərbaycan Respublikası Bakı 
şəhərində yaşayır. [219-220] 
19.   BƏKİR HƏMZƏ OĞLU MAMOYEV-1937-ci ildə Gürcüstan Respublikası Aspinza 
(Əspincə) rayonunun Niyala kəndində anadan olub. Ali təhsillidir. Hal-hazırda Azərbaycan 
Respublikası Bakı şəhərində yaşayır. 
20.    BƏŞİR MƏDƏTOV-1922-ci ildə Gürcüstan Respublikası Aspinza (Əspincə) rayonunun 
Axaşen kəndində anadan olub. Orta təhsillidir. Hal-hazırda Türkiyə Cumhuriyyəti Bursa-Yeşilyaylada 
yaşayır. 
21.   BOLŞEVİK DAŞDAN OĞLU OSMANOV-1921-ci ildə Gürcüstan Respublikası Aspinza  
(Əspincə) rayonunun Van kəndində anadan olub. Natamam orta təhsilli olub. Qazaxıstan Respublikası 
Şımkənd vilayətinin Kaytpas kəndində yaşayıb. 
22.   CABİR XALİD OĞLU XALİDOV- 1951-ci ildə Özbəkistan Respublikasının Səmərqənd 
vilayətində anadan olub. Əsli Gürcüstan Respublikası Adıgün rayonunun Dersel kəndindəndir. Ali 
təhsillidir. Hal-hazırda Azərbaycan Respublikası Saatlı rayonunun  Şirinbəy kəndində yaşayır. 
23.   ÇİNGİZ ƏHMƏD OĞLU NEMANZADƏ-1947-ci ildə Azərbaycan Respublikası Bakı 
şəhərində anadan olub. Əsli Gürcüstan Respublikası Ahıska rayonunun Azğur qəsəbəsindəndir. Ali 
təhsillidir. Hal-hazırda Bakı şəhərində yaşayır. 
24.   DAĞLI MUSTAFAYEV-1900-cü ildə Gürcüstan Respublikası Aspinza (Əspincə) rayonunun 
Təzəköy kəndində anadan olub. Natamam orta [220-221] təhsilli olub. Qazaxıstan Respublikası 
Şımkent vilayəti Kaytpas kəndində yaşayıb. 
25.     DAŞDƏMİR MAHMUDOV-1936-cı ildə Gürcüstan Respublikası Adıgün rayonunun Bolacuri 
kəndində anadan olub. Orta təhsillidir. Hal-hazırda Azərbaycan Respublikası Quba rayonunun 
Alekseyevka kəndində yaşayır. 
26.    DATKO GƏDİM OĞLU NURİYEV-1940-cı ildə Gürcüstan Respublikası Aspinza (Əspincə) 
rayonunun Təzəköy kəndində anadan olub. Orta təhsilli olub. Qazaxıstan Respublikası Şımkent 
vilayətinin Kaytpas kəndində yaşayıb. 
27.     DİLDAR BİNALİ QIZI KARXALOVA-1929-cu ildə Gürcüstan Respublikası Ahıska rayonunun 
Azğur qəsəbəsində anadan olub. Orta təhsillidir. Hal-hazırda Azərbaycan Respublikası Şəmkir  
rayonunun Kür qəsəbəsində yaşayır. 
28.    DOSMAXAN ARZUMAN OĞLU -1955-ci ildə Qazaxıstan Respublikası Şımkent vilayətinin 
Telman qəsəbəsində anadan olub. Əsli Gürcüstan Respublikası Aspinza (Əspincə) rayonunun 
Qoyundərə kəndindəndir. Ali təhsillidir. Hal-hazırda Qazaxıstan Respublikası Şımkent vilayətinin 
Telman     qəsəbəsində yaşayır.   
29.    DÜNYAMALI MƏRDƏN OĞLU ƏSGƏROV-1949-cu ildə Qazaxıstan Respublikası Almatı 
vilayətinin Qarasu kəndində anadan olub. Əsli Gürcüstan Respublikası Aspinza (Əspincə) rayonunun 
Pənəket kəndindəndir. Ali təhsillidir. Hal-hazırda Qazaxıstan Respublikası Almatı şəhərində yaşayır. 
[221-222] 
30.     ƏHMƏD ƏSGƏR OĞLU MUŞTAHOV-1927-ci ildə Gürcüstan Respublikası Ahıska rayonunun 
Sinuban kəndində anadan olub. Ali təhsillidir. Hal-hazırda Azərbaycan Respublikası Xaçmaz 
rayonunun İzmayılovka kəndində yaşayır. 
31.     ƏHMƏD ŞADI OĞLU ŞADIYEV- 1932-ci ildə Gürcüstan Respublikası Ahıska rayonunun Sinuban 
kəndində anadan olub. Ali təhsillidir. Hal-hazırda Azərbaycan Respublikası Xaçmaz rayonunun Yeni-
həyat qəsəbəsində yaşayır. 
32.     ƏSFƏNDİ ŞÜKÜR OĞLU ŞÜKÜROV-1933-cü ildə Gürcüstan Respublikası Ahıska 
rayonunun Sür kəndində anadan olub. Ali təhsillidir. Hal-hazırda Azərbaycan Respublikası Sabirabad 
rayonunun Əhmədabad kədində yaşayır. 
33.     FATMA İSMAİL QIZI İSMAİLOVA-1918-ci ildə Gürcüstan Respublikası Adıgün rayonunun Muxo 
kəndində anadan olub. Natamam orta təhsillidir. Hal-hazırda Azərbaycan Respublikası Quba rayonunun 
Ağbil kəndində yaşayır.  
34.     FƏHMİNAZ ŞENNİK QIZI ƏSGƏROVA-1935-ci ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Orta təhsillidir. Hal-hazırda Qazaxıstan 
Respublikası Almatı vilayəti Alatau qəsəbəsində yaşayır. 
69
 
35.     FƏHMİNAZ TƏHƏROVA-1928-ci ildə Gürcüstan Respublikası Aspinza (Əspincə) rayonunun Niyala 
kəndində anadan olub. Natamam orta təhsillidir. Hal-hazırda Azərbaycan Respublikası Xaçmaz 
rayonunun Müşkür kəndində yaşayır. [222-223] 
36.     FƏRƏMÜZ ŞABAN OĞLU ŞABANOV-1938-ci ildə Gürcüstan Respublikası Adıgün 
rayonunun Qorqul kəndində anadan olub. Ali təhsillidir. Hal-hazırda Azərbaycan Respublikası Şamaxı 
rayonunun Mədrəsə kəndində yaşayır.  
37.    FƏTƏLİ ƏLİXAN OĞLU SƏFƏROV- 1974-cü ildə Azərbaycan respublikası Saatlı 
rayonunun Pakrovka kəndində anadan olub. Əsli Gürcüstan Respublikası Adıgün rayonunun Tsaxan 
kəndindəndir. Orta təhsillidir. Hal-hazırda Azərbaycan Respublikası Saatlı rayonunun Pakrovka 
kəndində yaşayır. 
38.      FƏZAİR SƏRDƏR OĞLU- 1931-ci ildə Gürcüstan Respublikası Adıgün rayonunun Zediban 
kəndinə  anadan olub. Orta təhsillidir. Hal-hazırda Azərbaycan Respublikası Quba rayonunun Gədik 
kəndində yaşyır.  
39.    FƏZLİ SƏDDİ OĞLU ƏŞRƏFOV- 1954-cü ildə Özbəkistan Respublikası Namanqan 
rayonunda anadan olub. Əsli Gürcüstan Respublikası Adıgün rayonunun Cela kəndindəndir. Ali 
təhsillidir. Hal-hazırda Azərbaycan Respublikası Saatlı rayonunun Şirinbəy kəndində yaşayır.  
40.    GISXANIM  MAMOYEVA-1932-ci ildə Gürcüstan Respublikası Aspinza (Əspincə) 
rayonunun Şolaşet kəndində anadan olub. Natamam orta təhsillidir. Hal-hazırda Türkiyə Cumhuriyyəti, 
Bursa-Yeşilyaylada yaşayır. 
41.    GÜLALİ BİNALİ OĞLU AZADOV-1926-cı ildə Gürcüstan Respublikası Aspinza (Əspincə) 
rayonunun Təzəköy kəndində anadan olub. Orta [223-224] təhsilli olub. Qazaxıstan Respublikası 
Şımkent vilayətinin Kaytpas kəndində yaşayıb. 
42.     GÜLALİ BİNALİ OĞLU BİNALİYEV-1942-ci ildə Gürcüstan Respublikası Adıgün rayonunun 
Xeveşen kədində anadan olub. Ali təhsillidir. Hal-hazırda Azərbaycan Respublikası Dəvəçi rayonunun 
Hüdülü kəndində yaşayır. 
43.     GÜLƏHMƏD ŞAHİN-1955-ci ildə Özbəkistan Respublikasının Sır-Dərya vilayətində anadan olub. 
Əsli Gürcüstan Respublikası Adıgün rayonunun Pulate kəndindəndir. Orta təhsillidir. Hal-hazırda 
Azərbaycan Respublikası Saatlı  rayonunun Günəşli kəndində yaşayır. 
44.     GÜLŞAN FƏZLİ QIZI ABBASOVA-1930-cu ildə Gürcüstan Respublikası Adıgün rayonunun Xudo 
kəndində anadan olub. Orta təhsillidir. Hal-hazırda Azərbaycan Respublikası Xaçmaz rayonunun Yeni-
həyat kəndində yaşayır. 
45.     GÜLÜSTAN PAŞALİ QIZI PAŞALİYEVA-1941-ci ildə Gürcüstan Respublikası Ahıska rayonunun 
Sür kəndində anadan olub. Orta təhsillidir. Hal-hazırda Azərbaycan Respublikası Quba rayonunun 
Gülüstan kəndində yaşayır. 
46.    GÜNƏŞ FUTKARADZE- 1930-cu ildə Gürcüstan Respublikası Aspinza (Əspincə) rayonunun 
Niyala kəndində anadan olub. Natamam orta təhsillidir. Hal-hazırda Azərbaycan Respublikası Xaçmaz 
rayonunun Müşkür kəndində yaşayır. 
47.       HASAN MƏMMƏD OĞLU MƏMMƏDOV- 1943-cü ildə Gürcüstan Respublikası Adıgün 
[224-225] rayonunun Tsaxan kəndində anadan olub. Orta təhsillidir. Hal-hazırda Azərbaycan 
Respublikası Sabirabad rayonunun Bulaxlı kəndində yaşayır. 
48.     HASAN MÜRSƏL OĞLU MÜRSƏLOV-1930-cu ildə Gürcüstan Respublikası Adıgün 
rayonunun Pulate kəndində anadan olub. Orta təhsilli olub. Azərbaycan Respublikası Saatlı rayonunun 
Fətəlikənd kəndində yaşayıb. 
49.    HƏTİCƏ BİNALİ QIZI XƏLİLOVA -1924-ci ildə Ahılkələk  rayonunun Hoqam kəndində 
anadan olub. Savadsızdır. 1970-ci Qırğızıstan Respublikasının Oş vilayətindən Azərbaycan 
Respublikası Xaçmaz rayonunun Qaradağ-Buduq kəndinə məskunlaşıb.   
50.      HƏŞİM HƏSƏN OĞLU HƏSƏNOV- 1916-cı ildə Gürcüstan Respublikası Aspinza 
(Əspincə) rayonunun Təzəköy kəndində anadan olub. Orta təhsilli olub. Qazaxıstan Respublikası 
Şımkent vilayətinin Kaytpas kəndində yaşayıb.  
51.     HƏTƏM ORUC OĞLU QURBANOV-1916-cı ildə Gürcüstan Respublikası Aspinza 
(Əspincə) rayonunun Van kəndində anadan olub. Ali təhsillidir. Hal-hazırda Qazaxıstan Respublikası 
Şımkent vilayəti Telman qəsəbəsində yaşayır. 
52.     HİDAYƏT ÖMƏR QIZI -1925-ci ildə Gürcüstan Respublikası Ahıska rayonunun Azğur 
qəsəbəsində anadan olub. Orta təhsillidir. Hal-hazırda Azərbaycan Respublikası Şəmkir rayonunun Kür 
qəsəbəsində yaşayır.  
53.    HİMOŞ SƏRDƏROVA-1935-ci ildə Gürcüstan Respublikası Aspinza (Əspincə) rayonunun 
Van kəndində anadan olub. Natamam orta təhsilli-[225-226]dir. Hal-hazırda Qazaxıstan Respublikası 
Şımkent vilayətinin Kaytpas kəndində yaşayır. 
70
 
54.     HÜSEYİN BİNALİ OĞLU MƏMMƏDOV–1948-ci ildə Özbəkistan Respublikası Səmərgənd 
vilayətində anadan olub. Əsli Gürcüstan Respublikası Aspinza (Əspincə) rayonunun Gəmzə 
kəndindəndir. Ali təhsillidir. Hal-hazırda Azərbaycan Respublikası Şamaxı rayonunun Çuxuryurd 
kəndində yaşayır. 
55.     XALİT TAŞTAN OĞLU TAŞTANOV-1941-ci ildə Gürcüstan Respublikası Adıgün 
rayonunun Plate kəndində anadan olub. Ali təhsillidir. Hal-hazırda Azərbaycan Respublikası Saatlı 
rayonunun Fətəlikənd kəndində yaşayır. 
56.     XANALI ABDULLAH OĞLU BİZİNOV-1930-cu ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Natamam orta təhsillidir. Hal-hazırda 
Qazaxıstan Respublikası Şımkent vilayətinin Kommunizm kəndində yaşayır. 
57.    XANIM İMİRZƏ CIZI MUSAYEVA- 1928-ci ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Natamam orta təhsillidir. Hal-hazırda 
Qazaxıstan Respublikası Şımkent vilayətinin Lenin kəndində yaşayır.  
58.    XASİYYƏT ŞAHBAZ QIZI QULİYEVA–1942-ci ildə Gürcüstan Respublikası Adıgün 
rayonunun Varxan kəndində anadan olub. Orta təhsillidir. Hal-hazırda Azərbaycan Respublikası Saatlı 
rayonunun Şirinbəy kəndində yaşayır. [226-227] 
59.     İBRAHİM KAMAL OĞLU İBRAHİMZADƏ- 1932-ci ildə Gürcüstan Respublikası Ahıska 
rayonunun Azğur qəsəbəsində anadan olub. Ali təhsillidir. Hal-hazırda Azərbaycan Respublikası Bakı 
şəhərində yaşayır. 
60.     İBRAHİM NADİM OĞLU BURXANOV-1957-ci ildə Özbəkistan Respublikası Namanqan 
vilayətində anadan olub. Əsli Gürcüstan Respublikası Adıgün rayonunun Kikinet kəndindəndir. Ali 
təhsillidir. Hal-hazırda Azərbaycan Respublikası Bakı şəhərində yaşayır. 
61.     İLİM SƏFİLİ (aşıq Məmməd Səfilinin nəvəsi)- 1951-ci ildə Özbəkistan Respublikası Sır-
Dərya vilayətində anadan olub. Orta təhsillidir. Hal hazırda Azərbaycan Respublikası Saatlı rayonunun 
Fətəlikənd kəndində yaşayır. 
62.     İLYAS XƏLİL-1955-ci ildə Özbəkistan Respublikası Səmərqənd vilayətində anadan olub. Əsli 
Gürcüstan Respublikası Adıgün rayonunun Saxan kəndindəndir. Orta təhsillidir. Hal-hazırda 
Azərbaycan Respublikası Beyləqan rayonunun Türklər kəndində yaşayır. 
63.     İSFAHAN MUSTAFAYEVA-1935-ci ildə Gürcüstan Respublikası Aspinza (Əspincə) 
rayonunun Van kəndində anadan olub. Natamam orta təhsillidir. Hal-hazırda Qazaxıstan Respublikası 
Şımkent vilayətinin Kaytpas kəndində yaşayır.  
64.    İSMAİL RAMİZ OĞLU RƏHİMOV-1957-ci ildə Özbəkistan Respublikası Andijan 
vilayətində anadan olub. Əsli Gürcüstan Respublikası Adıgün rayonunun Zanav kəndindəndir. Ali 
təhsil-[227-228]lidir. Hal-hazırda Azərbaycan Respublikası Bakı şəhərində yaşayır.  
65.     İSA SƏDDƏT OĞLU SƏDDƏTOV- 1921-ci ildə Gürcüstan Respublikası Ahıska rayonunun 
Xeot kəndində anadan olub. Natamam orta təhsilli olub. Azərbaycan Respublikası Xaçmaz rayonunun 
Müşkür kəndində yaşayıb.  
66.     İSO OSMAN OĞLU LƏZGİYEV-1928-ci ildə Gürcüstan Respublikası Aspinza (Əspincə) 
rayonunun Zurzel kəndində anadan olub. Natamam orta təhsillidir. Hal-hazırda Azərbaycan 
Respublikası Xaçmaz rayonunun Müşkür kəndində yaşayır. 
67.     İSRAFİL ALOSMAN OĞLU TƏHƏROV-1929-cu ildə Gürcüstan Respublikası Aspinza 
(Əspincə) rayonunun Niyala kəndində anadan olub. Orta təhsillidir. Hal-hazırda Azərbaycan 
Respublikası Xaçmaz rayonunun Müşkür kəndində yaşayır.  
68.     KAMAL QARAYEV-1937-ci ildə Gürcüstan Respublikası Aspinza (Əspincə) rayonunun 
Bəzirxana kəndində anadan olub. Ali təhsillidir. Hal-hazırda Qazaxıstan Respublikası Şımkent 
vilayətinin Telman qəsəbəsində yaşayır. 
69.    KAMİL ƏMİRXAN OĞLU ƏMİRXANOV-1939-cu ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Orta təhsillidir. Hal-hazırda Qazaxıstan 
Respublikası Şımkent vilayətinin Kaytpas kəndində yaşayır. 
70.     KAMİLA MUSTAFA QIZI AZNAUROVA – 1938-ci ildə Gürcüstan Respublikası Ahıska  
[228-229] rayonunun Azğur qəsəbəsində anadan olub. Orta təhsillidir. Hal-hazırda Azərbaycan 
Respublikası Şəmkir rayonunun Kür qəsəbəsində yaşayır. 
71.     KİRƏZ AYVAZOV-1936-cı ildə Gürcüstan Respublikası Aspinza (Əspincə) rayonunun 
Təzəköy kəndində anadan olub. Natamam orta təhsillidir. Hal-hazırda Qazaxıstan Respublikası Şımkent 
vilayətinin Telman qəsəbəsində yaşayır. 
72.     LAÇIN AYDIN OĞLU AYDINOV-1941-ci ildə Gürcüstan Respublikası Adıgün rayonunun 
Mulaşe kəndində anadan olub. Orta təhsillidir. Hal-hazırda Azərbaycan Respublikası Saatlı rayonunun 
Adıgün kəndində yaşayır. 
71
 
73.     LÜTVİYƏ HƏMİT QIZI TOSOYEVA-1936-cı ildə Gürcüstan Respublikası Ahıska 
rayonunun Azğur kəndində anadan olub. Natamam orta təhsillidir. Hal-hazırda Azərbaycan 
Respublikası Quba rayonunun Timiryazov qəsəbəsində yaşayır. 
74.     MAHMUD AYDINBƏY OĞLU NAYMANOV-1929-cu ildə Gürcüstan Respublikası Ahıska 
rayonunun Uravel kəndində anadan olub. Ali təhsilli olub. Azərbaycan Respublikası Xaçmaz rayonunun 
Yeni-həyat kəndində yaşayıb. 
75.     MAHSUD RAMİZ OĞLU ABBASOV- 1957-ci ildə Özbəkistan Respublikası Taşkent 
vilayətində anadan olub. Əsli Gürcüstan Respublikası Adıgün rayonunun Zarzıma kəndindəndir. Orta 
təhsillidir. Hal-hazırda Azərbaycan Respublikası Quba rayonunun  Dəlləkli kəndində yaşayır. [229-230] 
76.     MAMED ASİM OĞLU DURSUNOV-1949-cu ildə Qazaxıstan Respublikası Almatı 
vilayətinin Merke rayonunda anadan olub. Orta təhsillidir. Əsli Gürcüstan Respublikası Aspinza 
(Əspincə) rayonunun Xırtız kəndindəndir. Hal-hazırda Azərbaycan Respublikası Xaçmaz rayonunun 
İzmailovka kəndində yaşayır.  
77.     MAMED KAMAL OĞLU ÇUMUZAYEV-1922-ci ildə Gürcüstan Respublikası Ahıska 
rayonunun Azğur qəsəbəsində anadan olub. Natamam orta təhsillidir. Hal-hazırda Azərbaycan 
Respublikası Şamaxı rayonunun Dzerjinovka kəndində yaşayır. 
78.     MAVİ BİNALİ QIZI–1932-ci ildə Gürcüstan Respublikası Ahıska rayonunun Azğur 
qəsəbəsində anadan olub. Orta təhsillidir. Hal-hazırda Azərbaycan Respublikası Şamaxı rayonunun 
Çuxuryurd kəndində yaşayır.  
79.    MAYTAVAN MURAD QIZI QASIMOVA-1938-ci ildə Gürcüstan Respublikası Aspinza   
(Əspincə) rayonunun Pənəket kəndində anadan olub. Orta təhsillidir. Hal-hazırda Qazaxıstan 
Respublikası Almatı vilayətinin Malastansiya qəsəbəsində yaşayır.  
80.     MEHRALI RÜSTƏM OĞLU XALİDOV- 1954-cü ildə Özbəkistan Respublikasının Buxara 
vilayətində anadan olub. Orta təhsillidir. Hal-hazırda Azərbaycan Respublikası Xaçmaz rayonunun 
Ağçay kəndində yaşayır. 
81.    MEHYAR ƏHMƏD OĞLU-1943-cü ildə Gürcüstan Respublikası Adıgün rayonunun Varxan 
kəndində anadan olub. Orta təhsillidir. Hal-hazırda [230-231] Azərbaycan Respublikası Saatlı 
rayonunun Varxan kəndində yaşayır 
82.     MƏCİT RƏŞO OĞLU İŞIQOV-1938-ci ildə Gürcüstan Respublikası Ahıska rayonunun 
Blorza kəndində anadan olub. Ali təhsillidir. Hal-hazırda Azərbaycan Respublikası Quba rayonunun 
Vladimirovka kəndində yaşayır. 
83.     MƏHƏMMƏD PAŞALİ OĞLU-1954-cü ildə Özbəkistan Respublikası Səmərqənd vilayətində 
anadan olub. Əsli Gürcüstan Respublikası Adıgün rayonunun Çurçuto kəndindəndir. Orta təhsillidir. 
Hal-hazırda Azərbaycan Respublikası Saatlı rayonunun Günəşli kəndində yaşayır. 
84.     MƏRDALI MƏMMƏD OĞLU MƏMMƏDOV-1925-ci ildə Gürcüstan Respublikası Ahıska 
rayonunun Şurdo kəndində anadan olub. Orta təhsillidir. Hal-hazırda Azərbaycan Respublikası Xaçmaz 
rayonunun Müşkür kəndində yaşayır.  
85.     MİLAZ ALI OĞLU ALİYEV-1930-cu ildə Gürcüstan Respublikası Adıgün rayonunun 
Qaratuban kəndində anadan olub. Orta təhsillidir. Hal-hazırda Azərbaycan Respublikası Şamaxı 
rayonunun Mədrəsə kəndində yaşayır. 
86.    MİNƏSİB MAMOYEV-1935-ci ildə Gürcüstan Respublikası Aspinza rayonunun Xırtız 
kəndində anadan olub. Orta təhsillidir. Hal-hazırda Azərbaycan Respublikası Xaçmaz rayonunun 
Müşkür kəndində yaşayır. 
87.     MİNURƏ RÜSTƏMOVA- 1940-cı ildə Gürcüstan Respublikası Ahıska rayonunun Sinuban 
[231-232] kəndində anadan olub. Ali təhsillidir. Hal-hazırda Azərbaycan Respublikası Xızı rayonunun 
Türkoba kəndində yaşayır. 
88.     MİRZƏ ƏSVƏNDİ OĞLU MİSLİYEV-1953-cü ildə Özbəkistan Respublikasının Səmərgənd 
vilayətində anadan olub. Əsli Gürcüstan Respublikası Adıgün rayonunun Qomoro kəndindəndir. Ali 
təhsillidir. Hal-hazırda Azərbaycan Respublikası Saatlı rayonunun Şirinbəy kəndində yaşayır. 
89.     MÖVLÜD ABBAS OĞLU-1924-cü ildə   Gürcüstan Respublikası Ahıska rayonunun Uravel 
kəndində anadan olub. Orta təhsillidir. Hal-hazırda Azərbaycan Respublikası Xaçmaz rayonunun 
Müşkür kəndində yaşayır.  
90.     MUNİBƏ MUSAYEVA OSMAN QIZI-1938-ci ildə Gürcüstan Respublikası Adıgün 
rayonunun  Muxo kədində anadan olub. Natamam orta təhsillidir. Hal-hazırda Azərbaycan Respublikası 
Quba rayonunun Ağbil kəndində yaşayır. 
91.     MUXSƏT MUSAYEV-1922-ci ildə Gürcüstan Respublikası Aspinza rayonunun Buzmaret 
kəndində anadan olub. Ali təhsilli olub. Qazaxıstan Respublikası Şımkent vilayətinin Karl Marks 
kəndində yaşayıb. 
72
 
92.   MÜDÜR SARI OĞLU ƏLİYEV-1928–ci ildə Gürcüstan Respublikası Aspinza (Əspincə) 
rayonunun Pənəket kəndində anadan olub. Orta təhsilli olub. Qazaxıstan Respublikası Almatı vilayəti 
Kaskelen rayonunun Bereke kəndində yaşayıb. [232-233] 
93.      MÜFTƏLƏ İBRAHİM OĞLU QARAYEV-1922-ci ildə Gürcüstan Respublikası Aspinza  
(Əspincə) rayonunun Təzəköy kəndində anadan olub. Natamam orta təhsillidir. Hal-hazırda Qazaxıstan 
Respublikası Şımkent vilayətinin Kaytpas kəndində yaşayır. 
94.     MÜXRƏDDİN MİZAM OĞLU MİZAMOV-1940-cı ildə Gürcüstan Respublikası Aspinza 
(Əspincə) rayonunun İdumala kəndində anadan olub. Orta təhsillidir. Hal-hazırda Türkiyə 
Cumhuriyyəti, Bursa-Yeşilyaylada yaşayır. 
95.     MÜSLÜM TƏMİR OĞLU DADAYEV-1936-cı ildə Gürcüstan Respublikası Aspinza  
(Əspincə) rayonunun Pənəket kəndində anadan olub. Orta təhsillidir. Hal-hazırda Qazaxıstan 
Respublikası Almatı vilayətinin Qarasu kəndində yaşayır. 
96.    MÜSLÜM HÖDCƏT OĞLU FƏZLİYEV-1960-cı ildə Azərbaycan Respublikası Saatlı 
rayonunun Adıgün kəndində anadan olub. Əsli Gürcüstan Respublikası Adıgün rayonunun Qavqi 
kəndindəndir. Orta təhsillidir. Hal-hazırda Azərbaycan Respublikası Bakı şəhərində yaşayır. 
97.     MÜZEYFƏ QOCA ADIGÜNLÜ-1933-cü ildə Gürcüstan Respublikası Adıgün rayonu Pulate 
kəndində anadan olub. Orta təhsillidir. Hal-hazırda Azərbaycan Respublikası Saatlı rayonunun 
Fətəlikənd kəndində yaşayır. 
98.     NAZİM YUSİF OĞLU KAMALOV- 1923-cü ildə Gürcüstan Respublikası Aspinza (Əspincə) 
rayonunun Buzmaret kəndində anadan olub. Ali [233-234] təhsillidir. Hal-hazırda Qazaxıstan 
Respublikası Şımkent vilayətinin Karl Marks kəndində yaşayır.  
99.    NƏSİYOV HAQVERDİ OĞLU ƏLLƏZOV-1937-ci ildə Gürcüstan Respublikası Aspinza 
(Əspincə) rayonunun Pənəket kəndində anadan olub. Orta təhsillidir. Hal-hazırda Qazaxıstan 
Respublikası Almatı vilayətinin Qarasu kəndində yaşayır. 
100.     NÜRƏDDİN ABBASOV– 1929-cu ildə Gürcüstan Respublikası Ahıska rayonunun Xək 
kəndində anadan olub. Orta təhsillidir. Hal-hazırda Azərbaycan Respublikası Xaçmaz rayonunun Yeni-
həyat kəndində yaşayır. 
101.     NÜRƏDDİN HASAN OĞLU SASİYEV–1932-ci ildə Gürcüstan Respublikası Ahıska rayonunun 
Azğur qəsəbəsində anadan olub. Ali təhsillidir. Hal-hazırda Azərbaycan Respublikası Bakı şəhərində 
yaşayır. 
102.     NİYAZ SƏLVƏR OĞLU SƏLVƏROV- 1940-cı ildə Gürcüstan Respublikası Ahıska 
rayonunun Uravel kəndində anadan olub. Orta təhsillidir. Hal-hazırda Azərbaycan Respublikası Xaçmaz 
rayonunun Yeni-həyat kəndində yaşayır. 
103.     NİZAM ŞABAN OĞLU ŞABANOV-1940-cı ildə Gürcüstan Respublikası Adıgün rayonunun 
Qorqul kəndində anadan olub. İqtisad elmləri namizədidir. Hal-hazırda Azərbaycan Respublikası 
Şamaxı rayonunun Mədrəsə kəndində yaşayır. 
104.     NURİYA BİNALİ QIZI MAMEDOVA– 1958-ci ildə Özbəkistan Respublikasının Səmərqənd 
vilayətində anadan olub. Əsli Gürcüstan Respublikası Ahıska rayonunun Gəmzə kəndindəndir. [234-
235] Ali təhsillidir. Hal-hazırda Azərbaycan Respublikası Şəmkir rayonunun Kür qəsəbəsində yaşayır.  
105.    ORAZ NƏZİM OĞLU KAMALOV-1952-ci ildə Qazaxıstan Respublikası Şımkent 
vilayətinin Karl Marks kəndində anadan olub. Əsli Gürcüstan Respublikası Aspinza (Əspincə) 
rayonunun Buzmaret kəndindəndir. Ali təhsillidir. Hal-hazırda Qazaxıstan Respublikası Şımkent 
vilayətinin Karl Marks kəndində yaşayır. 
106.     OSMAN ƏLƏDDİNOV-1933-cü ildə Gürcüstan Respublikası Ahıska rayonunun Vale 
kəndində anadan olub. Natamam orta təhsillidir. Hal-hazırda Azərbaycan Respublikası Quba rayonunun 
Dəlləkli kəndində yaşayır. 
107.    PAMUK HÜSEYN QIZI PİRİYEVA-1921-ci ildə Gürcüstan Respublikası Aspinza (Əspincə) 
rayonunun Qoyundərə kəndində anadan olub. Orta təhsillidir. Hal-hazırda Qazaxıstan Respublikası 
Şımkent vilayətinin Karl Marks kəndində yaşayır. 
108.     PAMUK SƏBRİ QIZI İSAYEVA-1939-cu ildə Gürcüstan Respublikası Ahıska rayonunun 
Sakunet kəndində anadan olub. Natamam orta təhsillidir. Hal-hazırda Azərbaycan Respublikası 
Sabirabad rayonunun Əhmədabad kəndində yaşayır. 
109.     PİLOŞ MƏMMƏD OĞLU ƏLİYEV-1927-ci ildə Gürcüstan Respublikası Aspinza (Əspincə) 
rayonunun Van kəndində anadan olub. Orta təhsillidir. Hal-hazırda Qazaxıstan Respublikası Şımkent 
vilayətinin Kaytpas kəndində yaşayır. 
110.     POMPUL İZNUR QIZI MİSLİYEVA-1929-cu ildə Gürcüstan Respublikası Adıgün ray-
[235-236]onunun Qomoro kəndində anadan olub. Natamam orta təhsillidir. Hal-hazırda Azərbaycan 
Respublikası Saatlı rayonunun Şirinbəy kəndində yaşayır. 
73
 
111.     RASİM RAFAT OĞLU BAYRAQ- DAROV-1933-cü ildə Gürcüstan Respublikası Adıgün 
rayonunun Zanav kəndində anadan olub. Ali təhsillidir. Hal-hazırda Azərbaycan Respublikası Saatlı 
rayonunun Adıgün kəndində yaşayır. 
112.     RƏHİM ABUZƏR OĞLU BAYRAQ-DAROV-1958-ci ildə Özbəkistan Respublikasının Sir-
Dərya vilayətində anadan olub. Əsli Gürcüstan Respublikası Adıgün rayonu Sre kəndindəndir. Ali 
təhsillidir. Hal-hazırda Azərbaycan Respublikası Quba rayonunun Dəlləkli kəndində yaşayır.  
113.    RÜSTƏM OSMAN OĞLU ƏLLƏZOV-1930-cu ildə Gürcüstan Respublikası Aspinza 
(Əspincə) rayonunun Təzəköy kəndində anadan olub. Natamam orta təhsillidir. Hal-hazırda Qazaxıstan 
Respublikası Şımkent vilayətinin Kaytpas kəndində yaşayır.  
114.    RÜSTƏM MÜŞTAQ OĞLU ŞÖVKƏTOV-1958-ci ildə Özbəkistan Respublikasının 
Səmərgənd vilayətində anadan olub. Əsli Gürcüstan Respublikası Adıgün rayonunun Qaqvi 
kəndindəndir. Orta təhsillidir. Hal-hazırda Azərbaycan Respublikası Saatlı    rayonunun Adıgün 
kəndində yaşayır. 
115.    SABİR VEYSƏL OĞLU MARİYEV-1938-ci ildə Gürcüstan Respublikası Ahıska rayonunun 
Klde kəndində anadan olub. Ali təhsillidir. Hal-hazırda Azərbaycan respublikası Bakı şəhərində yaşayır. 
[236-237] 
116.     SARI MAZA OĞLU ƏHMƏDOV-1928-ci ildə Gürcüstan Respublikası Aspinza (Əspincə) 
rayonunun Qoyundərə kəndində anadan olub. Orta təhsillidir. Hal-hazırda Qazaxıstan Respublikası 
Şımkent vilayətinin Qaynarbulaq kəndində yaşayır.  
117.    SEYFƏT ƏHMƏD OĞLU ƏHMƏDOV-1932-ci ildə Gürcüstan Respublikası Ahıska 
rayonunun Cağısman kəndində anadan olub. Orta təhsillidir. Hal-hazırda Azərbaycan Respublikası 
Şamaxı  rayonunun Dzerjinovka kəndində yaşayır.  
118.    SEYFƏT QÖYQÖZ OĞLU MAMEDOV-1941-ci ildə Gürcüstan Respublikası Aspinza 
(Əspincə) rayonunun Bəzirxana kəndində anadan olub. Ali təhsillidir. Hal-hazırda Qazaxıstan 
Respublikası Şımkent vilayətinin Telman qəsəbəsində yaşayır.  
119.     SEYFİDAR EYYUB OĞLU EYYUBOV-1937-ci ildə Gürcüstan Respublikası Adıgün 
rayonunun Dersel kəndində anadan olub. Orta təhsillidir. Hal-hazırda Azərbaycan Respublikası Saatlı 
rayonunun Adıgün kəndində yaşayır.  
120.    SƏBRİ SƏDDƏTOV-1932-ci ildə Gürcüstan Respublikası Aspinza (Əspincə) rayonunun 
Qobiyet kəndində anadan olub. Orta təhsillidir. Hal-hazırda Azərbaycan Respublikası Xaçmaz 
rayonunun Müşkür kəndində yaşyır.  
121.    SƏDİR QƏDİR OĞLU HÜSEYİNOV–1926-cı ildə Gürcüstan Respublikası Aspinza  
(Əspincə) rayonunun Bəzirxana kəndində anadan olub. Orta təhsillidir. Hal-hazırda Qazaxıstan Res-
[237-238]publikası Şımkent vilayətinin Telman qəsəbəsində yaşayır.  
122.     SƏRVƏL BATTAL OĞLU-1926-cı ildə Gürcüstan Respublikası  Adıgün rayonunun Yuxarı 
Entel kəndində anadan olub. Natamam orta təhsillidir. Hal-hazırda Azərbaycan Respublikası Quba 
rayonunun Barlı kəndində yaşayır. 
123.    SONA MƏRDƏN QIZI ƏSGƏROVA-1953-cü ildə Qazaxıstan Respublikası Almatı 
vilayətinin Qarasu kəndində anadan olub. Əsli Gürcüstan Respublikası Aspinza (Əspincə) rayonunun 
Pənəket kəndindəndir. Ali təhsillidir. Hal-hazırda   Qazaxıstan Respublikasının Almatı şəhərində 
yaşayır. 
124.    SULTAN MEHTİYEVA-1929-cu ildə Aspinza (Əspincə) rayonu Oşora kəndində anadan olub. 
Natamam orta təhsillidir. Hal-hazırda Azərbaycan Respublikası Xaçmaz rayonu Niyazabad kəndində 
yaşayır.  
125.    ŞAHİSMAİL TEYMUR OĞLU NƏBİYEV-1932-ci ildə Gürcüstan Respublikası Aspinza 
(Əspincə) rayonunun Buzmaret kəndində anadan olub. Orta təhsillidir. Hal-hazırda Qazaxıstan 
Respublikası Şımkent vilayətinin Karl Marks kəndində yaşayır. 
126.    ŞAHİSMAİL ADIGÜNLÜ–1948-ci ildə Özbəkistan Respublikasının Səmərqənd vilayətində 
anadan olub. Əsli Gürcüstan Respublikası Adıgün rayonunun Sire kəndindəndir. Ali təhsillidir. Hal-
hazırda Azərbaycan Respublikası Saatlı rayonunun Qazanbatan kəndində yaşayır. [238-239] 
127.    ŞAVON NAĞI OĞLU MAMEDOV-1930-cu ildə Gürcüstan Respublikası Aspinza (Əspincə) 
rayonunun Van kəndində anadan olub. Orta təhsillidir. Hal-hazırda Qazaxıstan Respublikası Şımkent 
vilayətinin Kaytpas kəndində yaşayır. 
128.    ŞAYMƏRDƏN MURAD OĞLU MAMEDOV-1932-ci ildə Gürcüstan Respublikası Adıgün 
rayonunun Pulate kəndində anadan olub. Orta təhsillidir. Hal-hazırda Azərbaycan Respublikası Quba 
rayonunun Ağbil kəndində yaşayır. 
129.    SELİM SƏMƏD OĞLU BƏDƏLOV-1926-cı ildə Gürcüstan Respublikası Aspinza (Əspincə) 
rayonunun Pənəket kəndində anadan olub. Natamam orta təhsillidir. Hal-hazırda Qazaxıstan 
Respublikası Almatı vilayətinin Alatau qəsəbəsində yaşayır. 
74
 
130.    ŞƏHRİ İSMAYIL QIZI RƏŞİDOVA-1929-cu ildə Gürcüstan Respublikası Aspinza 
(Əspincə) rayonunun Qoyundərə kəndində anadan olub. Natamam orta təhsillidir. Hal-hazırda 
Qazaxıstan Respublikası Şımkent vilayətinin Lenin kəndində yaşayır.  
131.    ŞİRİN GÖZƏLOV-1916-cı ildə Gürcüstan Respublikası Aspinza (Əspincə) rayonunun 
Daşlıqışlaq kəndində anadan olub. Orta təhsillidir. Hal-hazırda Qazaxıstan Respublikasının Kentau 
şəhərində yaşayır. 
132.    ŞOFER ORUC OĞLU MUSAYEV-1942-ci ildə Gürcüstan Respublikası Aspinza (Əspincə)      
rayonunun Qoyundərə kəndində anadan olub. Orta təhsilli olub. Qazaxıstan Respublikası Şımkent 
vilayətinin Qaynarbulaq kəndinə yaşayıb. [239-240] 
133.    ŞUŞA ÇAXO QIZI MAMOYEVA –1907-ci ildə Gürcüstan Respublikası Aspinza (Əspincə)     
rayonunun Niyala kəndində anadan olub. Natamam orta təhsillidir. Hal-hazırda Azərbaycan 
Respublikası Xaçmaz rayonunun Müşkür kəndində yaşayır. 
134.    TAHİRCAN KUKULOV - 1960-cı ildə Özbəkistan Respublikasının Sır-Dərya vilayətində 
anadan olub. Əsli Gürcüstan Respublikası Adıgün  rayonunun Smadakənd kəndindəndir. Ali təhsillidir. 
Hal-hazırda Azərbaycan Respublikası Saatlı rayonunun Smadakənd kəndində yaşayır. 
135.    TAKSİM MUSA OĞLU MUSAYEV-1939-cu ildə Gürcüstan Respublikası Adıgün rayonunun 
Zeyduban kəndində anadan olub. Ali təhsillidir. Hal-hazırda Azərbaycan Respublikası Şamaxı 
rayonunun Mədrəsə kəndində yaşayır.  
136.    TƏHMİNƏ AYDIN QIZI SASİYEVA-1928-ci ildə Gürcüstan Respublikası Ahıska 
rayonunun Azğur kəndində anadan olub. Natamam orta təhsillidir. Hal-hazırda Azərbaycan 
Respublikası Quba rayonunun Vladimirovka kəndində yaşayır. 
137.     TƏMƏNDAR KAMAL OĞLU SEYİDOV-1932-ci ildə Gürcüstan Respublikası Ahıska 
rayonunun Sakunet kəndində anadan olub. Ali təhsillidir. Hal-hazırda Azərbaycan Respublikası 
Sabirabad rayonunun Ahıska kəndində yaşayır. 
138.    TƏZƏGÜL TƏMƏL QIZI LOLADZE–1960-cı ildə Özbəkistan Respublikasının Kitab 
şəhərində anadan olub. Əsli Gürcüstan Respublikası Ahıska rayonunun Boqa kəndindəndir. Orta 
təhsilli-[240-241]dir. Hal-hazırda Azərbaycan Respublikası Bakı şəhərində yaşayır. 
139.    UMUD VƏLƏT OĞLU- 1928-ci ildə Gürcüstan Respublikası Aspinza (Əspincə) rayonunun 
Qoyundərə kəndində anadan olub. Orta təhsillidir. Hal-hazırda Qazaxıstan Respublikası Şımkent 
vilayətinin Qaynarbulaq kəndində yaşayır. 
140.    VƏLİ GÜLMƏMMƏD OĞLU ÇİÇİTOV-1963-cü Özbəkistan Respublikasının Sır-Dərya 
vilayətində anadan olub. Əsli Gürcüstan Respublikası Ahıska rayonunun Qilde kəndindəndir. Orta 
təhsillidir. Hal-hazırda Azərbaycan Respublikası Xaçmaz rayonunun Gödəkli kəndində yaşayır. 
141.    YİTGÜN QOMOROLİ (Eyvazov Həmdi)-1952-ci ildə Özbəkistan Respublikasının 
Səmərqənd vilayətində anadan olub. Əsli Gürcüstan Respublikası Adıgün rayonunun Qomoro 
kəndindəndir. Orta təhsillidir. Hal-hazırda Azərbaycan Respublikası Saatlı rayonunun Şirinbəy 
kəndində yaşayır. 
142.   YUSİF RASİK OĞLU RASİKOV-1935-ci ildə Gürcüstan Respublikası Adıgün rayonunun 
Moxe kəndində anadan olub. Ali təhsillidir. Hal-hazırda Azərbaycan Respublikası Quba rayonunun 
Ağbil kəndində yaşayır. 
143.    YUSİF DURSUN OĞLU SƏFƏROV-1975-ci ildə Sabirabad rayonunun Smadakənd kəndində 
anadan olub. Əsli Gürcüstan Respublikası Adıgün rayonu Xero kəndindəndir. Ali təhsillidir. Hal-
hazırda Azərbaycan Respublikası Bakı şəhərində yaşayır. [241-242] 
144.               ZAİDA ŞƏFKƏT QIZI İSMAYILOVA – 1926-cı ildə Gürcüstan Respublikası Aspinza  
(Əspincə) rayonunun Niyala kəndində anadan olub. Orta təhsillidir. Hal-hazırda Azərbaycan 
Respublikası Xaçmaz rayonunun Müşkür kəndində yaşayır.  
145.               ZEYNUL YEKTAY (Fəxriyev)-1934-cü ildə Gürcüstan Respublikası Ahıska rayonunun Upavel 
kəndində anadan olub. Orta təhsillidir. Hal-hazırda Azərbaycan Respublikası Şəmkir rayonunun Pitilli 
kəndində yaşayır. 
146.    ZƏKƏRİYƏ MEHRALI-1934-cü ildə Gürcüstan Respublikası Adıgün rayonunun Zarzıma 
kəndində anadan olub. Natamam orta təhsillidir. Hal-hazırda Azərbaycan Respublikası Quba rayonunun 
Dəlləkli kəndində yaşayır. 
147.    ZƏKİ KAMAL OĞLU İBRAHİMZADƏ-1935-ci ildə Azərbaycan Respublikası Gəncə 
şəhərində anadan olub. Əsli Gürcüstan Respublikası Aspinza (Əspincə) rayonunun Xırtız kəndindəndir. 
Ali təhsillidir. Hal-hazırda Azərbaycan Respublikası Bakı şəhərində yaşayır. 
 
 
 
75
 
 
 
İSTİFADƏ OLUNMUŞ ƏDƏBİYYAT 
SİYAHISI 
 
(Azərbaycan və türk dilində) 
 
1. Abbasxanlı T. Vətənimdə vətənimi özlədim. Bakı,  «Vektor» nəşrlər evi, 2003, 212 s. 
2. Adıgünlü Ş. Qara vaqonlar. B., «Azərnəşr», 1998, 62 s. 
3. Ahıska. dergi. ahiskalilar@ahiskalilar.org 
4. Ahıskalılar.dergi. www.ahiska.orgwww.ahiskalilarvakfi.net 
5. Ahıskalı M. İ. Ahıska tarihi ve bazı hatıralar. İstanbul, 1997, 60 s.  
6. Ahıskalıların halk şeri ve edebiyyatı. www.posofca.sitemynet.cos/about.html  
7. Ahıska ve Ahıska türkleri. 
http://www.antoloji.com/nedir/g.asp?terim=5462  
8. Ahıska türklerinin tarihi. 
http://www/ahiskalilar.org/giris/tarihimiz.html 
9. Ahıskalı türklerle ilgili başlıca kaynaklar ve araştırmalar.  http://posofca.sitemynet.com/about.htm 
10.  Ahıska türklərini məhv olma təhlükəsi gözləmirmi? «Azərbaycan» qəzeti, №103, 3-iyun, 1993, 8 s.      
11.  Ahmedov M. Meskhet türkleri sorunu. XI Türk Tarih Konqresi. Bildiri özetleri. Ankara, «Türk Tarih 
Kurumu» basımevi, 1990, 123-124 s.  
12.  Allahmanlı M. Türk dastan yaradıcılığı. Bakı, «Ağrıdağ» nəşriyyatı,1998, 142 s.  
13.  Allahmanlı M., Borçalı M. Vətən dərdinin hayqırtısı. «Elm və təhsil» qəzeti. № 03,10 fevral 2004, 4 s. 
14.  Aleskerov A. Ahıska türklerini gürcüleştirme çabaları son bulmalıdır. «Ahıska» dergisi. Sayı 3, 2002, 48 s. 
[243-244] 
15.  Altunbay M. Azadlığa uçan türk. Bakı, «Maarif» nəşriyyatı, 1994,171 s. 
16.  Arslan A. I Dünya savaşı ve milli mücadele döneminde Ahıska-Ahılkelek (1914-1921).-Kavkaz 
araştırmaları (III), İstanbul, 1997, 21 s.  
17.  Arzumanlı V., Mustafa N. Tarixin qara səhifələri. Deportasiya, soyqırım, qaçqınlıq. Bakı, «Qartal», 1998, 
280 s.  
18.  Arzumanlı V. Tarix siyasətin, siyasət tarixin dili ilə. Bakı, «Qartal», 1999, 442 s.  
19.  Arzumanlı V. Vətənsiz qalmış xalq. Bakı, «Elturan» jurnalı. № 1-2, 2000, 64s 
20.  Aşırım A. Ahıska Türkleri. Ankara, «Yücel», 1998, 46 s.  
21.  Avsar B.Z., Turçalp Z.S. Ahıska türkleri. Ankara, 1994, 80 s. 
22.  Azərbaycan respublikası prezidentinin sərəncamı. (1iyul 2004-cü il). «Respublika» qəzeti. № 150, 2 iyul, 
2004, 8s. 
23.  Azərbaycan tarixi. Bakı, Azərbaycan dövlət nəşriyyatı, I c.,1994,  687 s.  
24.  Azərbaycan Respublikası Siyasi Partiyalar və İctimai Hərəkatlar Dövlət Arxivi, f.1, c. 45, iş 115, 1958, 
v.171.  
25. Azərbaycan Respublikası əhalisinin siyahıya alınması. 1999-cu il, VI, Bakı, 2000. 
26.  Azərinform. Tansu Çillər Ahıska Türkləri ilə görüşdü. «Azərbaycan gəncləri» qəz. 11 iyul, 1995, 4 s.  
27.  Babaxanov A. Mesxet türkləri kimdir? «Kommunist» qəzeti. № 45, 2 mart 1990,4s.  
28.  Balayeva A. Didərgin Ahıska türkləri. 525-ci qəzet, 16 aprel, 2002,  № 69, 8 s. [244-245] 
29.  Baş O. Nicesen… yahşımısan…  Ankara-Tokat, «BRC» matbaaçılık, 2004, 127s. 
30.  Bayrakdar R. Rasim Bayrakdarov ile söhbet. «Ahıska» dergisi. Sayı 2, mayıs 2002, 48 s. 
31.  Bayrakdar R. 21 Yüzyılda insanlık dramı. İzmir, «İhlas», 1999, 103 s.  
32.  Bayrakdar R. Ahıska-Çıldır Beylerbeyliği. İstanbul, «Yaşayan», 2000, 130 s.  
33.  Bayram S. Ahıska türkünün ahı. «Türkiye» qazetesi. 13 mart, 1998, № 63, 24 s.    
34.  Cavadov Q. C. Azərbaycanın azsaylı xalqları və milli azlıqları. Bakı, «Elm», 2000, 439 s.  
35.  Didərginlər. Məqalələr toplusu. Ənsərov Ə. Məhsəti türklərinin faciəsi. Bakı, «Gənclik», 1990, 384 s. 
36.  Didərginlər. Məqalələr toplusu. Qurbanov Ş. Məhsəti türkləri. Bakı, «Gənclik», 1990, 384 s. 
37.  Didərginlər. Məqalələr toplusu. Hürüşanov S. Qaçqın türklərin harayı. Bakı, «Gənclik», 1990, 384 s. 
38.  Erçilasun A. B. Meshet türkleri haqqında. – «Türk kültürü» dergisi. Sayı 315, temmuz 1989,  390 s. 
39.  Əlibəyzadə E. Mesxeti türkləri. «Elm» qəzeti. №30 , 29 iyul, 1989, 4 s.  
40.  Əliyev H. Ə. Müstəqillik yollarında. I c., Bakı, «Azərbaycan» nəşriyyatı. 1997,  558 s. 
41.  Əliyev H. Ə. Müstəqilliyimiz əbədidir. II c., Bakı, «Azərbaycan» nəşriyyatı, 1997, 604 s. 
42.  Əhmədov G.Ə. Heydər Əliyev və Saatlı rayonu. Bakı, «Steyk» KM-nin mətbəəsi, 2003, 106 s.  
43.  Əfəndiyev E. Məmməd Əmin Rəsulzadə. Oçerk(5). Bakı, «Şərq-Qərb», 1994, 22 s. 
44.  Ələkbərli Ə. Bir daha Fərqanə hadisələri haqqında. «Novruz» qəzeti. № 25,18 iyun,1991,8 s. [245-246] 
76
 
45.  Ənsərov Ə. Ahıska türkləri. B.,«Azərnəşr», 1996,56 s.  
46.  Ənsərov Ə. Mesheti türkleri faciası. «Diderqinler» dergisi, Bakı, 1990, 203-211s.  
47.  Əzizov E, Hacıyev T. Buntürklər kimdir? «Ulduz» jurnalı, № 2, 1989, 96 s. 
48.  Fahrettin M. K. Kars tarihi. I c., İstanbul. «İşık» matbaası, 1953, 608 s. 
49.  Faxrettin M. K. Kayıp Bir Halk: Rusya Mesketyalıları. «Türk Dünyası Araştırmaları» derqisi, № 50, 
ekim 1987, 184-185 s. 
50.  Fahrettin M. K. Ne «Mesket» ne de «Misket» Ahıska türkleridir. Ankara, «Azerbaycan Kültür Derneği» 
Yayınları, sayı 268, 1989, 17-23 s. 
51.  Fahrettin M. K.  Bugün. «Ahıska» qazeti. Türkiye, № 4, 30 nisan, 2002, 4 s. 
52.  Fərzəliyev Ə. Elim sənə həyandır. «Azərbaycan gəncləri» qəzeti, № 146, 12 dekabr, 1989, 14 s. 
53.  Fərzəliyev Ə. Dünyanın ən uzun yolu. «Azərbaycan gəncləri» qəzeti. № 82, 10 iyul, 1990, 14 s.  
54.  Hacılı A. Qəribəm bu vətəndə.  Bakı, «Gənclik», 1992, 216 s.  
55.  Hacılı A. «Gəl dönəlim o yerlərə, arkadaş!..» «Ulduz» jurnalı, Bakı, № 7, 1989,  96 s.  
56.  Hacılı A., Poladoğlu A. Ahıska türk folkloru. I c., Bakı, «Mütərcim»,1998,228 s. 
57.  Hacıyev A. Qars və Araz-Türk respublikaların tarixindən. Bakı, «Azərnəşr», 1994, 124 s. 
58.  Hacıyev A. Tiflis Azərbaycan teatrı. Bakı, «İşıq» 1984, 160 s. 
59.  Hacıyev V. Azərbaycan folklorunun gürcü toplayıcıları. «Ulduz» jurnalı. Bakı, №1, 1989, 96 s. [246-
247] 
60.  Hacıyev T., Əzizov E. Bun türklər kimdir? «Ulduz» jurnalı, Bakı, № 2,1989, 96 s. 
61.  İbragimov K. Fürget hanım. «Ahıska» dergisi. İstanbul, sayı 4, 2002, 48 s. 
62.  İzzətov M. Vətəndən uzaqlarda. Vətən eşqi qəzeti, 2 avqust, 1992, 8 s.  
63.  Kalkan M. Ahıska türklerinin menşei ve tarihi qelişim seirleri. «Türk kültür dergisi», sayı 7, 1998, 160-
170 s.  
64.  Kazımov İ. Axıska turklərinin dili. Bakı, «Elm», 1999, 276 s. 
65.  Kazımov İ. «Axıska toponimləri». Bakı, «Nurlan» 2001, 48 s. 
66.  Kazımov İ. Doktorluq dissertasiyanın avtoreferatı, Bakı, 2002, 55 s.  
67.  Kazımov İ. Ahıska türklərinin folkloru. «Dədə Qorqud» jurnalı, № 4, 2002,180 s. 
68.  Kərimov E. Xalqın sədası. «Həyat» qəzeti, 1 iyul 1992, 4 s.  
69.  Kərimov E. Ahıska türkləri iki dəfə deportasiya edilmiş xalqdır. «Ayna» qəzeti. 27 yanvar, 1996, 4 s. 
70.  Kərimov İ. Mesxeti türkləri. «Çağ öyretim işletmeleri» dergisi, sayı 1, hazıran-temmuz, 1997, 37 s. 
71.  Kılıç V. Geç kalmış bir diriliş. Ahıskalılar. «Tarih ve kültür» dergisi, sayı 4, İstanbul, ekim, 2003,50 s. 
72.  Kitabi-Dədə Qorqud. Bakı, «Yazıçı», 1988, 265 s.  
73.  «Kitabi-Dədə Qorqud»un izahlı lüğəti. Bakı, «Elm»,1999, 203 s.   
74.  Kiyas A. Ahıska türkleri. «Kültür ve dayanışma derğisi», sayı 1, Ankara, 1995,  87 s. [247-248] 
75.  Kukulov T. Ahıska türklərinin tarixinə bir nəzər. Bakı, «İTK» mətbəəsi, 1999, 91 s. 
76.  Qafarov T. «Şeytan barmağı». «İki sahil» qəzeti, 13 mart, 2001, səh 9. 
77.  Qarayev K. Biz dünyaya belə gəlmişik. Bakı, «Azərnəşr». 1999, 103 s.  
78.  Qasımov C. Repressiyadan deportasiyaya doğru. Bakı, «Mütərcim», 1998, 298 s. 
79.  Qasımlı M. Bizim ellər yerindəmi. Bakı, «Azərnəşr», 1993, 74 s. 
80.  Qocatürk U. Atatürk. Bakı, «Elm», 1991, 209 s.  
81.  Quliyev V., Həbiboğlu V. Qədim türklər. Bakı, «Gənclik», 1993, 536 s. 
82.  Qurbanov Ş. Ömər Faiq Nemanzadə. Bakı, Azərbaycan  SSR «Bilik» cəmiyyəti,1985, 46 s. 
83.  Qurbanov Ş. Ömər Faiq Nemanzadə. Seçilmiş əsərləri, Bakı, «Yazıçı» nəşriyyatı,1992, 536 s. 
84.  Qurbanov Ş. Ömər Faiq Nemanzadə. Bakı, «Gənclik», 1992, 208 s. 
85.  Qurbanov Ş. Məhsəti türkləri. «Vətən eşqi» qəzeti.  № 2-3, 3 mart, 1992, 8 s. 
86.  Qurbanov Ş. Məhsəti türkləri (I məqalə). «Vətən eşqi» qəzeti, №6-7, 10 aprel, 1992, 8 s. 
87.  Qurbanov Ş. Məhsəti türkləri (II məqalə) «Vətən eşqi» qəzeti. № 4-5, aprel-may, 1992, 8 s.  
88.  Qurbanov Ş. Ahıska türklərinin faciələri. «Xalq» qəzeti, № 183, 25 sentyabr, 1992, 4 s. 
89.  Qurbanlı H. «Məqsədimiz bütün dünyadakı soydaşlarımızı bir araya gətirməkdir». «Üç nöqtə» qəzeti. № 
129, 3 iyul, 2004, 24 s. 
90.  Lenin V.İ. Seçilmiş əsərləri. Bakı, «Azərnəşr», VII c., 1976, 663 s. [248-249] 
91.  Lenin V.İ. Seçilmiş əsərləri. B, «Azərnəşr», XXIV c., 1980, 603 s. 
92.  Lesovenko N. Mesxeti türklərinin daha bir ünvanı. «Soyuz» (İzvestiya qəzetinə əlavə). №34, avqust 
1990, 24 s. 
93.  Mədətoğlu M. Çağdaş Borçalı ədəbi məktəbi. Bakı, «Azərbaycan» nəşriyyatı,1994, 224 s. 
94.  Məmmədov İ. Tariximiz, torpağlarımız, taleyimiz. Bakı, «Adiloğlu», 2002,699 s. 
95.  Məmmədli Q. Cavid-ömrü boyu. Bakı, «Yazıçı»,  1982, 296 s. 
96.  Musayev M.R., Mirzəyev M.H. Türk dünyası. Bakı, «Maarif», 2004, 444 s.  
97.  Mustafayev Ş. Ahıska türkləri. Qanunların ruhu qəzeti, 3-10 iyun, 2004,  8 s. 
77
 
98.  Mühitdinov N. A. Ferqana faciyası «Sovet Özbəkistanı» qəzeti. (özbək dilində) 12 avqust, 1989, 8 s. 
99.  Naci K. Gazi’nin hayatı (1881-1938). İstanbul, «Toplumsal Dönüşüm» yayınları,1999, 240 s. 
100.  Nemanzadə Ö.F. Mən kiməm? «Qardaş köməyi», Bakı, «Açıq söz» qəzetinin elektrik mətbəəsi,1917, 16 s. 
101.  Nəcəfova S. Cavabsız suallar. «Azərbaycan qadını» jurnalı, №12, 1989, 24 s. 
102.  Nəsibzadə N. L. Azərbaycanın demokratik respublikası. Bakı, «Elm»,1990,86 s. 
103.  Nurməmmədli M. T.  «Cavaxetiyada nələr baş verir». «Xalq» qəzeti, 13 yanvar, 1999, 6 s. 
104.  Osmanlı B. Asırlık çınarların Ahıska serüveni! Ahıskalılar. «Tarih ve kültür» dergisi. İstanbul, Sayı 4, 
ekim, 2003, 50 s. [249-250] 
105.  Ozan M. S. Ay yıldızlı al bayrağım. İzmir, «Türk ocakları»,2002, 232 s. 
106.  Özfatura M.N. Ahıska (Mesket) türklerinden yardım çağrısı. «Türkiye» qazetesi, 4 temmuz, 1996, 24 s. 
107.  Özfatura M. N. Bugün. Ahıska qazeti. Türkiye, №4, 30 nisan, 2002, 24 s. 
108.  Özdək R. «Türkün qızıl kitabı» I c,  Bakı, «Yazıçı»,1992, 179 s. 
109.  Piriyev V. (Buduqlu). Buduq və buduqlular. Bakı, «Sabah» nəşriyyatı, 1994, 140 s. 
110.  Piriyeva S. Ahıska türkleri sürgünde. «ASİA FAKT», Bakı, 2003, 29 s. 
111.  Piriyeva S. Ahıska türkleri Azerbaycanda. «Ahıska türklerinin sesi» qazeti. (xüsusi buraxılış)  № 1, 
Gebze, Türkiye, 2004, 12s. 
112.  Piriyev A., Piriyeva S. Ata yurdum Ahıska. Bakı, «Mütərcim», 2001, 256 s. 
113.  Piriyeva S., Piriyev A. Türk dünyası və Ata yurdum Ahıska. Bakı, «Tuna», 2003, 298 s. 
114.  Piriyeva S., Yaqubova T. Bu qan yerdə qalmaz. Bakı, «Mütərcim»,  1999, 35 s. 
115.  Poladoğlu A. Ahıska türk  folkloru. II c., Bakı, «Çaşıoğlu», 1988, 130 s. 
116.  Robert G. Selcuq tarixi ve islam medeniyyeti.   İstanbul, 1969, 362 s. 
117.  Robert G. Kayıp bir halk: Rusya Mesketyalıları, Türk Dünyası Araştırmaları Derqisi, sayı 50, ekim, 
1987, 184-185 s. 
118.  Rusiya Federasiyasından sürgün olunmuş xalqların konfederasiyası. (Sənədli materiallar 1990-1992). 
Moskva, 1993, 76 s. [250-251] 
119.  Rüstəmov Ç. Ahıska türkləri. «Ekspress» qəzeti, № 23, 5 fevral, 2003, 16 s. 
120.  Rüstəmxanlı S. Ömür kitabı. Bakı, «Gənclik», 1988, 365 s.  
121.  Rzayev N. Yaşatmaq yanğısı. Bakı, «Gənclik», 1981, 167 s.  
122.  Sasiev N. Söndürülmüş ocaxlar. Bakı, «BSU»-nun nəşriyyatı, 2001, 175 s. 
123.  Sarvan M. Ulu Borçalı. Bakı, «Elm», 1998, 370 s.  
124.  Sarvan M. Borçalı alimləri. Bakı, «Azərbaycan Milli Ensiklopediyası» nəşriyyatı, 2001, 510 s.   
125.  Sezgin M.N. Ağacan K. Dünden bugüne Ahıska türkleri sorunu. Ankara, «Yorum» matbaası, № 4, mayıs, 
2003, 51 s. 
126.  Səfərov X. Azərbaycan xəritəsində düşməyən kənd” «Azərbaycan» qəzeti. №101, 1 iyun,1995,8 s. 
127.  Səttar A., Haqverdiyev Ə. Türk dünyası xalqlarının tarixi. Bakı, «Nərgiz» nəşriyyatı poliqrafiya 
firması,1996, 70 s. 
128.  Süleyman. Azərbaycanın Ahıska türklərinə diqqəti həmişə olub. «Olaylar» qəzeti. №130, 9 iyul,2004, 16 s. 
129.  Süleymenov O. AZ-YA. Bakı, «Azərnəşr», 1993, 303 s. 
130.  Süleymanov M. Azərbaycanda türk şəhidlikləri. Bakı, «Hərbi», 2000, 170 s.  
131.  Stalin İ.V. əsərləri. I c., Bakı, «Azərbaycan Dövlət Nəşriyyatı»,1946, 450 s. 
132.  Stalin İ.V. əsərləri. IV c., Bakı, «Azərbaycan Dövlət Nəşriyyatı», 1947, 525 s.  
133.  Şamıoğlu Ş. Borçalıda etnik proseslər və millətlərarası. Bakı, «Azərbaycan» nəşriyyatı, 1997, 200 s. 
[251-252] 
134.  Şamıoğlu Ş. Borçalıda ədəbiyyat və ədəbi-mədəni həyat. Bakı, «Gənclik», 2002, 167 s.  
135.  Şəhrabanı. «İskəndər qalası»-Türkə baş qala. «Azərbaycanın səsi» qəzeti. № 7, 26 avqust, 1994, 4s. 
136.  Şərəf Ə. Keçmiş günlərdən. II-ci kitab, (sənədli xatirələr), Bakı, «Yazıçı», 1986, 411 s.  
137.  Tağızadə L. Yaddaşın uzun yolu. «Azərbaycan qadını» jurnalı. № 4, 1991, 10-24 s. 
138.  Taştan H. Türk-gürcü muharebesinde en güclü kahramanımız Osman Server Atabey 1886-1962. «Ana 
yurdum» dergisi. 1 sayı, 4 kasım, 1998, 16 s. 
139.  Türkiyə Respublikasının 70 illiyinə həsr  olunmuş beynəlxalq elmi praktiki konfransın tezisləri. «Türkiyə 
Cumhuriyyəti-70». Bakı, 1993, 81 s.  
140.  Uluslararası Ahıska türk dernekleri federasiyonunun kurultayı.  
http://www.ahiskalilar.org/giris/uatdftollantisi.html  
141. Vətəndən uzaqlarda. «Vətən eşqi» qəzeti, 2 avqust, 1992, 8 s. 
142. Vəlixanlı N. M. IX-XII əsrlər ərəb coğrafiyaşünas-səyyahları Azərbaycan haqqında. Bakı, «Elm» 
nəşriyyatı,1974, 223 s.  
143. Yağcı İ. Ahıskalıların çilesi bitmeli. Ahıskalılar. «Tarih ve kültür» dergisi. İstanbul, Sayı 4, ekim 2003, 50 s. 
144. Yağmurov Q., Məmmədxanova A. «Biz yenə gələcəyik». «Xaçmaz» qəzeti. №13-14, 22 iyul, 2004, 8 s. 
145.  Zamanov A. Əməl dostları. Bakı, «Yazıçı»,1979, 268 s.  
78
 
146.  Zeyrek Y. Dünden bugüne Ahıska türklüğü. Ankara, «Frankfurt», 1995, 36 s. [252-253] 
147.  Zeyrek Y. Ahıska bölgesi ve Ahıska türkleri. Ankara, «Pozitiv»,  2001, 292 s. 
 
(Rus dilində) 
148.  Абдуллаев М. Ахалцихские турки: состояние хронической депортации. Газета «Зеркало», №176, 
17 сентября, 2002,  8 с. 
149.  Авторханов А. Империя Кремля. Советскии тип колониализма. Вильнюс, 1990, 132 с. 
150.  Андроников А.Д. Описание 3-го Уравельского, полицейского участка Ахалцихского уезда, Тиф-
лисской губернии. (Записки Кавказского Отдела Русского Географического Общества). Тифлис, 
1894, кн., XVI, 90-91с.  
151.  Бакыханов А. Сочинение. Записки. Письмо. Баку, 1983, 270-278 с. 
152.  Бадурашвили И., Цуладзе Г., Анчабадзе Г. Проблемы репатриации месхов в Грузию. Журнал 
«Центральная Азия и Кавказ», (Швеция),2000, № 1,224 с. 
153.  Бараташвили Л., Бараташвили К. «Мы–месхи». Журнал «Литературная Грузия»,1988, №9, 64 с. 
154.  Бараташвили Л., Бараташвили К. «Мы-месхи». Журнал  «Литературная Грузия» 1989, №8-11, 64с. 
155.  Бараташвили К., Грузинские Фамилии месхов-мусульман. Тбилиси, 1997, 64 с. 
156.  Бараташвили М., Правовое  положение  месхов -репатриантов  в Грузии. Тбилиси, 1988, 13 с. 
157.  Бугай Н.Ф. Турки из Месхетии: долгий путь к реабилитации. Москва, «РООС»,  1994, 161с. [253-
254] 
158.  Бугай Н. Ф., Гонов А. М. Кавказ: Народы в эшелонах (20-60-е годы), Москва, 1998, 368 с.  
159.  Военная энциклопедия. СП(б). Москва, 1911, т. III, 318 с.  
160.  Гаджиев А. Поэтика современной прозы. Вопросы мифологического и фольклорного генезиса. 
Баку, «Мутарджим», 1997, 204 с. 
161.  Гаджиев А.А. Проблема мифологизма и фольклоризма в современной художественной прозе (70-
80-е гг). Автореферат. Диссертации на соискание учёной степени доктора филологических наук. 
Баку, 1998, 49 с. 
162.  Гаджиев А.А. Проблема мифологизма и фольклоризма в современной художественной прозе (70-80-
е гг). Диссертации на соискание учёной степени доктора филологических наук. Баку, 1997, 305 с.  
163.  Газета «Известия». 26 июль 1991 г. с.3 (6стр) 
164.  Гогохия М., Вардзелашвили Г. Сражение на берегах Ингури. газета «Заря Востока». 3 август, 
1979, № 179, 4 с. 
165.  Гумилев Л. Н. Древние тюрки. Москва, «Наука», 1967, 500 с. 
166.  Головков А. Затмение. Журнал «Огонёк». Москва, июль, 1989, № 29, 62 с. 
167.  Господину Председателю Мирной конференции (16/19 август, 1919). Журнал история, филосо-
фия, право. Баку, «Елм», 1989,  №4, 115 s. (112s.) 
168.  Губаева С. Население Ферганской долины в конце XIX начале ХХ в.Ташкент, «Фан», 1991, 7-30 с. 
[254-255] 
169. Гусеинов Р.А. Концепция национальной политики Азербайджанской республики. Баку, 2003, 28 с. 
170.  Двенадцатый съезд РКП(б) КПСС в резолюции. Москва, 25 апреля, 1923, 578 с. 
171.  Демографические потери депортированных народов. http/www.memo.ru/history/deport/polyan2.htm 
172.  Депортации народов СССР (1930-1950 г.) часть 1, Москва,1992, 338 с. 
173.  Дэшт. Всероссиское совещание по просвещению народов не-русского языка. Газета «Жизнь на-
циональной» №33, 31август, 1919, 4 с. 
174.  Дубровин Н.Ф. История войны и владычества русских на Кавказье. Т.I., кн. II, Закавказье. СПб., 
1871, 422 с.  
175.  Еремеев Д. Е. Этногенез турок. М., 1971, 58-60 с. 
176.  Загурскии Л. П. Этнологическая классификация Кавказских народов. Приложение к Кавказскому 
календарю на 1888 г. 12 с.  
177.  Иоселиани. Аспиндзская битва. Газета, «Заря Востока». №98, 12 мая, 1950, 4с. 
178.  Источник Грузинской летописей. Три хроники -«Сборник материалов для описание местностей и 
племен Кавказа», вып. XXVII, Тифлис, 1900, 1-5 с. 
179.  История России. Москва, 1995, 355 с. 
180.  Картлис Тсехробе. История Грузии.(на грузинском языке)  Т.1, Тифлис, 1955, 85 с. 
181.  Каипбергенов А. Распутать тугой узел. Газета «Правда». № 175, 24 июнь, 1989, 6 с.  
182.  Кобычев В.П. Некоторые вопросы этногенеза и ранней этнической истории народов Кавказа: 
[255-256] финноугры на Кавказе.- «Кавказский этнографический сборник», Москва, выпуск IX, 
1989, 10-18 с. 
183.  Колобов О. А. Материалы международной научной конференции «Судьба разделённых народов и 
современность». Нижний Новгород. 1996, 60-72 с. 
79
 
184.  Курдаев Т. А.  Книга народной  памяти.  Алматы, «Казахстан», 1996,  102 с. 
185.  Курылов В.П. Хозяйство и материальная культура турецкого крестьянства.Москва, 1976, 280 с. 
186.  Ледович Т.С. Социальный анализ проблем разделённых народов. Ставрополь, 1999, 14 с. 
187.  Лурье М. Студеникин П. Фергана тревожный июнь, 1989-го года. «Запах  гари и горя». Москва, 
«Книга» 1990, 106 с. 
188.  Газета «Любовь к Родине». Апрель, 1991 г. №2 4 с. 
189.  Макалатия.С. Месхет-Джавахети. Тифлис, 1938, 89-91 с. 
190. Мамулия Г. Концепция государственной политики Грузии в отношении депортир-ованных и ре-
патриированных в Грузию месхов. История современность. Журнал «Центральная Азия и Кавказ», 
(Швеция), 1999, №1, 198 с. 
191. Махмудов Я.М. Взаимоотношения государств Аккоюнлу и Сефевидов с западноевропейскими 
странами (ЫЫ половина ХВ – начало ХВЫЫ века) –Баку; Издательство Бакинского универ-
ситета.1991. с.264. 
192. Марр Н. Я. Племенной состав население Кавказа. Классификация народов Кавказа. (рабочий про-
[256-257]спект). Петроград. «Типография Россиской Академий Наук», июнь, 1920, 62 с.  
193. Меликишвили Г.А. К истории древней Грузии.- Тифлис, Издательство «Акад. Наук Грузинской 
ССР», 1959, 507 с. 
194. Мехтиев Р.Э. Межнациональные отношения на исходе ХХ столетия. Баку, «Азербайджанское го-
сударственное» издательство,1995, 221 с. 
195. Мровели Л. Жизнь картлийских царей. Москва, 1979, 132 с. 
196. Мяло К., Гончаров П. «Зарево Ферганы». Журнал «Новое время» №37, 8 сентябрь, 1989. 48 с. 
197. Народы Кавказа. (Этнографические очерки), т. II, Москва, 1962, 263 с. 
198.  Нейман-Заде. Ч. Ахалцикские турки - трагедия длиною в 58 лет.  «Elm və informasiya» jurnalı № 
XI, Bakı, 2002, 35 с.   
199.  Общество «мемориал» Российский опыт этнической дискриминации: Месхетинцы в Краснодар-
ском крае. Москва, «Звенья», 1999, 222 с. 
200.  Осипов А.Г. Основные направления изменении в самосознании и культуры ахалцихских (месхе-
тинских) турок (22)-ее. гг. 19, 90-е гг. АКД, Москва, 1993, 23 с. 
201.  Осипов А.Г. О положении месхетинских турок в Краснодарском крае. Бюллетень, март, 1997, №1, 
68-72 с. 
202.  Особая папка Сталина. Газета «Любовь к родине». июнь, 1991, №4, 4 с. [257-258] 
203.  Особая папка Сталина. www.ahiskalilar.org/giris/stalin.html 
204.  Панеш Э.Х., Ермолов Л.Б. Турки-месхетинцы (историко этнографическии анализ проблемы). 
Журнал «Советская этнография». М., 1990, № 1,  19-20 с. 
205.  Панеш Э.Х., Ермолов Л.Б. «Месхетинские турки». Журнал «Вопросы истории» М., 1991, №9-10, 
215 с. 
206.  Пантюхов И.И. «О пещерних  и позднейщих жилищах на  Кавказе». Тифлис, 1896, 116 с. 
207.  Пиотровский С. Свет и тени Турции. Москва. «Наука», 1981, 239 с. 
208.  По Кавказу и Закаспию. Газета «Каспий» 20 январь, 1907, № 16, 4 с.  
209.  Попушко А., Христианин Ю. Именем ВЧК. Ставрополь. 1982, 180-182 с. 
210.  Пепинов Ф. Осипов А. Юсуф Сарваров и движение Месхетинских турок за возвращение на роди-
ну. Газета «30 октября» №39, 2004, 8 с. 
211.  Расулзаде М. А. «О пантуркизме». Журнал «Хазар», 1990, №7, 80 с. 
212.  Садыхлы М. Ответ тебе даст история. Баку, «Мутарджим». 1995, 380 с. 
213.  Садыхлы М. Память крови. Баку, «Азернешр». 1995, 176 с. 
214.  Сарвароглу Ю. Конференция Совета Европы в Баку. Газета «Путь к родине». Июнь, 2001, № 5, 8 с.  
215.  Сарвароглу Ю. Национальная принадлежность и реалии жизни. Газета «Путь к родине», август, 
2000, № 08, 8 с. [258-259] 
216.  Сидоров Д. Газета «Московские новости», 25 июнь, 1989, 8 с. 
217.  Ставровский А. Закавказье после Октября. Взаимоотношения с Турцией в первой половине 1918 
года. Москва-Ленинград, «Госиздат». 1925, 84 с. 
218.  Тревер К.В. Очерки по истории и культуре в Кавказской  Албани IV-VII в. до н.э. М., 1959, 130 с. 
219.  Тютюнник В.И. Кто они месхетинские турки? «Советская культура», 17 июля, 1989, 68 с. 
220.  Хабаров В. «Почему месхетинские турки». Газета, «Фрунзоветс», 29 июнь, 1989, 8 с.  
221.  Цулая  Г.В. Летопись Картли. Тбилиси, 1982, 126 с. 
222.  Чебоксаров Н.Н., Чебоксарова И.А. Народы расы культуры. Москва, «Наука», 1985, 270 с. 
223.  Щенгелия Н. Сельджуки и Грузия в XI веке. Тифлис, 1968, 437 с. 
224.  Этническая история Северного Кавказа (V-X вв.). Ленинград, Издательство «Ленинградский Го-
судрственный Университет» 1979,  216 с. 
80
 
225.  Юнусов А. Месхетинские турки: Дваждый депортированный народ. Баку, «Заман», 2000, 164 с. 
 
(İngilis  dilində) 
 
226.  Aslan Kiyas. The Ahıska turks. Ankara. 1996,86 p. 
227.  Chervonnaya S. the problem of the repatriation of the Meskhet-Turks.-“Fact-Finding-Mission” of FUEN-
[259-260]delegation to Georgia. November, 1998”. Flensburg, 1998, 24 p. 
228.  Meskhetian turks: Solutions and  Human Security. N.Y.: Open Society Institute, Forced Migrations Pro-
jects, 1998, 72 p 
229.  Ossipov A.,Cherepova O. The Violation of the Rights of Forced Migrants and Ethnic Discrimination in 
Krasnodar Territory:The Situation of Meskhetian Turks. Moskov: Memorial, 1996, 86 p. 
230.  Motjyo A. The modernity of Nationalizm. Nations, States and Nation-States in Contemporaru. Vorld-
Cornal os 05(07) İnternational Attaizs. V.45, 1991, № 2.p.309)  
 
 
 
 
 
 
81
 
  
 
 
 
 
 Monoqrafiya Türkiyə Cumhuriyyətinin Azərbaycandakı səfirliyinin Mədəniyyət və Tanıtma 
Müşavirliyinin dəstəyi ilə çap olunmuşdur.  
 
Müəllif monoqrafiyanın yazılması, çapa hazırlanması prosesində ona təmənnasız yardımçı olan, Türkiyə 
Cumhuriyyətinin Azərbaycandakı səfirliyinə, Şimali Kipr Türk Cumhuriyyətinin Bakı təmsilçiliyinə, Bakı 
Slavyan Universitetinin rəhbərliyinə, Avroasiya Beynəlxalq İnkişaf Assosıasiyasına, Türkiyə Cumhuriyyətinin 
Azərbaycandakı Din Hizmətləri Müşavirliyinə, Türkiyə Cumhuriyyətinin Azərbaycandakı Təhsil Müşavirliyinə, 
Azərbaycandakı Ahıska türklərinin «Vətən» cəmiyyətinin üzvlərinə, ən nəhayət, əsərin oxunması, müzakirəsi 
zamanı öz elmi tövsiyyələri ilə köməklik göstərən AMEA A. Bakıxanov adına Tarix İnstitutunun əməkdaşlarına 
və əsəri çapa məsləhət görən Elmi Şuranın üzvlərinə öz səmimi minnətdarlığını bildirir.   
 
 
 
 
 
 
 
 
 
 
 
 
 
 
Sevil Piriyeva (Piriyeva Sevil Allahverdi qızı).  
Ahıska  türkləri  Azərbaycanda  
(tarixi, sosial-mədəni həyatı) 
 
 
 
 
 
 
 
 
 
 
 
 
 
 
 
Bakı. «Elm» nəşriyyatı - 2005, 264 səh. 
 
 
 
 
 
 
 
Mətbəə müdiri: Hakan  ÖZTUNBUL    
kompüter xidməti: Manaflı KAMRAN  
korrektorlar: Allahverdi PİRİYEV 
Nurcamal ƏLİYEVA 
Hüseyn PİRİYEV 
rəssam:   Cabir ŞABANOV 
foto şəkillərin müəllifləri: Yulya RUSYAYEVA 
Çingiz SƏMƏDZADƏ 
dizayner:       Sinan SÖNMEZ 
 
 
 
Bakı-«Elm» nəşriyyatı - 2005,  264 səh. 
 
 
Sevil Piriyeva 
Ahıska türkləri Azərbaycanda 
(tarixi, sosial-mədəni həyatı) 
 
 
Севиль Пириева 
Ахыскинские турки в Азербайджане 
(история, социально-культурная жизнь) 
 
 
Sevil Piriyeva 
“Ahiska Turks in Azerbaijan” 
(historical, sosial-cultural life) 
 
 
 
 
 
 
 
 
 
 
 
 
 
 
 
 
 
 
 
 
 
 
 
Yığılmağa verilmişdir: 
Çapa imzalanmışdır: 25.02.2005 
Kağız formatı: 60x84 1/16 
Fiziki çap vərəqi: 
Ofset çap üsulu. Şərti çap vərəqi: 
Sifariş 500     Tirajı 500 
  
«ÖZLEM» mətbəəsində çap olunmuşdur 
