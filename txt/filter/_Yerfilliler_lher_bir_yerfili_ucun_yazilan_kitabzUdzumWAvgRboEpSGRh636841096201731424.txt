Tahir Həsənli
Yerfililər
(hər bir yerfili üçün yazılmış kitab)
Kitab Klubu
www.kitabklubu.org
Bakı – 2012
 
Redaktor:     Yusif Dirili
  
Kompüter yığımı:    Məcid Həsənli
Korrektor:     Elçin Hüseynov
 Kitabda Yerfi kəndi və onun işgüzar insanları haqqın­
da müəllifin şəxsi xatirələri, kənd və Vətənlə bağlı şeirləri, 
həmçinin bəzi tayfaların şəcərələri yer alıb. Bundan başqa ki­
tabda kəndlə bağlı şəkillərə də kifayət qədər yer verilib. 
Gələcək nəsillərə vəsilə olması diləklərimizlə. 
© Tahir Həsənli 2012
© “Kitab Klubu” 2012
3
Ön söz əvəzi
Bu kitabı yazmağımın səbəbi
1971-ci il idi. Qubada müəllimlərin avqust konfransı keçiri­
lirdi. Rayon partiya komitəsinin birinci katibi Quba müəl-
limlərinə müraciət etdi ki, respublikamızda ilk rayon qəzeti 
olan “Şəfəq” qəzetinin 50 illik yubileyini qeyd etməyə hazırla­
şırıq. Bizə qəzetin birinci nömrəsi lazımdır. Amma tapılmır. 
Siz, rayonumuzun ziyalıları, bu işdə fəallıq göstərin, bəlkə, 
kimdəsə bu nömrə saxlanmış olar.
Lakin birinci nömrə tapılmadı.
O vaxtlar mən də kəndimizlə bağlı rayon qəzetinə məqalələr 
yazardım. Odur ki, kəndimizin xalçaçıları, əfəndiləri, hacıları, 
aşıqları, eləcə də tarixi ilə bağlı məsələləri yaşlılardan öyrənir, 
fotoşəkil, sənəd axtarırdım. Lakin öyrəndiklərim əksərən şifa­
hi olurdu. Evlərdən sənəd tapmaq mümkün deyildi. Məsələn 
eşitdim ki, 1920-ci illərdə “Şərq qadını” jurnalının üz 
səhifəsində yerfili Anaxanım nənənin at üstündə şəkli olub. 
Yerfidəki xalça artelinin üzvlərindən Lenin və Stalin xalçaları­
nı toxuyanlardan bir qrupu Moskvaya göndərilib, Kremldə 
Mavzoley qarşısında fotoşəkilləri çəkilib. Amma nə olsun? 
Heç bir evdən şəkil, ya bir sənəd tapmadım.
Yaşlı nəsil öləndən bir az sonra övladları onun sənədlərini 
itirib, ya lazımsız kağız kimi tullayıb, ya da yandırıb. Bütün 
bunlar məni narahat edirdi. Tarixi, keçmişi, olmamaq pis şey­
dir.
Bəzən yaşlılardan öz babalarını saymağı xahiş edirdim. İki, 
ya üç baba saya bilirdilər. Hər hansı nəsildən olan adam 
əqrəba olduğu adamla hansı babada eyniləşdiyini tapa bil­
mirdi. Odur ki, həvəslə bağlı öyrənirdim, aydın məqsədim 
yox idi. Bilmirdim ki, bir gün belə bir kitab yazmaq qismətim 
olacaq. Bilsə idim, daha yaxşı öyrənərdim. Çünki bu gün bir 
 
4
çox məsələləri öyrənə biləcəyim adamlar artıq həyatda yox­
dur. Mənə heyfsilənmək qalır, sizə isə toplaya bildiklərim.
Ümidvaram ki, bu kitab Yerfidən kənarda yaşayan yer-
fililərə Yerfini və yerfililəri daha yaxından tanıdacaq, eləcə də 
bütün cavan yerfililərə keçmişini bilməyə, bir-birini tanımağa 
bələdçilik edəcək.
Sən! Nəslini tanıyırsanmı?
Əziz yerfililər (Yerfili dedikdə bütün ərazidəkiləri nəzərdə 
tuturam) !
Mən bu kitabı sizin qürrələnməyiniz üçün yazmamışam. 
Çünki nəsillə öyünmək yaxşı iş deyil. Müqəddəs kitabımızda 
göstərilir ki, nəsillə öyünmək bütpərəstliyə xasdır. Heç kəs 
nəslim deyib lovğalanmasın. Bunları öyünməyiniz üçün yox, 
öyrənməyiniz, bir-birini tanımağınız, mehriban olmağınız 
üçün yazdım.
Hər bir nəsildə hər cür adam ola bilər. Belə deyilir ki, insan 
özündən əvvəlki 6 nəslin xüsusiyyətlərini daşıya bilər. 7 nəsil 
ötdükdə yeni qazanılmış əlamətlər əvvəlki əlamətləri tədricən 
sıradan çıxarır. Dünyaya gələn övladın özündən əvvəlki 6 
nəsildə olan baba və nənələrdən kimə oxşayacağını bəndənin 
bilməsi çox çətindir. Bunu Yaradan bilər. İnsanın özündən 
əvvəlki 6 nəsli sayanda 126 nəfər eyləyir. (Sxemə bax.) 126 
nəfərin içərisində hər cür adam tapmaq olar. Odur ki, bir 
ağacda gül də bitir, tikan da. Hər bir adamın yaxşı əməli oldu­
ğu kimi, pis, yaxud xoşagəlməz əməlləri də olur. Mən müxtəlif 
adamlarla söhbət apararkən hər bir kəsin, eləcə də hər bir 
nəslin yaxşılıqları ilə birgə pisliklərini də eşitmişəm. Kimi 
istəsən, necə deyərlər, yıxıb sürümək olar. Amma mən yaxşı­
lıqları yazıram. Çünki çox adam pislikləri yadda saxlayır, yax­
şılıqları tez unudur. Söyləyəcəyim yaxşı cəhətləri də şişirt-
mirəm. Eşitdiklərimi, oxuduqlarımı və gördüklərimi yazıram. 
Ümid edirəm ki, Allah qoysa 20-30 il sonra kimsə bu işi da­
vam etdirmək istər. Onda mənim yazdıqlarım yarayar. 
Növbəti işləyən üçün həm asan olar, həm də çətin...Asan olar 
5
ki, mənim yazdıqlarımı hazır şəkildə istifadə edər, çətin olar 
ki, yeni söz, yeni məlumatlar əldə etmək üçün Respublika 
Dövlət arxivinə girməli olar. Mən itirə biləcəkləri topladım, 
itirilməyənlər isə bir yerfili alim oğulun yolunu gözləyir.
Haşiyə. Siz heç lavaşdan dürmək eləyib yemisinizmi? Ya­
van dürmək də olur, təzə lavaşla şordan da. Olanda arasına 
təzə göyərti qoymaq olur. Bal, yağ olsa görənləri də iştaha 
gətirir.
Mən də istədim ki, hər yerfiliyə bir dürmək verim. Elə bir 
az şor da vuraram bəsləridir. Sonra fikirləşdim ki, bizim yağı­
mız da var, balımız da (Lətifələr, xatirələr, şəkillər, cədvəllər 
və s. nəzərdə tuturam). Niyə xəsislik eləyim? Bir dürməcə yağ 
da vurum, bal da. Təkcə yerfililər yox, bu yerfili dürməcindən 
kimin nəfsi çəkir, qoy yesin. İsti-isti yeyin, soyutmayın. Nuş 
olsun!
Yəqin ki, siz oxuduqca burda daha nələrinsə yazılmasını 
istəyəcəksiniz. Sonda sizin üçün saxladığım boş vərəqlərə 
qeydlər edin: sizdən kiçiklər öyrənsin, bildikləriniz itməsin. O 
yazdıqlarınızı mənə də çatdırsanız sizə təşəkkür edərəm.
Yerfi kəndinin təbiəti
Tarixinin qədimliyini alın qırışlarında əks etdirən Azərbay­
can torpağının Böyük Qafqazdakı şırımlarında yerləşmiş 
kəndlər bu günümüzlə yanaşı keçmişimızi də yaşadır, ulu 
tarixdən kəlmə-kəlmə danışır. Biçənəklər, meşələr, çaylar isə 
sükuta dalaraq, onlara tapşırılmış insan izlərini qoruyur.
Haqqında danışdığımız ərazi keçmiş Qonaqkənd rayonu­
dur. Bu ərazi tarixin atası Herodotun yazdığı 26 qəbilə dilinin 
nişanələrini özündə saxlayır. Burada yerləşən kəndlərdən Xı­
nalıq, Buduq, Əlik, Hapıt, Cek camaatı öz dillərində danışır, 
adət-ənənələrini qoruyurlar. Bu yerlər “öz məcnunlarının”: 
etnoqrafların, arxeoloqların, coğrafiyaşünasların, dilçilərin, 
geoloqların və başqa elm adamlarının yolunu gözləməkdədir.
 
6
1930-cu ildən 1959-cu ilədək mövcud olmuş Qonaqkənd 
rayonu bu günkü Quba rayonunun dağlıq ərazisidir. Vaxtilə 
52 kəndi olan Qonaqkənd ərazisində gözəl, mənzərəli, füsun­
kar təbiəti olan kəndlər çoxdur. Dəhnə, Xaltan, Cimi kimi mi­
neral istisuyu olan və istirahət mərkəzi ola biləcək kəndlər 
var. Amma yolun çətinliyi, şəraitin olmaması bu yerlərin unu­
dulmasına səbəb olur. (Bax: şəkil 1; 6; 7; 8)
Relyefi, mənzərəsi, havası, insanlarının mehribanlığı baxı­
mından fərqlənən kəndlərdən biri də Yerfi kəndidir. Yerfi 
kəndi 41,06 dərəcəli paralellə 48,29 dərəcəli meridianın kəsiş-
məsində yerləşir. Dəniz səviyyəsindən 1300 metr hün dür-
lükdə yerləşən Yerfi kəndi dörd tərəfdən dağlarla əhatə olun­
muşdur. Dağların qoynunda yerləşən bu kənddən zirvəsi ilin 
10 ayı qarlı olan Babadağ aydın görünür. Baba dağa – Həzrət 
Babaya ziyarətə gedilən yollardan biri də bu kənddən keçir. 
Yerfini ilk dəfə görənlər onun dağ kəndləri içərisində ən 
mənzərəli kənd olduğunu etiraf edirlər. Kəndin arxası daş qa­
yaya söykənmiş, qarşı və yan tərəfləri ilin çox vaxtı yaşıl olan 
qaya və təpəliklərlə əhatə olunmuşdur. Kəndin qarşısından 
mənbəyi Baba dağın (Həzrət Babanın) ətəyindən başlayan 
Vəlvələ çayının bir qolu Baba çayı axır. Bir qədər şimalda isə 
Yerfi silsiləsinin sıralanmış uca zirvələri görünür.
Kəndi əhatə etmiş qayalar qışda havanın mülayim olması­
na kömək edir və kəndi güclü, həm də soyuq küləklərdən qo­
ruyur. Təngə dərəsindən aşağıda yerləşən Quba kəndlərinə 
nisbətən bu ərazidə yağıntılı günlər az olur. Daha çox quraq, 
günəşli havalar keçir. Quba-Xaçmaz kəndlərində olan rütubət, 
yağıntı burada olmadığından havası saf, təmiz, qurudur. Yayı 
sərin olduğu kimi, qışının da soyuğu çox hiss olunmur. 
Xüsusilə, kəndin çay kənarına nisbətən Güney məhəlləsində 
yağan qar tez əriyir, ev quşları və heyvanlar üçün əlverişli 
olur. Yay olduqda Yerfi silsiləsindən bəri bu yaylaqlarda qo­
yun sürülərinin, qaramal naxırlarının sayı-hesabı olmur.
Dağların qoynunda, bulaqlar üstdə həmişə şəhərin isti sin-
dən, səs-küyündən qaçıb gələnləri də görmək olur. Yerfinin 
7
gözəlliklərini, füsunkar təbiətini duyaraq onu misralara 
çevirən şair oğlu Niftulla Əlixanlı yazmışdir:
Qurban olum torpağına, daşına, 
Sazağına, boranına, qışına.
Arxadakı sərt qayanın başına
Çıxan bilər gözəlliyin Yerfinin.
Qalaları qeyrət, hünər guşəsi,
Qut bulağı, Pirbənövşə meşəsi.
Sinəsinə nərgiz, tər bənövşəsin
Taxan bilər gözəlliyin Yerfinin.
Kim dadıbsa camış südü, qaymaqdan,
Su içibsə burda Ayğır bulaqdan,
Kələvadan, Babadağdan, Şahdağdan
Baxan bilər gözəlliyin Yerfinin.
Dədəgünəş cənnət, Sarvan tamaşa
Belə bir diyarda ömür sür, yaşa
Nehrə yağın sacdan düşən lavaşa
Yaxan bilər gözəlliyin Yerfinin...
Yerfinin yaxınlığında meşə ərazisi yoxdur. Daha çox kolluq 
və biçənək sahələrdir. Bu kolluqlarda ziriş, itburnu, yemişan, 
cır göyəm və ərik ağaclarına tez-tez rast gəlinir. Kəndin 
özündə isə meyvə bağları, bostan-tərəvəz sahələri var. Rayon 
mərkəzindən uzaq olduğundan bazar üçün məhsul hazırlan­
mır. Kənd sakinləri yalnız öz ehtiyaclarını ödəmək üçün əkib 
becərməli olurlar.
Kəndə yaxın olan bulaqlar yayda bu yerlərə gələnlərin 
sevdikləri yerlərdir. Oydəhin ayağında Şəlalə, Qüləhdə 
Mirzəxan bulağı, Ağbulaq, Qaraqız kimi yerlər bir çoxlarının 
tanıdıqları yerlərdir. Bu bulaqların bəzilərinin suyundan yerli 
əhali müəyyən xəstəliklərin müalicəsi zamanı istifadə edir. 
Baba Şəhməd babanın Keş tərəfində Qızdırma bulağı var. Qa­
yanın arxasında Ağamməd bulağı böyrək xəstəliklərində, 
Lağlağırdakı Vərov suyundan mədə-bağırsaq, yel, bəzi yara­
ların sağalmasında istifadə olunur.
 
8
Yerfi kənd ərazi-inzibati vahidliyinə Nohurdüzü, Qayada­
lı, Dərk, Talış kəndləri daxildir. Bu kəndlərin ərazisində: 
Nohurdüzüdə Dəllək düzündəki Soyuq bulaq, Qayadalıda 
Almas bulağı, Dərkdə Kələnovdakı Xanbulaq istirahət üçün 
şəfalı guşələrdir. Əfsus ki, yolun çətinliyi bu yerləri əlçatmaz 
etmişdir.
Yerfinin keçmişi haqqında
Yerfi kəndinin yerləşdiyi ərazi dil, etnoqrafiya, tarix baxı­
mından maraqlı, az öyrənilmiş, tədqiqat üçün zəngin materi­
alı olan bir yerdir. Dil baxımından bu kəndlərin yerləşməsi 
çox şeydən xəbər verir. Bu ərazinin ən qədim kəndləri dedikdə 
dəniz səviyyəsindən iki min metr yüksəklikdə yerləşən Xına­
lıq, Buduq, Cek, Hapıt, Qrız kimi kəndlər yada düşür. Bu 
kəndlər ayrıca dilləri olmaqla seçilir. Dəniz səviyyəsinə görə 
bu kəndlərdən bir qədər aşağı, min beş yüz metrə yaxın 
yüksəklikdə olan Rük, Söhüb, Qarxun, Adur, Dərk, Talış, Yer­
fi, Qayadalı, Nohurdüzü, Aydınkənd kimi kəndlər Azərbaycan 
türkcəsi ilə danışan, başqa dili olmayan kəndlərdir. Bu 
kəndlərdən nisbətən aşağı, yəni dəniz səviyyəsindən təxminən 
min metr yüksəklikdə olan kəndlər isə tat kəndləridir. Buraya 
Xaltan, Qonaqkənd, Afurca, Güləzi ərazi inzibati vahidliklərini 
göstərmək olar. Tat kəndləri, əsasən Şamaxı-Quba yolu 
üzərində, münbit torpağı, meşəliyi, bağları olan ərazilərdir.
Yerfi kəndində yaşayanlar Azərbaycan türkcəsi ilə danışır, 
ayrı dili yoxdur. Tatlarla qohumluq əlaqəsi var. Lakin nədənsə 
tarix elmlər namizədi Məhəmməd Əliyev “Azərbaycan tatla­
rı” adlı kitabında Yerfini tat kəndi kimi göstərmişdir. Kitab 
haqqında danışmadan təkcə onu demək istəyirəm ki, müəllif 
yazdıqlarına diqqətlə yanaşmadığından əslində tat olmayan 
Adur, Bilgəh, Qarxun, Dərk, Yerfi, Söhüb, Talış, Növdün kimi 
kəndləri də tat kəndləri adlandırmışdır. Görünür ki, müəllif 
bu yerləri yaxşı tanımırmış.
Doğrudur, Yerfi kəndində bir çox ərazi adları fars dilindən 
gəlmə sözlərlə adlandırılmışdır. Bu tatla bağlı deyil. Bunu Şi­
9
mali Azərbaycan ərazisinin uzun müddət İranla bağlı bir 
dövlət tərkibində olması ilə əlaqələndirilməsi daha düzgün 
olardı. Məlumdur ki, dilimizdə fars dilindən gəlmə sözlər, yer 
adlarımızda fars mənşəli adlar vardır. Yerfi ərazisində təkcə 
fars deyil, ərəb mənşəli yer adlarına da rast gəlinir. Bu da 
kəndin tarixinin min ildən çox olduğuna demək üçün əsas ve­
rir. Bu kəndin tarixini müəyyənləşdirmək üçün yer adlarına, 
qəbiristanlıqlara, kənd sakinlərinin qazıntı apardıqları zaman 
tapılmış nümunələrə diqqət yetirmək lazım gəlir. 
Yer adları arasında Qəh, Quləh, Keş, Lağlağır, Varna, Za­
rat, Kələnsə, Oydəh, Kərx, Təmçəh, Vərmiş və sair adlar ərəb 
və farsla əlaqələnir. Məsələn, Qəh və Quləh sözləri ərəb 
mənşəli olub aşağı və yuxarı mənaları verir.
Mənası asanlıqla anlaşılan türk mənşəli yer adları da çox­
dur. Qaraqız, Ağbulaq, İlxı yaylağı, Qara işğın, Seyfə dibi, 
Qoşa nohur, Qarapalçıq, Alapalıdlıq, Bərk dərə kimi adlar bu 
yerlərin sahibləri haqqında məlumat verir.
Kənddə üç yerdə qəbiristanlıq vardır. Sağ və sol tərəflərdə 
olan qəbiristanlıqların sel suları yuyan yerlərində çoxlu açıl­
mış qəbirlər vardır. Daşı düşmüş, yeri itmiş qəbirlər də çox­
dur. Bəzən boş yer hesab edilib, yeni ölən üçün düz yerdə qa­
zılan qəbirin köhnə qəbir olduğu, daş qutuların və skeletin 
çıxdığı dəfələrlə olmuşdur. Həmin qəbrin kimə, yaxud hansı 
nəslə mənsub olduğu isə heç kimə məlum deyil. Kəndin orta­
sında sonradan boş yerə çevrilmiş, hətta mağaza tikilmiş 
ərazinin müxtəlif yerlərində dəfələrlə qəbir aşkar edilmişdir. 
Belə mülahizə etmək olar ki, çox qədimlərdə kəndin ilkin 
ərazisi Qəhdən başlamış, bu günkü kəndin ortasına qədər ol­
muşdur. Həmin yerdə bostan, bağ olmamış, bir-birinə yaxın 
evlər olmuşdur. Hər ailənin də bir otağı olduğundan bu gün 
kiçik görünən yerdə yüzə yaxın ailə yaşamışdır. Müsəlman 
olan əhalinin məscidinin olması da yəqindir. Bu kənddə 
məscidin rus işğalından sonra tikildiyini düşünmək səhv olar. 
O dövrə aid etdiyimiz ərazi üçün məscid kəndin tam ortasın­
da tikilmişdir. Bu gün kəndin ortasında qalmış qəbiristanlıq o 
vaxt kəndin kənarı olmuşdur. Kəndin qərb qurtaracağında 
 
10
Əliməmmədlilər məhəlləsi yerləşdiyindən bu qəbiristanlığın 
da onlara aid olduğu deyilir.
XVIII əsrdə xanlıqlararası çarpışmalar vaxtı başqa yerlərdən 
Yerfiyə köçmələr, eləcə də Yerfidən köçmələr olmuşdur. Bu 
dövrdə kənd böyümüş, qəbiristanlıq da kəndin ortasında qal­
mış, yeni ölülər bir qədər uzaqda dəfn edilmiş , illər keçdikcə 
unudulmuşdur. Kəndin qədim ərazisi məscidin olduğu 
tərəfin olmasını sübut edən bir cəhət də vardır. Kəndin bu 
hissəsində məhəllə adları saxlanılmışdır. Musa məhəlləsi, Gü­
ney məhəllə, Çuxur məhlə, Əliməmmədli məhləsi və başqala­
rı. Amma bu günkü kəndin ikinci yarısında evlər nəsillərə 
görə qruplaşmır, müxtəlif nəsillərdən olan adamlar qonşu­
durlar. Doxsan ildən çox ömür sürmüş , 1930-cu illərdə 
məktəbdə işləmiş (o vaxt məktəb təsərrüfatı da olduğu üçün 
ŞKM (şekaem), yəni kolxozçu gənclər məktəbi adlanırdı) 
Məmmədov Ramazan söhbət edirdi ki, məktəbin indi bağ 
olan sahəsində ayaqyolu qazıyırdıq. Təxminən iki metr 
dərinlikdən ocaq yeri və insan sümükləri çıxdı.
Yerfi kəndinin adı da tarixi qədər qədimdir. Yerfi toponimi­
ni mənbələrdə tez-tez rast gəlinən Dağıstanın Yersi kəndinin 
adı ilə eyniləşdirən, əlaqələndirərək izah etməyə çalışanlar da 
olur. Lakin Yerfi Yersi deyil. Nəinki respublikamızda, eləcə də 
köhnə Sovetlər İttifaqının ərazisində müvafiq ədəbiyyatda 
Yerfi adında ikinci bir yer yoxdur. Kəndin adını bildirən bu 
sözün mənası bir neçə cür şərh edilir.
“Azərbaycan toponimləri” kitabında oxuyuruq: “Kəndin 
adının qədim türk dillərindəki yar (yarğan, dərə) sözü ilə 
əlaqədar yaranması ehtimal olunur. Kəndin ərazisində eyni 
adlı dağ da var. Güman etmək olar ki, dağın adı ərazidəki Tu­
fan dağın (Qusar rayonu), Tufan gölün (Qəbələ, Qusar rayon­
ları), Fiy aşırımının (Oğuz rayonu) adları ilə bağlı olub (“fiy” 
avar dilində “tufan” mənasına uyğundur) “tufan olan yer” 
mənasındadır (2-ci cild, “Şərq-Qərb”, Bakı, 2007, səh. 278).
Bu məlumat inandırıcı deyil. Yerfi kəndi dağların əhatəsində 
olduğu üçün bu yeri tufan tutmur. Digər ehtimal ki, yarğan, 
11
dərə kəlmələridir, bu da şübhə doğurur. Çünki bu dağlıq 
ərazidəki kəndlərin hər biri bir dərədə, yarğanda yerləşir.
Yerfi adı ilə bağlı bir ehtimal da var. Lev Qumilyovun “Qədim 
türklər” kitabında erpi qəbiləsi haqqında danışılır. Professor 
Ə.Də mirçizadə yazır ki, qədim dillər üzərində aparılmış təd-
qiqatdan məlum olur ki, “pi” cəm bildirən şəkilçidir. Nəzərə al­
saq ki, rus dilində “ə” əvəzinə “e” işlədilir, onda bu sözün “ərpi” 
olduğunu düşünmək olar. “Erpi”, “ərpi” ərlər məna sını verir. 
Erpi-yerpi-yerfi fonetik dəyişikliyinə uğramış Yerfi toponiminin 
gözəl bir anlamı meydana gəlir: ”Ərlər yurdu”.
Təəssüf ki, bu dediklərimizin hamısı mülahizələrdir. Yerfi 
toponiminin dəqiq şərhə ehtiyacı qalmaqdadır.
Qonşu Söhüb kəndində atəşpərəstlik dövründən qalma qa­
lanın olması, Söhüb mağaraları, Zıxırda Yeddilər qalası, 4-5 
min illik tarixi olan Xınalıq və “tarixin başqa yaddaşları” bu 
dağlıq ərazinin qədim insan məskəni olduğunun sübutudur.
Yerfi kəndinin arxasında Kələva baba adlı zirvəyə yaxın 
yerdə qədim tikililər vardır. Yerfi camaatının qalalar adlandır­
dığı bu tikililər yamacda olduğu üçün birtərəfli görünür. Bu 
tikililərin müdafiə xarakteri daşıdığını da deyirlər. Azərbaycan 
Respublikası Mədəniyyət və turizm Nazirliyinin saytında 11-
12-ci əsrlərə aid yerli əhəmiyyətli müdafiə qüllələri, inventar 
№ 4640 kimi göstərilir.
Həmin əraziyə Kəlava baba tərəfdən yeraltı su kəməri 
olubmuş. Mühasirədə qalan, lakin təslim olmayan qoşunun 
su ilə haradan təchiz olunduğunu bilmək üçün qatırı bir-neçə 
gün susuz saxlayaraq su xəttini tapmış və mühasirədə olanla­
rı məğlub etmişlər. Bəziləri su xəttinin bir deyil, iki olduğunu 
söyləyir.
Kəndin solunda Xan təpəsi deyilən bir təpə var. Təpənin 
üstü düzdür. Deyilənlərə görə, hansısa xan o təpənin üstündə 
çadır qurub bir müddət qalıbmış. O vaxtdan təpəyə Xan təpəsi 
deyilirmiş. Bu əhvalatların orta əsrlərlə bağlı olduğunu 
düşün mək olar. Baş vermiş hadisələrin, xarici və daxili çəkiş-
mələrin izlərini dilimizdə, daşımızda, torpağımızda görmək 
olur. Yaşlıların söylədiklərinə görə Yerfi kəndində lahıcların 
 
12
məhəlləsi olmuş, onların tikdirdikləri evlərdən ötən əsrin 50-ci 
illərinədək qalmışdı. İndiki Qayadalı kəndindən 1.5 km yuxa­
rıda Lahıc kəndi, Qayadalıdan 1 km aşağıda isə Mişkəncə 
kəndi olmuşdur. Lahıc 4-cü əsrdə İranın Lahican əyalətindən 
köçüb Azərbaycana gəlmiş tatlara mənsub qəbilə adıdır. La­
kin bizim kəndimizin ərazisinə gətirilmiş lahıclar və mis-
kincəlilər xanlıqlar dövründə zorla köçürülüb gətirilən əhali 
olmuşdur. Bir-neçə onillikdən sonra ruslar Azərbaycanda 
əmin-amanlıq yaratdıqda həmin əhali öz doğma yurdlarına 
qayıtmışlar. Onlar bu yerlərdə az müddət yaşadıqlarından 
digər kəndlərlə qohumluq əlaqəsi yaranmamış, köçüb 
getdikdən sonra da həmin əhali ilə əlaqə olmamışdır. Zorla 
köçürülmüş əhali çox işgüzar olmuş, qısa müddətdə özlərinə 
şərait qurmuş, miskincəlilər yaşadıqları yerə Kələva babadan 
su xətti də çəkmişlər.
Yerfi kəndi uzun müddət əhalisinin sayına görə qonşu 
kəndlərdən üstün olmuş, bəzən dini, bəzən idarəçilik baxı­
mından mərkəz rolunu oynamışdır. 1831-ci il siyahıya alması­
na görə Yerfidə 79, Qonaqkənddə 63, Cimidə 64, Söhübdə 56, 
Xaltanda 62 təsərrüfat olmuşdur.
Bu siyahıya almadan təxminən 100 il əvvəl, bu günümüzdən 
300 il əvvəl haqqında bizə bəzi fikirləri çatdıran mənbə 
kəndimizdə olan nəsil adlarıdır. 1831-ci ildə yüzbaşı Əhmədin 
atası Həşimin 90 yaşı vardı. Həşimin atası Ağakişidir. Ağakişi 
Yerfiyə 20-30 yaşlarında gəlib, ailə qurub, məskunlaşıbsa bu 
təxminən 1735–40-cı illərə aiddir. (Kənddə nəsil adları bu 
dövrdən, kənardan gələnlər olduqda işlənməyə başlamış, 
sanki “biz”, “siz” deyilmişdir.) Gələnlərin bir qismi ailə şək-
lində deyil, tək kişidən ibarət olmuş, burada evlənmişdir.
Bu gün Yerfidə yaşayan əhaliyə görə aşağıdakı nəsilləri sa­
dalamaq olar: Musalılar, Nurəlilər, Nağılılar, Davudlular, 
Əliməmmədlilər, Ağakişililər, Cinitlilər, Günəşlilər, Əlixan-
lılar, Qaralar. 
Nəsillərdən sonrakı babaların adı ilə əqrəbalar yaranmışdır 
ki, bəziləri bunları da nəsil kimi təqdim edirlər. Məsələn, Mu­
salılar – Bağırlı, Koxa Musalı, Cıncıq Musalı; Əliməmmədli 
13
oğru və keçəl Əliməmmədli kimi əqrəbalara ayrılmışdır. 
Ağakişililərə əmioğlu deyən Hacıbabalılar, Nağılılara əmioğlu 
deyən Qaralar da bu qəbildəndir. Beləcə, Seyidəmirlilər, Mol­
lağalılar, Şalyarlılar, Məhməsəylilər, Yaqublular, Şıxbabalılar, 
Babaxanlılar əsas qollardan ayrılmışdır. Yuxarıda deyildiyi 
kimi, XVIII əsrdə kəndə gəlmiş Ağakişi Şamaxının (indiki 
Kürdəmir ərazisi) Xınıslı kəndindən, Günəş Dərbənddən, Qa­
ralar Qarabağdan, Cinitlilərin babası isə indiki Türkiyə 
ərazisindən gəlmişdir.
Haşiyə. Deyilənlərə görə Günəş Dərbənddə bir xanın 
mehtəri olmuşdur. Mehtər xanın qızı ilə gizli sevişmişdir. İşin 
üstü açılanda xan nökərinin öldürülməsinə göstəriş vermiş­
dir. Bunu qızdan eşidən Günəş Dərbənddən qaçıb Qubanın 
Növdün kəndinə gəlmiş və burada evlənmişdir. Dərbənd Qu­
baya birləşdikdən sonra xan təsərrüfatı ilə Nügədi yaxınlığın­
da köç salır. Günəş hələ də xanın onun sorağında olduğunu 
eşidib Yerfiyə qaçır. Yerfidə də evlənir, 7 oğlu olur. Bu, 1831-ci 
il siyahısında var. Növdündə ailəsi qaldığından orda da 
Günəşlilər vardır. Növdün tat kəndləri əhatəsində olan türk­
dilli kənddir, yerfililərlə əlaqəsi vardır (Quba Dövlət arxivi, 
fond 137, siyahı–1, saxlama vahidi 1–71).
Belə bir sual yaranır, niyə nəsil adı kimi məhz 1831-ci il si­
yahıya almasında olan adamların atasının adı ilə götürülüb? 
O vaxtdan yüz il əvvəl yaşamış bir babanın adı ilə tanına 
bilməzdimi? Cavab elə sualın özündədir. Bu nəsil adlarının 
meydana çıxmasına, elə rusun siyahıya alması səbəb olmuş­
dur.
XVIII əsrdə xanlıqlararsı vuruşmalar vaxtı başqa yerlərdən 
Yerfiyə, eləcə də Yerfidən köçmələr olmuşdur. Ağakişililərin 
Yerfiyə gəlişi 1735-1740-cı illərə, Günəşlilərin nümayəndəsi 
Günəşin gəlişi isə 1760-cı illərə düşür. Yerfidən gedib İsmayıl­
lı rayonunun Cülyan və Müdrü kəndlərində məskunlaşanların 
tarixi isə hələ ki, məlum deyil.
Deyilənlərin doğruluğuna inanmaq üçün bir sıra mənbələrə 
diqqət yetirmək münasib olar. A.Bakıxanov “Gülüstani-İrəm” 
adlı əsərində yazır: “Samur nahiyəsindəki Mişkincə kəndinin 
 
14
əhalisini 1-ci Şah Təhmasib Səfəvi Astarabad hüdudundan 
buraya köçürmüşdür. Bu nahiyədə yalnız Mişkincə kəndi şiə 
məzhəbidir”( səh.20 ). “Şeyx Əli xan qəflətən gedib Dərbəndin 
Ulus nahiyəsinin 9 kəndini köçürüb Qubaya gətirdi” (səh. 
215). “Şirvanlı Mustafa xan, Xançobanı tayfasını toplayıb 
Ağsu şəhərini Fit dağına köçürməyi əmr verdi. Yaşayış 
vəsaitinin azlığından və soyuğun şiddətindən əhalıinin bir 
çoxu fəlakət və zillətə məruz qaldı, bir çoxu da Qubaya və 
Dərbəndə dağıldı.” (səh. 206)
İskəndər bəy Hacıniski “Qubalı Fətəli xan” əsərində yazır 
ki, Fətəli xan Dərbənd bəyləri ilə gizli əlaqəyə girdi, onlara o 
vaxta qədər bəxşişlər verdi, nəvaziş göstərdi ki, onların 
bəziləri Qubaya köçdülər. 1759-cu ildə Dərbəndi bir güllə belə 
atmadan işğal etdikdən sonra da Quba ərazisinə köçmə və ya 
köçürülmələr olmuşdur.
Şahin Fazil Fərzəlibəyli də “Quba tarixi” kitabında yazır:” 
Kizlyar komendantı general-mayor fon-Fraundorf tərəfindən 
Həştərxan qubernatoruna göndərilən 8 dekabr 1759-cu il ta­
rixli məktubla məlumat verildiyinə görə, müttəfiqlərin 
birləşmiş qoşunları sürətlə Dərbəndə gedərək oraya tabe olan 
kəndlərin əhalisini Quba kəndlərinə köçürməyə başladılar.”
A.Bakıxanov yazır ki, Dərbəndin sünni əhalisi sufi məz-
həbdilər. Qubanın da sünni və safii məzhəb olan kəndləri çox­
dur. Qatı dindar olmasalar da yerfililər də sünni, safii məz-
həbdirlər.
1813-cü il Gülüstan, 1828-ci il Türkmənçay müqavilələri ilə 
Azərbaycanın şimalı Rusiya tərəfindən işğal olunduqdan son­
ra 1831-ci ildə ilk dəfə siyahıya alınma aparıldı. Siyahıya al­
mada ailədə yalnız kişi cinsindən olanlar yazılırdı. Həmin 
dövrdə qadınların siyahıya alınmasına müsəlman kişisi heç 
cür razı olmazdı. Siyahıya diqqət etdikdə bunu da görmək 
mümkündür ki, hələ heç bir ailədə soyadı işlənmir. Hər bir 
nəfər özünün və atasının adı ilə göstərilir.
Bu siyahının hər bir yerfilinin evində olmasını istədiyi-
mizdən olduğu kimi burada verməyi münasib bildik. 
15
Haşiyə. Siyahıların sonunda vergi və sahə ruba ilə 
göstərilmişdir. Məlumat üçün deyək ki, 1 ruba 3 puda bərabər 
idi. Bir pud isə 16.3 kiloqramdır. Deməli, 1 ruba təxminən 49 
kiloqrama bərabərdir. Bir gün ərzində bir adam 1 ruba toxum 
səpirdi. 1ruba toxum ¾ desyatin əraziyə səpilirdi. 1 desyatin 
1.09 hektara bərabərdir. ¾ desyatin təxminən 0.77 hektara 
bərabərdir ki, bu da bir rubalıq ərazidir. Sərf olunan taxıla he­
sablandığından ölçü çəkiyə görə göstərilmişdir. Bir verst isə 
1 km 6 metrə bərabərdir.
Siyahılarda rəiyyətlər ayrı, rəncbərlər ayrı göstərilmişdir. 
Maraqlıdır ki, Dərk kəndi Seyidlər kəndi kimi qeyd olunmuş 
və vergidən azad edilmişdir. Talış isə bəyə məxsus ərazi ol­
muşdur.
Hər yerdə yaşayan dərkililərə müraciət edirəm. Seyid ba­
baların inamını, əqidəsini yaşatmaq borcu sizin üzərinizdədir. 
Nümunə olmaq üçün ilahi zəhmətinə qatlaşmaq lazımdır.
8. Erfi kəndi – xəzinəyə məxsus
(v.283 a.ü. – 296) 
Yüzbaşı: (vərəq arxa üzü) 
1. Əhməd Həşim oğlu – 50; oğlu Mahmud – 5; qard: Baloğ-
lan – 36, Mirzə – 32, Atakişi – 25; qard.oğlu: Məhəmməd 
Mirzə Balaoğlan – 13, Sultan Əhməd Mirzəli – 6, Yüzbaşı 
– 3; atası: Həşim Ağakişi oğlu – 90
Rəiyyətlər:
2. Ağa Məhəmməd Məhəmməd oğlu – 51; oğlu Abdulla – 19, 
Rza – 13, Həşim – 7
3. Nəsir İsa oğlu – 30; oğlu: Eyvan – 6, İsa – 3
4. Əhməd İsa oğlu – 22
5. Məhəmməd İmam Əli oğlu – 28; oğlu Həsən – 3, qard: 
Hacı Əli – 24, Əli – 22; qard.oğlu: İmam Əli Hacı oğlu – 4, 
Hüseyn Əli – 1
6. Ağami Tarverdi oğlu – 26; oğlu: Qaraoğlan – 4, Atamoğ-
lan – 3; qard: İbrahim – 20; qard.oğlu: Ramazan İbrahim 
oğlu – 4
 
16
7. Baba Teyyub oğlu – 51; qard: Kərim – 19, Səlim – 15, 
qard.oğlu: Balakişi İmamverdi oğlu – 5, Tahir – 4, Rəhim 
– 3, Yəhya – 5 (ay) 
8. Məhəmmədəli Musa oğlu – 71; oğlu: Səfərəli – 31, Mürsəli 
– 28, Vahab – 26, Nəzər – 18, Həsən – 15, nəvə: Sultanəli 
Səfərəli oğşi – 3, Fərzəli Mürsəli oğlu – 1(ay) 
9. Məhəmməd Günəş oğlu – 62; oğlu: Ağa – 19, Günəş – 17, 
Kəlbəli – 15, Məhərrəm – 13, Niftəli – 11, Məhəmmədəli – 
8, İshaq – 6
10. Hüseyn Günəş oğlu – 37; oğlu: Həsən – ?, Kərim – 2, 
Bayram – 1
11. Rəhim Günəş oğlu; oğlu: Hacıəli – 6; qard: Möhlən – 21; 
qard.oğlu: Mahmud – 1
12. Tarverdi Günəş oğlu – 18; oğlu: Allahverdi – 10 (ay) 
13. Sultan Rövşən oğlu – 34; oğlu: Rövşən – 4, Nemət – 4
14. Allahverdi Məhəmməd Tahir oğlu – 40
15. İbrahim Babəli – 35; oğlu: Nəcəf – 18, Mürsəli – 15, 
Qulaməli – 10; qard: Mütəllim – 41, Şaban – 25; qard.
oğlu: Baba Mütəllim oğlu – 3, Ramazan Şaban oğlu – 3, 
? – 5 (ay) 
16. Səfərbaba Baba oğlu – 18
17. İbrahim Hacıbaba oğlu – 42; oğlu: Hacıbaba – 5, Kərim – 
6(ay), qard: İbrahim – 31
18. Əli Pirməmməd oğlu – 25; oğlu: Pirməmməd – 6 (ay)
19. Fətəli Mirzə oğlu – 42; oğlu: İbrahim – 10, Mirzə – 4, 
Kərim – 3
20. Abdulla Qasım oğlu – 45; qard: Ələkbər – 38; qard.oğlu: 
Camal Ələkbər oğlu – 5, Qasım – 3
21. Mikayıl Vəli oğlu – 62; oğlu: Məhəmməd Əli – 25, İmam-
verdi – 22, Vəli – 7, Sübhanverdi – 5, Qulaməli – 3, Xuda-
verdi – 9 (ay) 
22. Abdulla Məhəmməd Əmin oğlu – 31; qard: İsmayıl – 25
23. Məhəmmədyar Məhəmməd oğlu – 51; oğlu: Yar Məhəmməd 
– 10, Sala – 8, Şöhlət – 6, Dövlət – 4
24. Mustafa Daşdəmir oğlu – 44; Məhərrəm – 23, Nuru 
– 18, xası – 16, Daşdəmir – 13, İsrafil – 8; Nəvə: Zəki 
Məhərrəmoğlu – 3
17
25. Məhəmməd Mustafa oğlu – 35; oğlu: Yəhya – 3, Mahmud – 1
26. Baba Yusif oğlu – 62; oğlu: Səid Məhəmməd – 20, Yar 
Məhəmməd – 12, Şah Məhəmməd – 7, Əliməhəmməd – 5, 
Nurməhəmməd – 3; nəvə: Hacıəli Yusif oğlu – 3, Rəhman 
– 5 (ay) 
27. Əhməd Rəfi oğlu – 91; oğlu? Əbdülrəhim – 25, 
Şıxməhəmməd – 20; nəvə: Əbdülkərim Əbdülrəhim oğlu 
– 15(gün) 
28. Cəbrayıl İsa oğlu – 35; oğlu: Cəbrayıl Xəlil – 3, Rəğaib – 1; 
qard: Mikayıl – 30, Allahverdi – 25, Allahverdi – 15, İsrafil 
– 12
29. Əziz Abdulla oğlu – 52; Abdulla – 15, İsaq – 7
30. Səid Məhəmməd Zamanoğlu – 9 (yetim), qard: Zaman – 6
31. Qurban Nurəli oğlu – 35; oğlu Tahir – 3, qard: Hacı – 29
32. Abbas Kərim oğlu – 32; qard: Kərim – 22
33. Məhəmməd Əli Səlim oğlu – 13 (yetim) 
34. İbrahim Xəlil Rüstəm oğlu – 16; əmioğlu: Əhməd – 45, 
Səməd – 29; qard.oğlu: Mərzəbəy Əhməd oğlu – 15, 
Mirzəli – 7, Yəhya – 3
35. Kərim Baba oğlu – 4, qard: Baba – 3 (ay) 
36. Mirzə Məhəmməd Vəlixan oğlu – 65; oğlu: Nurməhəmməd 
– 21, Hacı Məhəmməd – 15, Vəlixan – 12, İbrahim – 5; 
qard: Ağa – 55 № qard.oğlu: Məlik Ağa oğlu – 7, Mansur – 4
37. Hacı Musa oğlu – 55; oğlu: Cəfər – 25, Abdulla – 15, 
Səfərəli – 13, Mirzəli – 7, Qulaməli – 4
38. Hacı Yusif oğlu – 43; oğlu: Osman – 12, Ömər – 9, Əli – 3, 
Yusif – 2
39. Sala İbrahim oğlu – 49; oğlu: Şahbaz – 4, Əbdül Cabbar 
– 1; qard: Məlik – 46; qard.oğlu: İsmayıl Məlik oğlu – 7, 
Teyyub Məlik oğlu – 5
40. Səfər Mövram oğlu – 17, qard: Qafar – 8
41. Məhəmməd Tağı oğlu – 31; oğlu: Tağı – 10 (ay), qard: 
Səməd – 20, Səfərəli – 18, Mirzəli – 13, Hüseyn – 8
42. Məhəmməd Əli oğlu – 41
43. Hacı Məhəmməd oğlu – 36; oğlu İshaq – 4
 
18
44. Qədim Məhəmməd oğlu – 30; oğlu: Kərim – 10, Nuru – 8, 
Gülməhəmməd – 6, xası – 4
45. Hacı Hüseyn Məhəmməd Kərim oğlu – 39; oğlu: Hü-
seyn – 6, Yəhya – 5, Zəki – 3 (ay), qard: Rza – 32, qard.
oğluHəsənəliBaba oğlu – 8, İbrahim – 23, Məhəmməd18, 
əhməd – 12, Həmid – 5
46. Allahverdi Mahmud oğlu – 50; oğlu: Qulu – 31, Yaqub – 15
47. Abdulla Şıxbaba oğlu – 42; oğlu: Sadıq – 20, Baba – 6, 
Əsgər – 4; qard: Əhməd – 24; qard.oğlu: Mahmud Əhməd 
oğlu – 3, Əhməd – 6(ay), Zeynal – 9
48. Cəfər Şıxbab oğlu – 40; oğlu: Məhəmməd Tağı – 25, 
Məhəmməd Bağır – ?, Qədir – 3; qard: Məhəmməd – 31
49. Yolçi Tarqulu oğlu – 15; qard: Ramazan – 8
50. Xasıəli Məhəmməd oğlu – 22; oğlu: Rəsul – 1 (ay), qard: 
Qulu – 15
51. Məhəməd Hüseyn Rəsul oğlu – 63; oğlu Məhərrəm – 20; 
nəvə: Məhəmməd Məhərrəm oğlu – 3
52. Səlim Əliməhəmməd oğlu – 10; qard: Nuru – 8, Rəsul – 6, 
İbrahim – 4, Kəriməli – 2, Məhəmməd – 1
53. Məhəmməd Rəsul oğlu – 31 
54. Mirzə Davud oğlu – 32
55. Novruz Əlixan oğlu – 61; oğlanları; Ramazan – 20, Şaban 
– 15, Rəcəb – 12, ? – 8
56. Məhəmmədvəli Əli oğlu – 90; oğlu: Baba – 45, Qafar – 
25, Abdulla – 15, Məhəmməd – 11; nəvə: Əliməhəmməd 
Baba oğlu – 10, Nuru – 5, Sultan Qafar oğlu – 4, Kərim 
Rəhimoğlu – 4, Şahbaz – 3
57. Səfər Semi oğlu – 31; qard: Həmzə – 25, Şıxəli – 19, 
Məhəmməd – 11
58. Abdulla Ağa oğlu – 35; oğlu: Qədir – 12, Rəhulla – 5, Ağa 
– 5 (ay) 
59. Əhməd Mütəllim oğlu – 18; qard: səməd – 15, Məhəmməd 
– 3
60. Əmirəli Tarqulu oğlu – 8 (yetim) 
61. Hacı Abdulla oğlu – 81; oğlu: Süleyman – 10, Xəlil – 8, 
Cəmil – 3 (kasıb)
19
62. Tat Məhəmməd Eyyub oğlu – 56; oğlu: Səid Məhəmməd 
– 10, Hacı Məhəmməd – 8; qard: Məlik Məhəmməd – 50; 
qard.oğlu: Hüseyn Məlik oğlu – 4
63. Qədir Günəş oğlu – 39; oğlu: Zülfüqar – 16, qard.oğlu: 
Əkbər Qədim oğlu – 5
64. Səidqulu Musa oğlu – 62; oğlu: Kərim – 22, Yaqub – 18, 
Bədəl – 14, Musa – 8, Salman – 5; nəvə: Rəcəb Kərim oğlu 
– 2, Əlheydər, Vergi ödəməyən rəncbərlər – 25
65. Məhəmməd Səlim oğlu – 25; oğlu: Almaz – 2; qard: Zül-
füqar – 5, Əmican—3
66. Səid Musa oğlu – 50; oğlu: Musa – 8, Mustafa – 3
67. Əmirbəy Babaverdi oğlu – 62; oğlu: Yüzbaşı – 14
68. Bayraməli Möyləm Qulu oğlu – 55; oğlu: Baba – 33, Ağa-
qulu – 10; nəvə: Mustafa Baba oğlu – 4, Möyləmverdi – 10 
(gün)
69. Hacı Məhəmməd Zeynal oğlu; oğlu: Sadıq – 25, Məhəmməd 
Sadıq – 18, Nuru Məhəmməd – 15; nəvə: Zeynal Sadıq 
oğlu – 8 (ay)
70. Miləmir Məhəmməd oğlu – 70; oğlu: Şıxəli – 40, Matan – 
40, Fərzalı – 21, Abbas – 13; nəvə: Baba Şıxəli oğlu – 5, 
Məhəmməd – 3, Əhməd – 4 (ay)
71. Məhəmməd Nurəli oğlu – 80; oğlu: Rəcəb – 25, Nurəli 
– 15, Şürəli – 6; nəvə: Baba Rəcəb oğlu – 2, Kamal – 8; 
qard: Bitət Əli – 50; qard.oğlu: Babakişi Bitəli oğlu, Mah-
mud – 3
72. Novruz Məhəmməd Şərif oğlu – 62; oğlu: Qacar – 25, Can 
– 20, İmaməli – 15, Teymurşah – 5, Şərif – 4
73. Nuru Rəhim oğlu – 26; qard: Novruz – 14, Ramazan – 5
74. Məhəmməd Ağa oğlu – 41; oğlu: Teyyub – 14, Zeynalab-
din – 8, İbrahim Xəlil – 1
75. Tapdıq İmamverdi oğlu – 20; oğlu: Əkbər – 2, Can – 6; 
qard: Əmin – 13, İshaq – 9
76. Məhəmməd Səid Cəbrayıl oğlu – 35; oğlu: Kərim – 13, 
Cəbrayıl – 3, Rəhim – 1; qard: Ağaməli – 27, Mikayıl – 21, 
Rəcəb – 18; qard:.oğlu: İsrafil Mikayıl oğlu – 1
 
20
77. Əlibəy Mürşüd oğlu – 42; oğlu: Mürşüd – 14, Qasım – 10, 
Xurşid – 6, Həsən – 6 (ay)
78. Məhəmməd Əliməhəmməd oğlu – 52; oğlu: Soltan – 15, 
Əbdülrəhim – 8, İsmayıl Əli – 3, Hacı Əli – 1 
79. Məhəmməd Kərim Hacı oğlu – 62; oğlu: Əli 025, Maarif – 
20; nəvə: Qazı Əli oğlu – 2, Eyvaz Əli oğlu – 6 (ay) 
Cəmi 361 nəfər sünni məzhəbli kişi və oğlanın qeydə alındı-
ğı bu kəndin sakinləri oturaq həyat tərzi keçirir, taxılçılıq və 
qoyunçuluqla məşğul olurdular. Yüzbaşı xəzinəyə ildə 3 rubl 50 
qəp., rəiyyətlərin hər bir ailəsi isə 1 rubl 50 qəp. pul və 1 rupa 
arpa ödəyirdilər. Kənddə 150 rupa əkinə yararlı, 300 rupa ya-
rarsız, 560 rupa biçənək, 350 rupa otlaq sahəsi, 4 dəyirman 
vardı. 
9. Dərk kəndi – xəzinəyə məxsus  
(v.297a.ü – 301 a.ü.) 
Seyidlər: 
1. Seyid Mikayıl Mürşüd oğlu – 52; Mehdi – 10
2. Seyid Əli Baba oğlu – 81; oğlu: Seyidverdi – 40, Baba – 
35, Mustafa – 30, Səməd – 22; nəvə: Şahverdi Seyidverdi 
oğlu
3. Hacıverdi Kərim oğlu – 26; oğlu Hacı Əli – 5 (ay)qard. 
İmamverdi – 16
4. Əhməd Süleyman oğlu – 55; Mahmud – 9, Abad – 2; qard.
oğlu: Məhəmməd Fərid oğlu – 32, Mehdi – 12
5. Kəlami Binyət oğlu – 56; oğlu: Binyət – 7, Yaqub—5
6. Seyid Aslam oğlu – 72; oğlu: Seyid Məhəmməd – 31, 
Nurməhəmməd – 22, Yəhya – 15
7. Hüseyn Tahir oğlu – 42; oğlu: Tahir – 19, Qasım – 7, Nəbi 
– 5
8. Həsən Teyyub oğlu – 3
9. Musa Teyyub oğlu – 20
10. Vahid Seyid Məhəmməd oğlu – 42; oğlu: Mütəllim – 12, 
Şıxməhəmməd – 9, Vəli – 5
21
11. Rəcəb Məhəmməd oğlu – 89; oğlu: Əbdürrəhim – 32; 
nəvə: Abdulla Əbdürrəhim oğlu – 8, Qədir – 6, Nəsrulla – 
3, Rəmin – 1
12. Qafar Rəcəb oğlu – 42; oğlu: Sultan – 5, Əkbər – 3, Allah-
verdi – 6 (ay) 
13. Xan Rəcəb oğlu – 25
14. Hacı Məhəmməd Hacıbaba oğlu – 42; oğlu: Pirməhəmməd 
– 10, Hacıağa – 8, Hacıbaba – 6, Hacıəli – 4
15. Mahmud Mürşüd oğlu – 52; oğlu: Əhməd – 22, Səməd – 
18, Məhərrəm – 10, Pənah – 6
16. Səlim Mürşüd oğlu – 55; oğlu: Əbdürrəzzaq – 22, Dəmirağa 
– 8, Əkbər – 4, Bayram – 2
17. Yunus Yusif oğlu – 52; oğlu: Həsən – 11, Xəlil – 9, Əmin 
– 7, Qayın – 5; qard.oğlu: Əbdülrəhman Seyid Mirzə oğlu 
– 15, Cəfər – 12, Şərif – 9, Seyid Əmir – 6
18. Hüseyn Nurəli oğlu – 31; oğlu Şüraz – 4; qard: Məhəmməd 
Rza – 24, İsaxan – 18
19. İsa Hacı İsmayıl oğlu – 41
20. Zeynalabdin Seyid Haşım oğlu – 22; qard: Talıb – 10, Ha-
şım – 5
21. Hacı Haşım İsmayıl oğlu – 45; oğlu Əşrəf – 11
22. İbrahim İsmayıl oğlu – 31; oğlu: Abdal – 5, İsmayıl – 6 
(ay) 
23. Əbdülrəci İsmayıl oğlu – 75
24. Musa İsmayıl oğlu – 32
25. Pirverdi Hüseyn oğlu – 90; oğlu: Rüstəm – 12, Sultan – 6
26. Səfərəli Məhəmməd Kərim oğlu – 35; oğlu: Günəş – 2; 
qard: Qurban – 20
27. Qulu Kərim oğlu – 5
Cəmi 92 sünni məzhəbli kişi və oğlanın qeydə alındığı bu 
kəndin sakinləri oturaq həyat tərzi keçirir, taxılçılıq və qoyun-
çuluqla məşğul olurdular. Sakinlər seyid olduqlarına görə 
vergilərdən azad idilər. Kənddə 55 rupa əkinə yararlı, 100 rupa 
yararsız, 60 rupa biçənək, 50 rupa otlaq sahəsi vardı. Kəndin 
yanında üzünü və eni 0,8 verst olan yaylaq vardı. 
 
22
10. Talış kəndi
Rüstəm bəy Məhəmməd bəy oğlunun sərəncamında 
(v.303 a.ü. – 304 a.ü) 
Rəiyyətlər:
1. Əlirza Ələkbər oğlu – 68; oğlu: Allahverdi – 15, Əli – 10, 
Baba – 8; qard: Məhəmməd Rza – 45; qard.oğlu: Kərim 
Məhəmməd oğlu – 16, Rəhim – 9, Səlim – 5
2. İbrahim Fətəli oğlu – 45; oğlu: Əbdülrəhim – 8, İsmayıl – 1
3. Daşdəmir Əli oğlu – 42; oğlu Ata – 6; 
4. Ağaəli İsmi oğlu – 35; oğlu: Məhəmmədəli – 15, Bayram – 
12, Aydəmir – 8, Murad – 5
5. Məhəmmədəmin Rəcəbəli oğlu – 65; oğlu Xəlil – 25, Cəmil 
– 19, Babaoğlan – 10, Ağa – 4, Ata – 3
6. Qafar Məhəmmədəli oğlu – 85; oğlu: Əbi – 28, Hacıəli – 3 
(ay), nəvə: Məhəmmədəli Abi oğlu – 3, Kəlbəli – 6 (ay)
7. Yusif Nəbi oğlu – 81; oğlu: Abdulla – 12, Feyzulla – 6 (ay) 
8. Allahverdi Bağır oğlu – 55; oğlu: Mahmud – 19, Əhməd – 
15, Məhəmməd – 13, Məhəmməd Əli – 8, Hümmət – 3, 
Şaban – 6 (ay), qard: İbrahim – 41; qard.oğlu: Səməd 
İbrahim oğlu – 6, Bağır – 2
9. Qam Sərkar oğlu – 88, oğlu Səfər Əli – 21; nəvə: Əzim 
Səfər Əli oğlu – 9 (ay)
10. Məhəmməd Pirməhəmməd oğlu – 25; oğlu Pirməhəmməd 
– 5 (ay)
11. Məhəmmədrəhim Kərim oğlu – 18; qard: Kərim – 12, Şərif – 5
12. Məhəmməd Həsən Hacı oğlu – 40; oğlu: Hacı – 3, Hüseynəli 
– 1
13. Seyid Əmir Əli oğlu – 31; oğlu: İslam – 6, Osman – 1
14. Qurbanəli Rza oğlu – 45 oğlu: Cəbi – 16, Mikayıl – 8, İs-
mayıl – 6, Ağaqulu – 1
15. Əhməd Veysəl oğlu – 30; oğlu: Şirvan – 2, Veysəl – 10(gün)
16. Bədəl Qafar oğlu – 36; oğlu Zeynal – 2(ay)
17. İbrahim Yusif oğlu – 47; oğlu: Əliməhəmməd – 9
18. Nəsir Məhəmməd oğlu – 6; qard: Rəsul – 3 (kasıb) 
Əbdürrıəhman Məhəmmədxan oğlu – 45; oğlu Əli Sultan 
– 3; nəvə: atəli – 1
23
Cəmi 73 nəfər sünni məzhəbli kişi və oğlanın qeydə alındığı 
bu kəndin sakinləri oturaq həyat tərzi keçirir, taxılçılıqla məşğul 
olurdular. Xəzinəyə heç nə ödəmir, öz mülkədarlarına ildə 
1 rubl 50 qəp.pul, 1 rupa arpa verir, mükəlləfiyyətlər yerinə 
yetirirdilər. Kənddə 30 rupa əkinə yararlı, 50 rupa yararsız, 
40 rupa biçənək, 20 rupa otlaq sahəsi vardı. Kəndin yanında 
uzunu və eni 1 verst olan yaylaq vardı.
Nəzərə alsaq ki, ailədə qadınların sayı çox olur, həm də ki­
şinin bir-neçə arvadı ola bilər, onda demək olar ki, Yerfi 
kəndində 1831-ci ildə təxminən 750 nəfərdən şox əhali olmuş­
dur. Bu isə həmin dövr üçün çov böyük kənd sayılır.
Rusların hakimiyyəti illərində yaranan dinclik dövründə , 
yəni müharibələrin olmadığı bir şəraitdə əhali sayı artmağa 
başlamışdır. Bunun nəticəsində 20-ci əsrin əvvəllərində Yerfi 
kəndində əhalinin sayı iki minə çatmışdır. Müqayisə üçün 
cədvələ diqqət edək:
№ Kəndlər əhali
  1870 1897 1908
1 Qonaqkənd 531 600 762
2 Afurca – 577 599
3 Dərk 330 435 453
4 Güləzi – 600 600
5 Rük 614 640 860
6 Söhüb 867 1415 1453
7 Talış 333 507 491
8 Xaltan 1367 496 514
9 Cimi 1009 1355 1610
10 Yerfi 1230 1699 1928
(M. Əliyev “Azərbaycan tatları”. Bakı, 2006, səh. 194-196)
Cədvəldən göründüyü kimi XX əsrin əvvəli üçün Yerfi 
kəndi qonşu kəndlər arasında mərkəz rolunu oynamışdır. 
Həmin dövrdə kənddə əkinçilik, maldarlıq, qoyunçuluqla ya­
naşı sənətkarlıq, ticarət də inkişaf etmişdir. Kəndin mərkəzində 
 
24
cərgə ilə pitixana və dükanlar olmuş, dəmirçixana, boyaqxana 
işləmişdir. Kəndin ətraflarında 7 dəyirman, o cümlədən düyü 
dingi olmuşdur. O vaxtlar tüstü pulu adlı vergi alındığından 
Yerfidə beş yüzə yaxın tüstü pulu verən ailə olmuşdur.
Əfəndilər kəndi. XIX əsrin ortalarında kənddə yeni, daha 
böyük məscid binasının tikilməsi zərurəti yaranmışdı. Kəndin 
qədim hissəsinin mərkəzi sayılan yerdə, köhnə məscidin 
yerində daha böyük, geniş məscid inşa edilmişdir. Yeni 
məscidin Quran öyrədilən hücrələri, namaz qılınan zalı, azan 
üçün minbəri olmuşdur. Həyətdə dəstəmaz almaq üçün ho­
vuz var idi. Kəndin bugünkü yuxarı küçəsi ilə arx çəkilmiş və 
həmin su hovuza tökülmüş, hovuzdan çıxan su isə Çuxur 
məhlədən keçərək çaya axmışdır. Bu arxın təsiri olmuşdur ki, 
kəndin aşağısında, Musa küllüyü deyilən yerdə bulaq suyu 
çıxmışdır. Sovet hakimiyyəti illərində məscid dağıdılmış, 
həmin arx ləğv edilmiş, bulaq suyu da qurumuşdur. Qeyd 
edək ki, bu gün mədəniyyət evi kimi istifadə olunan bina 
köhnə məscidin bir hissəsidir. Xarabalığa dönməsin deyə, bi­
nanı qismən təmir edib, əvvəl anbar, sonralar klub kimi 
istifadə etmişlər.
Deməli, XIX əsrin sonları, XX əsrin əvvəllərində Yerfi kəndi 
həm də dini mərkəz kimi tanınmışdır. Odur ki. ətraf kənd-
lərdən buraya cümə namazına gələrmişlər. Mübahisəli 
məsələlər olduqda qonşu kəndlərin dini nümayəndələri bura­
ya əfəndilərdən məsləhət almaq üçün müraciət edərlərmiş. 
Məsciddə savadlı din xadimləri olduğu üçün dini təhsil də 
verilərmiş. Ətraf kəndlərdə mollaya ehtiyac olduqda Yerfidən 
göndərilərmiş. Məsələn, Utuq kəndində din xadiminə ehtiyac 
olduğundan İsrafil əfəndi ora, Molla Səməd Çöl Quşçuya get­
mişdir. Həmin şəxslərin nəslindən o kəndlərdə yaşayıb baba­
larının yerfili olduğunu söyləyənlər çoxdur.
Məscidin diplomlu əfəndiləri olmuşdur. Hacı İbrahim 
əfəndi, Feyzulla əfəndi, İsaq əfəndi, Nizam əfəndi, Ağabala 
əfəndi, Heybətulla əfəndi yaddaşlarda yaşamış din xadim-
ləridir. Əfəndilərin hər biri böyük nüfuza malik, imkanlı 
şəxslər olmuşdur. Xüsusilə, XIX əsrdə yaşamış Heybətulla 
25
əfəndi daha savadlı şəxs olmuşdur. Nəinki ətraf kəndlərdə, 
hətta Şamaxıda belə din xadimlərinin tanıdığı, hörmət qoydu­
ğu bir əfəndi olmuşdur. Onun çox vaxt adını deməzlərmiş. 
Hamı ondan danışanda “Qara əfəndi” deyərmiş. Nağıl edirlər 
ki, Şamaxıda din xadimlərindən birinin verdiyi fitva (yəni 
dini hökm) Heybətulla əfəndiyə çatır. Heybətulla əfəndi fitva­
nın səhv olduğunu görüb hirslənir, atını minib Şamaxıya yola 
düşür. Şamaxıdakı din xadiminə çatdırırlar ki, Qara əfəndi 
gəlir. Həmin din xadimi işin nə ilə nəticələnəcəyini başa dü­
şür. Qara əfəndini hörmətlə qarşılayıb, səhv etdiyini boynuna 
alır, üzrxahlıq edir.
Heybətulla əfəndinin qəbri Yerfidə Baba Şəhməd adlı övli­
yanın ərazisindədir. Başdaşında ərəb əlifbası ilə yazılmışdır: 
“1333 (yəni 1915) Nizam sahibi Heybətulla Əfəndizadə.” Yaş­
lıların dediyinə görə, İsaq əfəndinin bacısı Gövhər Ağabala 
əfəndinin həyat yoldaşı olmuşdur. İsaq əfəndinin qəbri Xaç­
maz rayonundakı Çılğır pirindədir. Nizam əfəndi Günəşli 
Bəturənin dayısı olmuşdur.
Sovet hakimiyyəti illərində din xadimlərinə qarşı münasibət 
dəyişmiş, hətta bəziləri həbs edilmişdir. Buna görə də onlar 
aşağı – Quba, Xaçmaz, Dəvəçi ərazisindəki kəndlərə köçmüş, 
bir müddət özlərini bildirməmiş, yalnız II dünya müharibəsinin 
ortalarından sonra dinə münasibət bir qədər yumşaldığı üçün 
onların bəziləri fəaliyyət göstərmiş, savadlı din xadimi kimi 
tanınmışlar. Molla Mirzə Ağyazıda, Molla Bəbir Vəlvələdə, 
Molla Şıxəli Mirzəqışlaq kəndində yaşamış, bəzən rayondan 
kənar məclislərə aparılmışlar. Molla Mahmud və Molla Ağəli 
Əzim oğlanları Yerfidə fəaliyyət göstərmişlər. Molla Cabbar 
yeni hökumətin ömrünün çox olmayacağını söylədiyi üçün 
siyasi dustaq kimi həbs olunmuş, sonrakı taleyi məlum olma­
mışdır.
Yerfinin hacıları. XIX əsrin sonu, XX əsrin əvvəllərində 
Yerfi kəndindən Məkkəyə ziyarətə getmiş, bütün çətinlikləri 
qəbul edərək, Allaha məhəbbətini təzahür etdirmiş, ya ticarət, 
ya səyahət deyil, Allaha vacib ibadətlərini yerinə yetirmək 
 
26
məqsədini güdmüş imanlı şəxslər olmuşdur. Onların bəziləri 
unudulmamış, haqqında maraqlı, düşündürücü, tərbiyəvi 
söhbətlər də qalmışdır. Günəşli nəslindən olan Hacı Seydəli 
varlı olmuşdur. Yüzə qədər arısı, qoyun sürüsü, əkin sahələri 
olmuşdur. Atasının adını qoyduğu oğlu Niftalının Hacı 
Seyidəlidən səxavətli, əliaçıq olduğu söylənilr. 
Hacı Seyidəli deyirmis; “Yanmaqla, yeməyə heç nə çatmaz, 
heç vaxt onlara çox demə “, “ Ac evə qaçar, lüt bayıra “.
Xatırlamalar. Bir gün kəndin ortasında bir neçə nəfər daya­
nıb söhbət ölümdən, qalımdan düşəndə peşəsi oğurluq olan 
bir nəfər öləndə öz qəbrinin harada və necə olacağını söyləyir. 
Bir kənarda əsasına söykənib dayanmış Hacı Seyidəli istehza 
ilə gülür və deyir; “ –Sənin heç qəbrin olacaq ki, necəliyini də 
biləsən?”
İllər keçir. Həmin adam harada ölür, harada qalır, məlum 
olmur. Hacı Seyidəlinin uzaqgörənliklə dediyi sözlər düz çı­
xır.
Əliməmmədlilərdən olan Hacı Məlik haqqında danışılır ki, 
Məkkə ziyarətindən qayıdanda pulu qurtarır. Onunla bir 
vaxtda ziyarətdə olan Hacı Seyidəli Hacı Məlikə pul təklif 
edir. Hacı Məlik bir az düşünür və deyir:
– Seyidəli, siz gedin, kənddə deyərsən ki, Məlikin işi oldu, 
bir az gecikəcək. Mən qalacağam, işləyib pul əldə edəndən 
sonra gələcəyəm. İstəyirəm Həcc xərcim öz zəhmətimlə ol­
sun. Sənin verdiyin pul haçansa mənə sərki (baş qaxancı) olar.
Hacı Məlik öz dediyi kimi də edir.
Ağakişililərdən olan Hacı Eynal əvvəlcə aşıq olmuşdur. 
Dini təhsil alan və qəlbində Allaha bağlılığı güclü olan Eynal 
ətraf kəndlərdə də toy məclisi apararmış. Toy məclislərində 
çox vaxt dinlə bağlı şeirlər oxuyarmış. Məclislərin birində bir 
cavan ayağa qalxıb deyir: 
– Aşıq, biz buraya şənlənməyə gəlmişik, Quran öyrənməyə 
gəlməmişik ki?
Aşıq Eynal deyir:
– Mənim aşıqlıq etməyim xalqa Quranı öyrətmək üçündür. 
Bunu etməyəcəyəmsə, heç aşıqlıq da etməyəcəyəm.
27
Deyilənlərə görə, Aşıq Eynal sözünü deyib sazını vurub 
sındırır, məclisi tərk edir. Həmin vaxtda Həccə getməyə ha­
zırlıq gedirmiş. Eynal da tədarükünü görür və ziyarətə gedir. 
Həcc ziyarətindən sonra Hacı Eynal adlandırılmış, kəndin sa­
yılan, hörmətli şəxslərindən biri olmuşdur.
Cinitlilərdən Hacı Məhəmməd və Hacı Hacəli qardaş ol­
muşlar. Hər ikisi İstanbulda İlahiyyat universitetində ali təhsil 
almışlar. 1843-cü ildə Azərbaycanın müxtəlif yerlərindən 
həmin universitetdə onlarla birgə daha 10 nəfər vardı. 
Tələbələrdən biri – Ağsunun Qaraqoyunlu kəndindən olan – 
bu qardaşlarla dostlaşıb, sonralar Həcc səfərinə də birgə 
gediblər. Hacı Məhəmməd hərdən bir Ağsuya, dostunun ya­
nına gedib-gələrmiş. 1892-ci ildə (hicri 1310) dostunun yanın­
da olarkən xəstələnir və vəfat edir. Dostu onu oradaca dəfn 
edir, möhtəşəm baş daşı qoydurur. Baş daşının üstündə ərəb 
əlifbası ilə yazılmışdır: “Hacı Məhəmməd Əfəndi”. Hacı 
Məhəmməd vergili insan, övliya olmuşdur, onun haqqında 
sonrakı hissələrdə danışacağıq. Hacı Hacəli haqqında söz 
düşəndə belə deyirlər ki, yayı quraq keçib məhsulu az olan bir 
il imiş. Hacı Hacəli də öz zəmisinin məhsulunu yığıb evindəki 
buğda anbarına tökübmüş. Yazağzı kənd camaatının bir çoxu 
qıtlıq çəkməyə başlayır.
Bir gün Hacı Hacəli məsciddən günorta namazından evə 
gəlirmiş. Küçədə Rəcəb kişi ilə qarşılaşır (Rəcəb Əlixanlı Qey­
bullanın babasıdır). Hacı soruşur:
– Ay Rəcəb, necəsən?
– Maşallah, yemişəm, lap yaxşı.
– Evdə taxılın necə, varmı?
– Şükür Allaha, bir qara dağarın yarısından varımdır.
– Bəs elə bununla deyirsən yaxşıyam?
Rəcəb əl ağacını yerə atıb küçənin ortasındaca uzanır.
– Fatihə, Rəcəb öldü, dağar da qaldı.
Hacı bu səhnəyə məəttəl qalır, heç nə demədən evinə gedir. 
Amma Rəcəblə olan söhbəti unuda bilmir. Xeyli düşünür: 
“Rəcəbin heç nəyi yoxdur, Allaha şükürlüdür, hələ sabahı 
üçün də Allahın kərəminə sığınır. Mən isə Hacı ola-ola anbar­
 
A
ğs
u 
ra
yo
nu
nu
n 
Q
ar
aq
oy
un
lu
 k
ən
di
nd
ə H
ac
ı M
əh
əm
m
əd
in
 q
əb
ri.
29
dakı buğdama ümid olub, öz varıma sığınıb Allahın şükür və 
kəramətindən uzaq düşmüşəm.
Gecəni narahat yatan Hacı səhər bir neçə adam çağırtdırıb 
imkansız adamların siyahısını tutdurur. Özü də bir pay ol­
maqla anbarındakı taxılı paylatdırır. Bu olmuş əhvalatda istər 
Rəcəbin, istərsə də Hacı Hacəlinin hərəkətlərindən bu gün 
çoxları ibrət ala bilər.
Yerfi kənd ərazisində övliyalar və pirlər
Kələva baba. Bu övliyanın məkanı kəndin arxasındakı qa­
yanın ən uca zirvəsidir. Zirvədən aşağıda, cənubda və şimal­
da, yəni dağın hər iki tərəfində bulaq var. Ziyarətə gələnlər 
hər iki səmtdə bulağın üstündə qurban kəsə bilər.
Kələva baba ağır övliyadır. Ondan tutiya adı ilə heç nə 
götürmək olmaz. Götürən ziyan tapar. Odur ki, qorxudan heç 
kəs övliya ərazisindən bir çöp də götürmür. Natəmizliyi də 
bağışlamır.
Sovet hakimiyyətinin 30-cu illərində allahsızlıq təbliğatı 
aparılanda Qayadalı kənd məktəbinin müəllimi məktəbin 
xidmətçisini göndərir ki, get Kələva babanın ağaclarından 
yandırmaq üçün gətir. Çox çəkmir, müəllimin 16-17 yaşlı oğlu 
tut ağacından yıxılıb ölür.
Başqa bir yerfili Kələva baba ərazisindəki otlağa od vur­
muşdu. Alov Kələva babanı bürüyəndə hamı dəhşət içərisində 
baxırdı. Bir qədər keçdi, həmin kişinin oğlu qəza nəticəsində 
öldü. Çoxları bu faciəni atanın əməli ilə əlaqələndirirdi.
Kələva babaya dilək edib, diləyi hasil olduğu üçün hər il 
qurban kəsənlər çox olur.
Baba Şəhməd baba. Bu kəramət sahibi, deyilənlərə görə, 
XIX əsrin ikinci yarısından Yerfidə yaşamışdır. Şam şəhərindən 
gəldiyi söylənilir. Yerfi kəndində Şıxbabalılardan olan 
Məhəm məd kişiyə qonaq olmuş, ömrünün sonuna qədər tək, 
yəni ailəsiz yaşamışdır. Sovet hakimiyyətinin ilk illərində tor­
paq kəndliyə paylandıqda Yerfidən Nohurdüzünə köçənlər 
arasında Şıxbabalılardan da olmuşdur.
 
30
Baba Şəhməd babaya inam olmuşdur. Ondan diləyi olanla­
rın çox çəkmədən diləyi hasil olur. Övladın olması və sağlam­
lığı ilə bağlı diləkləri adətən Baba Şəhməd babaya edirlər. Bu 
gün də inam olduğu üçündür ki, oturduğu evin taxçasından 
tutya götürülür.
Baba Şəhməd baba vəfat etdikdən sonra Qəh tərəfdəki 
qəbiristanlıqda dəfn edilmişdir. Sonradan qəbirdən bir az ara­
lı, ərazidə oxşarı olmayan iki armud ağacı bitmiş, qollu-göv-
dəli, kölgəli olmuşdur.
Baba Şəhməd babadan bir təsbeh və bir Quran qalmışdır. 
Məhəmməd kişinin nəvəsi Absalam təsbeh və Quranı Qubaya 
köçərkən özü ilə aparmışdır. Şıxbabalılar bu gün də Baba 
Şəhməd babanı babaları hesab edir, özlərinin övliya nəslindən 
olduğunu söyləyirlər.
Qübbə baba. Bu övliyanın məkanı Qara işğındadır. 1930-cu 
illərdə Qara işğında yaşayış olduqda Qaralar nəslindən olan 
Əli kişi Qübbə babanın ağaclarını aparıb yandırır və deyirmiş 
ki, Qübbə baba mənə icazə verib. Qış keçir, yazda Əli kişi dəli 
olur və özünü asır.
İki arvad alıb övladı olmayan, üçüncü arvad alan aşıq Şah­
bala Qübbə babanın ağaclarına sarılıb yalvarır ki, yayı keçib, 
qışı bura qayıdanadək yoldaşım gümanlı olsun, bir şil-şikəst 
övladım olsun, mənə çirkin ad deyilməsin, gətirib qurban 
kəsərəm . Belə də olur. Məlikin oğlu Şamilim toyunda dastan 
söylədiyi vaxt (bu təxminən 1923-cü ilə təsadüf edir) muştu­
luq alınır. Şikəst usaq doğulur, bir qədərdən sonra ölür. Ar­
dinca Şahbala kişinin bir qızı və bir oğlu olur.
Qeyblər baba. Deyilənlərə görə qütbü övliyadır. Ərazidə 
olan övliyaların sərvəridir. Tarixi peyğəmbərlər dövrü ilə 
səsləşir. Onun ziyarətinə gedən iki rükət namaz qılıb Qeyblər 
babanı özü ilə Allah arasında vasitəçi qəbul etsə, həmin şəxsin 
bütün arzuları qəbul olunar. Qeyblər baba Yerfi kəndi ilə 
üzbəüz 2869 metr yüksəkliyi olan Cəlalının cənubundadır. 
Cəlalının cənubunda meşəliklər və bulaqlar var. Keçmişdə 
öküzlə həmin meşələrdən tikinti üçün tirlər gətiriblər.
31
Yerfililər hər yay mal-qaranı İlxı yaylağına çıxarardılar. El 
yaylağa qalxanda və yaylaqdan kəndə yığışanda Qeyblər ba­
banı ziyarət edərdilər.
Pirə-Bənövşə nənə. Bənövşə nənə piri qayanın başındakı 
ağacın yanındadır. Orada bir tikili yeri də vardır. Söhüb 
kəndində də bu adda yer vardır. Deyilənə görə, Bənövşə nənə 
deyilən qadın cavan gəlin olubmuş. Hörmət mənasında hamı 
“nənə” çağırıb. Müəllim Sahib Əliyev deyir ki, biz qayanın 
dibindəki evimizdə olanda qayadan gələn daşlardan qorun­
maq üçün o pirin adına qurban kəsərdik. Həqiqətən də daşlar 
bizim evin sağından, solundan keçər, başqa evlərin damına 
düşər, bizə xətər yetirməzdi.
Savalan baba. Qayanın aşağısında böyük bir daş var.. O 
daşın altından tutiyə götürürlər. Həmin yerə Savalan baba 
deyirlər. Tarixi, kimliyi haqqında heç kim bilmir. Boğazında 
çöp qalan uşaqları ora aparır, tutiyə verir, bir az da evə gətirib 
uşağın boğazına yaxın üstünə tökürlər. Ondan sonra həmin 
uşaqda heç vaxt çöp qalmaz.
Üç qardaş: Baba Rüstəm, Baba Ələmdar və Baba Qələndər. 
Pir sayılan bu şəxslər kəndin solundakı qəbiristanlıqda ayrı-
ayrılıqda dəfn olunmuşlar. Onları ziyarət edib dua edərkən 
hər üçünün adı birlikdə zikr edilir. Deyilənlərə görə, onlar 
bayram namazlarını qılarkən Baba çayında dəstəmaz alar, ça­
yın yaxınlığındakı bağda ağ libasda namaz qılarlarmış. Na­
maz qılınarkən orda üç deyil, çoxlu sayda ağ libaslının namaz 
qıldığını görüblərmiş.
Hacı Baba. Əvvəldə adını çəkdiyimiz Hacı Məhəmməd 
digər hacılardan fərqli olaraq kəramət sahibi olduğundan onu 
Hacı Baba adlandırırlar.
Kənddə Hacı Babanın yaşadığı ev saxlanılır. Ev çox sadə, 
alçaq və kiçikdir. Adam bu evə daxil olanda düşünür: ”Bu ki­
çik otağa sığan insana Allah necə geniş qəlb, Allaha yaxınlıq, 
mənəvi yüksəklik və bütün insanların ona sevgisini verib. 
Var-dövlət yığmağı düşünən, Allaha sevgisi sərvətə görə olan, 
imarətə sığmayan insana isə cılız qəlb, Allahdan uzaqlıq, 
mənəvi alçaqlıq və bütün insanların nifrətini verib.
 
32
Yaşlıların dediklərinə görə, Hacı Baba özündə ruhi yük-
səkliyi duyduqda, həyatını Allaha ibadətə həsr edəcəyini, yal­
nız Allah eşqi ilə yaşayacağının əmrini aldıqda arvadı Fatma­
ya boşanacaqlarını bildirmişdir. Fatma Məhəmmədi başa 
düşməmiş, bir qədər inamsız yanaşmışdır. Hacı Baba Fatmanı 
boşamış, ona evdən nə istəyibsə vermişdir. Həyətdən çıxdığı 
vaxt Fatma ürəyindən keçirdir ki, gərək o biri səhəngi də 
götürəydim. Bunu Hacı Baba duymuş, Fatmanı geri çağırıb 
səhəngi də vermişdir. Fatmada Babaya qarşı inam yaranmış, 
son dəfə üzrxahlıq etmişdir. Fatma sonra Babaxanlılardan 
birinə ərə getmişdir.
Xatırlamalar. Hacı Babanın səbət arıları olubmuş. Yazın 
əvvəli imiş. Qış yemini yeyib qurtarmış arı səbəti bu vaxt yün­
gül olur. İki nəfər gecə vaxtı gəlir ki, hərə bir arı aparsın. İpi 
səbətə dolayıb özlərinə bənd edirlər ki, səbəti dallarına alıb 
aparsınlar. Amma ha çalışırlar səbəti qaldıra bilmirlər. Tər-
pənə bilməyib yerlərindəcə qalırlar. Hava işıqlanmamış Hacı 
Baba gəlir. Səbətlərin yanında çömbəlib qalmış iki nəfəri qal­
dırıb evinə aparır. Onlara çay-çörək verib arıxanaya qaytarır 
və deyir:
– Hava işıqlanıb, heç kəs deməz ki, oğurlamısız, bu arıları 
mən sizə pay verirəm.
Həmin şəxslər utana-utana gecə apara bilmədikləri səbət-
ləri asanlıqla götürüb gedirlər.
İstər-istəməz adam düşünür: “Hacı Babadan oğurluq 
etmək istəyən adamlar hər işi rüşvətlə görən əmlak sahiblərinə 
tuş gəlsə idilər, yəqin ki, polisə verilərdi, polis də onların hər 
birindən on arının qiymətini almasa, əl çəkməzdi.”
Baxın! Mənəvi böyüklük budur! Cılız qəlblərə belə tərbiyəvi 
hərəkətlər sığmır. Hacı Babanın qəbri Ağsudadır. Bir-neçə il 
əvvəl həmin yerə sel gəlibmiş. Sel qəbrin hər iki tərəfindən 
keçib, qəbirə toxunmamışdır. Hacı Məhəmməd və Hacı 
Hacəlinin övladları olmamışdır. Hacıların kasıb, sənətkar, 
dəyirmançı olan qardaşı Zeynalın iki oğlu olmuşdur: Eynal 
və Əli. Əli bir müddət böyük şəxsiyyət, neft milyonçusu Hacı 
Zeynalabdin Tağıyevin faytonçusu işləmişdir. 
33
Nohurdüzündən aşağı, çayın əks sahilində Qaraçuxa deyi-
lən pir var. Kəramətli olduğuna aid əhvalatlar danışılır. Yerfi 
kəndinin içərisində İbrahim piri, Davud baba piri kimi 
müqəddəs insanların məqamları vardır.
Həzrət Baba. Bu övliyanın məkanı Yerfi kəndinin ərazisinə 
aid deyildir. Lakin Həzrət Babaya yol bu kənddən keçdiyi 
üçün, yerfililər hər gün dağlara göz gəzdirəndə Həzrət Babanı 
gördüyü üçün danışmamaq düzgün çıxmazdı.
Həzrət Baba Babadağ zirvəsindədir. Bu zirvəyə əsas yollar 
üç istiqamətdəndir. Biri İsmayıllı, ikisi Quba rayonu tərəf-
dəndir. Quba rayonu tərəfdən biri Yerfi-Dərk kəndlərindən 
keçir. Digər yol Qarxun kəndindən keçir. İsmayıllı tərəfdən 
və Qarxundan keçən yolları ziyarətçilər maşınla gedib, qalan 
qısa və dik yolu ayaqla qalxmalı olurlar. Yerfi-Dərk yolu ilə 
gedənlər isə maşınla Dədəgünəş babaya qədər yol gedib son­
ra piyada, ya da atla getməli olurlar. Piyada getməyə çətinlik 
çəkənlər üçün ən münasib yol Yerfi-Dərk istiqaməti ilə atla 
lap zirvəyə qədər gedilməsidir.
Azərbaycanda olan müqəddəs ziyarətgahlardan ən yük-
səkdə olanı Həzrət Babadır. Bu zirvə dəniz səviyyəsindən 
3629 metr yüksəklikdədir. Babadağın zirvəsində Həzrət Ba­
banın qəbri var. Yol boyu tarixi, həm də dini rəvayətlərlə bağ­
lı yerlər vardır. Babadağın zirvəsi çox vaxt ilin 10 ayı qarlı 
olur. Odur ki, ziyarətə gələn adamlar iyulun ortalarından baş­
layaraq axın-axın gəlirlər. Bu müddət havaların necəliyindən 
asılı olaraq ay yarım, yaxud iki ay çəkir. Həzrət Babanı ziyarət 
etməyi diləyi olan da, olmayan da, özünə mənəvi borc bilir. 
Ziyarətə gedən hər kəs ruhən təmizlənmək məqsədi güdür. 
Ona görə də özündə olan hər hansı pis vərdişi, xüsusiyyəti 
tövbə edir. Bu cür niyyətlə ardıcıl yeddi dəfə getmiş şəxs öz 
nöqsanlarını aradan qaldırmış olur. Dindarlar yeddi dəfə 
Həzrət Babanı ziyarət etdikdə qazanılmış savabı Həcc ziya-
rətinin savabına bərabər tuturlar. Həcc ziyarəti zəngin müsəl-
manlar üçündür. Zəngin olmayıb Allah məqamında savaba 
nail olmaq istəyənlər bu yolla qəlblərinin məhəbbət və 
istəklərini həyata keçirirlər. Allah qəbul eyləsin!
 
34
Həzrət Baba haqqında çoxlu əhvalatlar danışılmışdır. La­
kin bunları toplayan olmamışdır. Bu sətirlərin müəllifi bu gün 
də peşmançılıq hissi keçirir ki, Yerfinin savadlı mollalarından 
olan, ömrünün xeyli hissəsini Mirzəqışlaq kəndində yaşayan 
Şıxəli dayıdan Həzrət Baba haqqında ərəb-fars tərkibli sözlərlə 
dolu olan dini mövzuda dastanın yazıya alınmasına tələsmədi, 
arxayınlıqla yanaşdı. Nəticədə Şıxəli dayının bildikləri özü ilə 
getdi.
Şıxəli dayının yaxınları da öz ürək sözləri ilə Həzrət Baba­
ya məhəbbətlərini bildirirlər:
Dağlardan ucadır dağı,
Tutyadır daşı, torpağı,
Zahirdir Musa bulağı,
Həzrət Babanın üstündə.
Həzrət Baba haqqında dini əfsanələrdən birini 85 yaşlı Ha­
cıyev Ağabba, ikincisini isə 70 yaşlı Əliyev Sahib nağıl etdi.
 Birinci əhvalat. Həzrət Baba Şam şəhəri tərəfində dünyaya 
gəlmişdir. O, kiçik ikən atası rəhmətə getmişdir. Dolanacağın 
çətinliyindən kiçik yaşlarından naxır otarmağa başlamışdır. 
Cavan oğlan olduğu vaxtlarda özündəki ruhi dəyişkənliyi 
hiss etmişdir. Bir gün naxıra canavar girir. Həzrət Babaya 
əyan olur ki, canavar bir dənə inəyi olan kasıba zərər verəcək. 
Allaha yalvarır ki, səkkiz inəyi olan varlının inəklərindən biri­
ni yesin, amma kasıbın bir inəyinə toxunmasın. Canavara əmr 
verildiyindən kasıbın inəyini yeyir. Axşam naxırı gətirəndə 
əhvalatı kasıba danışır, kasıb inanmır. Səhəri kasıbı aparır 
hadisənin olduğu yerə və o ərazidəki Ağ dağdan soruşur:
– Ey Ağ dağ, mən Allaha yalvardım ki, kasıbın inəyinə to­
xunmasın, amma canavar Allahın əmri ilə kasıbın inəyini 
yemədimi?
Ağ Dağdan “bəli” cavabı gəlir. Həzrət Baba dönüb eyni su­
alı Qara dağa da verir. Qara dağdan da “bəli” cavabı gəlir. 
Kasıb təəccüblənir, heç nə demir. Həzrət Baba ölkəsindən baş 
götürüb gəlir Azərbaycan ərazisinə. Çılğır (Çiləgir) kəndində 
35
dayanır. Bir müddət burada yaşayır. Allahın sevimlilərindən 
olduğu üçün günah iş görmür, görsə onu özünə bağışlaya bil­
mir. Deyilənlərə görə, bir dəfə ehsan zamanı bir düyü tapda­
layır. Orda da qala bilmir. Dağa tərəf üz tutur və Hapıt 
kəndinə gəlib çıxır. Bir varlıya çoban olur. Bir neçə il işləyir. 
Varlı görür ki, bu necə saf, təmiz insandır. Ürəyində rəhm 
oyanır. Bir neçə nəfərə məsləhət edir ki, bu oğlanı evləndirmək, 
yanında saxlamaq istəyir. Varlıya məsləhət bilirlər ki, ver qızı­
nı, götür oğulluğa. Varlı məqsədini Həzrər Babaya bildirir. 
Həzrət Baba etiraz eləmir. Bazarlığa getmək üçün icazə istəyir. 
Varlını maraq bürüyür və razılıq verir. Varlının dəlisov bir qı­
zıl cöngəsi varmış. Həzrət Baba cöngəni alıqlayır, üstünə xur­
cun qoyub, Qubaya tərəf deyil, üz tutur dağlara tərəf. Dağları 
gəzib harda ən gözəl çiçəklər varsa yığar xurcuna. Axşama 
qayıdar evə. Evdə xurcun açılanda hamı görər ki, xurcunda 
al-əlvan, güllü paltarlar var. Toy başlanar. Həzrət baba gəlin 
otağına girəndə əlində bir yemiş olarmış. Yemişdən bir dilim 
kəsib qıza verər. Qız yemiş dilimini yedikdən sonra Həzrət 
babanın haraya getdiyini görməz. Səhər hamı eşidər ki, Həzrət 
Baba yoxdur. Həzrət Baba Bilgəh yaylağından, Qara çaydan 
keçər, gəlib Baba dağın zirvəsində qərar tutar. Bir müddət bu­
rada yaşayar. Nəhayət, bir gün bu dünyamız üçün müddəti 
başa çatar. Qayınatası onun sorağında olar. Axtara-axtara 
Həzrət Babanı bu dünyadan köçdüyü vaxt tapar və zirvədə 
də dəfn edər. Belə deyirlər ki, anası Həzrət Babanın sorağı ilə 
gəlib Baba dağa çıxır. Həzrət Babanın qəbrinə az qalmış vəfat 
edir. Onun qəbri də Həzrət Babanın qəbrindən bir az aşağıda­
dır. Həzrət Babanın verdiyi yemiş dilimindən qız hamilə qa­
lır. Bir oğlu olur. Hamı ona Baba Dilim baba deyir. Baba Dilim 
baba piri Hapıt kəndindədir. Yerli əhalinin müqəddəs 
ziyarətgahlarından biridir.
İkinci əhvalat. Həzrət Babanın tarixi islamdan əvvələ aid­
dir, Musa peyğəmbərin tarixi ilə bərabər götürülür. Bu isə bu 
günümüzədək üç min il yarıma bərabər bir tarixdir. Baba da­
ğın zirvəsindən bir az aşağıda, təxminən 3500 metrdən çox 
yüksəklikdə Musa bulağı vardır. Rəvayətə görə, Musa pey-
 
36
ğəmbər Allahın ondan üstün və əziz bəndəsini axtararkən 
gəlib Həzrət Babanı tapır. Həzrət Baba yer şumlayırmış. Musa 
onu görüb salamlayır və təəccüblə deyir:
– Niyə əziyyət çəkirsən, burda heç nə bitməz. 
Həzrət Baba:
– Bitər, ya Musa, – əgər səni bura göndərən özü istəsə bitər.
Musa görür ki, onun kimliyi, buraya niyə gəlməsi Həzrət 
Babaya məlumdur. Həzrət Babanın namaz vaxtı imiş. Qaran­
lıq deyilən yerə dəstəmaz almağa getmək istəyəndə Musa 
“burada su var, getmə” deyir və əsasını yerə vurur. Həmin 
yerdən su çıxır. Həzrət Baba dəstəmaz alır, namaz qılır və dua 
edir ki, çovğun başlasın. Çox çəkmir, göydən buz yağmağa 
başlayır. Musanı soyuq alır, dözmədiyini bildirir. Həzrət Baba 
ona bürünmə kürkünü verir. Bu da Musaya kömək etmir. 
Həzrət Baba buz parçalarını üst-üstə yığır, daldanacaq 
düzəldir, tonqal qalayır. Musa yenə donduğunu bildirir. 
Həzrət baba Allaha dua edir, yalvarır. Bir az keçir. Bayaqki 
haldan əsər-əlamət qalmır. Hava istiləşir, günəş görünür, 
Musa sevinir. Həzrət babanın Allahın sevimlisi olduğuna 
inam gətirib yoluna davam edir.
Baxmayaraq ki, Həzrət baba haqqında olan rəvayətlərin ta­
rixi islamdan iki min il əvvələ aid edilir, amma bəzi 
tədqiqatçılar Həzrət babanı X əsrdə yaşamış Baba Kuhi Baku­
vi ilə (948–1050) əlaqələndirirlər. Kuh sözünün dağ mənasında 
olması ilə, Baba Kuhinin tənhalığa çəkilərək yay vaxtı dağlar­
da yaşaması ilə oxşarlıqlar olsa da onun Bakıda doğulması, 
sonralar Nişapur və Şirazda yaşaması, Şirazda dəfn olunması, 
Baba Kuhiyə aid olan məlumatların heç birində Həzrət baba 
ilə əlaqələndirməyə rast gəlinməməsi bu tədqiqata tam 
yəqinlik yaratmır.
Baba Kuhi Bakuvi ərəb və fars dillərində əsərlər yazmış, 
Sufi şeirinin ilk görkəmli nümayəndələrindəndir.
Yerfinin bəyləri. 1831-ci il məlumatına görə, Yerfidə bəy 
olmamışdır. Görünür, XIX əsrin ikinci yarısında bəylik titulu 
alanlar olmuşdur. Şeyda bəy, Məmmədşərif bəy, Talıb bəy, 
Ağakişi bəy,Aslan bəy, Haşım bəy, Əlmurad bəy, Gəray bəy, 
37
Müştaq bəy, Süleyman bəy və başqalarının adları çəkilir. Ağa­
kişi bəy və Süleyman bəy nisbətən varlı olmuşlar. Bəzi bəylər 
“ac bəylər” adlanmışlar.
Qüləh qazmaları Ağakişi bəyin qazmaları olmuşdur. Ora­
dan həyətinə qədər saxsı borularla arx olmuşdur. Sağılan süd 
həmin arxla həyətində hovuza tökülərmiş. Bəziləri bunu 
Müştaq bəyə isnad edir.
Müəyyən dövr Talabı kəndinin vergisini Məmməd bəyin, 
Növdün və Suduq kəndlərinin vergilərini Bəybala bəyin aldı­
ğı söylənilir.
Nağıl edilir ki, bəzən bəylər arasında qan davaları da ol­
muşdur. Xurşud bəyi pis hərəkətlərinə görə digər bəylər 
ailəliklə məhv edirlər. Xurşud bəyə yaxın olanlardan biri on­
ların bir hamilə gəlinini gizlədirlər. Gəlini Növdünə aparırlar. 
Xurşud bəyi öldürənlər bundan xəbər tutur. Bu dəfə gəlini 
Zıxırda gizlədirlər. Bəylər Zıxıra gedib gəlini istəyirlər. Lakin 
Zıxırlılar gəlini vermirlər. Gəlinin oğlu olur. İllər keçir. Həmin 
oğlan böyüyür, evlənir, altı oğlu olur. Onlara Xurşudbəylilər 
deyərmişlər. Həmin oğullardan Yerfiyə gəlib yaşayanı da ol­
muşdur. Çoxu isə Xaçmaz kəndlərində yaşamışdır.
Yadda qalan hadisələrdən biri XX əsrin əvvəllərində 
bəylərlə rəiyyətlər arasında baş vermiş dava olmuşdur. Bu 
dava haqqında Calal Günəşli öz xatirələrində məlumat ver­
mişdir. 1917-ci il idi. Ölkədəki qarışıqlıq yerlərdə də təsirini 
göstərirdi. Yerfinin yüzbaşısı Hacıbala icmaya daxil olan 
kəndlərdə: Aydınkənd, Qarabulaq, Dərk, Talış, Nohurdüzü 
və Qayadalıda gününü keçirir, idarəni təhvil vermək istəmirdi. 
Uzun müddət kovxa işləyən Əliməmmədli Həsən kişi kazak­
ları ilə Hacıbalanı tutur, möhür və Nikolayın şəkli olan sarı 
zənciri alır. Varlılara qarşı müxtəlif qaydalar həyata keçirilir.
1918-ci ilin mart-aprel aylarında erməni hücumuna görə II 
Nügədidən 80 ailə Yerfiyə gətirilir. May-iyun aylarında ailələr 
öz evlərinə qayıdır.
Bəybala bəy yetənə yetir, yetməyənə də bir daş atırdı, necə 
deyərlər, qan-qan deyirdi. Yay ayları idi. Bəybala bəy 30 atı, 
mal-qarası ilə yaylaqda idi. Pəlvan Fətəli də qardaşları ilə 
 
38
birgə atlarını, mal-qaralarını gətirib Bəybala ilə qonşu 
düşmüşdülər. Fətəligil dörd qardaş idilər. Bəyin atlarından 
birinin balasını canavar tutur. Fətəligilin bir dayçası onun ba­
lası ölən atını da əmməyə başlayır. Bəy deyir ki, atınızı qoy­
mayın, mənim atımın balasını əmizdirir. Fətəligil deyirlər ki, 
dayça bizimdir, sənin atını da əmir. Bəy kobud danışır, 
Fətəligil də cavab verir, söz-söhbət böyüyür.
Bir gün Qara işğın yolunda Əlican ilə Xanbala kəndə 
gələndə Bəybalanı görürlər. Əlican bəhanə gətirib Xanbala­
dan ayrılır və Bəybala bəyi vurur. Dindirilmə zamanı Xanbala 
bəyi vurduğunu boynuna alır və tutulur.
Bu əhvalat 1918-ci ildən əvvəl olub. 1918-ci ildə Bəybala 
bəyin oğlu Süleyman artıq böyümüş, atasının qisasını almaq 
fikrinə düşmüşdü. Süleyman bəy əmisi oğlu Muxtar bəylə 
məsləhətləşir. Ya Xanbalanı, ya da Əlcanı vurmaq istəyirlər.
Əlican xalası oğlu Dadaşbala ilə xəstə oğluna görə İsaq 
əfəndinin yanına gedir. Muxtar və Süleyman kəndin içində 
atəş açar, Dadaşbalanı vururlar. Əlican və Dadaşbalanın xala­
sı oğlu İslam bəylərlə qonşu idi. Xanbala ilə Əlican İslamın 
evində məsləhət edirlər. Muxtarın evi də o biri bəylərlə qon­
şuluqda idi. Muxtar pilləkənin başına çıxanda vurulur. Bu­
nunla da iki məhəllə arasında atışma başlayır. Şirəli bəy, Şey­
da bəy, onların bibiləri də vurulur. Bəylərə qarşı vuruşa digər 
rəiyyətlərdən də qarışanı olur. Dava böyüyüb bəy-rəiyyət da­
vasına çevrilir. Heç kəs qorxudan bayıra çıxmır. Atışma 
səsindən itlər də kənddən qaçır. Mal-qara tövlədə qalır. Vu­
ruşma gecə də davam edir. Qorxudan heç kəs yatmır. İkinci 
gün kənddə nüfuza malik, əvvəllər yüzbaşı olmuş Əmrəli kişi 
kəndə gələr. O, işi olduğu üçün başqa kəndə gedirmiş. Əmrəli 
kişi hər iki tərəfə səslənir ki, güllə atmayın. Atışmaq istəyirsiniz 
kəddən kənara çıxın, atışın. Bəylər razılaşır, çünki yerdə dörd 
ölüləri var idi, həm də onlar az idi, rəiyyət çox. Fətəlinin 
dəstəsi sakitləşmək bilmir. Əmirəli kişi və Mirzə kişi əlisilahlı 
dəstə hazırlayır. Fətəlini çağırıb deyilər ki, imkan verin 
ölülərini basdırsınlar, başqa kəndlər bizə gülər. Atışma saxla­
nılır.
39
Atışmadan bir neçə gün sonra Əlibəy Zizikiski 200 nəfər 
adam ilə, hörmətli din nümayəndələri ilə cümə günü Yerfiyə 
gəlir. 500 ailəlik kənd və icmaya aid digər kəndlərdən namaza 
gələnlər məscidə yığışır. Cümə namazından sonra Zizikski çı­
xış edir, kəndin hacısını, əfəndisini, ağsaqqalını töhmətləndirir. 
Hər iki tərəfi çağırtdırıb dava etməyəcəkləri üçün Qurana and 
içdirir. 
Yerfi bəylərinin haradansa gəldiyi, gəlmə olduğu deyilmir. 
Yalnız buduqlu alim Vaqif Piriyev “Buduq və buduqlular” 
əsərində Yerfi bəylərini də öz adlarına çıxır. Əvvəldə dediyim 
kimi, tat alim Məhəmməd Əliyev Yerfini tat kəndi hesab 
elədiyi sayaq, buduqlu alim də Yerfini az qala buduqlulaşdı­
rır. V.Piriyevin göstərdiyi mənbədə (Quba, fond 114...) 1936-cı 
ilə aid kənd sovet kitablarından başqa heç nə yoxdur. Kənd 
sovet kitablarında isə Buduqda yaşayan əhalinin siyahısı və 
məşğuliyyəti, evi, torpağı və təsərrüfatı haqqında məlumat 
verilir.
Yerfinin varlı adamları. Yerfidə çox zəngin, hədsiz varlı 
adamlar olmayıb. Başqalarına nisbətən bu gün idarə binası 
olan Şıxməmməd oğlanlarının evi, Molla Cabbar və Mirzənin 
evləri fərqlənir. Əfəndilər, hacılar, vəzifə sahibi olanlar 
müəyyən qədər əmlaka yiyələnmişdilər. Bu əmlak da əsasən 
torpaq, qoyun, mal-qaradan ibarət idi. Belə əmlak usta 
Kərimin oğlanları Nəcməddin, Kamal və Şərafətdində də ol­
muşdur. Müsavat dövründə Nəcməddin yüzbaşı olmuşdur. 
1917-ci ildə Hacıbala, ondan əvvəl 1916-cı ildə isə Vəli oğlu 
Cabar yüzbaşı olmuşdur. Yüzbaşı seçki yolu ilə seçilirmiş. 
Seçkiyə nəzarət üçün naçalnik də gəlirmiş. 1916-cı il seçkisində 
namizədlərdən biri Hacıbala, digəri Cabar imiş. Cabar 
nisbətən varlı idi. Əvvəlcədən işin yaxşı tutur. Naçalnik ona 
tərəf imiş. Qayda belə idi. İki sərnic qoyulur, hərəsi bir 
namizəd üçün. Bir qabda da qoz qoyulur. Seçicilər yaxınlaşıb 
qozu götürür, kimə səs vermək istəyirsə onun sərnicinə atır. 
Adamların çoxu Cabara səs verir. Zalı adlı kişiyə (Molla 
Bəbirin qayınatası) növbə çatanda yaxınlaşıb bir qoz götürür 
və deyir: ”Mənim payıma bir qoz düşür, atmıram, mən sındı­
 
40
rıb yeyirəm.” Zalı kişi qozu sındırıb yeyir. Naçalnik acıqlanır, 
əmr edir ki, Zalı kişi seçkini pozur, vurun. Zalı kişini elə 
döyürlər ki, bir ay xəstə yatır.
 XX əsrin əvvəllərində qonaqkəndli Məmməd bəy Günəşin 
nəvəsi İskəndərin natiqliyini, nəcibliyini bəyənib özü ilə Pe­
terburqa aparır. İskəndər orada rus dilini öyrənir. Kəndə 
gələndə samovar və neft lampası gətirir. Çıraqla dolanan ca­
maat neft lampasının və samovarın tamaşasına gəlir. İskəndər 
Talabı, Zərqova, Çiçi, Afurca, Xaçmaz (o vaxt kənd olmuşdur) 
kəndlərində qulluqda olmuşdur.
Yerfinin aşıqları. XIX əsrin sonları, XX əsrin əvvəlləri Yer­
finin inkişaf dövrü olmuşdur. Bu dördə dini təhsil güclü oldu­
ğu kimi, el-obanın konsertini, teatrını əvəz edən toy 
məclislərinin çalğıçı dəstələri, aşıqları da öz qabiliyyətlərini 
inkişaf etdirir, ustalıqları ilə fərqlənirdilər. Yerfi kəndini tanı­
dan, qonşu kəndlərin məclislərini də yola verən aşıqlar 
fəaliyyət göstərirdilər. Aşıq Əlosman, Aşıq Mehralı, Aşıq 
Hətəm, Aşıq Mehdiqulu, Aşıq Eynal və başqaları yaddaqalan 
aşıqlardır.
Aşıq Əlosman günəşlilərdəndir, aşıqlıq sənətindən tez əl 
çəkmiş, kəndxuda seçilmişdir. Deyilənlərə görə, otuz ilə yaxın 
kəndxuda olmuşdur. Aşıq Eynal qonşu kəndlərdə də məclis 
aparan bir aşıq olmuşdur. Hələ cavan ikən Qarxun kəndində 
məclislərin birində Bənövşə adlı bir qızı bəyənmiş, onunla 
ailə qurmuşdur. Aşıq Eynal dini mükəmməl bilmiş, 
məclislərdə dinlə bağlı fikirlərin, eləcə də tanrıçılığın təbliğinə 
üstünlük vermişdir. Bu dövrdə Quba xanlığında fəaliyyət 
göstərən aşıqların repertuarında Xaltanlı Tağının (1800–1906) 
təsiri güclü olmuşdur. 28 yeni saz havasının yaradılmasının 
Xaltanlı Tağının adı ilə bağlı olması onun sənətdə ustad oldu­
ğunu bildirir (Ağalar Mirzə. “Xaltanlı Tağı”, Elm, Bakı, 1999, 
səh. 21). Heç şübhəsiz ki, aşıq Tağı o dövrün yaxın ərazidə ən 
böyük kəndi olan Yerfidə çoxsaylı toy məclisləri aparmışdır. 
Xaltanlı Tağının şəriət-təriqət, mərifət, həqiqət yolunda əsas 
inam və etiqadını əks etdirən qoşmaları, qıfılbəndləri, dillər 
41
əzbəri olan 22 bəndlik “Vücudnamə”si zona aşıqlarının dərs 
aldıqları mənbələrdən olmuşdur:
Abi-atəş, xaki baddan cəm oldum, 
Adəm dəryasından sorağa gəldim.
Sənin biətindən, dinin sərtindən,
Ana vücudunda yarnağa gəldim...
Haşiyə. Bir məsələni qeyd etməyə bilmirəm. Tağı özünü 
xaltanlı, qubalı adlandırdığı halda, bəzi tədqiqatçılar onu ya 
dağıstanlı, ya da cənubi azərbaycanlı yazırlar. Buna əhəmiyyət 
verməmək olar, amma... Azərbaycan Sovet Ensiklopediyasın­
da Qubanın Rustov kəndində doğulmuş Bəşir Səfəroğlunu 
bakılı kimi göstərirlər. Rus dekabrist yazıçı Bestujev-Marlins­
kinin haqqında kitab yazdığı qaçaq Molla Nuru heç kim yada 
salmır, həmin kitab sovet hökumətinin qurtaracağında qubalı 
alim Tofiq Rüstəmov tərəfindən tərcümə olunur. Halbuki baş­
qa qaçaqlar haqqında arxivləri araşdırıb beş-on cümlə tapır­
lar.
Təhsilini Qubada alan, Amsar kəndini doğma sayan, Avro­
pa şəhərlərindən üstün bilən, doğmalarının məzarı Qubada 
olan A.Bakıxanov ASE-də, eləcə də Uşaq Ensiklopediyasında 
elə təqdim edilir ki, oxuyan bir yerdə də olsun Quba sözünə 
rast gəlmir. Belə misalların sayını artıra bilərəm. Məni 
yerliçilikdə günahlandırmaq istəyənlərə demək istəyirəm ki, 
məndə bu fikirləri oyadan səbəbləri araşdırın, sonra deyin: 
“Lənət ayrı – seçkilik edənlərə”...
Aşıq Eynal da həm dini təhsil, həm də ustad dərsi almış, 
yaradana böyük məhəbbəti ilə toy məclislərində dini-ruhani 
vəzifəni üzərinə götürərək həm nəsrlə, həm nəzmlə islamı 
təbliğ etmişdir. Hacı Eynalın oğlu Şahbala aşıqlıq etmək 
istəmiş, atası vəfat edəndən sonra, xalası oğlu adurlu aşıq 
Gülməmməddən dərs almışdır. Aşıq Gülməmməd 1941–1945-ci 
il müharibəsi vaxtı Göyçaya köçmüş, aşıqlığını davam etdir­
miş, orda da vəfat etmişdir. Aşıq Şahbala ilə əlaqədar maraqlı 
əhvalatlar söylənilir. Belə deyirlər ki, Təngə dərəsindən aşağı 
 
42
kəndlərin birinə Aşıq Şahbalanı dəvət edirlər. Ona bildirirlər 
ki, özü gəlsin, çalğıçı dəstəsinə ehtiyac yoxdur. Aşıq Şahbala 
sazını götürür, atını minib yola düşür. Toyda balabançı 
özündənrazı, dediyinə görə aşıqlardan öz istədiyi qiyməti 
alan şəxs imiş. Məclis başlananda balabançı aşığı özünə ram 
etmək üçün bir-neçə dəfə mahnıdan kənara çıxır. Aşıq Şahba­
la başa düşür və deyir: – Mənə balabançı lazım deyil. Mənim 
sazım balabanı da əvəz edir.
Balabançı oturur və elə bilir ki, aşıq bir azdan onu çağıra­
caq. Amma aşıq özü çalıb, özü oxuyur. Balabançı toyun onsuz 
keçəcəyini, toydan ona nəmər çatmayacağını görüb sakitləşir, 
aşıqla razılaşır.
Yerfi kəndinin sonuncu aşığı – Aşıq Seydbaba söhüblü aşıq 
Vəlixanın şagirdi olmuşdur. Nağılı Aşıq Mehralı, əliməmmədli 
Aşıq Hətəm, seyidəmirli Aşıq Mehdiqulu haqqında təəssüf ki, 
məlumat toplaya bilməmişik...
Yerfinin pəhləvan oğulları. 1930-cu illərədək Yerfidə 7 
gün, 7 gecə toy olduğundan xəbər verirlər. Sonralar toyun 
müddəti 3 günə düşdü. Hazırda isə iki gündür: bir gün qız 
evində, ikinci gün oğlan evində.
3 yaxud 7 gün olan toylarda məclisi aşıq aparardı. Hər ax­
şam dastan söylənilərdi. Bəyqoyulma mərasimindən sonra 
pəhləvanların yarışı keçirilirdi. Qalibə xələt-xonça verilirdi. 
Xələt-xonça üçün meydana çıxan bu güləşçilərə qursaqtutan 
deyirdilər. Belələrindən biri Ağakişili Paşa idi. Paşa görkəmcə 
pəhləvan cüssəli idi.
Qursaqtutanlardan fərqli olaraq hər vaxt meydana atılma­
yıb, “mənəm-mənəm” deyən pəhləvan olduqda irəli çıxan, 
pəhləvan adı ilə tanınan şəxslər də olmuşdur. Bunlardan biri 
Pəhləvan Xəlil idi.
Bir gün Paşa, Şahbala və Xəlil Dəvəcinin Aygünlü kəndinə 
taxıl biçməyə gedirlər. Aygünlüdə toy imiş. Toy sahibi Çiçidən 
pəhləvan gətiribmiş. Meydana kim çıxırsa çiçili pəhləvan qa­
lib gəlir. Sazanda dəstəsində olan Əlövsət adlı biri aşıq Şahba­
lanı tanıdığından deyir:” Gedin, o biçinçilərin arasında pəh-
ləvan var, gətirin”.
43
Pəhləvan cüssəli Paşa kişi deyir:
– Sizin o pəhləvanınız əvvəl qoy mənim şəyirdimlə 
güləşsin.
Xəlil boyca kiçik olsa da, çox qüvvətli idi. “Koroğlu” çalı­
nır. Xəlil pəhləvana qalib gəlir.
Nağıl edirlər ki, kəndlərin birində toyda Xəlil zıxırlı 
pəhləvan Şahkərəmə də qalib gəlmişdir.
Haşiyə. Şahkərəmin pəhləvan cüssəli bacısı var imiş. Bir 
gün bacısı inək sağanda camış avarası (iki illik camış balasına 
avara deyilir) ona imkan vermir. Qız hirslənir, ayağa qalxıb 
avaranın boynunu burub yıxır yerə, üstündə oturub başlayır 
inəyi sağmağa. Bunu Şahkərəm görür və deyir: “Bacı, səninlə 
güləşəcəyəm.” Qız kişi paltarı geyinib güləşməyə gəlir. O 
qədər çəkmir ki, Şahkərəmin bir əllə boynundan, bir əllə də 
qıçından tutub qaldırır göyə.
Günlərin birində Yerfidə toy imiş. Əliməmmədli Şahmu­
rad böyük oğlu üçün toy edirmiş. Qonaqkəndli pəhləvan 
Mürsəli toya gəlir və deyir: ”Mən gəlmişəm basmağa, ya ba­
sılmağa. Hünəri olan qarşıma çıxsın.” Toy ağsaqqalı Koxa 
Həsən pəhləvan Xəlilə xəbər göndərir ki, durmasın, gəlsin. 
Həsən kişiyə bildirirlər ki, Xəlil xəstədir, yatır. Həsən təkrar 
adam göndərir. Xəlil gəlir, soyunanda görürlər ki, Xəlilin 
kürəyində ülgüc yerləri var, sən demə qan aldırıb yatırmış.
Qara zurnada dava havası çalınır. Pəhləvanlar üz-üzə du­
randa Xəlil görür ki, Mürsəlinin boynunda dua var. Əl atıb 
duanı qırır və deyir: – Mürsəli, mən səninlə güləşəcəyəm, dua 
ilə yox...
Güləş başlayır. Tamaşaya yığışanlar görür ki, Xəlil güc vur­
duqca kürəyindəki ülgüc yerləri açılır, qan kürəyinin novu ilə 
axıb qurşağına yığılır. Nəhayət, Xəlil qalib gəlir.
Yerfinin güclü pəhləvanlarından biri də Fətəli olmuşdur. O 
qədər güclü olmuşdur ki, yük qarışıq uçuruma gedən atı tu­
tub, dartıb yola çıxarıbmış. Cimidə Mirzəcan bəyin oğlunun 
toy məclisi imiş. Başqa kəndlərlə birgə Yerfidən də yüzbaşı öz 
ətrafı ilə toyda imiş. Toya çağırılan pəhləvan hamıya qalib 
gəlir. Bu pəhləvan dizi güzgülü pəhləvan imiş. Yəni onun di­
 
44
zini yerə vurmağa heç kəsin gücü çatmırmış. Yerfinin yüzba­
şısı Fətəliyə xəbər göndərir: –Küsülülüyümüz, davamız 
Yerfidə qalsın, özünü bura yetir. Söhbət səninlə məndən yox, 
kəndlə kənddən gedir. Kəndimizin adını qoru.
Bəylərlə olan davaya görə Fətəlinin yüzbaşıdan xoşu 
gəlmirmiş. Çünki yüzbaşı bəyləri müdafiə eləmişdi. Amma 
Fətəli də bu anda o küsülülüyü bir tərəfə qoyub qalxır ayağa. 
Əvvəlcə belinə örkən atıb madyan atı üç dəfə qaldırır, özünü 
yoxlayır ki, görsün gücü yerindədirmi. Sonra Cimiyə yola dü­
şür. Fətəli Cimidən qalib qayıdır.
Yerfililər Qarabağ döyüşlərində.
1919-cu il iyul-avqust aylarında yerfililər də Qarabağ uğ­
runda gedən döyüşlərdə iştirak etmişdir. 80 nəfər yerfili yola 
salındı. Piyada Qubaya, sonra Qusara aparılır. Ağdam-
Xankəndi döyüş xəttində iştirak edirlər. Günəşli Cəlal, 
Səlimov Bağı, Kərimov Bəyalı və Baldadaş bir bölükdə vuru­
şurdular.
Bu dövrdə ölkədə yaranan boşluğun nəticəsində qaçaqçılıq 
edənlər də çoxalmışdılar. Günəşli Əhmədin oğlu Məmməd 
də bir müddət qaçaqçılıq etmişdir. Əhməd özü də, oğlu 
Məmməd də sakit adam olmamışdır. Məmməd bir neçə dəfə 
həbs edilmiş, həbsdən qaçmışdır, ona görə də Qaçaq Məmməd 
kimi tanınmışdır. Məmmədin yaxşı səsi olub, amma ona toy­
larda deyil, həbsxana divarları arasında oxumaq qismət ol­
muşdur. Həbsxanada hər dəfə bu səsi eşidən dustaqlar 
deyərmiş: ”Yenə yerfili Məmməd oxuyur.”
Deyilənlərə görə Süleyman bəy Yerfidə “Müsavat” partiya­
sının özək sədri olub. Sonralar repressiya illərində kənddən 
xeyli müsavatçı həbs olunmuşdu.
Yerfi Sovet hakimiyyətinin 1920–1950-ci illərində
1920-ci ildə Sovet hakimiyyətinin qurulması Yerfi kəndinə, 
onun inkişafına ziyan vurdu. Bəylərə, din xadimlərinə qarşı 
öz nökərlərinin mübarizəsi bir qisminin həbsinə, bir qisminin 
kənddən qaçmasına səbəb oldu. Torpağın kəndliyə paylan­
45
ması bəzi ailələrin pay torpaqları olan ərazilərə köçməsilə, 
yeni kəndlərin yaranması ilə nəticələndi. Nohurdüzü və Qa­
yadalı belə yarandı. Qara işğın, Qəmbər yeri qış örüşü kimi 
istifadə olundu, hətta evlər tikildi, müəyyən dövr kənd kimi 
tanındı. Oydəh, Quləh qazmaları, Baba yurdu, Ələsgər qaz­
ması, Məhəmməd qazması, Pirverdi qazması, Gəncimalı qaz­
maları kimi yerlər mal-qara saxlanılması üçün güney ərazilər 
qışlaq, quzey yerlər yaylaq kimi işləndi. 
1930-cu ilədək Quba qəza mərkəzi olmuş, qəza dairələrə 
bölünmüşdü. Təngədən yuxarı Xaltan daxil olmaqla Rükə 
qədər ərazidə Yerfi ən böyük kənd olduğundan dairə mərkəzi 
olmuşdur.
Azərbaycan SSR Xalq Komissarları Sovetinin və Azərbaycan 
İcraiyyə Komitəsinin 8 avqust 1930-cu il qərarı ilə Bakı, Quba, 
Salyan, Qarabağ, Gəncə, Şirvan, Lənkəran vilayətləri yaradıl­
mışdır. Hər bir vilayət rayonlara, bölünmüşdü. Quba 
vilayətinə isə Yerfi, Dəvəçi, Xaçmaz, Hil (Qusar), Quba rayon­
ları daxil edilmişdi.
Azərbaycan Mərkəzi İcraiyyə Komitəsinin sədri Qəzənfər 
Musabəyovun və Xalq Komissarları Sovetinin sədri Dadaş 
Bünyadzadənin imzası ilə verilmiş bu qərarda hər bir rayo­
nun əsas tərkibi müəyyən edilmişdir . Yerfi rayonunun tərkibi 
belə olmuşdur:
1. Abdulov Balasultan – RİK– nin sədri
2. Səfərəliyev Abdurrəhman – RİK–in sədr müavini
3. Süleyman Abdul Əli – sədr müavini
4. Niftullayev Şahvələd – RİK–in təlimatçısı
5. Qafarov Əli – şöbə müdiri, təbliğatçı
6. Hidayətzadə – şöbə müdiri
7. Səfərəliyev Əli – RKP sədri
8. Kərimov Niyaz – milis rəisi
9. Turacov İbrahim – vergi üzrə müfəttiş
Yerfi rayonu təşkil olunmağa imkan tapmadı. Din xadim-
lərinin təhriki ilə əhali etiraz etdi. İki ay keçər-keçməz rayon 
rəhbərliyi Qonaqkəndə köçürüldü. Yerfiyə qarşı təzyiqlər art­
dı. Məscidin fəaliyyəti dayandı, hətta hücrələr uçuruldu. Ho­
 
46
vuz, minbər, dam dağıldı. 1934-cu ildən sonra məsciddən xal­
ça arteli kimi istifadə olundusa da, 1941–49-cu illərdə artelin 
ləğvi ilə daha pis vəziyyətə düşdü. Bu dövrdə Qonaqkənddə 
rəhbər işdə çalışan Haşımov Əlövsətin təşəbbüsü ilə məscidin 
qalıqları əsasında təmir aparılıb anbar kimi istifadə olundu. 
1950-ci ildə illərdə bina klub, 1980-ci illərdə mədəniyyət evi 
adlandırıldı. Bu gün damının, divarlarının, döşəməsinin əsaslı 
təmirə ehtiyacı olan binada son 60 ildə heç bir təmir aparılma­
mışdır.
30-cu illərdə yalançı üzədurmalar, vəzifə sahibi olmuş 
nökər lərin ağalıq iddiaları əhalinin daha da dağılmasına 
səbəb oldu. Bəy, əfəndi, hacı mülklərinin dağıdılması savad­
sız qisasçılığın acı nəticəsi idi. Əsrin əvvəlində iki minə yaxın 
əhalisi olan kənddə 1939-cu ildə 900 nəfər qalmışdı. 
İkinci dünya müharibəsinin başlanması kəndə yeni bir 
zərbə vurdu. Kişisini itirən ailələr dolanmaq üçün aran 
kəndlərinə üz tuturdular. Çətinliklərlə yanaşı, kənddə müsbət 
hallar da yaranırdı. Bu, xalçaçılıqla, təhsillə, dövlət qulluğun­
da çalışmaqla bağlı idi.
Yerfidə xalçaçılıq. Xüsusilə dağ kəndlərində natural təsər-
rüfat üstünlük təşkil etdiyindən kəndli öz ehtiyaclarını özü 
ödəməli olurdu. Şəhərdən uzaq olması, gediş-gəlişin çətinliyi 
əhalini məcbur edirdi ki, öz taxılını hazırlasın, öz geyimini to­
xusun. Dağ kəndlərində qoyunçuluğun, maldarlığın inkişafı 
kəndlinin qida və geyim ehtiyaclarının ödənilməsinə xidmət 
edirdi. Kəndli qadın palaz, xalça, heybə toxumaqla yanaşı 
köynək, corab, şal, hətta şalvar, tuman da toxumalı olurdu. 
Toxuçuluqla məşğul olmadan dolanmaq mümkün deyildi. Bu 
işlə məşğul olan yüzlərlə qadının arasında bacarıqlı, zirək 
usta qadınlar da yetişirdi. Onların toxuduqları nümunələr 
evlərin bəzəyi olmaqla yanaşı, nəinki kənddən, hətta Azər-
baycandan kənarda yurdumuzun təmsilçisinə çevrilirdi.
11 may 1988-ci il tarixli “Kommunist” qəzetində oxuyuruq: 
“1908-ci ildə Peterburqda rus muzeyinin etnoqrafiya şöbəsinə 
Azərbaycan xalçalarını toplamaq tapşırılıb. Görkəmli etnoq­
raf, muzeyin Qafqaz şöbəsinin ilk müdiri Aleksandr Miller 
47
Dəvəçinin Pirəbədil, Qubanın Çiçi, Nügədi, Qonaqkəndin 
Yerfi kəndlərini gəzib, xeyli xalça toplayıb.”
1930-cu illərə yaxın dövlət xalçaçılığın inkişafı məqsədilə 
yerlərdə artellər təşkil etməyə başladı. Yerfi kəndində də 
məscid binası artelə çevrildi. Kəndlərin çoxunu əhatə edən bu 
artellərə bacarıqlı kadrlar lazım idi. 1934-cü ildə məşhur xal­
çaçı Lətif Kərimovun təklifi ilə Qubada baş ustalar hazırlayan 
texnikum açılır. Bütün bunlar yerlərdə xalçaçılığın inkişafına 
kömək edir. Uzun illər toxuculuqla məşğul olan bu kəndlərin 
hər birində özünəməxsus qaydalar, üslub, rəng, naxış da ya­
ranmış və təkmilləşmişdi. Hər bir kənd öz kompozisiyası, öz 
çeşnisi ilə tanınırdı. Bu barədə oxuyuruq: “Quba Şirvan xalça­
çılıq məktəbinin Quba qrupuna “Quba”, “Köhnə Quba”, 
“Pirəbədil”, “Xırdagülçiçi”, “Alçagülçiçi”, “Sırtçiçi”, “Qımıl”, 
“Hacıqayıb”, “Qrız”, “Mollakamallı”, “Şahnəzərli”, “Zeyvə”, 
“Qonaqkənd”, “Afurca”, “Yerfi”, “Cimi”, “Xan” və s. xalça 
kompozisiyaları daxildir. (ASE, III cild, Bakı, 1979, səh 256)
Yerfinin xalçaçı qadınlarından danışarkən artelin müdiri 
olmuş, baş usta Güleydə Əlirza qızı xatırlanır. Onun başçılığı 
ilə usta toxucular yetişmiş, bu toxucular Qonaqkənd və Quba 
toxucuları ilə birgə 1945-ci ildə 15 m2 Lenin, 1949-cu ildə 70 m2 
Stalin xalçasının toxunmasında iştirak etmiş, qabaqcıl xalçaçı­
ların bir qrupu Moskva, Leninqrad şəhərlərinə gəzməyə 
göndərilmiş, Mavzeley önündə şəkil çəkdirilmişdir. Bunlar 
həmin dövr üçün fəxr sayılırdı. (Bax: şəkil 11)
Haşiyə. Xalçaçılardan danışarkən afurcalı Mustafayeva 
Gülnənə Məhəmməd qızını yada salmaya bilmərik. O, SSRİ 
Dövlət mükafatı laureatı olmuş, toxuculuqdan Qonaqkənd 
rayon xalça artelinin sədrliyinədək yüksəlmiş, 1968-ci ilədək 
Qonaqkənddəki “Qumaş” xalça fabrikində işləmişdir. Onun 
toxuduğu xalçalar uzun müddət muzeylərin ən qiymətli eks­
ponatları olmuşdur..(ASE, VIIcild, Bakı, 1983, səh 106)
Yerfidə xalçaçılıq arteli çox yaşamadı. İkinci dünya müha-
ribəsində dağılan kənd uzun müddət özünə gələ bilmədi. 
Müharibədən sonrakı illərdə xalçaçılıq yalnız evlərdə işləndi, 
yaşadı. Analar gəlin köçəcək qızlarına xalça, palaz toxudular. 
 
48
Təxminən otuz beş il sonra, 80-ci illərə yaxın Soltan müəllimin 
təşəbbüsü ilə kənddə xalçaçılıq bərpa edilsə də, ömrü uzun 
sürmədi. Yuxarıların qayğısızlığı tənəzzül prosesini 
sürətləndirdi. Nəinki Yerfidə, təxminən on il sonra Qonaqkənd 
“Qumaş” xalça fabriki demək olar ki, fəaliyyətini dayandırdı. 
Xalçaçı qadınlarımız isə hərdənbir xatırlandı. İstərdim ki, on­
ları bir də xatırlayaq, nənələrimizi bir də yad edək.
Yerfi kənd xalça artelində işləmiş qadınların siyahısı: 
Laləzar – Qeybullanın arvadı, Zəbullanın anası, Müxlisə – 
Abu zərin arvadı, Tümən – Cəbrayılın arvadı, Güleydə Əli-
xanlı, Gülsəba – Qürbətin arvadı, Zeynəb – Kamalın arvadı, 
Cəvahir – Şərafəddinin arvadı, Durna – Qurbanın arvadı, Tu­
fan – Əzizxanın arvadı, Bədircahan – Kazımın arvadı, Zərif 
Əlipənahova, Yasəmən Əlixanova, Güllü – İdayətin arvadı, 
Hürzad – Qulunun xalası, Sumaya Əlləyar qızı, Salmanova 
Pəri – Beybudun qardaşı arvadı, Əfruz – Zilfalının arvadı, 
Ayna Həsənova, Xırdaxanım Əlixanova, Xalsa Kərimova, 
Mədinə Kərimova, Gülüstan – pəhləvan Xəlilin arvadı, Ağa­
bacı Zeynalova, Nemət qızı Mədinə, Hürzad Babayeva, Xa­
nımzada, Nurşərəf Soltanova, Əfruz Haşımova, Durna Şalya­
rova, Zərif Əlixanlı, Gülzar Talıbova, Şərəbanı Kərimova, 
Gülxəndə Sadıqova, Gülzar – molla Mahmudun arvadı, 
Bənövşə – Almasın arvadı, Qızılgül Əmrullayeva, Xədicə 
Bədəlova, Gülsənəm Həsənova, Gülüstan – Həmidin arvadı, 
Gülşən Rüstəm qızı, Günəşli Gülbacı... Şübhəsiz ki, bu siyahı 
tam deyil. Amma üzümü bu gün öz ayağına geymək üçün 
corab toxuya bilməyən nəvələrə tuturam...
Haşiyə. 1959-cu il dekabrın 4-də Qonaqkənd rayonu ləğv 
edilərək Quba rayonuna birləşdirildi. 1930-cu ildən mövcud ol­
muş, 158 min hektar torpaq sahəsinə, 50 minə yaxın əhaliyə, 
52 kəndə malik rayonun ləğvi bu ərazinin boşaldılmasına, 
perspektivsiz zonaya çevrilməsinə səbəb oldu. Bu ərazinin xal­
çaçılığı da, arıçılığı da, qoyunçuluğu da, ümumiyyətlə hər bir 
sahəsi gerilədi və ya tamamilə sıradan çıxdı. Hətta bəzi kəndlər: 
Qaraqız, Qılcanlı, Bilgəh, Qarabulaq, Əbilə, Yergüc, Gümür 
xəritədən silindi. Bu torpaqlar yaylaq kimi istifadə olundu.
49
Qonaqkənd rayonu əlli ildən çoxdur ki, Quba rayonuna 
birləşdirilib. Təkcə Xınalığa çəkilən yoldan başqa bu ərazidə 
demək olar ki, irəliləyiş üçün heç bir iş görülməyib. Adam 
bədbinləşəndə fikirləşir ki, nə yaxşı bu ərazi ermənilərin qon­
şuluğunda deyil, yoxsa bu yerləri çoxdan itirmişdik.
Xatırlamalar. Bir gün Quba rayonuna təzə təyin olunmuş 
Arif Rəhimzadə tanışlıq məqsədilə kəndlərə çıxır. Nohurdü­
zü kəndində maşını saxlayıb düşür. Küçədə oynayan uşaqlar­
dan soruşur:
– A bala, bu hansı kənddir?
– Nohurdüzü, – deyə uşaqların biri dillənir.
– A bala, bu necə kənddir, elə bil bura bomba düşüb?
Bu söhbəti eşidən camaat o vaxt güman elədi ki, bəlkə yax­
şılığa doğru bir dönüş olacaq... Sən demə buna da şükür, çün­
ki, ondan sonra neçəsi vəzifəyə gəldisə də, heç ayağı kəndlərə 
dəymədi.
Yerfi məktəbi. Sovet hakimiyyətinin qurulması ilə kənddə 
dini təhsil dünyəvi təhsillə əvəzləndi. İlk illər icbari ibtidai 
təhsil həyata keçirildi. Sinif otaqları kənd evlərində təşkil 
olundu. Məktəb binasının tikilməsi zərurəti ortalığa çıxdı. Sü­
leyman bəyin sahəsində çayın yaxınlığında məktəb binası ti­
kildi. O vaxt texnika yox idi. Məktəbə lazım olan tikinti mate­
rialı öküzlə, araba, kirşə ilə daşınırdı. Taxta, dəmir Qubadan 
heyvanla daşınıb gətirilirdi. Bir neçə illik əziyyətdən sonra, 
1933-cü ildə Yerfi kənd məktəbi istifadəyə verildi. O zaman 
məktəblər ibtidai, yeddiillik və onillik kimi təşkil olunmuşdu. 
Yerfi kənd məktəbi yeddiillik məktəb oldu. Çox çəkmədi 40-cı 
illərə yaxın orta məktəbə çevrildi. Lakin müharibə illərində 
məktəb yenidən yeddiillik məktəb oldu.
Kənd məktəbinin ilk müəllimləri 1920-ci illərdə din xa dim-
lərinin övladları idilər. Bu müəllimlər arasında İmanov, Xan­
baba, Alim müəllimin və Sürəyya əfəndinin adı bu gün də 
hörmətlə xatırlanır. 30-cu illərdə Yerfi kənd məktəbinin 
yetirmələri müəllim oldu. Günəşli Qərib, Məmmədova Bəturə, 
Qasımov Seyidbala, Bədəlov Məhərrəm, Məhərrəmov Möv­
lud, Haşımov Pirbala, Səfərova Mariya, Məcidova Şahbacı 
 
Ye
rfi
 m
ək
tə
bi
ni
n 
19
35
-c
i i
l b
ur
ax
ılı
şı
51
gənc müəllimlər idilər. Yerfi kənd məktəbini bitirənlər arasın­
da qonşu kəndlərdə müəllim işləyənlər, eləcə də yüksək 
vəzifəyə gedənlər də oldu. 1930-cu illərdə bu məktəb ŞKM 
(şekaem-şkola kolxoznaya molodyoji), yəni kolxozçu gənclər 
məktəbi adlanırdı. Məktəbin təsərrüfatı vardı.
Bu dövrün oxumuşları arasında Günəşli Nəzərəli Baba oğ­
lunu unutmaq olmaz. Ona qısaca Nəzər müəllim deyərdilər. 
Yaşadığı dövrün hörmətli şəxslərindən idi. Müxtəlif yerlərdə , 
o cümlədən Azərbaycan KP MK-sında, BDU-da müəllim, iki­
illik hüquq məktəbinin direktoru, ömrünün sonlarına yaxın 
texnikumda müəllim işləmişdir. Düzlüyü, təmizliyi sevmiş­
dir. Buna görə də 50-ci illərdən sonra, xüsusən 60-cı illərdə 
rüşvətin adi hal aldığını, dünənki lütün bir neçə ildən sonra 
ev, əmlak sahibi olduğunu gördükdə dözməyib birbaşa da­
nışdığından onu demaqoq adlandırır və sevmirdilər.
Xatırlamalar. Nəzər müəllim haqqında bizə qalan xatirələr 
vardır. Belə deyirlər ki, Nəzər müəllimi bir məclisə dəvət 
ediblərmiş. İntizam sevən Nəzər müəllim vaxtında məclisdə 
yerini tutur. Amma ev sahibi nədənsə məclisin başlanmasını 
ləngidir. Stol arxasında əyləşənlər gözləməkdən inciyirlər. 
Məlum olur ki, bir hörmətli şəxs gəlməlidir. Onu gözləyirlər 
ki, gəlsin, məclisi başlasınlar. Nəhayət, həmin şəxs gəlir. 
Məclis başlanır. Nəzər müəllim hafizəsi və yaddaşı güclü şəxs 
idi. Gələn hörmətli şəxsi tanıyır. Qədəhlərə içkilər süzülür, 
sağlıqlar deyilir. Nəzər müəllim söz alıb deyir: – Biz bu gün 
bu məclisə gələndə ev sahibinin sevincinə şərik olub sevinir­
dik. Əhvalımız yaxşı idi. Hamımız da vaxtında gəlmişdik. 
Amma məclisdəki bu qədər adamı gözləməyə məcbur edir-
dilər ki, hörmətli bir şəxs gələcək. Lakin bu hörmətli şəxs 
gələndən sonra heç kəs inciməyini biruzə vermədi. Düzü, 
mən də bir az incimişdim. Bu hörmətli şəxsi görəndə mənim 
incikliyim keçdi, əksinə qəlbimi böyük bir sevinc bürüdü. 
Çünki bu hörmətli şəxs bir vaxt mənim tələbəm olmuşdur. 
Görün, tələbə yüksəlib elə bir dərəcəyə çatıb ki, ona görə 
müəllimini gözlədirlər.
 
52
Bu sözləri eşidən hörmətli şəxs qalxıb Nəzər müəllimin ya­
nına gəlir, görüşür və üzrxahlıq edir.
Yerfi kənd məktəbi ilə bağlı bir hadisə uzun illər keçsə də 
unudulmur. Bu xalq şairi Səməd Vurğunun Yerfiyə gəlişidir. 
Səməd Vurğun üç dəfə SSRİ Ali Sovetinə deputat seçilmişdir. 
Şairin həyatından danışılan mənbələrdə ikinci dəfə Qusar­
dan, üçüncü dəfə Qubadan namizədliyinin irəli sürülməsi, 
deputat seçilməsi göstərilir. Lakin ilk dəfə 1946-cı ildə, hara­
dan namizədliyinin sürülməsi nədənsə heç bir yerdə qeyd 
olunmur. Bəli, S.Vurğun ilk dəfə SSRİ Ali Sovetinə deputatlı­
ğa namizəd Qonaqkənd rayonunun seçiciləri tərəfindən 
göstərilmişdir. Bu münasibətlə şair öz seçiciləri ilə görüşməyə 
gəlmişdir. Görüş əvvəlcə Qonaqkənd mədəniyyət evində ol­
muşdur. Daha sonra şair rayon rəhbərləri ilə birgə Yerfi kənd 
orta məktəbinə seçiciləri ilə görüşə gəlmişdir. Bu görüşü bu­
günkü nəsil də sanki görmüş adam kimi nağıl edir. Görüşlə 
bağlı təəssüratlar S.Vurğunun 70 və 80 illik yubileyləri ərə-
fəsində rayon qəzetində də öz əksini tapmışdır. (Bax, “Şəfəq” 
qəzeti, 1976, №69, 87; 1986 №139 ) 
S.Vurğunun gəldiyini eşidən camaat onu qarşılamaq üçün 
kənd yoluna çıxmışdır. “DOJ” markalı maşın gəlmiş, gələn-
lərin arasında S.Vurğun olmamışdır. O qədər çəkməmiş S.Vur-
ğun ov tüfəngi çiynində çay kənarıilə camaata sarı gəlmişdir. 
Sən demə, şair maşındakılardan xeyli əvvəl ov tüfəngini götü­
rüb piyada yola çıxmışdır.
Məktəbin zalında məktəblilər şairin şeirlərini əzbər söy-
ləmış, şair sazını götürüb oxumuş, seçicilərinə ürək sözlərini, 
bu yerlərə qoşduğu seirini söyləmişdir. Deyilənlərə görə, 
şeirdə bizim yerlərin adı çəkilibmiş. S.Vurğunun külliyyatın­
da belə bir şeiri tapa bilmədik. Amma rəhmətlik Tavat 
müəllimə S.Vurğuna isnad edilən bir bənd söyləyərdi:
Babadağı duman altdan baxanda,
Çayqovuşan şırıl-şırıl axanda, 
İldırım oynayıb şimşək çaxanda
Mən də bir quş olub ordan ötəydim.
53
S.Vurğunu çaya dəvət edirlər. Şairin şay içib çörək yediyi 
evi bu gün də hamı tanıyır. Bu ev həmin illərdə kolxoz sədri 
işləmiş əliməmmədli Süleymanov Nadirşahın evidir. Çay yı­
ğışdırılıb süfrəyə çörək gətiriləndə bayırda kimsə ucadan de­
yir:
 – Dərk-Talış camaatı gəlib.
S.Vurğun bu sözləri eşidib deyir:
 – Durun gedək. Mən camaatı orada gözlədə bilmərəm.
Rayon rəhbərləri təkid edirlər ki, çörək yeyək, gedərik. 
Səməd razılaşmır. Məcbur olub hamı ayağa qalxır. S.Vurğun­
la bir günlük görüş hamı üçün əziz bir xatirəyə dönmüş, şai­
rin həyatının bir günü belə dastana çevrilmişdir.
Yerfi kəndi ikinci dünya müharibəsi illərində. İkinci dün­
ya müharibəsi bütün ölkəyə ziyan vurduğu kimi, bizim dağ 
kəndimizə dağ çəkdi. Müharibə illərində bir çox evlər boş qal­
dı. Aclıq kənddə tüğyan edirdi. Kəndli çörəksiz, kolxozun 
verdiyi yavan pendiri yeyib çöl işlərinə gedirdi. Yeyilməsi 
mümkün olmayan, bir neçə dəfə qaynadılıb suyu atıldıqdan 
sonra yeyilən acqax, bəzən jmıx, arpa, qarğıdalı çörəkləri 
ölməmək üçün çətinliklə tapılırdı. Baxmayaraq ki, kəndin 
zəmiləri var idi, əllə taxıl əkib becərirdilər, məhsul cəbhə üçün 
tədarük olunurdu. Ölməmək üçün o taxıldan 1–2 kiloqram 
gizlədən tutulanda həbs olunurdu. Dövr çox çətin idi. Tutulan 
da haqlı idi, tutduran da. Bu illərdə bir kəlmə söz üstündə 
tutulanlar da olurdu. Ölüm-dirim müharibəsi gedirdi. Yerfi-
lilər də bu müharibədə həm ön cəbhədə, həm də arxa cəbhədə 
iştirak edirdi.
Xatırlamalar. Əliməmmədli Səlimov Bağı xəstələnib yatağa 
düşür. Bağı kolxoz sədri idi. Bir neçə gün keçir. Kənd sovet 
sədri Günəşli Gülmalı bir neçə nəfərlə xəstənin yanına gəlir. 
Bir az söhbət edir, hal-əhval bilib getməli olanda Gülmalı kişi 
Bağının həyat yoldaşı Zərqələmə tapşırır ki, xəstəyə yaxşı 
baxsın. Zərqələm “ay qardaş, bir yana dur” deyib astadan 
Gülmalıya pıçıldayır ki, kişinin heç bir xəstəliyi yoxdur, neçə 
gündür acdır. Acından bu vəziyyətə düşüb,”
 
54
Qışın qurtaracağı olduğundan çox adamın ehtiyatı tükənib-
miş. Kənd sovet sədri xəstə Bağıya bildirir ki, acından ölməli 
deyilsən ki, öz əlindədir, anbarda olan buğdadan götür.” Bağı 
deyir: – Anbardakı taxıl toxumluqdur, mən əl vura bilmərəm.
Gülmalı kişi kolxoz şurası üzvlərini yığıb iclas keçirdir. Şu­
ranın qərarı ilə toxumluq buğdadan götürülüb xəstə yatan Ba­
ğıya verilir.
Müharibədən sonra boş qalan evlər xarabalığa döndü. Ca­
maatda ruh düşkünlüyü yaranmasın deyə, rayon rəhbərliyinin 
göstərişi ilə boş evlərin daşı daşındı, yeri düzləndi. Bu gün də 
diqqətlə fikir verəndə, xüsusilə Güney məhəllədə belə evlərin 
yeri bilinir. Xalçaçılıq da sıradan çıxanda məscid binası ba­
xımsız qalıb dağılmağa başlamışdı. Qonaqkənd rayonunda 
rəhbər işdə işləyən Haşımov Əlövsətin təkidi ilə məscid bina­
sı kolxoz tərəfindən qismən təmir edildi və anbar kimi istifadə 
olundu.
Müharibədən salamat qayıdan, fərqlənən, əlil kimi dönən-
lər də oldu, həlak olub yeri bilinməyən, itkin düşənlər də. Ço­
xunu yerfililər unutmadı, bu gün də söz düşəndə xatırlanır­
lar. Cəbhədə hər iki qıçını itirmiş II qrup əlil olmuş Səfərəliyev 
Məmmədağa, III qrup əlil Bədəlov Əliheydər Berlinədək dö­
yüş yolu keçmiş, “Qırmızı Ulduz” və III dərəcəli “Şöhrət” 
ordenlərinə layiq görülmüş topçu Məmmədov Ramazan, 
“Şöhrət” ordeninin iki dərəcəsinə layiq görülmüş Tərlan Ha­
cıyev, bölmə komandiri Ağayev Abdulməcid, vzvod koman­
diri Zeynalov Piri və başqaları fərqlənmişlər. Xüsusilə, pu­
lemyotçu İbrahimov İbrahim İsrafil oğlu cəbhədən orden və 
medallarla qayıtmış, haqqında cəbhə qəzetləri, sonralar rayon 
və respublika qəzetləri böyük məqalələr vermişlər.
Ümumiyyətlə, Yerfi kəndindən döyüşlərdə iki yüzə yaxın 
döyüşçü olmuşdur. Əldə etdiyimiz siyahıda 129 nəfərin soya­
dı və adı verilmışdir. Diqqətlə baxın, yaxınlarınızın o siyahıda 
olmayanı varsa, kitabın sonunda qeyd yerində bildirin. Axı 
belə oğullar unudulmamalıdır.
55
II Dünya müharibəsində iştirak edənlər: 
1. Abdullayev İmanqulu 
2. Abdullayev Məmmədəli 
3. Abdullayev Oruc 
4. Abdullayev Saday 
5. Ağayev Abdulməcid 
6. Ağayev Mintağa
7. Ağayev Mollağa 
8. Babayev Abasəli 
9. Babayev Əlibala 
10. Babayev Kamal 
11. Babayev Nağdalı 
12. Babayev Tacəddin
13. Bağırov Aslan 
14. Bağırov Bəbir 
15. Balayev Gülnəzər 
16. Balayev Musa 
17. Bədəlov Əliheydər 
18. Bədəlov Qəzənfər
19. Bədəlov Məhərrəm 
20. Bədəlov Məmməd 
21. Daşdəmirov Balaqadaş 
22. Daşdəmirov Oruc 
23. Dostuyev Gülbaba 
24. Dostuyev Mirbaba
25. Əlixanov Dənyar 
26. Əlixanov Qənbər 
27. Əlixanov Məmmədmehdi 
28. Əlixanov Yusif 
29. Əlipənahov Adıgül 
30. Əlipənahov Əlipənah
31. Əliyev Tərlan 
32. Əliyev Novruzəli 
33. Əmirov Ağarza 
34. Əmrullayev Cəlal 
35. Feyzullayev Səməndər 
 
56
36. Gülalıyev Hacıbaba
37. Günəşli Şahqubat 
38. Hacıyev Absəlim 
39. Hacıyev Balabəy 
40. Hacıyev Əbil 
41. Hacıyev Hacıbəy 
42. Hacıyev Həmdulla
43. Hacıyev Mürsəl 
44. Hacıyev Sədrəddin 
45. Haşımov Pirbala 
46. Heybətov Cabar 
47. Həsənli Əlişan 
48. Həsənli Həsənbaba
49. Həsrətov Bəşir 
50. İbadulla Ağabala oğlu 
51. İbrahimov İbrahim 
52. İbrahimov Qafar 
53. İbrahimov Qürbət 
54. İskəndərov Əlmusa
55. Kərimov Abas 
56. Kərimov Absalam 
57. Kərimov Xalı 
58. Qaflanov Həmzalı 
59. Qaflanov Zilfalı 
60. Qambayev Qambay
61. Qamxarov Qamxar 
62. Qamxarov Seyfəl 
63. Qasımov Qasım 
64. Qasımov Nüsrət 
65. Qurbanov Abgül 
66. Mahmarzayev Əzizxan
67. Mahmarzayev Pirnəzər 
68. Mahmudov Niyətulla 
69. Məmmədov Atababa 
70. Məmmədov Camal 
71. Məmmədov Fərəc 
72. Məmmədov Gülməmməd
57
73. Məmmədov Qənimət 
74. Məmmədov Heybətulla 
75. Məmmədov Mürvət 
76. Məmmədov Ramazan 
77. Mikayılov Məlikşah 
78. Mikayılov Mövlud 
79. Mikayılov Bağı 
80. Musayev Qurban 
81. Mustafayev Ağarza 
82. Mustafayev Bayraməli 
83. Mustafayev İsfəndiyar 
84. Mürsəli İmaməli oğlu
85. Nuriyev İbadulla 
86. Nuriyev Məhərrəm 
87. Pirbaba Nurbaba oğlu 
88. PirəliyevAğəli 
89. Pirəliyev Məhərrəm 
90. Pirəliyev Pirəli
91. Pirmurad Nurbaba oğlu 
92. Rişanov Baba 
93. Rişanov Əlişan 
94. Seyidəhməd Orucəli oğlu
95. Seyidov Novruz 
96. Səfərəliyev Məmmədağa
97. Səlimov Bağı 
98. Sultanov Cəlal 
99. Sultanov Əlif 
100. Sultanov Həzi 
101. Sultanov Xanalı 
102. Sultanov Eynulla
103. Sultanov Valeh 
104. Sultanov Ziyad 
105. Süleymanov Xalı 
106. Süleymanov Nadirşah 
107. Süleymanov Süleyman 
108. Şabanov Eyni
109. Şabanov Xəlil 
 
58
110. Şabanov Seyfi 
111. Şahbazov Heybətulla 
112. Şalyarov Veysəl 
113. Şərifov Balaqadaş 
114. Şərifov Mövlud
115. Şərifov Saday 
116. Şərifov Şahnəsib 
117. Şərifov Şıxverdi 
118. Təmləlov Seyidbala 
119. Yaqubov Adıgözəl 
120. Yaqubov Dadaş
121. Yaqubov Qara 
122. Yaqubov Qulu 
123. Yaqubov Paşa 
124. Yasin Allahverdi oğlu
125. Zeynalov Məhəmmədşah
126. Zeynalov Nurbaba
127. Zeynalov Piri
128. Zəkiyev Zilfalı
129. Əlixanov Məcid
130.
Müharibə illərində camaatın vəziyyəti ağır idi. Kənddə qa­
lan qocalar, uşaqlar, qadınlar əkin-biçinlə işləyirdilər. Məhsul-
darlığı artırmaq üçün hər şeyə diqqət edirdilər. Uzun müddət 
briqadir işləyən Musayev Qurban söhbət edirdi ki, Həsən 
oğlu Məcid yaxşı təsərrüfatçı idi. Yaxşı şum edir, səpdiyi taxıl 
bol bitirdi. Hamı etiraf edirdi ki, o kişinin əli bərəkətlidir. 
Odur ki, hər səpinə çıxanda gözləyirdilər ki, qoy Məcid kişi 
gəlib başlasın. Səpinə çıxan gün idi. Hamı Məcid kişini göz-
ləyirdi. Gəlmədiyini biləndə durub evinə getdim. Çağırdım, 
çölə çıxanda dedim: 
– Məcid əmi, camaat səni gözləyir.
– Ay oğul, mən xəstəyəm, gələ bilməyəcəyəm.
– Məcid əmi, öküz kirşə gətirim, gedək başla, sonra qayta­
rıb gətirərik.
Məcid kişi acıqlandı:
– Get kirşəyə atavu qoy apar.
59
Yerfinin vəzifəli şəxsləri. Yerfi kəndi 1920-ci illərdə dairə 
mərkəzi olduğundan lazım gəldikdə başqa kəndlərə də məsul 
vəzifələrə göndərilmişlər. Odur ki, Yerfi kəndində ya hökumət 
işində, ya da təsərrüfata rəhbərlikdə başqa kəndlərdən gəlib 
işləyən olmamışdır. Yalnız kənd məktəbində İmanov Xanba­
ba bakılı, Məmmədşah müəllim buduqlu, Ağa müəllim cimili, 
Zaməddin müəllim qusarlı direktor olmuşlar. Bunlardan baş­
qa 60-cı ilədək yerfili Günəşli Qərib və Məmmədova Züleyxa 
direktor işləmişlər.
Kənd soveti sədri və kolxoz sədri işləyənlər əsasən yerfili, 
bəzən də Yerfi sovetliyinə daxil olan Dərk və Talış kəndlərindən 
olmuşlar. Belə ki, Qızbəs Əliməmmədli, Bağı Səlimov, Nəğdəli 
Qafarov, Gülmalı Günəşli, Niyətulla Həsənov, Nadirşah Sü­
leymanov, Səməndər Həsənov, Əlixan Həsənov, Tərlan Qəni-
yev, Qumalat Hacıyev 1920-1950-ci illərdə məsul vəzifələrdə 
çalışmışlar.
Yerfililərdən qonşu kəndlərdə, eləcə də rayon mərkəzində 
işləyənlər də çox olmuşdur. Qızbəs Afurca kəndində kənd so­
vet sədri, Səlimov Bağı Qonaqkənddə, Afurcada və Xınalıqda, 
vaxtı ilə M.C.Bağırovun faytonçusu olmuş Qafarov Nəğdəli 
Afurcada, Həsənov Niyətulla Xaşıda, Həsənov Səməndər 
Qrızda, Həşimov Əlövsət Xınalıqda, sonralar Səlimov Rəvan-
bala Buduq və Güləzi kəndlərində, Nəsir Babayev Dəvəçinin 
Ağalıq kəndində işləmişlər.
Xatırlamalar. Belə deyirlər ki, həmişə müxtəlif vəzifələrdə 
işləmiş Səlimov Bağı və Günəşli Gülmalı heç vaxt iddialı ol­
mamışlar. Vəzifədən çıxarıldıqları günün səhəri kənd briqa­
dirinin yanına gedərmişlər ki, biz nə işə gedək? Briqadir nə iş 
buyursa etiraz etmədən gedib işləyərlərmiş. O qədər də çox 
çəkməz, onlar yenidən hansısa məsul bir işə göndərilərmişlər. 
Bu, kommunist nümunəsi idi.
Qonaqkənd rayon mərkəzi olduqdan sonra yerfililərdən 
müxtəlif vəzifələrdə işləyənlər olmuşdur. Müəyyən vaxtlarda 
Şalyarov Abdulbağı, Günəşli Gülmalı yağ idarəsinin müdiri, 
Qasım kişi torpaq şöbəsi, Hacıyev Qumalat və Qəniyev Tərlan 
ticarətin müdiri, Hacıyev Bağır komoxozun müdiri, Əlixanov 
Rəhim məhkəmə sədri, Əlixanov Seyfulla elektrik şəbəkə mü­
 
60
diri, Əlixanov Qənbər mədəniyyət şöbəsinin müdiri, Əmirov 
Mövsüm kolxoz sədri, axsaq Absalam hava bürosu, Qəniyev 
Mirzə yardım komitəsi, Nəsirov Ağamirzə bank müdiri, 
Həsənov Əlixan RPK-nin II katibi, Hacıyeva Məxrifət komso­
molun II katibi, Mahmudov Əlsəfa baş həkim, Seyidbaba tikiş 
artelinin müdiri, Həsənov Xubyar milis işçisi, Abusəlim sta­
tiskada müdir, Həsənli Həsənbaba kənd təsərrüfatı müfət-
tişliyində baş təlimatçı mühasib, Həsənli Əlişan raykomda 
təlimatçı, daha sonra rayon qəzetinin məsul katibi, redaktoru 
kimi çalışmışlar. Bu gün də adları xatırlanan bəzi yerfililər 
haqqında ayrıca məlumat verməyi lazım bildim.
Qızbəs Şıxməmməd qızı Əhmədzadə – 1901-ci ildə Yerfidə 
anadan olmuşdur. 1926-cı ildə partiya sıralarına daxil olub. 
1917-ci ildən evdə xalça toxuyan Qızbəs müxtəlif illərdə Yerfi 
kəndindəki qadınlar klubunun müdiri, Yerfi və Afurca kənd 
sovetlərinin sədri vəzifələrində işləmişdir. Respublika və 
ZSFSR qurultaylarının nümayəndəsi olmuşdur.
Günəşli Cəlal Əlimusa oğlu – 1899-cu ildə Yerfidə doğul­
muş, 1920-ci ilədək kəndin varlı adamlarının nökəri olmuş, 
muzdurluq etmişdir. 1924 – 1927-ci illərdə Yerfi kəndində 
dairə muzdurlar komitəsinin sədri olmuşdur. Qonaqkənd ra­
yonu yaradıldıqdan sonra rayon partiya komitəsində müxtəlif 
vəzifələrdə çalışmışdır. 1960-cı ildə təqaüdçü olduqdan sonra 
Quba rayonunun ictimai işlərində fəallıq göstərmişdir. 1974-cü 
ildə vəfat etmişdir.
Haşımov Əlövsət Rüstəm oğlu – 
1910-cu ildə Qayadalı kəndində ana­
dan olmuşdur. 1919-cu ildə atası vəfat 
etmiş, babasının himayəsində yaşa­
mışdır. 1921-ci ildən kənd təsər rü-
fatında işləməyə başlamışdır. O, 1925 
- 1931-ci illərdə Yerfi kənd kolxoz ca­
vanlar məktəbində (ŞKM – o zaman 
bunu şekaem məktəbi adlandırırdı­
lar), sonra isə Quba pedaqoji Texni­
kumunda oxumuşdur. Azərbaycan 
Dövlət Pedaqoji institutunda qiyabi 
61
təhsilini davam etdirən Haşımov bir neçə il Talış və Qayadalı 
kənd məktəblərində müəllim işləmişdir. Sonrakı illərdə 
Azərbaycan KP MK yanında partiya sovet işçiləri hazırlayan 
məktəbi və iki illik Ali partiya məktəbini bitirmişdir. 1939-cu 
ildən Sov.İKP üzvü Ə.Haşımov rayon partiya komi təsində 
təlimatçı, partiya kabinəsi müdiri, təbliğat-təşviqat şöbə mü­
diri, rayon partiya komitəsinin katibi, rayon qəzetinin redak­
toru, rayon icraiyyə komitəsinin sədri kimi məsul vəzifələrdə 
çalışmışdır. 1956-cı ilin fevralında MK-nın çağırışı ilə 30 minçi 
kimi geridə qalan Dimitrov adına kolxoza sədr getmiş, 1971-ci 
ilədək, yəni pensiyaya çıxanadək bu təsərrüfata rəhbərlik et­
mişdir. 1963-cü ildə kolxozun iş təcrübəsini yaymaq məqsədi 
ilə “Selskaya jizn” qəzetində çıxış etmiş, “Pravda”, “Kommu­
nist”, “Sovet kəndi”, “Bakinskiy raboçiy” qəzet ləri onun iş 
təcrübəsini işıqlandırmış, daha sonra, “Kolxozlarda əmək 
haqqı verilməsinin təkmilləşdirilməsi” adlı kitabçası nəşr 
edilmişdir. Ə.Haşımov iki dəfə Qırmızı Əmək Bayrağı ordeni 
ilə və bir çox medallarla təltif olunmuşdur. Ümumittifaq 
əhəmiyyətli fərdi pensiyaçı 1985-ci ilədək, yəni vəfat edənədək 
rayon partiya komissiyasının üzvü və İnqilabi şöh rət şurası­
nın sədri olmuşdur.
Xatırlamalar. Ə. Haşımova yuxarı təşkilatlardan bildirirlər 
ki, sənə Sosialist Əməyi Qəhrəmanı adı verə bilərik. O vaxtki 
pulla yüz qoyunun pulunu istəyiblər. Ə.Haşımov deyib: “Ata­
mın deyil ki, satıb sizə verəm”.
Ə.Haşımov direktor olduğu dövrdə Xınalıq sovxozunda 
qoyunun sayı 60 mini ötürdü. Bu dövrdə rəssam Maral 
Rəhmanzadə Xınalığa, sonra Yerfiyə gəldi. Xınalığı çəkdiyi 
rəsmlərlə tanıtdı. Yerfiyə aid çəkdiyi bir neçə şəkli Haşımova 
hədiyyə etdi. Xalq şairi Rəsul Rzanın Xınalığa gəlməsi Rəhim 
Alxasa dayaq olmasına, tanınmasına səbəb oldu. Yaranmış 
təsərrüfat xınalıqlıların gələcəkdə uğurları, öz tanınmış kadr­
larının yetişməsi üçün baza oldu. Bunu yaşlı xınalıqlılar etiraf 
edirlər. (Bax: şəkil 9; 10)
Əliyev Mirbaba Fərman oğlu – 1910-cu ildə Yerfi kəndində 
anadan olmuşdur. Uzun müddət Qonaqkənd rayon tədarük 
 
62
müvəkkili işləmiş, yaxşı işinə görə II dərəcəli Böyük Vətən 
müharibəsi ordeni və medallarla təltif edilmişdir. Qonaqkənd 
rayon partiya komitəsinin plenum üzvü, rayon Sovetinin 
deputatı, Azərb. K(b)P-nin XVI qurultayının nümayəndəsi 
olmuşdur. Yerfi kənd sovetinin sədri, sovxoz fəhlə komitəsi 
və kadrlar şöbəsinin müdiri işləmiş, 1988-ci ildə vəfat etmişdir.
Xatırlamalar. Yerfililər öz fəallıqları ilə həmişə seçilmişlər. 
Bunun nəticəsidir ki, hələ II dünya müharibəsindən sonra 
kəndlərə telefon rabitəsi çəkilərkən hər kəndə 2-3 nömrə ver­
ildiyi halda, 1947-ci ildə Yerfidə 40 nömrəlik kommutator 
qoyulmuş, demək olar ki, iki evdən birinin telefonu olmuşdur. 
1940-cı illərdə Samur – Dəvəçi kanalı əllə qazılırdı. Yerfililər 
də kanalın qazılmasında səylə çalışırdılar. M.Bağırov işi 
yoxlamağa gəlir, qabaqcılları tərifləyir, kimisə mükafatlan-
dırırdı. Briqadir Babayev Əlibalaya qol saatı verilir. Qonaqkənd 
rayonunun kəndləri arasında yerfililər öndə olduqlarından o 
dövrün qiymətləndirilməsi ilə Yerfi kəndinə Stalinin heykəli 
hədiyyə olunur. Heykəl məktəbin həyətində ucaldıldı. Qeyd 
edək ki, Qonaqkənd rayonunda rəhbərin heykəli yalnız 
Yerfidə idi. Bu gün Stalinə başqa cür yanaşılırsa bu yerfililərin 
günahı deyil.
Qonaqkənd rayon kolxozunun 1948-ci ilə dair məluma-
tından
  
№ Kolxozun adı atlar öküzlər qaramal qoyunlar arılar
1 Hüsü Hacıyev 
– Qonaqkənd
14 29 110 361 7
2 Molotov – 
Cimi
36 82 281 924 21
3 Komsomol – 
Utuq
13 37 138 314 14
4 Beriya – Nütəh 8 22 82 215 35
5 Lenin – Xaltan 8 27 107 240 22
6 Sabir 4 25 67 130 28
7 Əzizbəyov 5 31 87 500 17
8 Beriya – Xaşı 12 41 203 260 19
63
9 Orjonikidze 6 31 128 325 16
10 Kaqanoviç – 
Ördüc
31 71 192 687 8
11 1 may – Ördüc 
(Ruçuq)
17 76 247 383 15
12 Jdanov – Atuc 13 37 146 284 12
13 Mədəniyyət – 
Ruçuq
19 46 178 228 9
14 Yeni Yol – 13 26 139 240 14
15 Telman – 
Giləzi
39 92 242 542 33
16 Nizami – 10 23 70 164 10
17 26 Komissar – 
Afurca
17 54 218 415 20
18 Voroşilov – 
Aydınkənd
3 23 76 300  – 
19 8 Mart – Xırt 37 39 132 286 14
20 K.Marks – Yer­
fi
90 131 450 1800 39
21 Mikoyan – No­
hurdüzü
41 28 155 390 130
22 Stalin – Qara­
bulaq
26 59 238 1460 10
23 Həzi Aslanov 
– Qayadalı
13 20 126 342 24
24 Lenin – Dərk 34 53 232 1596 20
25 Qələbə – 30 55 204 1370 16
26 Şərq – Zıxır 12 23 121 420 5
27 Şaumyan – 11 19 86 194 5
28 Frunze – 
Güzdək
6 26 182 150 29
29 Q.İsmayılov – 
Söhüb
65 40 233 910 42
30 Qırmızı Okt­
yabr – Rük
37 32 184 1620 18
 
64
31 III İnternasio­
nal – Qarxun
21 48 241 3632 45
32 28 Aprel – 
Adur
8 16 104 1030 12
33 Xozediyas – 
Bilgəh
32 24 170 1856 19
34 İnqilab – Bu­
duq
72 160 590 2179 44
35 Bağırov – Ze­
yid
140 146 616 3850 15
36 Kuybışev – 10 30 190 320 28
37 Əli – Bayra­
mov – Ceg
40 52 312 2404 67
38 Xanlar—Əlik 17 41 290 1469 56
39 Kirov – Qırız 47 72 280 1244 70
40 Dimitrov—Xı­
nalıq
45 68 246 3340 34
41 Q. Ulduz – Xı­
nalıq. Qalay­
xudat
152 120 470 11688  54
  Yekunu: 1254 2628 8523 50041 1137
Məlumat üçün Qonaqkənd rayon tədarük müvəkkili 
Əliyev Mirbabanın şəxsi arxivindən və Qonaqkənd rayonun­
da çıxan “Staxanovçu maldar” qəzetinin 1948-ci il nömrələ-
rindən istifadə olunub. 
Yerfidə atçılıq. At igidin yaraşığıdır, dostudur, dar gündə 
yoldaşıdır. Toylarda pəhləvan yarışı keçirildiyi kimi, at yarışı 
da keçirilmişdir. Sazanda dəstəsi hündür bir yerə çıxıb 
döyüşkən bir hava çalardı. Yarışmaq istəyən gənclər, o 
cümlədən bəy də atı ilə birgə hazır olardı. Adətən bu yarış 
toyun axırıncı günü bəyqoyma mərasimindən sonra olardı. 
İşarə verilən kimi təyin olunmuş yerədək atı çapar və geri qa­
yıdardılar. Birinci gələn çapara xonça verilər, atın boynuna 
xələt bağlanardı. Birinci olmaq, uduzmamaq üçün hər kəs atı­
na yaxşı qulluq edərdi, daha yaxşı cins at əldə etməyə çalışar­
dı. Bu da atçılığın inkişafına səbəb olardı.
65
İkinci dünya müharibəsi ərəfəsində Yerfidə 400-dən çox at 
olub. Müharibə vaxtı atların çoxunu cəbhəyə göndəriblər. İn­
kişaf etdirilməsinə baxmayaraq, müharibədən sonrakı illərdə 
160 – 170 baş at olmuşdur. Kolxoz ləğv edildikdən sonra ma­
şın, traktor kəndlərə gəldikcə atçılıq zəifləməyə başladı və 60-cı 
illərdə ləğv oldu. At şəxsi təsərrüfatlarda qaldı. 50-ci illərdə 
Yerfidə bir at təriflənirdi. Bu günədək o atın haqqında danışı­
lır. Bu, Qara atdır.
Həmin illərdə Aydakənd Yerfi sovetliyinə aid idi. Qara at 
aydakəndli Şükürün müsadirə edilmiş atlarından idi. Bu at 
sürüləndə ancaq yorğa gedirdi. İkinci dünya müharibəsindən 
sonrakı illərdə kolxoz sədri işləmiş Süleymanov Nadirşah de­
yirdi: Bakıdan zəng gəlir ki, vəzifəli bir şəxs qatarla Moskvaya 
yola düşür. Mən onunla görüşməli idim. Qatar Xaçmaza 
çatanadək mən Qara atla stansiyaya çatdım və həmin şəxslə 
görüşdüm.
Nəzərə alsaq ki, at maşın yolu yox, kəsmə yolla gedə bilir, 
inanmaq olar. Məsələn, maşın Nohurdüzü, Qonaqkənd, Xırt 
yolu gedincə at Qaraqız tərəfdən Aydakəndlə aşağı düşə bilər 
ki, bu da yolu 2 dəfə qısaltmış olur.
Qara at saniyələri nəzərə almasaq 10 dəqiqəyə 5 km qət 
edərdi. Qara atın şöhrətini rayon rəhbərliyi də eşitmişdi. Bu o 
vaxt idi ki, rayon rəhbərləri də maşın yox, at minirdi. 
Qonaqkənd rayon icraiyyə komitəsinin sədri işləmiş çiçili 
Muxtar Zülfüqarov sonralar Bakıda məsul vəzifədə işləyir. 
Təxminən 1956-1957-ci illərdə respublika üzrə atçılıq yarışı 
keçirilir. Zülfüqarov Bakıdan zəng vurub Qara atın yarışa 
göndərilməsini tələb edir. Qara at həmin yarışda iştirak edir. 
Çapar yerfili Nuruyev Məhərrəm olur. Yorğa yarışında Qara 
at birinci yeri tutur. Sonralar ASE yazılanda artıq Qonaqkənd 
rayonu yox idi. Qara atın hünəri Quba yorğası adı ilə ensiklo­
pediyaya düşür. (Bax. ASE, III cild, 1979, səh. 252)
Qara atın balası da qüvvəli, fərqli at olmuşdur. Lakin 
düşünmədən arıxanaya yaxın bağlanmış atın hörüyü arı səbə-
tinə dolaşmış, səbət asmış, arılar atı sancıb öldürmüşlər. Qara 
atın cinsini saxlamaq, qorumaq üçün qayğı göstəril məmişdir. 
Artıq vəzifə sahiblərinə minik maşınları verilirdi. Qara at isə 
 
66
qocalırdı. Bu zaman bir Qazax atı da gətirilir. Hər iki ayğır atı 
madyanların yanına buraxırlar. Düşünülməmiş, məsuliyyətsiz 
görülmüş iş öz zərərli nəticəsini verir. Aydındır ki, ayğır atlar 
öz madyanlarının yanına digər ayğırı buraxmır, ayğır atlar 
bir-birilə döyüşür. Qazax atı cavan, Qara at qoca. Yaylaqda 
Qazax atı Qara atı uçurdur. Qara at ölür. Akt tərtib edilərkən 
Qara atı yaran baytar bildirir ki, Qara atın ürəyi adi atların 
ürəyindən xeyli böyük idi.
Yerfidə atçılıqla məşğul olan şəxslər çox olmuşdur. At ilxısı 
qışda Navahıya – qışlağa sürülür, yayda yaylağa gətirilirdi. 
Aslan bəy, Balabəy, Gəray bəy, Cəbrayıl Yerfidə atçılıqla məş-
ğul olmuş şəxslər olmuşdur.
Xatırlamalar. Yerfiyə texnika müharibədən sonra gəlib çıxdı. 
İlk traktoru Zəbulla adlı bir gənc sürürdü. İlk maşını isə 1951-ci 
ildə Kərimov Mirzəli sürmüşdür. Zəbulla atadan yetim idi, 
təzəcə nişanlanmışdı. Bir gün traktoru ilə işə gedərkən Halhacı 
körpüsündə traktor aşır. Zəbulla traktorun altında qalır. Anası 
Laləzarın naləsi bütün kəndi lərzəyə salır. Tək qalan qadın bir-
neçə ildən sonra vəfat edir. Onun evinin nişanəsi kimi qayanın 
dibində bir ağac qalmaqdadır, yurdu nişan verir.
Yerfi kəndində ilk şiferlənmiş dam qismən bərpa edilmiş 
məscidin damıdır. Bunu Haşımov Əlövsətin köməyi ilə 
müharibədən sonrakı illərdə edildiyini söyləyirlər. Daha son­
ralar – 1958-ci ildə dərkli Əlixan müəllim kolxoz sədri olarkən 
idarə binaları, kənd soveti sədri Mirbaba Əliyevin təşəbbüsü 
ilə kənd sovetinin binası da şiferlənmişdir.
Yerfi kəndi 1960 – 1991-ci illərdə
İqtisadiyyat. 1960-cı illərə yaxın Yerfi kəndində vəziyyət 
sabitləşməyə başladı. Boş qalmış evlərin bəzisi işıqlandı, təmir 
edildi. Neft mədənlərində işləməyə gedən gənclərdən qayıda­
nı da oldu. Müharibədən əvvəl 900 nəfər əhalisi olan kəndin 
indi 300-dən artıq əhalisi vardı. Bütün evlərin damı torpaq idi. 
Hələ də neft lampası işlənirdi, batareya ilə işləyən 
radioqəbuledicilər təzə çıxmışdı. Kənddə ilk traktor və maşın­
Ye
rfi
 k
ən
di
nd
ən
 b
ir 
gö
rü
nü
ş. 
19
68
-c
i i
l.
 
68
lar var idi. Çox adamın bağı yox idi. Su çaydan səhənglə, 
vedrə ilə daşınırdı. Rayona gediş-gəliş də çətin idi. Poçt at 
yükü ilə gətirilirdi. 1957-ci il məlumatına görə kolxoz əra-
zisində 600 hektara yaxın taxıl əkilirdi. Əkin sahələri öküzlə 
şumlanır, əllə toxum səpilir, taxıl xırmanda vəllə döyülürdü. 
Kolxozun hələ yüzə qədər atı, əlliyə yaxın öküzü vardı. Əllə 
biçilib bağlanmış dərzlər öküz kirşəsi ilə xırmana daşınırdı. 
Yetişdirilən taxıl yuyulur, qurudulur və dəyirmanda üyüdü­
lürdü.
Bütün bu əziyyətlərlə yanaşı insanlarda bir ruh yüksəkliyi 
vardı. Müharibə illərinin dəhşətlərini görən insanlar bu 
günlərinə şükür edirdilər. 1959-cu ilin iyun ayında kolxozçu­
ların ümumi yığıncağında Qonaqkənd rayonunda müfəttiş-
mühasib işləyən Həsənli Həsənbabanın kolxoz sədri seçilməsi 
üçün camaat yekdilliklə səs verdi. Sonralar kolxoz təsərrüfatı 
sovet təsərrüfatına – sovxoza çevrilsə də, H. Həsənli (1925-
1990) davamlı olaraq 21 il 6 aydan çox – 1980-ci ilin sonunadək 
təsərrüfata rəhbərlik etmişdir. (İki çağırış: 1959 və 1964-cü 
illərdə rayon sovetinə deputat seçilmişdir.)
Çox çəkmədi, 1960-cı ildə kəndə işıq verilməsi üçün motor 
gətirildi. Hər gün qaranlıq düşəndən saat 12-yə qədər elektrik 
lampaları yanırdı. Daha sonra Mingəçevir SES-dən gələn işıq 
seli bizim kəndə də yetişdi. Camaat sevinirdi. Hamı elektrik 
dirəklərinin basdırılması üçün köməyə gedirdi. Evlərə elekt­
rik xətlərinin çəkilişi bir bayrama dönürdü, montyorlara qo­
naqlıq verilirdi. Kəndə radio qovşağı gətirildi. İstər respubli­
ka xəbərləri, istərsə də kənd təşkilatının gündəlik göstərişləri 
dinlənilirdi. Daha briqadir qapı-qapı gəzmirdi. Əl əməyini 
yüngülləşməsi üçün kəndə traktor, kombayn gətirildi. Əkin 
və biçənək sahələrində texnikanın işləyə bilməsi üçün yollar 
çəkilməli idi. Rayondan buldozer gətirilirdi. Lakin bu baha 
başa gəlirdi. Sonralar sovxoz öz hesabına buldozer-traktor al­
maqla işini asanlaşdırdı.
Yaxşı yaşamaq üçün yaxşı işləmək, təsərrüfatın gəlirini ar­
tırmaq lazım idi. Ona görə də qoyunun, qaramalın sayını ar­
tırmaqla yanaşı, məhsuldarlığı artırmağa səy göstərilirdi. Bu­
69
nun üçün yem bazası, qoruq sahələri, çoxillik bitki olan xaşa 
əkinləri lazım idi.
Rayona gediş-gəliş çətin idi. İndi rayon mərkəzi Quba idi. 
Köhnə yol Qonaqkəndə gedirdi. Rayon ləğv edildikdən sonra 
çaylar üzərindəki əl ilə salınmış körpülər də dağılmışdı. 
Yerfidən Qubaya gedən maşınlar iki dəfə çay keçməli olurdu. 
Seldə, buzda maşınlar çayda qalır, yolda olanlar soyuqdan 
donur, maşındakı yük isə islanırdı. Bu çətinlikdən çıxmaq la­
zım idi. Odur ki, Nohurdüzüdən Çayqovuşanadək təzə yol 
çəkilməli idi. Demək olar ki, sovxoz öz qüvvəsi ilə bu işin 
öhdəsindən gəldi. Güney yolu maşınları çayda qalmaqdan xi­
las etdi. Bu yol təkcə yerfililər üçün deyil, Yerfidən keçib 
gedən Söhüb, Rük, Qarxun, Adur kimi digər kəndlər üçün də 
xeyirli oldu.
Qışda çətinlik olmasın deyə, Qüləh qoruq edildi. Hektar­
larla xaşa əkildi. Qayadalı meşəsi qorundu. Bir çoxları pəyəni, 
hətta mal həyətini oturduğu evdən ayırdı. 1970-ci illərdə əhali 
ev damlarını şiferləməyə başladı. Camaat Təngəyə, Qubaya, 
ya Xaçmaza material üçün getməsin deyə ev tikdirən, şifer 
vurduran şəxslərə icazə verilirdi ki, Qayadalıda əmələ gələn 
cavan meşədən istifadə eləsin.
Qoruqların olması bir çoxlarının xoşuna gəlmirdi, bəziləri 
qoruq edəni də söyürdü. Necə ki, 90-cı illərdə qoruq ləğv 
olundu; meşə də qırıldı, Quləh də ayaq altı oldu. Görünür, bu 
daha münasibdir. Qayda-qanun yaxşı şey deyilmiş, heyf deyil 
özbaşınalıq!
Haşiyə. Kəndlinin məişəti dəyişirdi. Bununla yanaşı, köh-
nəlik hesab olunan , lakin abır-həyanı qorumaq üçün tikilən, 
kənddə 3-4 evdə olan salamlıqlar da ləğv olundu. Qədim 
evlərdə qapı açılarkən bir dəhliz kimi yer vardı. Dəhlizi evdən 
nazik bir divar ayırırdı. Salamlıq qapı açılarkən evin içi, yəni 
evdə olan qadın, uşaq görünməsin deyə tikilərdi. Qapının 
səsini, gələnin salamını eşidən evdəkilər gələn adam salamlı­
ğı dönüncə özünü qaydaya sala bilərdi.
Fermalarda iş əl əməyi ilə görülürdü. Ot, silos daşınır, pe­
yin xərəklə çıxarılırdı. Darısqallıq, su qıtlığı vardı. Gəlirlə 
 
Sa
ğı
cı
la
rd
an
 b
ir 
qr
up
u 
. 1
97
8-
ci
 il
71
işləməyə başlayan sovxoz öz gücü ilə yeni ferma binaları 
tikməyə başladı. Yerfidə, Nohurdüzündə, Qayadalıda, Dərk-
də, Talışda ferma binaları təzələndi. Keçmiş Qonaqkənd rayo­
nu ərazisində təkcə bu sovxozun üç kəndində: Yerfidə, 
Nohurdüzündə, Dərkdə avtomatlaşdırılmış tövlələr yaradıl­
dı. Fermalara su xətləri çəkildi. Qaramalın cinsini yaxşılaşdır­
maq üçün başqa respublikalardan gətirilən heyvanlar alındı. 
Sovxozda məhsuldarlıq ildən-ilə artırdı. Bu həm də fəhlənin 
əmək haqqının artması demək idi. Sovxoz öz göstəricilərinə 
görə Qubanın qabaqcıl sovxozları ilə bir cərgədə dururdu.
İllər     1957  1971  1976  1980
Orta hesabla hər inəkdən
sağılan süd (kiloqramla)   850  1100  1438  1973
1980-ci ildə sovxoz əməkçiləri beşillik planı dörd ildə ye-
rinə yetirdi. Sağıcılardan Hacıyeva Ziyarət, Kərimova Şükufə, 
Həsənova Pərzad, Məhərrəmova Aydagül qulluq etdiyi 
inəklərin hər birindən 2000–2300 kiloqram süd sağmışdılar. 
Təngədən yuxarıdakı sovxozlar üçün bu əlçatmaz rəqəm idi. 
Yerfi sağıcıları rayonun qabaqcıl sağıcıları ilə yarışa bilirdi.
1973-cü ilin 5 iyun tarixli “Şəfəq” qəzeti yazırdı: “Sovxozun 
heyvandarları bu il dövlətə 340 ton əvəzinə 360 ton süd sağ­
mağı nəzərdə tutmuşlar. Təcrübəli sağıcı bu il də yüksək 
öhdəlik götürmüş, doqquzuncu beşilliyin zərbəçi əmək ilində 
öhdəsindəki 11baş inəyin hər birindən 1750 kiloqram əvəzinə 
2500 kiloqram süd sağmağa söz vermişdir. Tahir Cəbrayılovun 
yolu ilə getməyə çalışan Güləbatın Əlixanova indiyə qədər 
hər inəkdən 1000 kiloqramdan çox süd sağmışdır.
İndi G.Əlixanova K.Marks adına sovxozda həm təcrübəli 
sağıcı, həm də gənclərin yaxın məsləhətçisidir. Onun yetiş-
dirmələri Rəfiqə Musayeva və Ziyarət Əmrullayeva təsər-
rüfatda qabaqcıl sağıcı kimi ad-san qazanmışlar. Fermaya 
gədəm qoyan Rumayə və Adilə Kərimovalar onun iş üsulları­
nı həvəslə öyrənirlər.”
 
72
Bir çox biçənək və yaylaqlara maşın yolu çəkildi. Yayda qa­
ramal yaylağa – Seyfə dibinə qalxardı. Sağıcıların, naxırçıla­
rın, məhsul emalçısının alaçıqları qurulardı. Süd yaylaqda 
sağılar, orda da emal olunardı. Sonralar yaylağa çıxılmadı. 
Süd maşını Nohurdüzündə, Yerfidə, Dərkdə sağılan südü 
emal edilən yerə daşıyardı. Səksəninci illərə yaxın hər gün 
1 tondan çox süd sağılırdı.
1980-ci ilin yekununa görə sovxoz plana edilmiş əlavə da­
xil olmaqla 103 faiz ət, 119 faiz süd, 109 faiz yun planını yerinə 
yetirmişdi. 438 ton süd, 165 ton ət istehsal olunmuş, qarama­
lın sayı 900, qoyunun sayı isə 10242 baş, arı 159 pətək olmuş­
dur. Sovxozun yarım milyon manat bank hesabı vardı. 1988-ci 
ildə isə 460 ton süd, 144 ton ət istehsal olunmuş, inəkbaşına 
sağım isə 1900 kiloqram olmuşdur.
Qoyunçuluğun vəziyyəti də bu illərdə yaxşılaşmışdı. Qış­
laqda hər yataqda çoban evləri tikilmişdi, elektrik xətti 
çəkilmişdi. Qoyun saxlamaq üçün balıstanlar, küzlər tikilmiş­
di. İl yaxşı gələndə növbəti il üçün ot tədarük edilir, nohurlar 
hazırlanır, maşınla su daşınırdı. Müqayisə yolu ilə başqa sov­
xozlardan arpa, dövlətdən şurka, yem alınır, qış hazırlığı gö­
rülürdü. Bunun nəticəsi idi ki, hər il qoyunçuluq üzrə ət və 
yun planlarına əməl edilirdi. Kərimov Ağa, Bağırov Heykəl, 
Qəniyev Qurban, Hüseynov Məməseyn, Ağayev Dənyar, 
Kərimov Mövlud və başqaları orden və medallarla, fəxri 
fərmanlarla təltif olunmuş əməkçilər idi. Onlar öz dövrlərinin 
qabaqcılları idilər. 1980-ci ildə Yerfidə əhali sayı 528 nəfər idi 
(ASE, V cild, səh. 134).
Dəryaz sıradan çıxmağa başladı. Əl ilə işləyən motorlu ot­
çalan maşınlar gətirildi. Artıq iki evdən birində belə maşın 
vardı. Əllə ot çalmaq heç kəsin ürəyindən deyildi. İmkanı 
olan biçənəklərdə pres işlədir, ot tay şəklində bağlanır və da­
şınırdı. 1970-ci illərdə kənddə yeni mağaza binası tikildi. 
1972-ci il avqust ayının 15–dən Quba–Yerfi marşrutu üzrə av­
tobus işləməyə başladı.
Camaatın məşğuliyyəti əvvəlki illərə nisbətən yaxşılaşmış­
dı. Həmin illərdə sanki bəhsə-bəhs idi. Oğlunun toyuna kimi 
Q
ışl
aq
da
 y
un
 q
ırx
ım
ı. 
19
63
-c
ü 
il
 
74
Habil Əliyevi, kimi Baba Mirzəyevi – bu qayda ilə Aşıq Baratı, 
Aşıq Məmmədağanı, aşıq Qurbanı, aşıq Hacəli Hacıyevi, 
xanəndə Eynulla Cəbrayılovu, Teymur Mustafayevi və başqa­
larını gətirirdilər. Kəndə hər gün abunə mətbuat gətirilirdi. 
Hər ailə 4–5 və daha çox qəzetə abunə olurdu.
1988-ci ildə sovxoz Metropolitenə yardımçı təsərrüfat kimi 
verildi. Metropolitenin köməyi ilə Güney yolunda təmir işləri 
görüldü. Həmin il kənddə elektrik dəyirmanı quraşdırıldı. Ən 
mühüm hadisə isə 1989-cu ildə Qaraqızdan Yerfiyə su xəttinin 
çəkilməsi oldu. Bu işdə sovxozun direktoru Mikayılov Məm-
məd rzanın səy göstərməsi öz nəticəsini verdi. Camaat uzun­
qulaqda, əllə su daşımağın əziyyətindən qurtardı. Su təmizlik 
gətirdi. Evlərdə hamam tikintisi başlandı.
Təhsil. 1960–1991-ci illərdə kəndimizdə iqtisadiyyatın inki­
şafı ilə bağlı təhsildə də dəyişikliklər baş verdi. Uşaq sayı art­
mağa başladı. Əlavə sinif otaqları tikildi. Qonşu kəndlərdən 
gələn uşaqlar üçün 80 nəfərlik internat binası inşa edildi. Sov­
xozun hesabına şagirdlərin gediş-gəlişi üçün avtobus ayrıldı. 
Əlliyə qədər uşaq qonşu kəndlərdən gəlirdi Məktəbin uşaq 
sayı iki yüzü ötmüşdü. Artıq hər fənn üzrə müəllim vardı. 
Müəllimlərin sayı on beşi keçirdi. Şagirdlər də yaxşı oxuyur­
dular. Rayon fənn olimpiadalarında iştirak edirdilər. Halbuki 
digər qonşu dağ kəndlərinin şagirdləri bu olimpiadalara get-
mirdilər. Odur ki, Yerfi kənd məktəbinin məzunlarından hər 
il ali məktəbə, texnikuma qəbul olunanlar olurdu. 1970-ci 
ildən tam orta məktəb kimi fəaliyyət göstərən Yerfi məktəbi 
bir sıra uğurlar əldə etdi. Rayonun qabaqcıl məktəblərindən 
biri oldu. Bu uğurların qazanılmasında məktəbin direktoru 
Şalyarov Əsgərin də zəhməti az deyildi. Qeyd edək ki, əvvəllər 
Qonaqkənd rayon təhsil şöbəsində inspektor işləmiş Əsgər 
müəllim 1952-ci ildən pedaqoji fəaliyyətə başlamış 2011-ci 
ilədək öz seçdiyi peşəsindən ayrılmamışdır. 59 illik əmək 
fəaliy yətinin 50 ilini Yerfi kənd məktəbinin direktoru vəzi-
fəsində işləmişdir.
Yerfinin alimləri. Yerfi kəndinin elm sahəsində nailiyyəti 
olmuş nümayəndələri də çoxdur. Biologiya elmlər doktoru, 
75
professor Hacıbaba Abbasov, tibb elmlər doktoru, professor 
Cabbar Hacıyev, biologiya elmlər namizədləri Nəsir Babayev, 
Teyyub Şabanov, Xatirə və Aynur Səfərəliyevalar, Əflatun 
Həsənov, hüquq elmləri namizədləri Hüseyn Əlixanov, Faiq 
Qəniyev, tibb elmlər üzrə fəlsəfə doktorları Novruz Hacıyev, 
Afət Səfərova, dissertant Nəriman Hacıyev, aspirant Afaq 
Zeynalova, Azərbaycan Politexnik Universitetinin müəllimi 
Balaməmməd Mahmudov, Gəncə Kənd Təsərrüfatı Akademi­
yasının müəllimi olmuş Seyidbala Həsənov, Sumqayıt Tibb 
Məktəbinin müəllimi Arif Qaflanov, Quba Sosial-İqtisadi kol­
lecin direktoru Laçın Səfərəliyev və başqalarını misal gös-
tərmək olar.
Abbasov Hacıbaba Səməndər oğlu, 
1927-ci ildə Qonaqkənd rayonunun Yerfi 
kəndində anadan olmuşdur. Kişik yaşların­
da atasını itirmişdir. Yerfi kənd məktəbini 
bitirib Quba kənd təsərrüfatı texnikumun­
da təhsilini davam etdirmişdir. Texnikumu 
fərqlənmə diplomu ilə bitirmiş, ADU-nun 
biologiya fakül təsində oxumuş, universite­
ti qırmızı diplomla bitirib aspiranturaya 
qəbul olunmuşdur. Azərbaycan Elmlər Akademiyasının Zoo­
logiya institutunda kiçik elmi işçi, baş elmi işçi, laboratoriya 
rəhbəri və Cənubi Xəzər balıqçılığı idarəsinin rəisi kimi 
müxtəlif işlərdə çalışmışdır. Bu müddətdə biologiya elmlər 
namizədi (1957), biologiya elmlər doktoru – professor (1963) 
adlarını almışdır. 1975-ci ildə AEA-da “Onurğalılar” kafedra­
sına müdir təyin edilmiş, ömrünün sonunadək (2001) bu 
vəzifədə çalışmışdır. Professor Hacıbaba Abbasov yüzdən çox 
elmi məqalənin, çoxlu kitabların, o cümlədən dərsliklərin 
müəllifi olmaqla yanaşı çoxlu sayda elmi işlərə rəhbərlik et­
mişdir. Alimin elmi fəaliyyəti Azərbaycanla məhdudlaşmamış, 
dəfələrlə Belçika, Danimarka, Norveç, İran, Bolqarıstan, Rusi­
yaya dəvət alaraq, Azərbaycan elmini təmsil etmişdir. Hacı­
baba Abbasovun əməyi dəfələrlə mükafatlandırılmış, əmək 
veteranı medalı, fəxri diplomlar, Lenin ordeni verilmişdir.
 
76
Hacıyev Cabbar Niyətulla oğlu, 1950-ci 
ildə Qonaqkənd rayonunun Yerfi kəndində 
anadan olmuşdur. Yerfi kənd məktəbində, 
sonra Bakıda Tibb Universitetində Lenin 
təqaüdü ilə oxumuş və oranı fərqlənmə 
diplomu ilə bitirmişdir. 1975-ci ildən Azər­
baycan Cərrahlar Cəmiyyətinin, 1998-ci 
ildən Avroasiya Qastroenteroloji Cəmiy-
yətin üzvüdür. 1982-ci ildən gənclərin 
Ümumittifaq Elmi-Texmiki Yaradıcılıq müsabiqəsinin laurea­
tı olmuş, 2002-ci ildə XXI əsrin tanınmış həkimi, 2003-cü ildə 
isə XXI əısrin tanınmış alimi Beynəlxalq diplomlarına layiq 
görülmüşdür. Rəhbərliyi altında 9 namizədlik dissertasiyası 
müdafiə edilmişdir. 250-dən çox elmi əsərin, 9 ixtira və paten­
tin, 1 monoqrafiyanın, 2 dərsliyin müəllifidir. Dalağın zədə-
lənmələrində 5 üzvqoruyucu əməliyyatların (Hacıyev 
əməliyyatı) və iki tikiş növünün (Hacıyev – Abasov tikişləri) 
müəllifidir (Azərb. Səhiyyə Nazirliyinin saytından)
Yerfinin söz aşiqləri. Yerfi kəndinin əfəndiləri, hacıları, 
vəzifə sahibləri, alimləri, aşıqları olduğu kimi sözə qiymət 
verən, söz qədrini bilən şair və yazıçıları vardır.
Əlixanov Vaqif Ənvər oğlu, 1943-cü ildə Qonaqkənd rayo­
nunun Yerfi kəndində anadan olub. Yerfi kənd məktəbində 
oxuyub. Azərbaycan Dövlət Universitetinin kitabxanaçılıq 
fakültəsini bitirmişdir (1961–1967). Azərbaycan Radiosunda, 
“Azərb-film” kinostudiyasında, Mədəniyyət Nazirliyində 
məsul vəzifələrdə işləyib. Radioda “Bulaq”, televiziyada 
“İncəsənət” verilişlərinin yaranmasında iştirak etmiş, “Əkmə 
qəm ağacı” və “Oğlum, qardaşım əcəl” adlı kinopovestlərin, 
“Əcəl atı” tamaşasının müəllifidir. Tərcümələri var. 1975-ci 
ildən Jurnalistlər Birliyinin, 1988-ci ildən AYB–nin üzvüdür. 
1978-ci ildən “Qızıl qələm” mükafatı laureatıdır.
Tofiq Nurəli – Hacıyev Tofiq Niyətulla oğlu, 1953-cü ildə 
Qonaqkənd rayonunun Yerfi kəndində anadan olmuşdur. 
Yerfi kənd məktəbində oxuyub. N.Nərimanov adına Azər-
baycan Dövlət Tibb institutunu fərqlənmə diplomu ilə bitir­
77
mişdir (1972–1978). Gənc yazıçıların VIII Ümumittifaq 
müşavirəsinin (1984) iştirakşısı olmuşdur. “Şehli kəpə-
nəklər”(1983), “Yağışdan sonra”(1989),”Tənha bir qüssə” 
(1998), “Tənha payız çiçəyi”(2003) şeir kitabları nəşr olun­
muşdur. İlk kütləvi səhiyyə qəzetini “Şəfqət”– indiki “Tibb 
qəzeti”ni yaratmışdır. 1988-ci ildən Azərbaycan Yazıçılar Bir­
liyinin üzvüdür. 
Rövşən Yerfi – Həsənli Rövşən Həsənbaba oğlu, 1965-ci 
ildə Quba rayonunun Yerfi kəndində anadan olub. Yerfi kənd 
orta məktəbində oxuyub. M.Rəsulzadə adına Bakı Dövlət 
Universitetinin kitabxanaşünaslıq-biblioqrafiya fakültəsini bi­
tirmişdir (1986–1992). 1989-cu ildə ”Debüt-89” respublika 
ədəbi müsabiqəsinin qaliblərindən biri olmuşdur. “Şəfqət”, 
”Millət” qəzetlərində məsul katib işləyib (1991–1995). Ədliyyə 
nazirliyinin Penitensiar Xidmətində (1995–2012) çalışmışdır. 
İstefada olan ədliyyə mayorudur. “Üzdəniraq ada”(2004), 
”Residivist”(2009), “Qadın düşərgəsi” və “Günahsız qatil” 
(2010) kitabları çap edilmiş, əsərləri müxtəlif qəzet və jurnal­
larda, almanaxlarda dərc olunmuşdur.1993-cü ildən Jurna-
listlər Birliyinin, 2006-cı ildən Azərbaycan Yazıçılar Birliyinin 
üzvüdür.
Babayev Nəsir gənc yaşlarından şeirə maraq göstərmiş, 
tələbə vaxtı, sonralar peşəsi ilə bağlı təbiətlə təmasda olduqda 
qəlbinə gələn sözləri yazıya köçürmüşdür. Onun bir neçə şeir 
kitabı çap olunmuşdur. Şeirlərindən doğma yurda: Qubaya, 
Qonaqkəndə, Xınalığa həsr olunanı vardır. O cümlədən biri 
də doğulduğu Nohurdüzü kəndinə aiddir:
Nohurdüzüm – dünyanın nur mərkəzi!
Babamın, atamın, özümün yurdu.
Bu dünyaya sən gətirdin, sən bizi –
Ey işıq məkanı, dözümün yurdu!
Sənin nurun ilə yaşayıram mən, 
İlk məkanım, son mənzilim sənsən, sən!...
(7 iyun,1985-ci il,”Ədəbiyyat və incəsənət” qəzeti.)
 
78
Cavanşir Babaxanlı – Babayev Cavanşir Abasəli oğlu orta 
məktəb illərindən şeir həvəskarı olmuş fəhlə şairdir. Bir neçə 
kitab müəllifidir, şeirləri “Ədəbiyyat”, “Şəfəq”,”Şəfqət”, “Ul­
duz” və başqa mətbuat nəşrlərində dərc olunub. 
Ey günahım məni tanı  Orda-burda ömür keçdi
Atıb isti ocağını  Köçhaköçlə kirayədə
Şəhərlərə sığınan kim?  İrəliyə baxa-baxa,
Bir nənəni kövrəldibən  Yol tapılmır geriyə də.
Ürəyinə toxunan kim?  Şəhərlə kənd az görməyib
Andım gözü yolda qalan  Mənim kimi çox peşmanı,
O bacını, o ananı,  Ey günahım,məni tanı.
Ey günahım məni tanı!..  Mənə qalan ayaqyalın,
Bu tünlükdə, qarışıqda  Çılın-çılpaq həqiqətim;
Min arzuyla kim tək qalıb?  Öz içimdə tüstülənib
Dağ sinəmdə yumruq boyda  Boğulacaq kənd həsrətim.
Sınıq-salxaq ürək qalıb,  Öz əlimlə kim itirdi
Ovutmağa yox hayanı,  Nağıl dolu o dünyanı?
Ey günahım məni tanı.  Ey günahım məni tanı...
Niftulla Əlixanlı – Sadıqov Niftulla Qeybulla oğlu (1945-
2011) şeir həvəskarı olmuş, ara-sıra təmsil və seirləri respubli­
ka qəzetlərində çıxmışdır. Ölümündən bir il əvvəl şeirlərini 
“Al mənim canımı, anama dəymə!” adlı kitabla onu tanıyanla­
ra çatdırmışdır:
Al mənim canımı, anama dəymə!
Analar ziynətdir yurda, vətənə,
Onlar çıxarırlar bizi ağ günə.
Niftulla and verir, yalvarır sənə
Al mənim canımı, anama dəymə!
Yerfi ərazisində yazı-pozu bilməyib sinədəftər olan Qızxa­
nım nənə, İnsan qarı olmuşdur. Kənddə baş vermiş hadisələrə 
münasibətlərini çox vaxt şeirlə bildirmişlər. XX əsrin 
əvvəllərində yaşamış bu nənələrdən az da olsa şeir parçaları 
79
yaddaşlarda qalmışdır. Dərkli Gülsurə Mahmudova deputat 
seçilərkən Qızxanım nənə demişdir:
Gəlibən göründü deputatımız özü
Quruldu məclisi, cəvahir sözü.
Xoş gəlmisən bizə, Gülsurə bacı.
Adım Qızxanımdır, Əliməmməd qızı
Şəninə deyərəm beş kəlmə sözü,
Xoş gəlmisən bizə, Gülsurə bacı.
Və ya sevən bir gəncin dili ilə: 
Çıxdım eyvanına, göründü bağın,
Soruşdum əhvalın, solub yanağın.
Ağ dəstə xəncərin, gümüş bıçağın
Batsa ürəyimə dinən deyiləm.
Fələk bilir, səndən dönən deyiləm.
Bədahətən deyilmiş bu cür şeirlərin yaddaşlarda yaşayan­
ları ilə yanaşı unudulanları da olmuşdur. Müəllifi olmayan 
sözlər, yaradıcısı bilinməyən sanamalar da vardır. Yeri gəl-
mişkən, şəbədə söyləməkdə, hazırcavablıqda yerfililər xüsu-
sən seçilirlər. Ehtiyac olanda çəkinmədən sözlərini dediklərinə 
görə qonşu kəndlərdə onlara “demaqoq yerfili” deyə müraciət 
də edirlər. Odur ki, bir qədərini xatırlatmaq istərdim: quzuya 
qoç deyən aydakəndli, demaqoq yerfili, bədhesab talışlı, hesa­
bi dərkli, cuhud söhüblü, qarğa buduqlu, kar rüklü, axsaq 
qarxunlu, alagöz adurlu, igid qrızlı, şeyx hapıtlı, oğru cimili, 
kələmlə gümürlü, tənbəkisatan atuclu...Bu qaydada keçmiş 
Qonaqkənd rayonunun kəndləri sayılır. Bilgəhli, utuqlu, cek­
li, zeyidli və başqaları siyahını artırır.
Kəndlərin adları əlamətlərinə görə başqa cür də sadalanır. 
Məsələn:
Getdim Yerfiyə – düşdüm ürküyə, getdim Talışa – düşdüm 
balışa, getdim Dərkə – düşdüm bərkə, getdim Qayadalına – 
düşdüm qayanın dalına, getdim Buduqa – mindim qoduğa...
Yerfililərin belə sanamaları kənddə olan nəsillər üçün də 
deyilmişdir: oğru Əlməmmədli, axsaq Əlixanlı, cinli Cinitdi, 
 
80
cıncıq Musalı, fırtıq Musalı, Qaralar – dövlər (divlər), lovga 
Günəşli, pinti Hacıbabalı və sair...
Yerfi kəndində 1960–1991-ci illərdə də özünün məzəli söh-
bətləri, lətifələri, qaravəlliləri, şeirləri ilə tanınan söz adamları 
olmuşdur.
Bunlardan biri adı çəkiləndə hamının üzü gülən Zərbalı 
Əzimovdur. Onun müxtəlif adamlara qoşduğu şəbədə dolu 
şeirləri kiçik yaşlı uşaqlar da əzbər söyləyirlər. “Qurban”, 
“Behbud baba”, “Qoduq”, “Qömtə” kimi şeirlər unudulma­
mışdır. Qaravəlliləri isə bu gün də yerfililərin lağca danışdıq­
larındandır. Zərbalı söyləyirdi:
 – Qara işğına taya qoymağa getmişdik. Öküzləri qoşub 2–3 
qotmanı yan–yana çəkdik. Uşaqları uzaqdakı qotmanları 
gətirməyə göndərib yuxarıdakı bir qotmanı uşaqlar gəlincə əl 
ilə gətirmək istədim. Bir yaba götürdüm, ikinci yabanı vuran­
da gördüm nəsə səs gəlir. Kolluğa sarı baxdım. Heç nə yox idi. 
Güc elədim, gördüm yaba qalxmır. Bir də güc vurub qaldır­
dım. Nə görsəm yaxşıdır?! Yabanın ağzında bir donuz balası 
vanqıldayır. Sən demə donuz balası bu gecə otun içində yatıb­
mış. Yaba çoşqaya o tay bu tay keçmişdi. Potanı soyub doğra­
dım. Ocaq qalayıb asdıq. Günortadan keçmişdi ki, otu qurtar­
dıq. Tayanın kölgəsində oturub nahar etdik. Dincimizi alan­
dan sonra uşaqlara dedim ki, öküzləri sürüb gedin, mən də 
yavaş-yavaş gələcəyəm.
Bu vaxt tayanın arxasındakı kolluqdan bir qaban çıxıb düz 
üstümə hücum çəkdi . Tez tüfəngə əl atdım. Ancaq atəş açma­
ğa imkan yox idi. Tüfəngin qundağı ilə vurmaq istəyəndə qa­
yış keçdi qabanın boynuna. Gördüm qaban məni əzəcək, qan­
rılıb mindim belinə. Tüfəngin qayışından bərk yapışdım. Qa­
ban götürüldü. Bir təhər yola döndərdim. Qazmalardan yuxa­
rı çıxanda biçənəkdəkilərdən biri məni görüb səsləndi:
–Ə, o kimdir, Atobbanın eşşəyi ilə gedir.
Evə çatıb qabanı tövləyə saldım. Tez küçəyə çıxdım ki, 
əhvalatı camaata bildirim. Yoxsa deyəcəklər ki, Zərbalı yenə 
gop eləyir. Rast gəldiyim adamlara əhvalatı danışdım. İnan­
madılar. Dedim indi ki, inanmırsınız, gedək qabanı tövlədə 
81
sizə göstərib hərənizdən 100 manat alacağam. Gəldik həyətə, 
gördüm tövlənin qapısı açıqdır. Sən demə, qızım Minayə 
bilməyib qapını açıb qabanı qaçırıb. Həm ət sarıdan, həm də 
mərcdən olacaqdım kalan, amma doğrum oldu yalan.
Kəndin digər məzəli söz-söhbət sahiblərindən biri 
Əliheydər Bədəlovdur. Bir sıra lətifələrin qəhrəmanı özüdür. 
Əliheydər şeir də yazmışdır. Bu şeirlərdən birini onu tanıyan­
lara təqdim etmək istərdik.
Adamlar var danışandır, deyəndir,
Adam da var dağıdandır, yeyəndir,
Özü şeytan, imam kürkü geyəndir,
Mən onları görüb gülüb yazmışam.
 O söz yoxdur deyilməsin küçədə,
 Çoxunu mən eşitmirəm bəlkə də, 
 Dağıdanlar oturur ön cərgədə,
 Oturmağın zərər bilib yazmışam.
Bu yazmaqda məndə təqsir görürlər, 
Onlar məni “nol” yerinə qoyurlar, 
Mən bilirəm dalda məni söyürlər, 
Söyənləri əvvəl söyüb yazmışam.
Yerfinin vəzifə sahibləri. 1960–1991-ci illərdə Yerfinin 
kənd də, eləcə də Yerfidən kənarda işləyən vəzifə sahibləri ol­
muşdur. Məmmədov Mövsüm, Abdullayev Məmmədşah, 
Məclumov Ramazan və Qəniyev Nəcmulla Yerfidə kənd so­
vet sədri vəzifəsində çalışmışlar. Bu dövrdə təsərrüfata 
Həsənli Həsənbaba (1959–1980), Məmmədov Ağamirzə 
(1981–1986) və Mikayılov Məmmədrza (1986–1991) rəhbərlik 
etmişlər.
Rayon rəhbərliyində Günəşli Həsən, Səfərəliyev Laçın və 
Səlimov Rəvanbala və başqaları işləmişlər.
Bu dövrdə Bakıda yüksək vəzifəli şəxslər sırasında Nemə-
tov Niyətşah unudulmur.
 
82
Nemətov Niyətşah Səfər oğlu – 1928-ci 
ildə Qonaqkənd rayonunun Qayadalı 
kəndində anadan olmuşdur. Ağakişili­
dir. Əvvəl Qayadalı ibtidai, sonra isə 
Yerfi və Qonaqkənd məktəblərində oxu­
muşdur. Atası tez vəfat etdiyindən bö­
yük bacısının himayəsində yaşamışdır. 
1942-ci ildə 14 yaşında ikən orta mək-
təbdə oxumaqla yanaşı Qonaqkənd ra­
yon rabitə şöbəsində poçtalyon işlə-
mişdir. Marksizm-Leninizm Universite­
tini və M.F.Axundov adına Azərbaycan Dövlət Pedaqoji İnsti­
tutunu bitirmişdir. Müxtəlif illərdə Qonaqkənd, Saatlı, Bakı 
şəhərinin rayonlarında rabitə şöbəsinin rəisi, 1971-ci ildən 
uzun müddət Bakı şəhər poçtamtının rəisi işləmişdir. Bir sıra 
medallarla təltif olunmuş, əməkdar rabitə işçisi adına layiq 
görülmüş, prezident təqaüdçüsü olmuşdur. 2007-ci ildə vəfat 
etmişdir.
Haşiyə. N.Nemətov işlədiyi müddətdə öz səlahiyyəti 
daxilində təkcə yerfililərə deyil, o cümlədən qubalılara dəstək, 
dayaq olmuşdur. Bir çox gənclərin təhsil almasında, iş tapma­
sında, Bakı şəhərində ev almasında vasitə, kömək olmuşdur. 
Dodaq büzənlərə üzümü tuturam: “Sizin kimlərə köməyiniz 
olub?”
Bu gün isə yerfililərin ümid yeri professor Cabbar Hacıyev­
dir. Heç kim onun yanından naümid qayıtmır. Heç vaxt lov­
ğalanmır, qapısı ən kasıb adamın da üzünə açıqdır. Adını Mö­
hüc kəndindəki Pirəbdül-Cabbar pirindən olan Cabbar pir 
kimi hərəkət edir. (Hələ ad qoyulmamış ölümlə əlləşən 
körpəni həkimlərə, pirlərə gəzdirən Tavat müəllimə ümidini 
kəsməyib pirə ziyarət edib, körpəyə ad verib.)
Günəşli Həsən Cəlal oğlu – Azərbaycan Dövlət Xalq 
Təsərrüfatı İnstitutunun maliyyə-iqtisad fakültəsini bitirmiş, 
əvvəl Quba rayon maliyyə şöbəsində ,sonra RPK-də ikinci ka­
tib işləmişdir. “Şərəf Nişanı” ordeni və medallarla təltif olun­
muşdur. Hazırda Quba rayon Ağsaqqallar Şurasının sədridir. 
83
Qubanın tanınmış şəxsləri: Fətəli xan, A.Bakıxanov, M.Bağı­
rovla bağlı araşdırmalar aparır.
Səfərəliyev Laçın Məmmədağa oğlu – 1948-ci ildə Qonaq-
kənd rayonunun Yerfi kəndində anadan olmuşdur. Azərbay-
can Dövlət Pedaqoji İnstitutunun tarix fakültəsini bitirmişdir. 
Yerfi kənd məktəbində müəllim, sonra komsomol və partiya 
işlərində çalışmış, Quba rayon partiya komitəsində təlimatçı, 
təbliğat-təşviqat çöbə müdiri, xalq nəzarəti komitəsinin sədri, 
rayon icra başçısının müavini vəzifələrində işləmişdir. Bakı 
Ali Partiya Məktəbini bitirmişdir. Hazırda Dövlət Sosial İqti­
sadi Kollecin direktorudur.
Əlixanov Hüseyn Ənvər oğlu – 1953-cü ildə Yerfidə ana­
dan olmuş, Yerfi kənd məktəbini oxumuş, ADU-nun hüquq 
fakültəsini bitirdikdən sonra Bakı şəhərinin rayonlarında 
müstəntiq, prokuror, Gəncə və Bakı şəhər prokuroru işləmiş-
dir. Hazırda Ədliyyə nazirliyi Penitensiar Xidmətin rəis müa­
vini , hüquq elmləri namizədi, ədliyyə polkovnikidir.
Zeynalov Bilal Piri oğlu – 1951-ci ildə Yerfidə anadan ol­
muşdur. Azərbaycan Politexnik İnstitutunu bitirmişdir. 
1 nöm rəli BTMP-nin direktoru, “Baktaksitrans” istehsalat bir­
liyinin baş direktoru olmuşdur. ”Bakı şəhəri taksi sürücüləri 
üçün məlumat kitabı”nın, “Bakı şəhərində taksidən istifadə 
qaydaları”nın, “Sürücülərin və sərnişinlərin hüquqları haq­
qında” Nəqliyyat nazirliyinin kollegiyasının qərarı ilə təsdiq 
olunmuş qaydaların müəllifidir.
Qəniyev Faiq Əsəd oğlu – BDU-nun hüquq fakültəsini bitir­
miş, MTN-də işləyir. Hüquq elmləri üzrə fəlsəfə doktorudur.
Hacıyev Əfqan Niyətulla oğlu – ADU-nun hüquq fakül-
təsini bitirmiş, Bakı Ağır cinayətlər məhkəməsinin hakimidir. 
Kərimov Elnur Rasim oğlu – BDU-nun hüquq fakültəsini 
bitirmiş, hərbi məhkəmədə müstəntiqdir.
Məcidli İlqar Tofiq oğlu – Milli Məclisin məsul işçisi, siyasi 
elmlər üzrə fəlsəfə doktorudur.
Yerfi musiqiçiləri. 1950-ci illərədək Yerfi kəndində toyları 
yerli sazanda və aşıqlar etmişlər. Həmin dövrdən zurnaçı 
Ağakərim, Qurban, balaban ustaları Kərim və Gülbala xati-
 
84
rələrdə yaşayır. 60-cı illərdə tədricən kənardan gətirilən aşıq və 
xanəndələrə üstünlük verilirdi. Belə olduqda yerfililərdən olan 
musiqiçilər və xanəndələr də başqa yerlərdə fəaliyyət göstərdi. 
Ənvər və Mürvət qardaşları Bakının Sabunçu qəsə bəsində, Sa­
bir Yusifov Xaçmazda, Nərminə Talıbova Sumqayıtda, Çingiz 
və Mehman Talıbovlar, Zakir və Bəxti camal İslamovlar Bakıda, 
Novruz Səmədov və Samir Yusifov Qubada yaşayaraq müxtəlif 
kənd və şəhərlərdə toy məclislərini aparmışlar.
Yerfidə sənətkarlıq. Hələ 200 il bundan əvvəl Yerfiyə sənət-
kar şəxslər gəlib məskunlaşmış, burda evlənib yerfili olmuş­
lar. Mürşüd oğlu Əlibəy, eləcə bu gün Cinitli adlanan əqrəba-
nın ulu babası sənətkar olmuşdur. Odur ki, Yerfidə sənətkarlar: 
kürk ustası olmuş Haşımov Ağamayıl, xarrat Əzimov Ağa­
mir, dəmirçi Zeynalov Nurbaba cinitlidir.
Yerfidə Novruz adətləri. Hər yerdə olduğu kimi Yerfi kən-
dində də Novruzdan əvvəlki – axırıncı çərşənbə qeyd edil­
mişdir. Axır çərşənbə Novruza hazırlıq kimi hər kəs imkanı 
daxilində şirniyyatlar və xörəklər hazırlamışdır. Çərşənbə ax­
şamı hava qaralanda tonqallar qalanmış, məzarlar üstündə 
şamlar yandırılmışdır. O vaxtlar evlərin damı şifersiz olmuş, 
hər evdə baca olmuşdur. Oğul-uşaq ip bağlanmış torbalarını 
bacadan, yaxud dam qırağından sallayaraq bayram nəğməsini 
oxumuşdur. Bayram axşamında bişirilən qoğaldan, bəzədilən 
yumurtadan pay almışlar. Böyük sənətkarımız M.H.Şəhriyar 
“Heydərbabaya salam”poemasında bunu belə təsvir edir:
Bayram idi, gecəquşu oxurdu,
Adaxlı qız bəy corabın toxurdu,
Hər kəs şalın bir bacadan soxurdu,
Ay nə gözəl qaydadı şal sallamaq
Bəy şalına bayramlığın bağlamaq.
Azərbaycanın hansısa rayonunda papaq atılıb. Bunu tele­
viziya vasitəsilə bütün Azərbaycana aid etməyə başlayıblar. 
Papaq atmaq münasib deyil. Bunu təqdir etmək, azərbay-
canlılaşdırmaq kimə lazımdır? Yəqin ki, Anarın Üzeyir 
85
Hacıbəyovun həyat və yaradıcılığından bəhs edən “Uzun öm­
rün akkordları” filmini görmüsünüz. Orda göstərilir ki, tama­
şaya gələn bəylərin hər biri iki yerə bilet alıbmış. Birini özü 
üçün, birini də papağı üçün. Alçaldılmış insana deyirlər: “Pa­
pağını qabağına qoy, dilən!”.
Azərbaycanlılarda papağa hörmət olub. Onu qapıya atıb 
yığıcılıq etmək Novruz bayramına da yaraşmaz. Yerfinin heç 
bir uşağı belə şey etməyib. Çərşənbə axşamının səhəri, yəni 
çərşənbə günü qohum-qardaşla, əqrəbanın ağsaqqalı, ağbir-
çəyi ilə bayramlaşıblar. Bu bayramlaşma vaxtı uşaqlar da 
dəstə-dəstə gəzərdilər. Bütün bu dediklərim axır çərşənbəyə 
aiddir.
Dərk kəndi haqqında
Vəlvələ çayının Babadağ zirvəsinin dibindən başlayan, Ba­
baçayı adlanan qolu üzərində ən sonuncu kənd Dərkdir. Dərk 
dəniz səviyyəsindən 1500 metrdən yuxarıda yerləşir. Əvvəllər 
bu kəndin yeri Sərədərk (yəni kəndin başı) deyilən yerdən 
başlayıb. Çayın yatağı genişləndikcə evlər yuxarıda, tədricən 
yeri kolluq, ağaclıq olan Sirtdə tikilmişdir. Kənd geri çəkildikcə 
güneydən quzeyə doğru məskunlaşmışdır.
Dərk kəndinin yaranma tarixi qədimdir. Belə deyilir ki, bu 
kənddəki nəsillərin biri Qureyşi adlanır. Güman edilir Qurey­
şi adlanan şəxsin bu yerə gəlişi təxminən XII əsrdən əvvələ 
aiddir. Nəsillər arasında Xeybərli, Güzəlli, Babalı, Hacıməm-
mədli və başqaları vardır. (Bax: şəkil 4)
Dərkin ərazisində üç-dörd yerdə qəbiristanlıq vardır. Həm 
də bu kənddə qonşu kənddən fərqli olaraq ölüsünü öz 
mülkündə basdırmaq adəti də vardır. Belə ki, bir neçə ailənin 
ölüsü öz bostanının baş tərəfində basdırılmışdır. 
Kəndin ərazisində hamının etiqad etdiyi övliya Şıxbinnət 
baba piri vardır. Baş ağrısı, dəmrov xəstəliyi olan insanlar bu­
raya gəlir, dualar oxuyur, tutiya götürürlər. Dərk kəndi Həzrət 
Babaya ziyarətə gedənlər üçün dayanacaqdır. Avtobusla 
gələnlər burada at icarəyə götürüb ziyarətə gedirlər.
 
86
Sovet hakimiyyətinin ilk illərində Qaçaq Mayıla qarşı 
mübarizə aparılanda dərklilərdən də məcburi şəkildə istifadə 
etmişlər. Milisin yüksək rütbəli şəxsləri dərklinin birini məc-
bur edib ki, Mayılı aldadıb çağırsın. Bu yolla Mayıl tutulur.
Tarixdə adı qalan hər bir şəxsin ziddiyyətli məqamları ol­
muşdur. Mayıl üçün söylənilənlərdə də yaxşısı da var, pisi də. 
Allah bütün ölənlərə rəhmət eləsin! Bizim borcumuz yaxşını 
danışmaqdır. Pisi qoy pislər danışsın. Mayıl öz oğlunun da 
günahını bağışlamazmış. O, dostunu sevdiyi kimi, düşmənini 
də öz səviyyəsində sevərmiş.
Xatırlamalar. Belə deyirlər ki, Mayılın Rustov tərəflərdə bir 
düşməni varmış. Məqam gözləyirmiş ki, ondan qisasını alsın. 
Bir gün eşidir ki, düşməni başqa bir kənddən olan qadını al­
maq istəyir. Mayıl o qadın haqqında eşidibmiş. Adam göndərir 
ki, ona deyin, o qadın pis ad çıxarıb, onunla evlənməsin. Ma­
yıla deyirlər: 
– O ki sənin düşmənindir. Niyə narahat olursan. Qoy rüs­
vay olsun.
Mayıl deyir:
– Əgər o qadınla evlənsə, mənim qisasım yerdə qalacaq. 
Qisas alsam deyəcəklər Mayıl bir oğraş öldürdü.
Əvvəldə verilmiş 1831-ci ilə aid siyahıda göstərilir ki, dərk-
lilər seyiddir. Onlardan heç bir vergi alınmır. Adam düşünməli 
olur. Bu ərazidə çoxlarımız seyid kimi afurcalıları tanımışıq. 
1831-ci ilə aid həmin mənbədə afurcalılara güzəşt yoxdur. 
Yalnız dərklilər seyid kimi qeyd olunmuşdur. Bu gün necədir? 
Hanı o seyidlər, dinə bağlılıq? Məncə, dərkli gənclər bu barədə 
düşünsələr yaxşı olar.
XIX əsrin sonlarında Dərk kəndində Əmrulla əfəndi, 
Ələnur əfəndi kimi təhsilli din xadimləri olmuşdur. Molla 
Atabba, molla Qədir, Əmrulla əfəndinin oğlu molla Nüsrət 
onlardan dərs almışdır. Molla Atabba 1930-cu illərdə müsa­
vatçı adı ilə həbs edilmişdir. Bu illərdə Dərkdə dəyirman, 
məscid tikdirmiş Hacı Qəni də vəziyyətin ağırlaşdığını görüb 
Şabranın Pirəmsər kəndinə köçmüşdür. Hacı Qəninin 
nəvələrinin biri Qəniyev Mirzəxan müəllim 1990-cı illərdə 
87
Quba rayon Müsavat partiyasının sədri olmuşdur. Gözəl ar­
zulu, mənəviyyatı maddiyyatdan üstün tutan Mirzəxan 
müəllim erkən mənəviyyat dünyasına qovuşmuşdur.
Sovet hakimiyyəti illərində Dərk kəndindən də xeyli 
köçənlər olmuşdur. Cərrah Mahmudov Əlisəfa, Politexnik 
institutun müəllimi Xanbabayev Əmrulla, İnşaat universiteti­
nin müəllimi Rafiq Mahmudov, Rabitə texnikumunun direk­
toru Əmirşah Əliyev, Bakı plan-iqtisad Texnikumunun 
müəllimi Qardaşəliyev Ayətşah, əməkdar müəllim Ələnurov 
Ələnur və başqalarını misal göstərmək olar.
Dərklilər arasında musiqiyə meyilli adamlar da olmuşdur. 
XX əsrin əvvəllərində aşıq Hacverdi Babalı olmuşdur. Res­
publikada tanınan məşhur müğənni, abır-həyası və istedadı 
ilə seçilən Zülfiyyə Xanbabalının babası İsabala dərklidir.
Dərk sözünün mənası haqqında fikirlər müxtəlifdir. Azər-
baycan toponimlərinin ensiklopedik lüğətlərində (1999, 2007) 
Dərk sözü bənd, barı mənasında, yaxud bənd, körpü məna-
sında izah edilir. Guya Dərkə bəzən Dərgəvar da deyir lərmiş 
ki, bu da bəndin qarşı tərəfi mənasındadır.
Məncə, bu sözün mənasını başqa dillərdə axtarmaq lazım 
deyil. Kəndin yanındakı yüksəklik Sirt adlanır. Bu da türk 
dilində çiyin mənasındadır. Həqiqətən də o yüksəklik çiyin 
kimi kəndin şərqində uzanmışdır. Dərkdə yer adlarının əksəri 
türk dilindədir. Odur ki, Dərk sözünü öz bildiyimiz dərk 
etmək kimi də başa düşmək olar.
Talış kəndi haqqında
 Talış kəndi Baba çayın axarınca Dərkdən bir kilometr aşa­
ğıda, qayaların arasında yerləşir. Kəndin adı bu yerin ilk saki­
ninin kimliyini bildirir. Maraqlıdır ki, nə bu kəndin ərazisində, 
nə də sakinlərinin dilində talışca söz yoxdur. Əksinə, qonşu 
Yerfi kəndində yer adlarında ərəb, fars mənşəli sözlər varsa 
da, Talışda olan adlar daha çox türk mənşəlidir. Görünür ki, 
Talışda məskunlaşma Yerfi və Dərkə nisbətən sonra baş ver­
mişdir. (Bax: şəkil 5)
 
88
Mənbələrin verdiyi məlumatlara görə, talışlar Azərbaycanın 
ayrı-ayrı ərazilərinə XV əsrin ikinci yarısından, Səfəvi qızıl­
başların hakimiyyət uğrunda Ağqoyunlu dövləti ilə müba-
rizəsi dövründə Səfəvilərə hərbi qüvvə sarıdan kömək etməsi 
ilə əlaqədar olaraq yayılmışlar. Qeyd edək ki, Talışda yaşa­
yanlar sünni məzhəbidirlər. Ümumiyyətlə, dağlıq ərazilərdəki 
kəndlərdə şiəlik yayılmamışdır.
Talış kəndi uzun müddət Buduq naiblərinə məxsus olmuş­
dur. T.Mustafazadə “Quba xanlığı” kitabında yazır: ” Buduq 
naiblərinə irsi məxsus olan iki kənd Talış və Buduq kəndləri 
də xəzinənin xeyrinə heç bir vergi və mükəlləfiyyət yerinə 
yetirmirdilər (səh. 67).
Talış kəndinin yaxınlığında bir pir var. Ona Molla Xəlfə 
baba deyirlər. Molla Xəlfə baba Şamaxının Talış Nuru kəndin-
dəndir. Talış Nuru kəndində Molla Xəlfə babanın əqrəbasından 
qalmaqdadır. Güman ki, Molla Xəlfənin bura gəlişi bu kənddə 
dostu və ya əqrəbasından olması ilə bağlıdır. Bu pirə ziyili 
olan adamlar gəlir. Pirin üstündəki kolların tikanlarından qo­
parıb ziyilə taxırlar. Bir neçə gündən sonra ziyillər tökülür. 
Ona görə də bu pirə Ziyil piri də deyirlər.
Talış kəndinin nurani şəxslərindən biri Hacı Məmmədəlidir. 
Deyilənə görə kəramətli şəxs olmuşdur. Yaşlı talışlılar söyləyir 
ki, bir gün Hacı Məmmədəli məsciddə camaatla namaz qılır­
mış. Səcdəyə gedənlər qalxanda görürlər ki, hacı səcdədə qa­
lıb. Hacı səcdədən gec qalxar. Namaz bitdikdən sonra soru­
şarlar ki, ay hacı, nə olmuşdu ki, səcdədə qaldın? Hacı deyər:
–Sərkar kişinin dərz kirşəsi aşırdı, məni köməyə çağırdı. 
Onun kirşəsinə dayaq oldum.
Eşidənlər arasında inanmayan, şəkk edənlər də olur. 
Həmin adamlar Sərkarı axtarırlar. Sərkar işdən gələndə onu 
sorğu-suala tuturlar. Məlum olur ki, həqiqətən onun kirşəsi 
aşası olub, o anda “Ya hacı baba, sən kömək ol” demişdir. 
Kirşəni Sərkar salamat gətirə bilib.
Şübhəsiz, bunu təsadüf hesab edib o vaxt inanmayanlar 
olub, bu gün də olacaq. İnsan xilqəti belə yaranıb. Yasin 
surəsinin otuzuncu ayəsində Allah inamı zəif insanlara deyir: 
 
  
 
Şə
ki
l 1
. Y
er
fi 
kə
nd
i
 
Şə
ki
l 2
. N
oh
ur
dü
zü
 k
ən
di
Şə
ki
l 3
. Q
ay
ad
al
ı k
ən
di
 
Şə
ki
l 4
. D
ər
k 
kə
nd
i
Şə
ki
l 5
. T
al
ış 
kə
nd
i
 
Şə
ki
l 6
. M
irz
əx
an
 b
ul
ağ
ı
Şəkil 7. Oydəh şəlaləsi
 
Şəkil 8. Vərov bulağı
Şə
ki
l 9
. X
al
q 
rə
ss
am
ı M
ar
al
 R
əh
m
an
za
də
ni
n 
19
67
-c
i i
ld
ə ç
ək
di
yi
 “
Ye
rfi
” 
rə
sm
i  
 
Şə
ki
l 1
0.
 “A
fu
rc
a 
şə
la
ləs
i”
. M
ar
al
 R
əh
m
an
za
də
ni
n 
Ə
lö
vs
ət
 H
aş
ım
ov
a 
hə
di
yy
ə e
td
iy
i ş
ək
ill
ər
də
n 
  
Şəkil 11. Yerfi xalçaları. Onlardan bir-neçəsi Bakıda Xalça  
Muzeyinin eksponatları sırasında nümayiş  etdirilir.
 

 
89
“Ya həsrətən ələl ibadi ma yətihim min rəsulun illa kanu bihi 
yəstəhziun”. Mənası belədir: “VAY BU BƏNDƏLƏRİN HA­
LINA! ONLARA ELƏ BİR PEYĞƏMBƏR GƏLMƏZ Kİ, ONA 
İSTEHZA ETMƏSİNLƏR!”
 Peyğəmbərə inam gətirməyən insan Allah yanında dərəcəsi 
digərlərindən bir az üstün olan insana nə inam göstərə bilər?
Talışlılardan Nəsirov Mədət geologiya-minerologiya 
elmləri namizədidir. Vaqif Əliyev isə Xaçmaz mərkəzi 
xəstəxanasının həkimidir.
Talış kəndinin təbiəti də gözəldir. Yayda istirahət üçün mü­
nasibdir. Kəndin içərisində üç bulaq var. Sakinlərin çoxu 
həmin bulaqlardan həyətlərinə su çəkmişlər. Kəndin əhalisi 
əsasən əkinçilik və maldarlıqla məşğul olmuşdur. Güney qaz­
malarında il boyu ot tədarükü görmədən heyvan saxlamaq 
mümkündür. Bir neçə yüz il əvvəl kəndin qarşısındakı dağ 
meşəlik olmuşdur. Talışlıların Qənşər adlandırdıqları bu 
yerdə meşəlik ləğv edildikdən sonra əkin əkilmişdir. Uzun 
illər yağışların yuması nəticəsində Qənşər dağı əkin üçün də 
yararsız olmuşdur. İkinci dünya müharibəsi illərində Atayev 
Xanbaba kolxoz sədri işləmişdir. Onunla bağlı bir lətifə bu 
gün də söylənilir. Xanbaba rayon mərkəzinə (Qonaqkəndə) 
gələndə rayon rəhbərinin qapısını ehtiyatla deyil, sürətlə 
itələyərək, hətta ayağı ilə açarmış. Rayon rəhbərliyinə yaxın 
olan adamlardan biri deyərmiş:
– Ay yoldaş katib, deyirlər Xanbaba sənin qapını təpiklə 
açır. Bu hörmətsizlikdir, yaxşı deyil, niyə ona belə imkan ve­
rirsiz?
Katib Aşurov deyir:
– Ədə, Xanbaba hər dəfə gələndə cəbhə fondu üçün əli 
dolu gəlir, beş min pul gətirir. Sən də beş min gətir, sonra 
istəyirsən gəl dalınla aç.
 Yerfi müstəqillik dövrünün başlandığı illərdə.  
90-cı illər hadisələrinin təsiri
1980-ci illərin sonlarında SSRİ adlı ölkədə vəziyyət pisləş-
məyə başlamışdı. Bu, Azərbaycanda daha kəskin şəkil almış­
dı. Erməni-azərbaycanlı münasibətləri düşmənçiliyə çevril­
 
90
mişdi. Əslində quruluş dəyişirdi. Millətlərarası mübarizə 
üzdə olan hadisə idi. Sosializm yerini kapitalizmə verirdi. 
1918–1920-ci illərdə quruluş dəyişərkən baş vermiş hadisələr 
təkrarlanırdı. Bütün bunları ucqar dağ kəndi Yerfiyə də 
təsirsiz ötüşmürdü. Yaranan hərc-mərclik kənd əhalisinin 
müəyyən qisminin kənddən gedişinə səbəb olurdu. Xanlıqla­
rarası çarpışmalar dövrü, rus hakimiyyətinin gəlişi vaxtı, So­
vet quruluşunun gəlişi, II Dünya müharibəsi, nəhayət, kapita­
lizmin gəlişi əhalinin yerdəyişməsi ilə nəticələndi. Belə vaxt­
larda Yerfidən gedişlər artırdı. 90-cı illər hadisələri də növbəti 
zərbə idi.
Yanvar şəhidləri. 1990-cı ilin Qanlı yanvar faciəsi ərəfəsində 
yerfililər xain qonşularımızın nanəcibliyi ilə baş vermiş 
hadisədə Ermənistana zəlzələdən zərər çəkənlərə köməyə 
gedən təyyarəmizin vurulması ilə həlak olanlar arasında öz 
həmkəndlilərinin olması xəbərini eşitdilər.
Mühəndis Veysəlqara Bağırov təyyarədə yananların biri 
idi. Bu hadisədən çox keçməmiş Qanlı yanvar baş verdi. 
Yerfililərin iki nümayəndəsi Qəniyev Mirzə və Həsənov 
Müzəffər azadlığımız uğrunda şəhid olanlar cərgəsində Bakı­
da – Şəhidlər xiyabanında uyudular.
Təkcə öz həmkəndlilərinin deyil, bütün Azərbaycan 
şəhidlərinin yası yerfililərin də yası oldu. Hamı şəhidlərimizə 
yas saxladı. 40 gün heç kimin üzü gülmədi. Şəhidləri yasın­
dan 2-3 gün sonra yerfililərin bir qismi məktəbin həyətində 
unudulmasın deyə şəkil çəkdirdi. Şəkil çəkdirməyə yas saxla­
yanların hamısı gəlməmişdi. Gələnlərin bir neçəsi təzəcə üzü­
nü qırxdırmışdı. İndi o adamlardan bəziləri həyatda yoxdur. 
Bir xatirə olsun deyə bu şəkli də sizə təqdim edirik.
Yerfililərin üç şəhidi haqqında Rövşən Yerfi “Ulduz” jurna­
lında (1993, № 1-2) “Bir kəndin üç şəhidi” yazısı ilə 
həmkəndlilərinin kədərini oxucularla bölüşdü:
I şəhid
...Dekabrın 17-də Veysəlqara evinə tabut kimi qayıtdı. Hür­
zad ana cavan oğul itkisinə tab gətirməyib altı gündən sonra 
keçindi. Daha altı gün sonra da Şıxəli dayı həyatla vidalaşdı.
2 
m
ar
t 1
99
0-
cı
 il
. Ş
əh
id
lər
in
 q
ırx
 g
ün
ü
 
92
İki həftənin içində bir biriylə bağlı üç yas: oğul, ana, ata 
faciəsi. Bu idimi yetmiş ildə zorla beyinlərə yeridilmiş xalqlar 
dostluğunun acıdan acı bəhrəsi!
II şəhid
...Maşından çıxa bilməyən Mirzə saatlarla qan itirdikdən 
sonra Semaşko adına xəstəxanaya aparılmışdı. Həkimlər qo­
lundakı və qıçındakı güllələri çıxarmışdılar. Kürəyi tərəfdən 
onurğa sümüyünü dələn gülləni isə çıxarmaqda aciz qaldılar. 
5.45 kalibrli güllə isə öz işini çoxdan görmüşdü. Bir cavanın 
ömür yoluna nöqtə qoyulmuşdu...
Otuz iki yaşı vardı. Təzəcə evlənmişdi. Həyatda bir gün 
görmədən dünya işığına gözlərini yumub üç aylıq körpə qızı­
nı atasız qoydu...
III şəhid
O gecə Müzəffər Salyan kazarmasının ətrafında yığılmış 
adamların arasında idi. Gecə yoldaşlarından birinin üşüdü­
yünü görüb pencəyini çıxarıb ona vermişdi. Təsadüfən pas­
portu da cibində imiş...Həmin adam həlak olanda tanınmaz 
hala düşmüş, Müzəffər adı ilə dəfn edilmişdi. Müzəffərgilin 
evinə yas çökmüşdü.
Lakin üç gün sonra xəbər çıxmışdı ki, Müzəffər ölməyib, 
ağır vəziyyətdə xəstəxanadadır. Yası şadlıq, sevinc əvəz 
eləmişdi. Amma bu sevinc uzun sürməmişdi. Quduzlaşmış 
sovet əsgərləri iri, rezin dəyənəklərlə əsl Müzəffəri döyüb elə 
kökə salmışdı ki, daha sağalası deyildi. Yanvarın 29-da, o, 
gözlərini əbədi yummuşdu. Bir ailənin bir həftədə yasını se­
vinc, sonrasa yenidən sevincini yas əvəz eləmişdi...
Qulu Kəngərlinin “Qara yanvar şəhidləri”, Rafiq Səmən-
dərin “Şəhidlər” kitablarında da yanvar şəhidlərimiz haqqın­
da yazılar verilmişdir.
Qarabağ Şəhidləri. Qarabağ uğrunda döyüşlər başlananda 
Yerfidən də könüllülər cəbhəyə yollandı. Döyüşlərdə pulem­
yotla vuruşan Qara Habil fərqlənir, təriflənirdi. Digərləri də 
ürəklə, düşmənə nifrətlə döyüşürdü. Bu döyüşlərdə 
Əlipənahov Kamil, Məhərrəmov Eldar, Nuriyev Qılman, Ha­
cıyev Elxan igidcəsinə həlak oldular. Şəhidlər unudulmur. 
93
Hər il bayram vaxtı şəhid qəbirləri ziyarət edilir. Onların haq­
qında “Millət”, “Şəfqət” “Şəfəq” qəzetlərində yazılar getmiş, 
“Quba şəhidləri” adlı kitabda məqalələr verilmişdir.
Döyüşlərdə Məhərrəmov Qoşqar itkin düşmüş, Ağakişi­
yev Nəzər, Məmmədov Bayram, Şalyarov Faiq müharibə əlili 
olmuşlar.
Qarabağ uğrunda mübarizə davam edir. 2012-ci ildə 
kəndin bir övladı da – Rişanov Mirzəməhəmməd də şəhid 
oldu.
Yerfi kəndinin ağır günləri. 1991-ci ildən sonra, ölkənin 
müstəqilliyə qədəm qoyması ilə Yerfidə yaşayış çətinləşməyə 
başladı. Un, qənd, çay, yağ – əsas istehlak məhsullarının baha­
laşması kəndlinin dolanacağına zərbə vurdu. Cavan ailələrin 
bir qismi Quba-Xaçmaza, digəri Sumqayıt – Bakıya, bəziləri 
isə Rusiyaya getdi. Birdən-birə otuza yaxın evin qapısından 
kilid asıldı. Bu kiçik dağ kəndi üçün ağır dərd idi.
İstehsal münasibətləri dəyişilirdi. Əmlak sahibləri meyda­
na gəlirdi. Səhvlər yenə təkrar edilirdi. Sovet quruluşu yara­
nanda varlıların təsərrüfatı, evi dağıdılırdı, indi isə, Sovet 
təsərrüfatına aid olanlar dağıdılırdı. Yerfidə, Dərkdə tövlələr 
dağıdıldı, motorlar mənimsənildi, elektrik dəyirmanı, ferma­
lara qoyulmuş transformatorlar, torpaq altındakı borular, 
hətta qışlaqda çoban evlərinə çəkilmiş elektrik xətləri və 
dirəklər mənimsənildi. Elə bil “kim çox çırpışdıracaq” yarışı 
gedirdi. Bir-birinin əlində olanları da kim güclüdürsə alırdı. 
Dağ kəndinə yaraşıq olan 2-3 hektarlıq bağlar da meşə mate­
rialına döndərildi. Qoruq saxlanılmadı. Qayadalı meşəsi qırıl­
dı, Quləh qoyun yatağına çevrildi. Vaxtilə 10-12 min qoyun 
saxlanılan əraziyə hər yay 25 minə yaxın qoyun yerləşdirildi. 
Anbar qapıları, tibb məntəqəsinin qapısı qoparıldı. Rabitə 
şöbəsi, tibb məntəqəsi, kitabxanalar, mədəniyyət evi, klublar 
adı var, özü yox vəziyyətinə düşdülər. Kəndə vəzifəli şəxs 
seçiləndə sovet dönəmindəki kimi iş bacaran, canıyanan adam 
axtarılmırdı. Kimin əmlakı varsa, o seçilirdi. Vəzifə alanlarsa 
kənddə oturmurdu. Şəhərdə oturub ayda bir dəfə kəndə baş 
çəkirdi. Keçmiş Qonaqkənd rayonu ərazisindəki kəndlərin 
 
94
hər birində belə vəziyyət var idi. Bunu rayon rəhbərliyi də 
bilirdi. Kənd icra nümayəndəsindən biri gülə-gülə deyirdi: 
“Başçı bizə deyir ki, gedin hərdən o kəndlərdən xəbər bilin, 
bir də görərsiniz ki, Dağıstan gətirib bayrağını sancıb ki, bura 
bizimdir.”
Çətin illərdə yerfililərin bəxti gətirmişdi ki, tale Ərəstun 
həkimi Gəncədən babasının yurduna qaytarmışdı. Vəziyyət 
nisbətən yaxşılaşanda, o da öz yerinə qayıtmalı oldu. 
90-cı illərin məktəbə də təsiri oldu. Bir neçə cavan müəllim 
də köçdü. Şagird sayı azaldı, məktəb doqquzillik oldu. Qonşu 
kəndlərdə də uşaq sayı kəskin şəkildə azaldığından ölkədəki 
vəziyyətin çətinliyindən internat da işləmədi.
Camaat çörək üçün işləyirdi. Qazandığı dolanacağına sərf 
olunurdu. Çatdıra bilməyənlər arpa çörəyi yeyirdi. Dərkdə və 
Yerfidə su dəyirmanları işə salındı.
Ölkə keçid dövrünü yaşayırdı. Yeni quruluş yaranırdı. 
Nəhayət, 2000-ci illərdə vəziyyətdə dəyişiklik, dirçəliş hiss 
olunmağa başladı. Telefon avtomatlaşdırıldı, 2006-cı ildə isə 
elektron ATS quruldu. (Bu sıradan 2011-ci ildə əraziyə mobil 
şəbəkə də gəldi.) Kənddə bir neçə qoyunçuluq təsərrüfatı ya­
randı. Təəssüf ki, böyük fermaları dağıtmaq əvəzinə saxla­
maq, qaramal təsərrüfatı yaratmağı bacaran oğullar olmadı. 
Qayadalı kəndinin 15 yaşlı nümayəndəsi Xəyal Haşımov da 
baş verənlərə münasibətini bildirdi:
 Haram – halal
Çörək ən gözəl nemətdir,
Halallıq sözü hikmətdir.
Haram gələr, tez də gedər,
Düz yaşamaq səadətdir.
 Həyat səhnə – biz tamaşa,
 Halal – haram olmaz qoşa.
 Haram yeyən çatmaz başa, 
 Halal zəhmət bərəkətdir... 
 
95
 Bütün yerfililərə müraciət!
Müstəqilliyimizin 20-ci ildönümünü qeyd etdik. 20 ildə 
Yerfidə nə tikilib? Yol təmir edilibmi? Fərq nədir? 5-10 nəfər 
köhnə, işlənmiş “Niva” maşını alıb.
Eynulla oğlu Səftəri unutmazsınız. Allaha inamı var. Ona 
görədir ki, Krımda olsa da pul göndərib Molla Əli körpüsünü 
təmir elətdirib. Əla olmasa da Ağbulaq suyunu kəndə çək-
dirib. Bəziləri fikirləşə bilər: “Mənə nə sərf eləyir, kimlər 
üçünsə pul xərcləyim?”
Allahı sevən adam belə deməz. İmanlı şəxs nə eləsə Allah 
rizasına edər, bəndələri fikirləşməz. Məscid binası uçur, tibb 
məntəqəsi dağılıb. İnternat binasının əsaslı təmirə ehtiyacı 
var. Kənarda yaşayan yerfililərin boş qalmış evləri pis vəziy-
yətdədir.
İnsanın gözü heç vaxt doymayıb. Heç kəs heç nə aparma­
yacaq. Kənarda tikdiyiniz evlərə çəkdiyiniz xərcin ondan biri­
ni ata mülkünə çəkin. Övladının nadincliyinə görə 10 min, 
hətta 20 – 30 min ziyana verən adamlar ata yurduna 2-3 min 
xərcləməyə əli gəlmirsə, doğma kəndi üçün nəsə edəcəyini 
düşünməyə dəyməz. Belələri Allahı da öz canları, öz sərvətləri 
xətrinə istəyərlər. Allahı sevən, Allah rizasına çalışar. İldə heç 
olmasa bir dəfə ata-ananızın qəbirlərini ziyarət edib, uşaqlığı­
nızı keçirdiyiniz evdə bir həftə yaşayın. Qoy valideynlərinizin 
ruhu şad olsun. Bu müvəqqəti və fani dünyadan dörd əlli ya­
pışmayın. Dildə yox, ürəklə Qurana inanırsızsa, orda deyilən 
“Bu dünya sizin əkin yerinizdir” cümləsini unutmayın. Yəni 
bu dünyadan əməllərinizin məhsulunu, əvəzini əbədi dünya­
da görəcəksiniz... 
Sözlərimdən inciməyin. Siz bu ata yurdlarını illər ötdükcə 
unudursunuz, mən isə hər gün işığı yanmayan, tüstüsü çıx­
mayan bu evləri kədərlə seyr edirəm.
Az danışmaq daha gözəldir. Sağ olun!
 
 
96
Yerfidə
Ağamçalan 
Ağbulaq 
Alapalıdlıq 
Balakişi meşəsi 
Bərk dərə 
Cəlalı 
Cur-cur bulaq 
Çarxana 
Çəpinni 
Çuxur əkin 
Düz əkin 
Eşşəkuçan 
Əli əkini 
Əlosman düzü 
Ərçannı düz 
Gülpəri yurdu 
Hənə 
Həsəntahir 
Xan təpəsi 
Xırda yaylağı 
İlxı yaylağı 
İbrahim bulağı 
Keştülkü 
Kələbindi
Kələnsə 
Kələçəm
Kərəlah
Kərx
Küskürük
Qabaq düz
Qaraişğın
Qaraqaya
Qaraqız
Qarapalçıq
Qənbər yeri
Qovaqlıq
Qoşa nohur
Qut bulağı
Qəh
Quləh
Qəmçə
Quzğun qayası
Qızıl nohur
Lağlağır
Meşə dini
Molla Əli körpüsü
Məhəmməd yurdu
Nohur
Nurəli düzü
Ohdəh
Paralı
Pasapeysərə
Seyfədibi
Sərədərk
Sərdovul
Sərxallı
Sərvan 
Suludərə
Taxta
Təmçəh
Vanna
Zirişli daş 
Nohurdüzündə
Alçalıq 
Bağır əkini 
Ballı qaya 
Bataqlıq ağzı 
Çürük daş 
Dar dərə 
Dəllək düzü 
Əzi dərəsi 
Fətəli yeri 
Hacıbəyçalan 
Hacı İbrahim yeri 
Heydər yeri 
Həsən güneyi 
Hacıbala daşı 
Qanlı bulaq 
Qarabulaq 
Qaraçuxa baba 
Qızdırma bulağı 
Qərib ağacı 
Mollağa yeri 
Mürşüd dərəsi 
Mirzəcan yeri 
Nemət yeri 
Saat bulağı 
Şərif daşı
Vərmiş
Yarıq daş
Zarat
Qayadalında
Ağ yoxuş
Almas
Aşbişdi bulağı
Baba yurdu
Daşdı bulaq
Haçayurd
İçəribiçənək
Yerfi ərazisində yer adları
97
Kəsnəbub
Qasım çayı
Qəmçə bulağı
Qurban bulağı
Orduxan
Rıcalı bulaq
Sarı tyaxta
Yarımca
Zindan kötüyü
Talışda
Ağamalıçalan
Ağbulaq
Bərk dərə
Böyük daş
Çardaxlı
Çərçi
Giləxan
Hacı bulağı
Hüseyn bulağı
Xırmandalı
Kələzəm bulağı
Qafar əkini
Qamışlıq
Qırx bulaq
Qoşa bulaq
Mehtərlər
Mollalı
Molla bulağı
Naxışlı qaya
Nağı düzü
Orta bazı
Şır-şır bulaq
Şor bulaq
Şeyda yeri
Ziyil piri
Dərkdə
Ağarca bulağı
Arxac
Aşağı bulaq
Ələnur bulağı
Girdəbud
Xəlfə
Xanbulağı
Qara su
Qədəhi
Qırx bulaq
Məlik düzü
Soyuqbulaq
Sərəmərc
Yuxarı bulaq
Zöhrəbanu yurdu
 
 
98
A 
Alacəngəs – yarımçıq
Alamat – başagəlməz
Alustun – payız otu
Apagun – müdafiəçi
B
Badana – kobud iri  
Barı – iki cərgə təzək
Beşələ – büdanmış xırda çu­
buq
Bəyəm – məgər
Bicəngahi – cüvəllağı
Bişmə – kiçik kəlağayı
C
Cana – əhəmiy-
yətsiz,dəyərsiz
Cara – bir cərgə təzək
Cəsdər – sərhəd
Cirə qar – nazik qar
Culaz – solğun və az geyim
Cunguli – çox balaca
Ç
Çartarıma qalmaq – çətinlik 
qarşısında qalmaq
Çoçi–haray – qışqırıqçı
Çunquti – pəncə üstə otur­
maq yatdığı yer 
Çutqi – taxılçılığa dair
D
Daram – dümbədüz
Dıbır – axta keçi
Düllək–qoyun sürüsünün
Düşəngə – tökülüb itən
Ə
Əfvayı – boş, mənasız
Əkabul – oturuşmuş arvad
Ələ – hin
Əngi – sayaq, kimi
Ərəğəc – tez doğulan quzu
Əvələn–güvələn – ayan–ça­
yan
F
Fitat – təmiz 
H 
Halavatla – arxayınlıqla
Həlqəbeçə – kirşə qoşmağa 
əşya
Hirıq– arıq qoyun
X 
Xara – təzək cərgəsi
Xəşələ – xırda buz yığını
Xitil – balaca uşaq
Xoxort – biçilməmiş iri ot qo­
yulanda işlənən yumru əski
Yerfi kəndində işlənən dialekt sözlər
Bu sözlər də tam deyil. Qoy hər bir həmkəndlimiz bilmə-
diyimiz sözləri bu lüğətə əlavə etsin.
99
G 
Gabaş – buynuzsuz qoyun 
Girə qoymaq – cırnatmaq
Girgavaz – karıxmış 
Guda – içərisinə kül ya duz 
atılıb küp 
İ
İrincili – əkin yerində bitir, 
yeyilir
K
Katıl– yöndəmsiz
Kəlin – buynuzlu qoyun
Küc ağacı – toxuculuqda əşya
Q
Qafun – xörək adı
Qanbuldaq – kələ-kötür
Qanda – kobud yekə
Qəçeş – biçilmiş iri ot
Qonqalat – çınqıl daş
Qompal – iri
Qouz eləmək – siçanın xırda–
xırda doğraması
Qrabli – qaloş
Qucur – sözdən söz eyləyən
L
Ləçələnir – şaxələnir
Ləhləküt – sınıq –salxaq
Loxəbər – şər xəbərli
Löhmə – duru palçıq
M
Məfrəq – su qabı
Məqə – otun ovulmuş hissəsi 
(Talışda ona gülmül, Dərkdə 
isə tərətuma deyirlər)
Məngəl – ling
Mənsimək – ürəyinə gəlmək, 
duymaq
Mərəzən günə çıxıb – yaxşı 
günə çıxıb
Mərto – çirkli duru palçıq
Mərzə – nişan, sərhəd
Misqi – çox qənaətcil, simic
Müddəi – düşmən
N
Nəməki – yosma–yosma da­
nışan
P
Patıl – iri
Pırtdanaq –içalat
Puşkində – israfçı
R
Rixdim – daşlı duru palçıq
S
Seyiz – sürüdə öndə gedən 
təkə
Səgələnmək – başı hərlənmək
Sərhayı – yiyəsiz, başsız
Sigəzi – kisə
Sisqi – zəif su
Süng eləmək – müflis eləmək
Ş
Şadana – dingil
Şamanabadi – özündən şad
 
100
Şellənmək – tox olub atılıb 
düşmək
Şılpın – əlindən iş gəlməyən
Şiqar – taxılçılığa aid
Şunqar qoşmaq – yersiz 
şəbədə etmək
Şurta – düz çubuq
Şubarək – hamar, düz
Şax – düz, nazik ağac 
Şüş – təzəyin arasına qoyulan 
şax 
T
Taralı – sulu qar
Tezib – təfriqəyə düşüb
Təşriğəyib – dırnağını daş 
aparıb axsayan heyvan
Touşu alındı – qaynardan 
düşmək
Tupruğu – süpürgəlik kol
Türhəng – cəld
Teyxa – dopdolu
V
 Valaylanmaq – tələsik edilən 
hərəkət
 Vəğəm – əl dəyəndə ovulan 
ot
 Vəlbənd – taxılçılığa aid
 Vicnə – milşək yumurtası
Z
 Zəgliğ – neft lampasının şüşə 
keçirilən yeri
 Zəqo – hədsiz şor
 Zompa – çox iri
 
Nəsil şəcərələri
Bu kitab hər bir yerfili üçündür. Çünki illər keçdikcə yeni 
dünyaya gələn yerfililərin biri bakılı, biri qubalı, biri xaçmazlı 
olur və bir-birini tanımır. Qoy bu kitab onların yaxınlığına 
köməkçi olsun. Mən bütün öyrəndiklərimi bu kitabda verə 
bilmədim. Elə məlumatlar var ki, yalnız bir nəsil üçün maraq­
lıdır. Hamıya lazım deyil. Ona görə də hər şeyi kitaba salıb 
yoruculuq yaratmadım. Tapa bildiklərimdən sxem şəklində 
verirəm. Axtarın, öyrənin! Səhvlər varsa, öz kitabınızda 
düzəliş edin və ya boş səhifədə yeni sxem çəkin. Qoy sizdən 
sonrakılara yadigar qalsın.
Əziz həmvətənlərim, Allah mənə yaşamağa imkan versə, 
sizin hər biriniz bura əlavə etməyə yeni bir cümləni, sözü 
mənə çatdırsanız, bu kitabı daha da təkmilləşmiş, dolğun 
nəşrini əldə edəcəyik.
M
us
a
M
əh
əm
m
əd
əl
i
S
əi
dq
ul
u
S
əi
d
Səfərəli
Mürsəli
Vahab
Nəzər
Həsən
Kərim
Yaqub
Bədəl
Musa
Salman
Musa
Mustafa
Sultanəli
Fərzəli
Әsgər
Әləsgər
Rəcəb
Aslan
Allahverdi
Süleyman
İmaməli
Cəbrayıl
Xanlar
Eynulla
Qəzənfər
Oruc
Qaflan
Qızbəs
Bədəl
Məmməd
Qəzənfər
Məhərrəm
Әsgər
Abdulxalıq
İsmayıl
Məmmədağa
Әhmədağa
Mahmudağa
Әləkbər Böyükağa
Әlheydər
Salman Təvəkkül
Qurban
Oruc
M
ür
və
t
M
u
s
a
lı
la
r
 
G
ün
əş
M
əh
əm
m
əd
Q
əd
ir
H
üs
ey
n
Q
əd
im
R
əh
im
M
öh
lə
m
T
ar
ıv
er
di
Ağa
Günəş
Kəlbəli
Məhəmmədəli
Məhərrəm
İshaq
Niftalı
Zülfüqar
Həsən
Kərim
Bayram
Qədim
Hacəli
Mahmud
Allahverdi
Әmir
Әhməd
İsgəndər
Hacıverdi
Әlmusa
Almurad
Seyidəli
Әkbər
Məmməd
Rəcəb
Azay
Baba
Şahverdi
Kamal
Calal
Baba
Zeynal
Niftalı
Yusif
Sədrəddin
Cavanşir
Ağəli
Məmməd
Әlmusa
Həsən
Oqtay
Cavanşir
Qərib
Nəzər
Məmməd
Təvəkkül
Әmir
Murad
Rzaxan
Durasən
Arif
Vidadi
Eyvaz
Rafiq
Rauf
G
ü
n
ə
şl
il
ə
r
Ә
li
m
əm
m
əd
K
ər
im
əl
i
İb
ra
hi
m
R
əs
ul
N
ur
u
S
əl
im
M
əh
əm
m
əd
S
ül
ey
m
an
A
bm
üs
lü
m
H
əs
ən
Q
am
xa
r
K
ər
im
İb
ra
hi
m
D
ün
ya
m
al
ı
Ş
ah
m
ur
ad
Məcid
Həmid
Bağı
Məhəmməd
A
ğə
li
Qafar
İsrafil
Səfər
Nadirşah
Xalidşah
M
əh
ər
rə
m
Әlişan
Həsənbala
Xali
Seyidbala
Rəvanbala
Qamxar
Yasin
Seyfəl
N
ağ
də
li
İb
ra
hi
m
Ağamir
Qələmşah
Teymurşah
Qurbanşah
Әsəd
A
ğa
M
üt
əl
li
m
Ә
li
m
ə
m
m
ə
d
li
lə
r
 
M
ür
şü
d
Ş
öv
lə
t
M
əh
əm
m
əd
Ә
li
bə
y 
(1
78
9)
G
ül
m
əm
m
əd
Y
ar
m
əm
m
əd
H
ac
m
əm
m
əd
Ş
ıx
m
əm
m
əd
Mürşüd
Qasım
Xurşud
Həsən
Şərafətdin
Şövlət
Camal
Müzəffər
Qürbət
Nüsrət
Şahbala
Məhəmməd
Gülməmməd
Qızbəs
İman
Xələf
Zakir
Məhəmməd
Güloğlan
Piroğlan
Qənimət
Qüdrət
Nüsrət
Nəriman
Arzuman
Әhməd
Məşədi Qəhrəman
Ә
m
ra
ğa
H
ac
ıb
ab
a
İb
ra
hi
m
H
ac
ıb
ab
a
A
bd
ul
rə
hi
m
K
ər
im
H
ək
im
Ә
lm
us
a
H
ac
ı
E
yn
al
A
bd
ul
m
ab
ud
Ş
ah
ba
la
Ә
li
ba
la
N
if
tə
li
A
ğa
bb
a
Ş
ah
ba
ba
M
öv
lu
d
H
a
c
b
a
a
lı
la
r
a
b
 
K
ər
im
R
əc
əb
Әlcan
Fətəli
Xanbaba
Kərim
Rəcəb
Bəyalı
Әmirşah
Mirzəli
Becan
B
ab
ax
an
H
as
ım
İslam
Rüstəm
Səttar
Şahbala
Әjdər
Әlövsət
Buqsay
Nuhbala
Qarabala
Hüseynbala
Pirbala
Ağabala
Atabala
H
ac
ıb
ab
a
H
ac
ı
M
əh
əm
m
əd
H
ac
ı
S
al
m
an
O
ru
cə
li
A
ta
bb
a
X
an
ba
ba
H
ac
ıb
ab
a
Ağababa
İsabala
Paşa
Niyətulla
Məcid
Tərlan
Ağabba
Bilal
Gəncalı
Pəncali
Bəgalı
Salman
Şahbala
Sabir
Әmrulla
Güloğlan
Ağamir
Yarməmməd
Akif
Әskər
Zabit
Malik
Tofiq
Tofiq
Zakir
Elxan
Z
ül
fi
yy
ə
D
ə
r
k
 k
ə
n
d
i
 
Y
us
if
A
bd
ul
la
F
ey
zu
ll
a
F
ey
zu
ll
a
H
əm
du
ll
a
M
us
ta
fa
F
ət
ul
la
Q
ey
bu
ll
a
Niyətulla
Nəcmulla
Eynulla
Әhrulla
M
əh
əm
m
əd
əl
i
Q
af
ar
B
əd
əl
Ә
bi
H
ac
əl
i
Z
ey
na
l
M
əh
əm
m
əd
əl
i
K
əl
bə
li
M
ah
m
ud
M
eh
rə
li
Ü
ze
yi
r
M
eh
di
xa
n
T
a
lı
ş
k
ə
n
d
i
109
Lətifələr
İstəyirsən ağla, istəyirsən gül
Kəndimizdə Səadət adlı bir arvad vardı. Hamı onu avam, 
fağır hesab edirdi. Amma ondan ağıllı cavablar eşidəndə ha­
mıya qəribə gəlirdi. Ona Səadət yox, Sədət xala deyərdilər. Bir 
gün ondan soruşurlar:
– Ay Sədət, necəsən?
Səadət deyir:
– Necə olacağam? İstəyirsən otur axşamacan hü-hü ağla, 
istəyirsən hü-hü gül. Gündür keçir.
 Matışka şəkli
Bakıdan kəndə gəlmiş bir qız Səadətdən soruşur:
– Sədət xala, sən klubda nə işləyirsən?
– Xidmətçi, – deyə cavab verir.
– Bəs o gəlin nə işləyir? – deyə bədii rəhbər işləyən gəlin 
haqqında soruşur.
– Neynəyəcək, sənin kimi matışkaların şəkillərini jurnallar­
dan kəsib yapışdırır divarlara.
 Mən sürərəm dalınca
Səadətin qonşusu Nurbaba payızda oğlu üçün toy eləməyi 
qərara alır. Qış qurtarmağa az qalanda Nurbaba Səadətə de­
yir:
– Sədət bacı, mən istəyirəm uşaq üçün toy eləyim. Gəl razı­
laşaq, sən erkək dananı mənə sat.
Səadət başa düşür ki, dana indi arıqdır. Yaza çıxacaq, payı­
zacan böyüyəcək və kökələcək. Bütün qışı əziyyətini çəkib, indi 
çöldən otlayası vaxtda satmaq sərfəli deyil. Odur ki, deyir:
– A Nurbaba qardaş, qoy indi qalsın, payızda razılaşarıq, 
apararsan.
– Bilirsən, payızda gücüm çatmaz.
– Niyə gücün çatmır, sən ipindən tutarsan, mən də sürərəm 
dalınca.
 
110
Eşşəyin işi yoxdur
1991-ci ilin sonları idi. Ölkədə vəziyyət pis idi. Un qıtlığı 
yaranmışdı. Rayondan mağazaya un gətirən maşın az-az 
gəlirdi. Gələndə də camaat maşına elə cumurdu ki, heç on 
dəqiqə keçməmiş maşın boşalırdı. Yenə un maşını gəlmişdi. 
Kimi bir kisə, kimi iki kisə qamarlayırdı. Səadət qarı da gücü 
çatmadığından bir kisəni məngirləyib üstündə oturur. Adam­
ların kimi at, kimi əl arabası, kimi ulaqla un kisələrini evinə 
aparır. Ara sakitləşir. Səadət görür kəndçilərindən biri eşşəyə 
dirsəklənib bekara durub. Yaxınlaşıb deyir:
– A qardaş, eşşəyi ver mən də unumu aparım.
– Dayan görək, mənim mağazaçı ilə işim var.
– Sənin işin var də, eşşəyin ki, işi yoxdur...
Səsi Qaradağdan gələr
Səadətin kürəkənini həbs edirlər. Briqadir Səadətdən soru­
şur:
– Ay Sədət, Əlicandan nə xəbər? Elə naxıra gedəndə mən 
həmişə öyüd-nəsihət verərdim. Bilmirəm niyə belə oldu?
Səadət deyir:
– Sənin kimi müəllimi, Şura kimi anası, Sədət kimi qayna­
nası olanda Əlcanın səsi Qaradağdan gələr.
 Kol bağla
Kəndimizin söz-söhbəti ilə seçilən adamlarından biri də 
Əlheydər olmuşdur.
İsti yay günlərindən birində kəndin içi ilə toz edərək gedən 
bir maşına əl eləyib saxladır və sürücüyə deyir:
–Ay oğul, görmürsən təkərlərin altından necə toz qalxır? 
Maşının arxasına bir kol bağla ki, təkərdən qalxan tozu yatırsın.
Əlheydəriyyə
Başqa kəndə toya getmiş Əlheydərgilin oturduğu süfrənin 
yaxınlığında molla dəstəsi oturubmuş. Əlheydərgil içir və 
ucadan danışırmış. Mollalardan biri ucadan söyləyir ki, bun­
111
lar Sirat körpüsündən keçə bilməyib cəhənnəmlik olacaq in­
sanlardır. Əlheydər eşidir və mollalara deyir:
–Müsəlman müsəlmana qardaşdır. Xüsusilə Allaha xidmət 
edən siz mollaların borcudur ki, o çətin məqamda müsəlman 
qardaşına kömək etsin. Lazım gəlsə o körpüdən lap dalına 
alıb keçirsin.
Mollalardan biri hirslənir:
– Sən nə danışırsan, sən bu dediklərini nəylə əsaslandırırsan?
– Mən bunları “Əlheydəriyyə” kitabında oxumuşam, – 
deyə Əlheydər cavab verir.
– Elə kitab yoxdur, hardadır o kitab?
– O kitab məndə var, verərəm oxuyarsan.
Əlheydər kəndə gələndən iki gün sonra yerfili molla 
Əlheydərə bildirir ki, filan kənddən molla xəbər yollayıb kita­
bı istəyir. Əlheydər gülür. Axı belə bir kitab yoxdur.
 Cəhənnəmə gedəcəyəm
Uzun müddət kənd sovetinin katibi işləmiş Əlheydəri 
təqaüdə çıxandan sonra kəndin mollası olmağa razı salırlar. 
Kəndin mollası rəhmətə getmişdi, Əlheydər isə ərəb əlifbası 
ilə oxumağı bacarırdı. Əlheydər yas məclislərində deyərdi: 
“Bütün vəzifəli şəxslər və mollalar cəhənnəmlikdir”. Ondan 
soruşanda ki, sən cənnətə getmək istərsən, yoxsa cəhənnəmə? 
O deyərdi:
– Bütün varlı adamlar cəhənnəmdə olacaq, kasıblar 
cənnətdə. Mən bu dünyamda kasıbların arasında yanmışam. 
İstəyirəm ki, heç olmasa o dünyada varlıların yanında olum.
Öz ölülərim üçün ağlaram
Aşura gününə az qalırmış. Quba – Yerfi marşrutunda 
işləyən sürücü Vaqif təzə mollalığa başlayan Əlheydərə deyir:
– Molla adamsan, sən də get Aşurada iştirak elə.
Əlheydər deyir:
– Mənə nə düşüb ki, əlli kilometr Qubaya, əlli kilometr də 
geriyə yol gedib Ərəbistanda ölənlər üçün ağlayım. Ağlamaq 
istəsəm kəndin qəbiristanlığına gedib öz ölülərim üçün ağla­
ram.
 
112
Ölən deyillər
Bir gün Əlheydər Qonaqkəndə gedir. Görür ki, divarın 
dibində beş-altı yaşlı kişi oturub. Yaxınlaşıb görüşür. Hal-
əhval tutur. Qocalardan biri deyir:
– Nə olacaq? Arvadsız qalan kişilərik. Bir fikirləş ki, bizim 
günümüz necə olar?
Əlheydər deyir:
– Sizə əcəb olub. Kişinin iki arvadı olar, biri öləndə, biri 
qalar.
–Belə ağıllısan bəs sən niyə ikisini almamısan?
–Mənim arvadım talışlıdır. Onlar da elə bir sortdular ki, 
ərləri ölməmiş ölən deyillər.
Piriyə salam de (Vurma, pulunu al)
Yerfinin ilk sürücülərindən biri də Səttər olmuşdur. 1950-ci 
illər imiş. Səttərin böyük qardaşı Piri vəzifəli olmuşdur. 
Səttərin təzə gətirdiyi maşına kim minirsə düşəndə deyir:
– Çox sağ ol. Piriyə salam de.
Bir neçə gün də keçir. Maşına minən “Piriyə salam de” de­
yib düşüb gedir. Səttər də qardaşının xətrinə dillənmir. Bir 
gün qonşu kəndlərin birndən tanımadığı bir nəfər xeyli ava­
danlıqla maşına minir. Mənzil başına çatanda Səttər gözləyər 
ki, bu adam pul verər. Amma bu da avadanlığını götürdükdən 
sonra deyir:
– Piriyə salam de.
Səttər hirslənir. Az qalır kişini vursun. Deyir:
– Sən hansı Piridən danışırsan? Pirinin də atasına lənət, 
sənin də. Pulumu ver.
Kişi təəccüblənir və deyir:
– Ay qardaş, vurma, pulunu al.
O gündən kim maşına minsə, sakitcəsinə çıxarıb pulunu 
verir.
Maşında yer varsa...
Səttər rayon mərkəzindən kəndə gəlməli imiş. Bazarda İsa 
kişi ilə rastlaşır. Yerfi bəylərinin nəslindən olan İsa kişi Quba­
113
da kasıbçılıqla yaşayırdı. Səttərdən hal-əhval tutub kənddəki-
lərin vəziyyətini, o cümlədən kənddə yaşayan qardaşı Bala-
bəyi xəbər aldıqdan sonra deyir:
– Səttər, maşınında yer varsa iki kiloqram qənd alım 
Balabəy üçün apar.
Axırıncı avtobus getdi
Kənd çayxanasında bir dəstə məclis qurub yeyib-içirdi. 
Məğribə yaxın məclis dağılır. Hamı gedir. Biri o qədər dəm-
lənir ki, oturduğu stoldan qalxa bilmir. Bir az ayıq olanlardan 
biri qonşuluqdan bir əl arabası gətirir. Sərxoşu arabaya uza­
dıb evinə aparırlar. Çayxananın bayırında oturub baş verənləri 
izləyən Səttər deyir: 
– Axırıncı avtobus da getdi. Biz də gedək.
Bir adam tap mindir
Rayon rabitə şöbəsindən kənd rabitə şöbəsinə zəng gəlir. 
Telefonda bir gənc iddialı səslə soruşur:
– Kimdir?
– Müdir, – deyə Əlişan müəllim cavab verir.
– Müdir kimdir?
– Əlişan müəllim.
– Hansı Əlişansan?
– Həsənli Əlişan Məcid oğluyam, Yerfi kənd rabitə şöbəsinin 
rəisi, – deyə acıqla cavab verir.
– Neyləyim rəissən, gəl min mənim boynuma.
– Ay bala, uzaq yoldur, yaşlı adamam, mən gələ bilmənəm. 
Sən orda bir adam tap mindir boynuna...
Sən yıxan evlər tikilməyib
Kənd sovetinə sədrliyinə namizədlər çayxanada müzakirə 
edilərmiş. Kimin adı çəkilirsə, ona nöqsanlar söylənilir, layiq­
li adam tapılmır. Bu vaxt çayxanaya təzəcə girib çay gözləyən, 
müharibə dövründə kənd soveti sədri işləyən yaşlı bir yerfili 
deyir:
– Adam mən, qoysunlar işləyim.
 
114
Əlindəki stəkanı onun qabağına qoyan çayçı Bahadır deyir:
– Aman əmi sən yox, sən yıxan evlər hələ tikilməyib...
Sırıqlı
Abbasəli təzə sırıqlı alıbmış. Gindahda oturub söhbət 
edərkən özündən xəbərsiz sırıqlı çiynindən düşür. Həmkənd-
lisi Mirabbas sırıqlını götürüb tərsinə çevirib geyir əyninə. 
Abbasəli evə gedib tez qayıdır:
– Gedələr, mənim sırıqlımı görməmisiz? 
Mirabbas əli ilə sırıqlını sığallayıb deyir:
– Abbasəli dayı, bax bu sənin sırıqlın deyil?
– Yox, mənim sırıqlımın rəngi başqadır.
Sonrakı günlər də bu söhbət bir-neçə dəfə təkrar olar. 
Abbasəli sırıqlısını tanımaz, “bu mənim deyil” deyir, Mirab­
bas da geyinib gəzərmiş.
Yemiş ək, qarpız əkmə
Kolxozun bostanında təcrübə məqsədilə qarpız, yemiş 
əkiblərmiş. Yetişməyə az qalmış bir səhər qaravul kənd soveti 
sədrinə məlumat verir ki, bu gecə qarpız və yemişləri oğurla­
yıblar. Kənd soveti sədri Gülmalı kişi fikirləşir ki, bu işi 
eləyibsə Bəxtiyar eləyib. Bəxtiyarı idarəyə çağırırlar. Nə qədər 
hədələyir, acıqlanırlarsa da Bəxtiyar deyir ki, mən eləməmişəm. 
Gülmalı kişi yumşaqlıqla danışmağa başlayır, sözünün so­
nunda deyir:
– Ay Bəxtiyar, biz o qarpız, yemişi əkmişdik ki, görək bizim 
kəndimizdə qarpız, yemiş yetişirmi? Hansı mərdimazarsa 
oğurladı. İndi biz hardan bilək ki, gələn il nə əkək?
Söhbətdən bir qədər yumşalan Bəxtiyar hər şeyi unudub 
birdən deyir:
– Gülmalı dayı, mən deyim də, gələn il yemiş ək, qarpız 
əkmə.
Sən yeyən deyil
Yerfili Cözalı kişi Alatavada dalandar işləyirdi. 1960-cı illər 
idi, altmış manat təqaüdü vardı, altmış manat da işinə görə 
115
alırdı. Allahına şükür edir, qismətinə qail olub yaşayırdı. Bir 
qış günü yolu Təzə bazara düşür. Görür piştaxtada təzə xiyar 
qoyulub. Maraqlanır, ayaq saxlayıb satıcıdan soruşur:
– A bala, xiyar neçəyədir?
Satıcı kişiyə diqqətlə baxır və deyir:
– Əmi, sən yeyən deyil.
Kişiyə bu söz ağır gəlir.
– Niyə mən yeyə bilmərəm? Qiymətini de, çox almaram, az 
alaram.
– Əmi, məni incitmə, sən alanı deyilsən.
Cözalı lap hirslənir. Fikirləşir ki, yayda otuz qəpiyə olan 
xiyar indi olsun beş-on manat. Acığa düşüb heç olmasa bir 
kilo alar. 
– A bala, heç olmasa qiymətini de də.
– Qiyməti əlli manat.
Cözalı əlli manat eşidəndə dönüb dinməz gedir. Satıcı gü­
lümsünüb arxasınca deyir:
– Əmi, gördün sən yeyən deyil. Get, otuz qəpiyə olanda 
gələrsən.
Kartof kababı
Bir gün meşəbəyi Maqsud görür ki, tay-tuşları dağa ova 
gedir. Həvəslənib onlara qoşulur. Dağda onlar bölünür, hərə 
bir istiqamətə gedir. Qış günü, dağa nabələd. Maqsud elə bir 
yerə çıxır ki, aşağı baxanda qorxur, yuxarı da dırmaşa bilmir. 
Yaxınındakı kola sığınıb qalır. Bir azdan onu soyuq alır. Hətta 
səsi çıxmır.
Bir neçə saatdan sonra bir yerə yığışan ovçular Maqsudu 
görmürlər. Onu axtarmağa başlayırlar. Nəhayət tapırlar. Biri 
yuxarı dırmaşıb Maqsuda aşağı düşməyə kömək edir. 
Görürlər ki, Maqsudu soyuq alıb, tonqal qalayırlar.
Bir azdan özünə gələn Maqsud deyir:
– Mənə deyən gərək, a köpəyoğlu, neynirsən kəl kababını, 
vur qartuşka kababını, yat isti pilətənin dibində.
 
116
Cuhud Teymur
Montyor Teymur üçüncü qrup əlil kimi pensiya aldığından 
hər il həkim yoxlamasına gedirmiş. Hər dəfə pul alır, onun 
əlilliyini təsdiq edirlərmiş. Növbəti ildə də Teymur komissiya 
olanda bir yəhudi həkimdən keçməli olur. Həkim onun 
sənədlərinə baxır və deyir:
– Çıxar görək.
Teymur on manat qoyur stolun üstünə. Həkim deyir:
– Bu nədi? Əməlli pul ver.
Teymur onluğun üstünə üç manat da qoyur.
– Dedim pul ver, xırda-xuruş yox.
Teymur bu dəfə bir manat verir. Həkim deyir:
– Əyə, sən nə cuhud adamsan?
– Adını mənə qoyma.
– Bizim adımız cuhuddur, sən xalis cuhudsan.
Sonralar həkim nə vaxt Teymuru görsə deyərmiş: “Cuhud, 
xoş gəlmisən”.
Mən belə yığıram
Kənd sovet sədrləri rayona iclasa gedirlərmiş. Yerfinin 
sədri Ramazan Afurca kəndinin sədri İbrahimxəlil müəllimlə 
rastlaşır. Bir-birindən hal-əhval tutanda müəllim soruşur:
– Mazan, mən vergini yığa bilmirəm. Sən onu necə yığır­
san?
– Öyrənərsən, – deyə Ramazan cavab verir. Bir azdan 
məlum olur ki, iclas günortadan sonra olacaq. Ramazan deyir:
– Gedək iclasacan çörək yeyək.
– Mazan, əvvəldən deyim mənim pulum yoxdur.
– Eybi yoxdur, gəl gedək, pul tapılar.
Yeməkxanada nə lazımsa Ramazan sifariş eləyir. Çörək ye­
yilib qurtaranda Ramazan cəld qalxıb deyir:
– Müəllim, mən getdim, pulu ödəyib gələrsən.
Camaatdan eyibdir deyə müəllim səsini qısıb onu səsləyirsə 
də Ramazan geri baxmadan çıxır.
Müəllimin çarəsi kəsilir, bir tanışdan pul alıb yeməkxananın 
pulunu ödəyir. Günortadan sonra iclasa gələndə İbrahimxəlil 
müəllim acıqlı deyir:
117
– Mən sənə demədim ki, pulum yoxdur, niyə belə elədin?
Ramazan gülərək deyir:
– Müəllim, sən dedin ki, vergiləri necə yığdığını mənə 
öyrət. Camaat da sənin kimi deyir pulum yoxdur. Amma mən 
belə alıram.
Bəşir ölüb
Bəşir kişi Qayadalıda dana saxlayırmış. Qocaldığı üçün bir 
neçə dəfə kolxozun sədrinə deyir ki, mən işləyə bilmirəm. 
Yerimə adam tap. Sədr də deyirmiş:
– Bəşir dayı, bir az gözlə, adam tapacağam.
Amma adam tapılmır. Bəşir kişi bir gün yenə əlacsız qalıb 
kolxoz idarəsinə sədrin yanına gedir, yumşaq səslə deyir:
– Ay sədr, sən allah, danaya bir yiyə duran tap, mən dalın­
ca qaça bilmirəm.
Sədr də adam tapa bilmədiyi üçün Bəşiri dilə tutur:
– Bəşir dayı, bizim sənsiz işimiz keçmir. Sən gəl bizi çıxıl­
maz vəziyyətə qoyma. Bir az da səbir elə.
Bəşir görür ki, sədr ondan əl çəkməyəcək. Əl ağacını yerə 
atıb uzanır döşəmədəki xalçanın üstünə, deyir:
– Fatihə, Bəşir ölüb, get heyvanına yiyə tap.
Cərimə
Bir gün Talış kəndinin eşşəkləri əkinə girir. Qarovul hey­
vanları parağa gətirir və idarəyə məlumat verir. Direktor əmr 
yazıb heyvan sahiblərini cərimə edir. Bir qoduqlu eşşək dul 
arvadın imiş. Arvad cəriməni verə bilməyəcəyini görüb 
idarəyə gəlir və sovxoz direktoruna deyir:
–A direktor, paltarüstü məclisinə gedən bir arvadın yanın­
da bir uşaq getsə və hər ikisi yesə, pulu tək arvaddan alırlar, 
yoxsa uşaqdan da?
Direktor deyir:
– Arvaddan.
– Bəs elədirsə, niyə mənim həm eşşəyimi, həm də qoduğu­
mu cərimə etmisən?
Direktor gülür. Tapşırır ki, arvadın heyvanlarını cərimə al­
madan buraxsınlar.
 
118
Altı illik küsülülük
1961-ci ilin apreli imiş. Rus vətəndaşı Yuri Qaqarinin kos­
mosa uçması xəbərini eşidən bir neçə yerfili də gindahda da­
yanıb söhbət edirlər. Nəcmulla radioda eşitdiklərindən danı­
şır. Birdən yaşca böyük olan Eynulla kişi deyir:
– Əşi bunlar yalan şeydir. Bir piyan urusu göyə uçurdub­
lar, yalandan deyirlər ki, Yerdən kənara uçub.
Nəcmulla acıqla deyir:
– Əşi, sən savadsız adamsan, nə başa düşürsən?
Eynulla bu sözə acıqlanır:
– Annamaz özünsən.
– Annamaz sənsən.
– Atondur...
Söhbət böyüyür. Ətrafdakılar onları sakitləşdirir. Dalaşan­
lar altı il küsülü qalırlar.
Döyüb qurtarmısansa, ver aparım
Əmirşah kişi qarovul işləyəndə əkinə girən eşşəkləri gətirib 
parağa salar, bəzən də hirsini soyutmaq üçün eşşəkləri 
döyərmiş. Bir gün Sadıqov Qeybulla eşşəyini tapa bilmir. 
Gəlir parağa. Görür ki, Əmirşah eşşəkləri döyür. Qeybulla 
kişi özü də sərt adam idi. Amma Əmirşahın hirsini görüb din­
mir, gözləyir. Əmirşah yorulub dayananda Qeybulla kişi asta-
asta tövləyə girib sakit səslə deyir:
– Əmirşah, döyüb qurtarmısansa, ver aparım.
Zərbalının qaravəlliləri
 I
Zərbalı nağıl edirdi:
Bir gün kəndə möhkəm yağış düşmüşdü. Sel-su hər tərəfi 
bürümüşdü. Sürətlə gələn yağış bir-iki saatdan sonra yavaşı­
dı. O tayda isə qoyun-quzu yığışıb mələşirdi. Suyun axşama 
qədər azalacağına ümid yox idi, əksinə arta bilərdi. Adamlar 
çarə axtarırdılar ki, qoyun-quzunu bu taya keçirsinlər. Yavaş-
yavaş hava qaralırdı. Qoyun-quzu o tayda mələşir, oğul-uşaq 
bu tayda çığırışırdı.
119
Başqa əlac yox idi. Əllərimi suyun o tayına atıb uzandım 
selin üstünə. Dedim qoyun-quzunu baş eləyin, keçsin. Qo­
yun-quzunun və adamların səsi kəsiləndə bildim ki, qurtardı. 
İstədim selin üstündən qalxam. Gördüm kürəyimdə nəsə var. 
Qanrıldım ki, bu nədir? Nə olsa yaxşıdır?! Bağı kişinin camışı. 
Mən qanrılanda camış düşdü suya, ta bayaq sel apardı. Mən 
də qaldım kişiyə üzüqara...
II
Bir qış günü idi. Talış kəndində yaşayan xalam oğlu Bəyalı 
naxoşlamışdı. Getdim ki, bir hal-əhval bilim. Xalaoğlum məni 
görəndə sevindi. “Gecə-gündüz evdə danışıram, nə yaxşı 
gəldin”, – dedi. Tez süfrə açıldı. Xalaoğlunun hər ehtiyatı var­
dı. Yeriniz məlum, günorta oturan adamlar, bir də gördük ax­
şam düşüb. Yaxşı vurmuşdum. Elə bilərsiz sərxoş idim, yox, 
elə bil içməmişdim. Xalaoğlum çox təkid elədi ki, qaranlıq dü­
şüb, qış gecəsi qurd-quşa rast gələrsən, qal, səhər gedərsən. 
Razı olmadım. Talışdan Yerfiyə nə yoldu? Xalaoğlum Talış 
görünənəcən dalımca gəldi. Güclə qaytardım. Sərxoş idi. Yıxı­
lıb qalardı buralarda.
Yolu yarı eləmişdim. Hər tərəf qaranlıq idi. Qayanın 
dibində hənirtini duydum. Yaxınlaşdım. Bir qara eşşək idi. 
Məəttəl qaldım ki, qışın bu vaxtı burda eşşək nə gəzir. Fikrimə 
gəldi ki, qismətdi, minib aparım, salım pəyəyə, səhər yiyəsi 
çıxar, burda qalsa bu gecə canavar yeyəcək. Tez ayağımı aşırıb 
mindim. Qulaqlarından yapışıb döndərdim kəndə. Bir az keç­
miş kəndin işıqları göründü. Həyətə girib işıqda eşşəyə diqqət 
eləyəndə özümü itirdim. Necə qışqırdımsa, o saat yerə 
dəydim. Heyvan qaçıb həyətdən çıxdı. Evdən uşaqlar səsimə 
gəldilər. Məni qaldırıb soruşmağa başladılar ki, nə olub sənə? 
Mən çətinliklə də olsa dedim ki, Talış yolundan yalquzağı 
eşşək bilib minib gəlmişəm. Həyətdə bildim ki, canavardır.
Uşaqlar başladı mənə gülməyə. Biri dedi, sərxoşdur, biri 
dedi qara basıb. Heç kəsi inandıra bilmədim...
 
120
Son söz əvəzi
Əziz dost!
Sən bu kitabı çox böyük maraqla və həvəslə oxudun. Özü 
də birnəfəsə oxudun. Mən bunu gördüm. Çünki sənin heç 
xəbərin də olmadı ki, mən də sənin yanındayam. Ona görə 
mən ordaydım ki, sən Yerfidəydin və tanıdığın, tanımadığın 
bütün yerfililərin arasındaydın.
Sən yüngülləşdin, qəlbin fərəhlə doldu, köks ötürüb bir az 
da fikrə getdin. Sonu olmayan xəyal dünyasına düşdün. Uzaq­
lara, lap uzaqlara getdin... Sonra da bir neçə gün o uzaqlarda 
qaldın. Ata yurdu, ana torpağı səni çəkdi. Nələr üçünsə bur­
nunun ucu göynədi. Özünü sıxma, bütün bunlar olan şeylərdi, 
oyanmış ruhun həyəcanlarıdı. Sən yaxşı adamsan, çox yaxşı 
adamsan. Mən səni çox yaxşı tanıyıram. Burda təəccüblü nə 
var ki?! Biz hamımız bir kökdənik axı...
...Orda uzaqlarda, lap uzaqlarda Böyük Qafqaz dağlarının 
ən uca zirvələrinə yaxın bir yerdə, yastı-yastı təpələrin arxa­
sında, iki çayın arasında, sal-sıldırım qayanın lap dibində, bü­
tün həyətlərindən Həzrət Babanın zirvəsi görünən bir kənd 
var... Bu bizim ruhumuzun doğulduğu, qədim-qayım türk 
yurdu Yerfi kəndidir.
Salam doğma Yerfi – ey ata yurdu...
Nə yaxşı qayıtdım doğma ocağa...
...Mən çıxıb getmişdim qayıtmaq üçün,
Taleyim yolumu saldı uzağa...
Taleyi yolunu uzağa salanların hamısı haçansa ulu ruhun 
çağırışını eşidir, ana yurduna qayıtmaq istəyir, lap elə ruhən 
də olsa... Uzun illərdir ki, sən belə maraqla, belə həvəslə, belə 
istəklə və belə həyəcanla kitab oxumamısan. Bu istək, bu ma­
raq, bu həyəcan sənin deyil; Yerfi qəbiristanlıqlarında, dağılıb 
getmiş mülk yerlərində dolaşan ulu ruhların sənin ruhunu 
oyatmasıdır. Bu kitab elə həmən ulu ruhun çağırışıdır. 
121
 ***
Bəri başdan deyim ki, Azərbaycan tarixşünaslığında, arxe­
ologiyasında, etnoqrafiyasında ən az tədqiq olunan, ən az 
öyrənilən ərazilərdən biri şimal bölgəsi, daha dəqiq desək Bö­
yük Qafqazın orta və şimal hissələridir. Nə qədər ki, bu yerlər 
ətraflı tədqiq olunmayıb bizim qədim tariximiz həmişə yarım­
çıq yazılacaqdır. Nəzərə alaq ki, qədim Alban dövləti təkcə 
Qəbələdən və Bərdədən ibarət deyil. Dediyim ərazilər Albani­
yanın ən əsas və dəyişməz ərazilərdir. Bu qədim dövlətin ən 
zəif vaxtlarında da, ta tarix səhnəsindən çıxana kimi həmin 
ərazilər dəyişməz olaraq qalmışdır. Strobonun sadaladığı tay­
faların (əslində etnosların, etnik qrupların) böyük əksəriyyəti 
də bu ərazilərdədir. Bu ərazilərdəki qədim kəndlərin hamısı 
tipik “alban üslubunda” salınmış kəndlərdir. Adı dövlətin 
adında əbədiləşmiş albanların özü isə qədim türk tayfaların­
dan biri olmaqla həmin dövlətin qurucusu və ən aparıcı etno­
sudur. Yəni Albaniya qədim türk dövlətlərindən biridir. De­
diyim ərazidəki qədim türk kəndləri elə alban kəndləridir. 
Yəni albanlar elə bizik, Yerfi kəndi də qədim alban kənd-
lərindən biridir. Albanistika ilə az-çox tanış olan kəs üçün 
bunlar danılmaz tarix və danılmaz reallıqlardır. Buradakı 
türklər türk tayfalarının oğuz türkləri qoluna mənsubdur. 
Yerfi də oğuz türklərinin kəndidir. Bu həmin oğuz türkləridir 
ki, onlar ümumtürk tarixinə ən qədim dastanlardan biri olan 
“Kitabi Dədəm Qorqud” kimi monumental bir abidə vermiş-
lər. Deməli yaxından-uzaqdan olsa da yerfililərin də bu das­
tanda payı var. Dediklərim patetik mülahizələr deyil, kifayət 
qədər elmi əsaslara söykənmiş fikirlərdir. Bunun üçün qədim 
Albaniyanın xəritəsinə baxmaq, həmin dövrü nəzərində can­
landırmaq kifayətdir. Təsadüfi deyildir ki, qorqudşünaslıqda 
Dədə Qorqudun türk arealına səpələnmiş qəbirləri içərisində 
Dərbəndin “Qırxlar qəbiristanlığındakı” Dədə Qorqud qəbri 
ən həqiqətə uyğunu sayılır. Amma qədim Albaniyanın bütün 
tarixini tam araşdırmaq mümkün olmadığı kimi Yerfinin də 
qədim tarixini araşdırmaq mümkün deyil.
 
122
Araşdırmalardakı çətinliklər ərəb istilaları və islamlaşma­
dan sonrakı dövrlərə də aiddir. Babək üsyanının, Babək 
müharibələrinin qədim Alban torpaqlarının şimal ərazilərini 
əhatə edib-etməməsi haqqında tarixdə heç nə deyilmir. Ancaq 
bu hərəkatın (ondan əvvəl həllacilərin) bu yerlərə təsiri olma­
mış deyil. Bütün bunlar öz yerində. Bəs çətinlik nədədir?
Çətinlik yenə də yazılı mənbələrin olmamasındadır. 
Məlumdur ki, bütün islam dünyasında əhalinin adbaad siya­
hıya alınması heç zaman olmamışdır. Və biz heç bir yaşayış 
məskənimizdə ilkin orta əsrlərdə kimlərin yaşadığını öyrənə 
bilmirik. Xristian dünyasında isə bu məsələyə başqa cür ya­
naşma olub: uşaqlar xaç suyuna çəkiləndə kilsə kitablarında 
və bir də, insanlar vəfat edəndə qəbiristanlıq kitablarında 
qeydə alınıb. Beləliklə də, kilsənin əhatə etdiyi ərazidə kimin 
nə vaxt doğulduğu və nə vaxt vəfat etdiyi ən etibarlı mənbələr 
olmaqla tarixin kiçik və böyük səhifələrini araşdırmaqda 
əvəzsizdir, qiymətlidir. Bu vasitə ilə də Yerfinin də adını 
qədim alban yazılı mənbələrində (bunlar isə tək-tükdür) və 
bir də, islamiyyətdən sonra olsa-olsa, vergi siyahılarında tap­
maq olar. Türk sultanlarının və fars-iran şahlarının işğalı 
dövrləri də elə. Yəni Yerfinin tarixini ümumazərbaycan, 
ümum türk tarixindən ayırıb tədqiq etmək mümkün iş deyil. 
Məsələn, Yerfi və ətraf türk kəndlərinin inanclar sistemi və 
mərasimləri bir qədər geniş tədqiqata cəlb olunsa, biz burada 
sivilizasiyamızın islama qədərki bütün inkişaf mərhələlərindən 
qalma elementləri açıq-aydın görərik. Totemizim, zərdüş-
dülük, xristianlıq dövründən qalan inanclar və mərasimlər 
(bəzi kəndlərdəki dəfn adətləri) nə qədər islamlaşdırılsa da, 
öz ilkin elementlərini saxlamaqdadır.
Amma xoşagələn odur ki, “Yerfililər” kitabında müəllif əli 
çatdığı bütün vasitələrlə bu itmiş tarixi, Yerfi üçün də olsa 
bərpa etməyə çalışmışdır. Rus işğalından sonrakı dövrləri isə 
dəqiq tarixi mənbələr əsasında araşdırmışdır. Deyim ki, bü­
tün bunlar hamısı ağır zəhmət istəyir. Müəllif könüllü olaraq 
son dərəcə əzablı bir işə girişmiş və nəticədə ən azından 
yerfililər, yerfikökənlilər üçün çox qiymətli bir kitab yazmış­
123
dır. Bu kitab küll halında tarixçi, etnoqraf, arxeoloq, iqtisadçı, 
folklorşünas, ən nəhayət yazıçı-publisist əməyinin məh-
suludur. Bütün bunlar tək müəllifin şəxsində cəmləşmişdir. 
İndi təsəvvür edin bu kitabın üzərində illər uzunu hansı 
zəhmətlər çəkilmişdir. Müəllifə təşəkkür etmək zamanı gəldi.
***
Hər bir insan özü, əsli-nəsli haqqında çox şey bilmək 
istəyir. İllər ötdükcə, yaş artdıqca bu istək daha da çoxalır, 
sanki yurd, torpaq səni çağırır. Bax onda öz elin, oban haqqın­
da çox şey bilmək istəyirsən. Əlindəki kitabın məzmunu və 
mahiyyəti də elə budur. Bu kitab özünü tanımaqda sənə çox 
kömək edəcək. O cümlədən Yerfini görməmiş 3-cü, 4-cü, 5-ci , 
hətta 6-cı, 7-ci nəsil yerfiəsillilər, yerfikökənlilər üçün də bu 
kitab əslə, kökə qayıtmaq yoludur.
Digər tərəfdən, qloballaşan dünyada qloballaşmanın həm 
də dağıdıcı zərbələrindən yerfililərin qorunma, istinad 
nöqtələrindən biri də bu kitab ola bilər.
Hər halda Yerfinin qədim tarixində də görkəmli ziyalılar 
olmamış deyillər. Lakin illər, əsrlər boyunca onların hamısı 
unudulub gediblər. Ona görə unudulublar ki, onlardan “yazı” 
deyilən bir şey qalmayıb. Yaddaşlarda qalanlar isə tarix üçün 
çox da uzaq olmayan 200-250 illik bir zaman məsafəsinin 
olaylarının çox cüzi bir hissəsidir. Bu kitab həm də bu cəhətdən 
qiymətlidir: olan-qalanın qram-qram, damcı-damcı da olsa 
bir mənbəyə toplanılması! Bəşər tarixində sözdən – əsasən də 
yazılı sözdən uzun ömürlü heç nə yoxdur.
Əziz dost!
Bu kitab sənə çox şey verdi. Səndə özün, əsl-nəslin, ata-ba­
ba yurdun haqqında daha çox şey bilmək həvəsi oyatdı. Və 
sən həmən çox şeyin, çox şeyini bu kitabda tapa bilmədin. 
Çox heyif! Amma indi səndə bir oyanmış yaddaş var. Sən də 
o oyanmış yaddaşın çağırışıyla yola çıx. Bildiklərini yaz. Yaza 
bilmirsənsə, yaza bilənə kömək et: arxivlərdə, digər 
mənbələrdə işləməsinə, daha geniş məlumat toplamasına 
 
124
kömək et ki, bu kitabın gələcək nəşrləri daha dolğun, daha 
əhatəli olsun.
Bu kitab birbaşa yerfililərə ünvanlansa da, mahiyyətcə 
Azərbaycanın öyrənilməsinin bir parçasıdır. Deməli, sən bü­
tün mənalarda çox qiymətli bir kitab oxudun.
Hörmətli müəllif, hörmətli Tahir müəllim!
Siz Yerfi kəndinin yetirmələri olan, haqqında kitabınızda 
da böyük məhəbbətlə söhbət açdığınız ən böyük ziyalıların­
dan birisiniz. Siz bütün ömrünüzü kəndin maariflənməsi işinə 
həsr etmisiniz. Son dövr Yerfidən çıxan bütün ziyalıların 
yetişməsində Sizin böyük əməyiniz, zəhmətiniz var. Siz sıra­
dan bir müəllim deyilsiniz, həm də bacarıqlı tədqiqatçı, gözəl 
qələm sahibisiniz. Mən Sizin ölkə mətbuatında dərc olunmuş 
elmi-pedaqoji, elmi-publisistik yazılarınızı demirəm; təkcə bu 
kitabla öz adınızı Yerfinin bundan sonrakı tarixinə və yadda­
şına heç zaman silinməyəcək hərflərlə həkk etdiniz. Zəhmə-
tiniz böyük, işiniz çox qiymətlidir. Mən Sizə təşəkkür edirəm. 
Çox sağ olun!
Dərin hörmətlə: Tofiq Nurəli
02.09.2012
125
İstifadə olunmuş ədəbiyyat
1. T.Mustafazadə. “Quba əyalətinin kameral təsviri”, 
Bakı, “Sabah”, 2008
2. M.Əliyev. “Azərbaycan tatları”, “MBM”nəşriyyatı, 
Bakı, 2006
3. A.Bakıxanov.”Gülüstani-İrəm”, “Möminin” nəşriyyatı, 
Bakı, 2001
4. İ.Hacıniski. “Qubalı Fətəli xan”, Bakı, 1959 
5. Şahin Fazil Fərzəlibəyli. “Quba tarixi”, Bakı, 2001
6. ASE. III və VII cildlər.
7. Ə. Dəmirçizadə. “50 söz” Gənclik, Bakı,1968
8. A.Axundov. “Torpağın köksündə tarixin izləri” 
Gənclik, Bakı, 1983
9. H.Günəşli. “Mənim xatirələrim” Bakı, 2004
10. Quba şəhidləri. “Azərbaycan” nəşriyyatı, Bakı, 1996
11. T.Mustafazadə.”Quba xanlığı”, Elm, Bakı, 2005
12.  A.Mirzə. “Xaltanlı Tağı”, Elm, Bakı, 1999
13.  “Azərbaycan yazıçıları”, Nurlar, Bakı, 2011
14.  “Azərbaycan toponimlərinin ensiklopedik lüğəti”, I və 
II cildlər, Şərq-Qərb, Bakı, 2007
15.  “Azərbaycan toponimlərinin ensiklopedik lüğəti”, 
Azərb. Ensiklopediyası nəşriyyatı, Bakı,1999
16. “Ədəbiyyat” qəzeti. 1991, 29 mart №13
 17.“Ulduz” № 1–2, 1993
18. “Şəfəq”qəzetinin 1976 və 1986-cı il nömrələri
 
126
İstifadə edilmiş saytlar
1.Azərbaycan Respublikası Mədəniyyət və Turizm Nazirli­
yinin saytı – www.mct.gov.az
2.Azərbaycan Respublikası Səhiyyə Nazirliyi – www.se­
hiyye.gov.az
3.Yerfi silsiləsi – www.geonames.org; www.findzay.eu; 
www.rovshenyerfi.wordpress.com
4.Yerfi xalçaları – www.azerbaijan.az; www.dayaq.org; 
www.profliqa.blogspot.com
5. www.az.wikipedia.org – Yerfi; Vaqif Əlixanlı; Rövşən 
Yerfi
6. www.courts.gov.az – Əfqan Hacıyev
7. www.e-qanun.az – Niyətşah Nemətov 
127
Kitabın içindəkilər
Bu kitabı yazmağımın səbəbi ......................................................3
Sən! Nəslini tanıyırsanmı? ...........................................................4
Yerfi kəndinin təbiəti ....................................................................5
Yerfinin keçmişi haqqında ...........................................................8
Yerfi kənd ərazisində övliyalar və pirlər .................................29
Yerfi Sovet hakimiyyətinin 1920 – 1950-ci illərində ...............44
Yerfi kəndi 1960 – 1991-ci illərdə ..............................................66
Dərk kəndi haqqında ..................................................................85
Talış kəndi haqqında ..................................................................87
Yerfi müstəqillik dövrünün başlandığı illərdə........................89
Yerfi ərazisində yer adları ..........................................................96
Yerfi ərazisində işlənən dialekt sözlər ......................................98
Nəsil şəcərələri ..........................................................................100
Yerfi lətifələri ..............................................................................109
Son söz əvəzi (T.Nurəli) ...........................................................120
İstifadə olunan ədəbiyyat.........................................................125
İstifadə edilmiş saytlar .............................................................126
 
________________________________
Çapa imzalanıb: 15.10.2012
Ş.ç.v.8, format 60x90
