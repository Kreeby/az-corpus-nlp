Mina RƏŞİD - BÖYÜKLƏR BİZƏ BAXSIN   
1 
 
Mina RƏŞİD 
 
 
 
 
BÖYÜKLƏR 
 BİZƏ 
 BAXSIN 
 
 
 
 
 
 
 
 
 
Bakı - 2017 
Mina RƏŞİD - BÖYÜKLƏR BİZƏ BAXSIN   
2 
 
Mina Rəşid 
“Böyüklər bizə baxsın” 
 
 
Redaktor və ön sözün müəllifi:    
Sevinc Nuruqızı 
  
Tərtibatçı: 
Elşən Şıxlı 
 
 
Kitab müəllifin oxucularla üçüncü 
görüşüdür. Onun “Könlümün sarı simi” və 
“Baxmaqla görmək ayrıdır” adlı kitablarından 
fərqli olaraq bu nəşr uşaqlar üçün nəzərdə 
tutulub. Bu şeirlərdə uşaq dünyasının şirinliyi, 
balalarımızın Vətənə, Yurda, doğma Qarabağa 
incə məhəbbəti tərənnüm edilib.  
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
3 
 
UŞAQ ŞEİRİNDƏ YENİ NƏFƏS 
      
Mən Mina Rəşiddə bu nəfəsi illər 
öncə duymuşdum. Şeirlərindəki sözlər 
zərif kəpənəklər kimi uçuşanda, kədər 
dolu yazılarından belə həzin sevgi 
səpələnəndə... Çəməni yamyaşıl, şehi 
parıltılı, qarı ağappaq şeirlərini.  
Rəngləri təbii, hisləri səmimi, 
çırpıntıları içdən şeirlərini hər dəfə 
oxuyanda... Mina Rəşid səmimiyyəti, 
saflığı, bəyazlığı arzulamışdı 
uşaqlarımıza. 
Və günlərin bir günü o poetik 
aləmdən bir bənd süzüldü uşaq şeirinə: 
 
Ağappaq qar içində 
Atılıb-düşdü Qumru. 
Qartopular düzəltdi 
Balaca, yumru-yumru... 
 
 
Mina RƏŞİD - BÖYÜKLƏR BİZƏ BAXSIN   
4 
 
Sonra bir başqası: 
 
Ağaclar cılpaq, arıq 
Çöllər elə boz idi. 
Qar yağdı obamıza 
Ağaclar don geyindi. 
 
Daha sonra biri: 
                           
Duşünürdun Ay nədən 
Arıq olur çöp kimi. 
Bir də gördüm kökəlib 
Dönüb olub top kimi. 
      
Sevindim... Nə yaxşı ki, Mina Rəşid 
zərifliyindən uşaq şeirinə də pay düşdü. 
İncə, həzin, səmimi misralar... Uşağın 
özü kimi saf, bəmbəyaz, ilıq və təravətli 
şeirlər.  
    Bu kitab artıq ədəbi aləmdə 
tanınmış imza olan Mina Rəşidin uşaq 
dünyasına ilk addımıdır... Addımların 
çiçəkləsin, Mina Rəşid. Uğurlu yol... 
      Sevinc Nuruqızı 
Mina RƏŞİD - BÖYÜKLƏR BİZƏ BAXSIN   
5 
 
 
QUMRU 
 
Ağappaq qar içində 
Atılıb-düşdü Qumru. 
Qartopular düzəltdi 
Balaca, yumru-yumru. 
 
Sonra qardaşı ilə 
Qardan adam düzəltdi. 
Buz kimi əllərini 
Anasından gizlətdi. 
 
 
Mina RƏŞİD - BÖYÜKLƏR BİZƏ BAXSIN   
6 
 
 
 
 
 
ÇİÇƏYİN ÇƏTİRİ 
 
Yağış yağır səhərdən 
Hələ külək də əsir. 
Əlindəki çətirlə 
Çiçək yaman tələsir. 
 
Məktəb harada qaldı? 
Buludlara uçur o. 
Gedə bilmir, çətirin 
Arxasınca qaçır o. 
 
 
 
Mina RƏŞİD - BÖYÜKLƏR BİZƏ BAXSIN   
7 
 
 
 
AYAQQABI ADASI 
   
Burda çoxlu çeşid var 
Götürürdüm, baxırdım. 
Zəhraya mağazadan 
Ayaqqabı alırdım. 
 
Zəhra dedi: “Ay aman, 
Biz gəlmişik uzaya! ” 
“Ayaqqabı adası” 
Söylədi mağazaya. 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
8 
 
 
ÜMİDİN BİR YAŞI VAR   
 
Ümidin bir yaşı var 
Evdə nə var dağıdır. 
Əlindən bir şey alsan 
Tez qışqırıb-bağırır. 
 
Ayıcığın qolundan  
Tutub yerlə sürüyür. 
Qaçır o baş, bu başa 
Tappır-tuppur yüyürür. 
 
Atasını yedirdir 
“Can”, - deyir anasına. 
Daha yorulmadınmı 
Gəl, xalanın qucuna. 
 
 
Mina RƏŞİD - BÖYÜKLƏR BİZƏ BAXSIN   
9 
 
 
 
 
GÜNƏŞ NƏ AĞILLIDI  
 
Günel gedir məktəbə 
Günəş üzünə gülür. 
Deyir, yoxsa günəş də 
Ana, məktəbə gəlir. 
 
Günəş nə ağıllıdı  
Göydə ocaq qalayır. 
Uzadıb əllərini 
O məni qucaqlayır. 
 
 
 
 
 
Mina RƏŞİD - BÖYÜKLƏR BİZƏ BAXSIN   
10 
 
 
 
AY DA GƏLİR DALIMCA 
 
Mavi yorğan içində 
Başın qoyub balınca. 
Mən getdikcə görürəm 
Ay da gəlir dalımca. 
 
Duşünürdun Ay nədən 
Arıq olur çöp kimi. 
Bir də gördüm kökəlib 
Dönüb olub top kimi.   
 
 
 
 
 
 
Mina RƏŞİD - BÖYÜKLƏR BİZƏ BAXSIN   
11 
 
 
MƏNİM ADIM İRADƏ  
Sevinc Nuruqızının nəvəsinə 
 
Mənim adım İradə 
Çox ağıllı qızam mən.  
Nənəmin ilk nəvəsi 
Ətirli bir yazam mən. 
 
Bapbalaca olsam da 
Anam mənə dərs deyir. 
Mən “A” hərfi deyəndə 
Evdə hamı sevinir. 
 
Atamın bir dənəsi 
Parlaq günəşiyəm mən. 
Babam gəlib görəcək 
Daha böyümüşəm mən. 
Mina RƏŞİD - BÖYÜKLƏR BİZƏ BAXSIN   
12 
 
 
MÖTƏRİZƏ 
 
Mötərizə yazmağı 
Öyrənib bizim Ayna. 
Mötərizə içində 
Qaldı armud və alma. 
 
Anasının üzünü  
Alıb kiçik ovcuna. 
Mötərizəyə saldım 
Deyir, səni, ay ana! 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
13 
 
SƏMA VƏ RƏŞİD 
 
Səma məktəbə gedir, 
Rəşid kiçikdi hələ. 
Biri dərs hazırlayır, 
Biri oynayır elə. 
 
Səma bir də baxır ki, 
Nə var yerə tökülüb. 
Rəsm dəftəri itib, 
Karandaşlar yox olub. 
 
“Bu Rəşidin işidir”- 
Bacısı tez anlayır. 
Qardaşına hirslənir, 
Onu çoxlu danlayır. 
 
Səma sonra görür ki, 
Bu çıxış yolu deyil. 
Balaca müəllimə 
Qardaşına dərs deyir. 
Mina RƏŞİD - BÖYÜKLƏR BİZƏ BAXSIN   
14 
 
 
HÖRÜMÇƏK ADAM 
 
Hörümçəyə bənzəyir 
Sakitcə qalxır, durur. 
Hörümçək adam kimi 
Həmzə evdə tor qurur. 
 
O qədər seyr edib ki, 
O, “Hörümçək adam”ı. 
Evdə oyun çıxarır 
Dəyişiblər adını. 
 
“Dünyanı qurtarıram 
Hörümçək adam kimi”- 
Deyir, evdə qoy hər kəs 
Qəhrəman bilsin məni. 
 
 
Mina RƏŞİD - BÖYÜKLƏR BİZƏ BAXSIN   
15 
 
 
 
ŞAM VƏ NAĞIL 
 
İşıq sönəndə 
Şam yandırırıq. 
Şam işığında 
Biz çalışırıq. 
 
Anam oxuyur 
Şam rəqs eləyir. 
Mənimtək şam da 
Nağıl dinləyir. 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
16 
 
 
TƏNDİR ÇÖRƏYİ 
 
Xəmir yoğurdu, 
Kündələr tutdu. 
Nənəm onları 
Təndirə yapdı. 
 
Çörəkdən əvvəl  
Qoxusu gəldi. 
Sonra çörəklər 
Bir-bir düzüldü. 
 
Təndir çörəyi 
Nə ləzzətlidir. 
Nənəmin əli  
Bərəkətlidir. 
 
 
Mina RƏŞİD - BÖYÜKLƏR BİZƏ BAXSIN   
17 
 
 
 
YAĞAN QAR OLMAZ HƏDƏR 
 
Günəşi görən kimi 
Qar geriyə çəkildi. 
Damlarda suya donüb 
Şəlalətək töküldü.   
 
Qartopular əridi, 
Qar adamı büzüşdü. 
Üst-başım su içində 
Topum palçığa düşdü. 
 
Qarın ömrü nə qısa 
Oynadıq , doyduq yetər. 
Nənəm deyir: “Qış gedər 
Yağan qar olmaz hədər.” 
 
Mina RƏŞİD - BÖYÜKLƏR BİZƏ BAXSIN   
18 
 
 
 
MƏKTUB 
 
Anasına həmişə 
Minayə məktub yazır. 
-Ana, mənə nağıl de, 
Ana, məni yatızdır. 
 
Qardaşından küsəndə 
Sözlərindən od saçır. 
Atasına söz demir 
Məktubu verib qaçır. 
 
Məktublarla unudur 
Ağlayıb-sızlamağı. 
Atasına xoş gəlir 
Onun məktub yazmağı. 
 
Mina RƏŞİD - BÖYÜKLƏR BİZƏ BAXSIN   
19 
 
  
 
SƏNƏMİN SEVİNCİ 
 
“Mağazaya gedirəm, 
Siyahı tutmuşam mən” 
Alacağı nə varsa  
Şəklini çəkdi Sənəm. 
 
İstədi ki, satıcı 
Bu şəkilləri görsün. 
Şəkillərə baxınca   
Ona “Afərin!” desin. 
 
“Nə gözəl şəkillərdi”, - 
Satıcı oğlan dedi. 
Aldığı şirnidən çox 
Sənəm buna sevindi. 
 
Mina RƏŞİD - BÖYÜKLƏR BİZƏ BAXSIN   
20 
 
 
 
 
QAR ADAM 
 
Şaxtalı qış olsa da 
Dostlar çıxıb gəzməyə. 
Gəl, qartopu oynayaq 
Elcan deyir Həmzəyə. 
 
Xırdaca toplar kimi 
Qar da yağır durmadan. 
Uşaqlar ağ dənizdə 
Dönüb olur qar adam. 
 
 
 
 
Mina RƏŞİD - BÖYÜKLƏR BİZƏ BAXSIN   
21 
 
 
 
 
AĞACLAR DON GEYİNDİ 
 
Ağaclar cılpaq, arıq 
Çöllər elə boz idi. 
Qar yağdı obamıza 
Ağaclar don geyindi. 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
22 
 
 
 
 
 
YARPAQLAR RƏQS ELƏYİR 
 
Bu gözəl yaz günündə 
Bacım şeir söyləyir. 
Külək nəğməyə dönür  
Yarpaqlar rəqs eləyir. 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
23 
 
 
 
 
 
 
AY MƏNİ GÖZLƏYİR 
 
Həyətə çıxan kimi 
Tez qışqırdı Aybəniz. 
- Bax, Ay məni gözləyir 
Getmir heç yerə mənsiz. 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
24 
 
 
 
 
 
GÖYQURŞAĞI 
 
Göyqurşağı kimidi 
Bizim balaca Nərmin. 
Gör bir neçə rəngi var 
Əynindəki köynəyin. 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
25 
 
 
 
 
 
XURMA 
 
Ağaclarda sapsarı  
Balaca toplar kimi. 
O hansı meyvədir ki, 
Özünə çəkir məni? 
 
Heç xurma yeməmisən? 
Xəyal dedi Xasaya. 
Öz babamın bağıdı 
Gəl, dırmaşaq hasara. 
 
 
 
 
Mina RƏŞİD - BÖYÜKLƏR BİZƏ BAXSIN   
26 
 
 
 
DİŞLƏR GƏLİB EVİNƏ 
 
Dünən dişi laxladı 
Yerə düşdü Gülgəzin. 
Ağzında diş qalmadı 
Nə gülməlidi qızım. 
 
Daha kökü, almanı 
O dişləyə bilmədi. 
Utandı, əvvəlkitək 
Çox danışıb-gülmədi. 
 
Bir gün güzgüyə baxdı 
O, sevinə-sevinə. 
Dedi, ana, buna bax, 
Dişlər gəlib evinə. 
 
Mina RƏŞİD - BÖYÜKLƏR BİZƏ BAXSIN   
27 
 
  
 
 
KÜLƏK NƏĞMƏ SÖYLƏYİR 
 
Anam yuyub paltarı 
Həyətimizə sərib. 
Köynəklər rəqs eləyir 
Havada qərib-qərib. 
 
Yəqin külək bilir ki, 
Könül onu çox sevir. 
Buna görə o bizə 
Gəlib nəğmə söyləyir. 
 
 
 
 
Mina RƏŞİD - BÖYÜKLƏR BİZƏ BAXSIN   
28 
 
 
 
 
 AĞILLI RÖYA 
 
Çaya “Ç” hərfi deyir 
“S” hərfi deyir suya. 
Hərfləri öyrənir 
Bizim ağıllı Röya. 
 
Xörəyə “X” söyləyir 
“A” deyir o, almaya. 
Anası deyir təki 
Qiymətin “İ” olmaya. 
 
 
 
 
 
Mina RƏŞİD - BÖYÜKLƏR BİZƏ BAXSIN   
29 
 
 
 
QORXUR BURDA AYICIQ 
 
Birdən külək başladı 
İşıq söndü bir yandan. 
Üşüməyə başladı 
Arıq, balaca Fidan. 
 
Dedi, ana, mənimlə   
Qorxur burda ayıcıq. 
Evimiz də üşüyür 
İşıq nə vaxt yanacaq? 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
30 
 
 
ANA DİLİM 
 
Ana dilim bal kimi 
Danışmaqdan doymuram. 
Mən onu neçə dilin  
İçində qoruyuram. 
 
Çoxlu nağıl söyləyib 
Nənəm bu dildə mənə. 
Əlifbanı öyrəndim 
Mən sevinə-sevinə. 
 
Çox sevirəm yurdumun  
Bayrağını,  himnini. 
Mən sevirəm anamı 
Həm də ana dilimi. 
 
 
Mina RƏŞİD - BÖYÜKLƏR BİZƏ BAXSIN   
31 
 
ŞUŞA  
 
Min bir dərdin dərmanı 
Şirin, buz bulaqları. 
Şuşa dağın başında 
Dolanbacdı yolları. 
 
“Qarabağ şikəstəsi” 
Xarı bülbülün eli. 
Natəvanın qələmi 
Vaqifin şirin dili. 
 
Qalıb düşmən əlində 
Neyləsin əsirliyi?! 
Başına bəla olub 
Şuşamın gözəlliyi. 
 
Tez gedək Qarabağa  
Baba, nənə, tələsin! 
Şuşasız həsrət sizi  
Qoy daha öldürməsin. 
Mina RƏŞİD - BÖYÜKLƏR BİZƏ BAXSIN   
32 
 
 
 
NOVRUZ 
 
Bayramların içində  
Biri var, o ayrıdır. 
Biz onu çox sevirik  
O Novruz bayramıdır. 
 
Bəzəkli yumurtalar 
Döyüşə hazır olar. 
Tonqalların üstündən 
Ən qoçaqlar atlanar. 
 
Stolun üstündəki 
Səmənidir ən uca. 
Şəkərbura, paxlava, 
Şirni, noğul bolluca. 
 
Mina RƏŞİD - BÖYÜKLƏR BİZƏ BAXSIN   
33 
 
Qızlar qapı yanında  
Qulaqlarını tutar. 
Qonşular qoz-fındığı 
Papaqlara doldurar. 
 
...Nənəm Qarabağdakı  
Novruzundan danışar. 
Susar bütün uşaqlar 
Qəlbimizdə bir həsrət 
Tonqal kimi alışar... 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
34 
 
 
XOCALI 
 
Xocalı qan ağlayır, 
Ürəyimi dağlayır. 
Qərənfil də bizimtək. 
Dərd çəkir, yas saxlayır. 
 
Amma biz ağlamaqla  
Bu dərd sağalan deyil. 
Xocalını almasaq  
Bir də doğulan deyil. 
 
 
 
 
 
Mina RƏŞİD - BÖYÜKLƏR BİZƏ BAXSIN   
35 
 
BÖYÜKLƏR 
BIZƏ BAXSIN 
 
Axı nəyə gərəkdi 
Bu tanklar, bu ordular? 
Bizimtək uşaqları  
Xocalıda qırdılar! 
 
A dünya uşaqları 
Sarı, qara, ağbəniz... 
Sülh nəğməsi oxuyaq 
Aya çatsın səsimiz! 
 
Böyüklər bizə baxsın 
Güldən çəkək yolları! 
Əl-ələ verib gedək 
Susduraq silahları!  
 
 
Mina RƏŞİD - BÖYÜKLƏR BİZƏ BAXSIN   
36 
 
 
YELLƏNCƏK 
 
Bilirəm, yelləncəyi  
Çox sevirsən, ay Nigar. 
Nənəmgildə mənim də 
Qəşəng yelləncəyim var. 
 
Gedən kimi hoppanıb  
Otururam içində. 
Quştək göyə qalxıram 
Uçuram var gücümlə. 
 
Yelləncək arzu kimi 
Qəlbimə qanad taxır. 
O məni yerdən alıb 
Dağın başına çıxır. 
 
 
Mina RƏŞİD - BÖYÜKLƏR BİZƏ BAXSIN   
37 
 
 
 
YOLU TUTUB MAŞINLAR 
Məktəbin qapısı ağzında 
yazılan şeir 
 
O dəmirdi, mən uşaq 
Dəmirin gözü görmür. 
Yolu tutub maşınlar 
Qaytarıb bizə vermir. 
 
Tıxacda boğuluruq, 
Bir küncdə sıxılırıq. 
Məktəbə çatmaq üçün  
Biz yaman darıxırıq. 
 
 
 
Mina RƏŞİD - BÖYÜKLƏR BİZƏ BAXSIN   
38 
 
Bu gün maşın vurdu, bax! 
Əmim qızı Laləni... 
Anam yaman ağladı 
Qucaqladı tez məni. 
 
- Maşın sürən adamdı 
Yoxsa robot əmidi? 
Anam çaşdı sualdan 
Baxdı-baxdı, dinmədi... 
 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
39 
 
NURAY 
 
Gah gül çəkir, gah ağac, 
Gah günəş, gah da ki, ay. 
Şəkil çəkməyi yaman  
Çox sevir bizim Nuray.                                                               
 
Divarda yer qalmayıb 
Payızdı, qışdı, yazdı... 
Nə vaxt baxsan, əlində 
Karandaşı hazırdı. 
 
Bax, yenə nəsə çəkir 
Bu ki, bir dan ulduzu! 
Yəqin rəssam olacaq  
Mənim balaca quzum. 
 
 
 
Mina RƏŞİD - BÖYÜKLƏR BİZƏ BAXSIN   
40 
 
 
MƏN ƏSGƏR OLACAĞAM 
 
Mən həkim olacağam 
Sağlam olsun uşaqlar. 
Mən də müəllim olum 
Savadlı olsun onlar. 
 
Mən aşpaz olacağam 
Acqarına iş olmaz. 
Mən dərzi olacağam 
Donsuz, köynəksiz olmaz. 
 
Mən alim olacağam. 
Yeniliklər edəcəm. 
Mən səyahətçi olub 
Yer üzünü gəzəcəm. 
 
 
Mina RƏŞİD - BÖYÜKLƏR BİZƏ BAXSIN   
41 
 
Mən astronavt olub 
Göy üzünə uçacam. 
Mən də bəstəkar olub 
Şən nəğmələr qoşacam. 
 
Mən şair olacağam 
Sözlərim olsun ordu. 
Mən əsgər olacağam 
Qoruyacam bu yurdu. 
 
Mən poliqlot olacam 
Səsim göyə ucalsın. 
Mən rəssam olacağam 
Azərbaycan adında 
Günəşli Vətənimə 
Bütün dünya mat qalsın! 
 
 
 
Mina RƏŞİD - BÖYÜKLƏR BİZƏ BAXSIN   
42 
 
 
CIĞAL ÖSKÜRƏK 
 
Dərslərimi öyrəndim 
Bilmirəm ki, nə edim. 
Of, bu öskürək məni 
Qoymur məktəbə gedim. 
 
Anam bəhməz içirir, 
Limon verir, sağalım. 
Əlində qalmışam mən 
Bu öskürək cığalın. 
 
Aha, tapdım deyəsən,  
Dilini öskürəyin. 
Dayanmadan çalışdım. 
Tez keçdi xəstəliyim. 
   
 
Mina RƏŞİD - BÖYÜKLƏR BİZƏ BAXSIN   
43 
 
MƏNİM ANAM 
 
Yatar hamıdan sonra 
Hamıdan tez oyanar. 
Bütün günü o mənim 
Qulluğumda dayanar. 
 
Xörəyimi bişirər 
Saçlarımı darayar. 
Qardaşımla o məni  
Məktəbə hazırlayar. 
 
Səhər tezdən məktəbə 
Bizi aparan odur. 
Sonra evə gətirən 
Bizdən nigaran odur. 
 
Deyirəm, qoy, anacan 
Kömək edim mən sənə. 
Anam gülümsəyərək 
Sevinir, baxıb mənə. 
Mina RƏŞİD - BÖYÜKLƏR BİZƏ BAXSIN   
44 
 
 
AĞACLAR DA KÖVRƏLİR 
 
Hansı meyvəni görsə 
Yenə başlayır sözə:  
“Bizim həyətdə vardı...” 
Anam qarabağlıdı... 
 
...Gözləməkdən yorulub 
Tükənir səbirləri 
Ağaclar da kövrəlir, 
Dağlar, bağlar, bulaqlar 
Anam deyir, o vaxtdan  
Yolumuzu gözləyir... 
 
 
 
 
Mina RƏŞİD - BÖYÜKLƏR BİZƏ BAXSIN   
45 
 
BAYRAĞIM 
 
Səni enməyə qoymaz 
Ana yurdum - dayağım. 
Harda qalib oluruq  
Dalğalanan bayrağım! 
 
Sənə zirvə yaraşır 
İgid elimdən güc al! 
Azərbaycan bayrağı 
Başım üstündə ucal! 
 
Səni qorumalıyıq  
Doğma adımız kimi. 
Səni unutmarıq biz 
Vətən andımız kimi!  
 
 
 
Mina RƏŞİD - BÖYÜKLƏR BİZƏ BAXSIN   
46 
 
AZƏRBAYCAN  ƏSGƏRİ 
 
Uşaqlar bir ağızdan 
Himn oxuyurlar, bir bax. 
Əldə bayraq, dildə can 
Hamı deyir:  “Qarabağ!” 
 
Qurtulacaq düşməndən 
Can yurdum  -  Qarabağım. 
Ürəyimin başında  
Dalğalanır bayrağım! 
 
Hər kəs bir Vətən olub 
Əsgər kimi dayanıb. 
Şəhid babamın ruhu 
İndi nura boyanıb. 
 
Bütün dünya eşitsin: 
Bu yurd türkün məskəni! 
Haqq uğrunda savaşır 
Azərbaycan əsgəri! 
Mina RƏŞİD - BÖYÜKLƏR BİZƏ BAXSIN   
47 
 
 
CƏNGİ HAVASINDAYAM 
 
Bəsdir daha gözlədik, 
Qalx ayağa, soydaşım! 
Qoy qalmasın düşməndə 
Tək bircə qara daşım! 
 
Üçrəngli bayrağımda 
Qanımın al rəngi var. 
Himnimizi dinləyib 
Nərə çəkər oğullar! 
 
Cəngi havasındayam 
Türkün ruhu oyanar. 
Bu qüdrətli ordumla 
Qarşımda nə dayanar?!  
 
 
Mina RƏŞİD - BÖYÜKLƏR BİZƏ BAXSIN   
48 
 
SƏN MƏNİM VƏTƏNİMSƏN 
 
Sən babamın, nənəmin, 
Anamın Vətənisən. 
Orda doğulmasam da 
Mənim  də Vətənimsən. 
 
Nənəm səndən danışır  
“Can, Qarabağ...”,- söyləyir. 
Hərdən də, köks otürür, 
Adına gülümsəyir... 
 
Deyir: - Düşmən əlində, 
Qaldı evim-eşiyim... 
Deyirəm: - Qoy böyüyüm, 
Mən çəkəcəm, nənəcan 
Qarabağın keşiyin! 
 
 
Mina RƏŞİD - BÖYÜKLƏR BİZƏ BAXSIN   
49 
 
 
AĞLAMA, QUMRU XALA 
Şəhid anasına 
 
Bir də Sizə gəlimmi? 
Ağlama, Qumru xala. 
De, dərdindən ölümmü? 
Ağlama, Qumru xala. 
 
Hara gedim gözündən? 
Əksin qalıb üzümdə 
Güc tapmıram özümdə 
Ağlama, Qumru xala. 
 
Səni belə bilməzdi, 
Boş gülləyə gəlməzdi, 
Şəhidlər ki, ölməzdi 
Ağlama, Qumru xala. 
 
Mina RƏŞİD - BÖYÜKLƏR BİZƏ BAXSIN   
50 
 
 
 
YAZ GƏLDİ YAZIN GƏLMƏDİ 
Yataqxana binasından boylanan 
anaya 
 
Nə həsrətdi gözlərində 
Baharın bu gülən çağı? 
Yoxsa yadına salmısan  
Yurdunda qərib ocağı? 
 
Mənə də söylə dərdini 
Qurban olum, gəl yaxına. 
Ana, elə qəmli baxıb 
Ürəyimə dərd toxuma... 
 
 
 
Mina RƏŞİD - BÖYÜKLƏR BİZƏ BAXSIN   
51 
 
Yol-izini göy ot alıb 
Bura üstü buz küçədi. 
Mən belə dərd çəkən yerdə 
Gör sənin halın necədi? 
 
Ahın dağlara, daşlara 
Yenə nə yaman dolmusan... 
Yaz gəldi, yazın gəlmədi 
Göydən asılı qalmısan... 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
52 
 
 
MƏKTƏB MƏNSİZ DARIXIR 
 
Xəstəlikdən iki gün 
Süsən dərsə getmədi. 
Məktəb üçün darıxdı 
Tez sağalmaq istədi. 
 
“Məktəb mənsiz darıxır”, 
Söylədi anasına. 
Məktəbin şəklin çəkib 
Tez qoydu çantasına. 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
53 
 
BALERİNA KARANDAŞ 
 
Karandaşım incədi 
Balerinalar kimi. 
Mən ona bir don biçdim 
Ağappaq güllər kimi. 
 
İstədim karandaşım 
Onun kimi oynasın. 
Amma o, durub baxdı  
Sevinməyə qoymadı.    
 
“Hərənin öz işi var”,- 
Dedi bacım, qardaşım. 
Balerina olmağı 
İstəmir karandaşım. 
 
 
 
Mina RƏŞİD - BÖYÜKLƏR BİZƏ BAXSIN   
54 
 
 
 
KİM DƏRSİNİ BİLMİRSƏ 
 
Bacını tərifləsən 
Qardaş küsür o anda. 
Qardaşı tərifləsən 
Bacı inciyir onda. 
 
Mən sizi çox sevirəm - 
Axırda ana deyir. 
Kim dərsini bilmirsə   
Ana ondan inciyir. 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
55 
 
 
 
 
QARA ÜZÜM 
 
Bu qaraca qıza bax, 
Qapqara üzüm yeyir. 
- Üzümlərin qəşəngi 
Qara üzümdür,- deyir. 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
56 
 
 
PAYIZI ÇOX SEVİRƏM 
 
Yağışla nəğmə deyirəm, 
Küləklə rəqs edirəm. 
Bahartək  payızı da 
Dostlar, mən çox sevirəm. 
 
Hər səhər gülür üzümə 
Sabah gülüm-gülşənim. 
Nar çiçəyi meyvə olub 
Dənələri şipşirin. 
 
Ətri gör necə xoşdu 
Sapsarı heyvaya bax. 
Payız bar-bəhər fəslidi 
Ətir saçır bağça-bağ. 
 
Mina RƏŞİD - BÖYÜKLƏR BİZƏ BAXSIN   
57 
 
 
MƏN MƏKTƏBƏ HAZIRAM 
 
Bu yay anam müəllim 
Mən də şagird olmuşam. 
Dərsimi bilməyəndə 
Qızarıb ağlamışam. 
 
Sonra da çox çalışıb 
“5” almışam anamdan. 
Mükafatım da olub 
Bu planşet atamdan. 
 
Hərfləri öyrəndim 
Oxuyuram, yazıram. 
Altı yaşım var daha 
Mən məktəbə hazıram. 
 
 
Mina RƏŞİD - BÖYÜKLƏR BİZƏ BAXSIN   
58 
 
 
ÜMİD BALAM 
 
O mənim Ümid balam, 
Gözlərimdə bir inci. 
Atasının ümidi, 
Anasının sevinci. 
 
On iki ildən sonra 
Nurtək gəldi dünyaya. 
Bütün aləm sevindi 
Sevindi gün də, ay da. 
 
Səni verənə şükür, 
Ay nənənin noğulu. 
Böyü, Yurda gərəksən, 
Babası igid oğlum! 
 
 
Mina RƏŞİD - BÖYÜKLƏR BİZƏ BAXSIN   
59 
 
PAYIZ “GÖYƏRÇİN”İ 
“GÖYƏRÇİN” jurnalında ilk dəfə 
yazılarımı gördüyüm gün 
 
Qəlbimdəki sevincdən, 
Könlüm quştək çırpınır. 
Bu gün uçmağa təkcə 
Qanadlarım çatışmır. 
 
Əllərimdə “Göyərçin”, 
Gözlərimdə gülüş var. 
Elə bir andayam ki, 
Rəqs eləyir damcılar. 
 
Yağış yağır, havadan 
Gəlir heyva qoxusu. 
Bu payız “Göyərçin”i 
Gör necədi, oxucu? 
  
Mina RƏŞİD - BÖYÜKLƏR BİZƏ BAXSIN   
60 
 
HİMNİMİZİN SƏSİYLƏ 
 
Himnimizin səsiylə 
Nədən dolur gözlərim? 
Qəlbim elə böyüyür 
Ordu olur sözlərim. 
 
Himnimizin səsiylə 
Dalğalanır bayrağım. 
Könlümə haray salır, 
Çağırır Qarabağım. 
 
Himnimizin səsində 
Gör bir nələr yaşadım. 
Qələbə bayrağını 
Mən çiynimdə daşıdım. 
 
Bayrağıma “can” deyir 
Göytürkümün nəfəsi. 
Himnimizin səsiylə 
Ucalır haqqın səsi. 
Mina RƏŞİD - BÖYÜKLƏR BİZƏ BAXSIN   
61 
 
QARANQUŞ BİZƏ GƏLDİ 
“Qaranquş” jurnalına 
 
Dimdiyində bir məktub 
Qaranquş bizə gəldi. 
Məktubu açıb gördüm 
Məktub ilmə-ilmədi. 
 
Hər ilmədə bir naxış, 
Hər naxışda bir məna. 
Şeir, nağıl, hekayə 
Gəl, söyləyim mən sənə. 
 
Sənin üçün yığmışam 
Söz boxçam bax, doludu. 
Bu yol ulu babamız 
Nizaminin yoludu. 
 
Yüküm ağır olsa da, 
Günəşdi yol yoldaşım. 
Gəl, səninlə dost olaq 
Ol, yeganə sirdaşım. 
Mina RƏŞİD - BÖYÜKLƏR BİZƏ BAXSIN   
62 
 
Bircə artıq sözüm yox, 
Məndən zərər görməzsən. 
Çox mətləbi öyrənib, 
Çox sirləri çözərsən. 
 
Məndən öyrəndiklərin 
Kömək olar dərsinə. 
Dünyamızı gəzərsən 
Düşüb mənim izimə. 
 
Hələ bu harasıdı, 
Bir gün qalib olarsan. 
“Qaranquş”un evinə 
Qonaq kimi gələrsən. 
 
Bütün uşaqlar görüb 
Tanıyar, sevər səni. 
Hər kəs istər “Qaranquş” 
Göyə uçursun onu. 
 
Qaranquşam, hər işdən 
Xəbərim var, oxusan. 
İstərəm hər gələndə 
Qarşıma sən çıxasan. 
Mina RƏŞİD - BÖYÜKLƏR BİZƏ BAXSIN   
63 
 
 
 
KÜLƏK DƏ BİR QONAQDI 
 
Qapı elə döyüldü 
Gələn atamdı, sandım 
Deyən, külək darıxır, 
Bizə gəlmək istəyir... 
Külək də bir qonaqdı 
Qoy gedim qarşılayım... 
 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
64 
 
MÜNDƏRİCAT 
 
UŞAQ ŞEİRİNDƏ YENİ NƏFƏS...................................... 3 
QUMRU .............................................................................. 5 
ÇİÇƏYİN ÇƏTİRİ .............................................................. 6 
AYAQQABI ADASI ............................................................ 7 
ÜMİDİN BİR YAŞI VAR ................................................... 8 
GÜNƏŞ NƏ AĞILLIDI ...................................................... 9 
AY DA GƏLİR DALIMCA ............................................... 10 
MƏNİM ADIM İRADƏ.................................................... 11 
MÖTƏRİZƏ ...................................................................... 12 
SƏMA VƏ RƏŞİD ............................................................ 13 
HÖRÜMÇƏK ADAM ....................................................... 14 
ŞAM VƏ NAĞIL ............................................................... 15 
TƏNDİR ÇÖRƏYİ ............................................................ 16 
YAĞAN QAR OLMAZ HƏDƏR ...................................... 17 
MƏKTUB .......................................................................... 18 
SƏNƏMİN SEVİNCİ ....................................................... 19 
QAR ADAM ...................................................................... 20 
AĞACLAR DON GEYİNDİ ............................................. 21 
YARPAQLAR RƏQS ELƏYİR ......................................... 22 
AY MƏNİ GÖZLƏYİR ..................................................... 23 
Mina RƏŞİD - BÖYÜKLƏR BİZƏ BAXSIN   
65 
 
 
GÖYQURŞAĞI ................................................................. 24 
XURMA ............................................................................ 25 
DİŞLƏR GƏLİB EVİNƏ .................................................. 26 
KÜLƏK NƏĞMƏ SÖYLƏYİR ......................................... 27 
AĞILLI RÖYA .................................................................. 28 
QORXUR BURDA AYICIQ ............................................. 29 
ANA DİLİM ...................................................................... 30 
ŞUŞA ................................................................................. 31 
NOVRUZ .......................................................................... 32 
XOCALI ............................................................................ 34 
BÖYÜKLƏR BIZƏ BAXSIN ............................................ 35 
YELLƏNCƏK ................................................................... 36 
YOLU TUTUB MAŞINLAR ............................................. 37 
NURAY ............................................................................. 39 
MƏN ƏSGƏR OLACAĞAM ............................................ 40 
CIĞAL ÖSKÜRƏK ........................................................... 42 
MƏNİM ANAM ................................................................ 43 
AĞACLAR DA KÖVRƏLİR ............................................. 44 
BAYRAĞIM ...................................................................... 45 
AZƏRBAYCAN  ƏSGƏRİ ................................................ 46 
Mina RƏŞİD - BÖYÜKLƏR BİZƏ BAXSIN   
66 
 
 
CƏNGİ HAVASINDAYAM.............................................. 47 
SƏN MƏNİM VƏTƏNİMSƏN ........................................ 48 
AĞLAMA, QUMRU XALA .............................................. 49 
YAZ GƏLDİ YAZIN GƏLMƏDİ ..................................... 50 
MƏKTƏB MƏNSİZ DARIXIR ........................................ 52 
BALERİNA KARANDAŞ ................................................. 53 
KİM DƏRSİNİ BİLMİRSƏ ............................................. 54 
QARA ÜZÜM ................................................................... 55 
PAYIZI ÇOX SEVİRƏM .................................................. 56 
MƏN MƏKTƏBƏ HAZIRAM ......................................... 57 
ÜMİD BALAM ................................................................. 58 
PAYIZ “GÖYƏRÇİN”İ .................................................... 59 
HİMNİMİZİN SƏSİYLƏ ................................................. 60 
QARANQUŞ BİZƏ GƏLDİ ............................................. 61 
KÜLƏK DƏ BİR QONAQDI ............................................ 63 
 
Mina RƏŞİD - BÖYÜKLƏR BİZƏ BAXSIN   
67 
 
 
 
 
 
 
 
 
 
 
 
 
 
Mina RƏŞİD - BÖYÜKLƏR BİZƏ BAXSIN   
68 
 
 
 
 
 
 
 
 
 
 
 
 
 
 
 
 
 
Çapa imzalanmış 12.01.2017-ci il. 
Kağız formatı 60x84 1/16. 
Sayı 500, qiyməti sərbəst. 
 
 
 
