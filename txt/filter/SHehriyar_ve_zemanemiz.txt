Ş ə h r i y a r   v ə   z əma n əm i z  
 1
 
Məsiağa Məhəmmədi 
 
 
 
 
ŞƏHRİYAR  
VƏ  
ZƏMANƏMİZ 
 
 
 
 
 
Bakı‐2015 
M ə s i a ğ a    M ə h əmm ə d i  
 2 
 
 
Redaktoru və ön sözün müəllifi: 
Qurban Bayramov 
                  
 
 
 
Məsiağa Məhəmmədi. Şəhriyar və zəmanəmiz. 
Bakı: “ADMİU”-nun nəşriyyatı, 2015, 80 səh. 
 
 
Kitaba tanınmış şərqşünas və tərcüməçi Məsiağa 
Məhəmmədinin dahi söz ustadı Məhəmmədhüseyn Şəhriyar 
(1906-1988) yaradıcılığına dair müxtəlif illərdə yazılmış 
məqalələri, eləcə də şairin Mövlana Cəlaləddin Rumiyə 
(1207-1273) həsr edilmiş iri həcmli şeirinin fars dilindən 
filoloji tərcüməsi daxil edilmişdir. 
Kitab şərqşünas və ədəbiyyatşünaslara, eləcə də 
Şəhriyar poeziyası ilə maraqlanan geniş oxucu kütləsinə 
ünvanlanır. 
 
 
ISBN 978-9952-330-82-3 
 
 
 
© Məsiağa Məhəmmədi, 2015 
Ş ə h r i y a r   v ə   z əma n əm i z  
 3
 
 
 
 
 
 
 
Şəhriyarın “qələm Rüstəmi” 
adlandırdığı unudulmaz ustadım, 
böyük Azərbaycan şərqşünası, 
professor Rüstəm Əliyevin 
parlaq xatirəsinə ithaf edirəm. 
 
Müəllif 
 
 
 
 
 
 
 
 
 
M ə s i a ğ a    M ə h əmm ə d i  
 4 
Ş ə h r i y a r   v ə   z əma n əm i z  
 5
 
 
ŞƏHRİYAR ŞEİRİNƏ YENİ BAXIŞ 
 
XX əsr Azərbaycan poeziyasında milli ruhu və 
düşüncəni ifadə etmək qüdrəti baxımından yalnız 
Səməd Vurğunla müqayisə edilə biləcək dahi Şəh-
riyarın yaradıcılığı, onun ana dilimizin qənirsiz gö-
zəlliyini, misilsiz şəhd-şəkərini, məhrəm melodi-
yasını təcəssüm etdirən şeirləri onilliklərdir ki, 
tədqiqatçıların diqqət mərkəzindədir. Onun zəngin 
bədii irsi, ədəbi-tarixi missiyası haqqında çox 
deyilmiş, çox yazılmışdır. Bununla belə, Şəhriya-
rın çoxşaxəli yaradıcılığı ilə bağlı çözülməmiş 
məsələlər, söylənməmiş fikirlər, toxunulmamış 
mətləblər də az deyil. Və nə yaxşı ki, böyük usta-
dın bənzərsiz poeziyasının hələ açılmamış 
qatlarını, toxunulmamış problemlərini orijinal bir 
tərzdə incələməyi bacaran, hər cəhdində bu misil-
siz xəzinədən əl dəyməmiş dürr və gövhərlər çıxa-
ran yeni nəsil ədəbiyyatşünaslarımız var – 
istedadlı, bacarıqlı, fəhmkar, modern təfəkkürlü 
M ə s i a ğ a    M ə h əmm ə d i  
 6 
şərqşünas-alim, nəzəriyyəçi, tənqidçi və tərcüməçi 
Məsiağa Məhəmmədi kimi!..  
Onun oxuculara təqdim olunan kitabına daxil 
edilmiş və müxtəlif illərdə qələmə alınmış 
məqalələrini birləşdirən bir cəhət var: Şəhriyar 
şeirinə, onun ədəbi şəxsiyyətinə yeni baxış. 
Fikrimi əsaslandırmaq üçün kitabdakı yazılar 
barədə müəyyən məqamları qeyd etməyi lazım 
bilirəm... 
“Şəhriyar və zəmanəmiz” adlı məqalədə müəl-
lif Şəhriyarın fəlsəfi dünyaduyumunun əsas 
aspektlərini, çağdaş dövrün mahiyyəti və səciyyəsi 
ilə bağlı özünəməxsus görüşlərini açıqlayır. Bu-
nunla bağlı iki anlayışa (təməddün və siyasət) 
xüsusi yer ayıran tədqiqatçı Şəhriyarın dünyagö-
rüşünü tamamilə yeni bir rakursdan təqdim edir. 
Eyni zamanda şairin yaradıcılığında millilik, milli 
dərdlərin ifadəsi qlobal kontekstdə nəzərdən keçi-
rilir, milliliklə ümumbəşəriliyin vəhdəti spesifik 
yöndən işıqlandırılır. Əslində biz burada ədəbi 
təhlillə yanaşı, fəlsəfi və sosioloji analizlə də 
qarşılaşırıq... 
Müəllifin “Şəhriyar və XX əsr İran ədəbi 
mühiti” başlıqlı geniş həcmli araşdırması xüsusi 
diqqətə layiqdir. Burada Şəhriyar yaradıcılığı XX 
Ş ə h r i y a r   v ə   z əma n əm i z  
 7
yüzillikdə İran ədəbiyyatının inkişaf xüsusiyyətləri 
kontekstində nəzərdən keçirilir və bildiyim qədəri, 
bizim ədəbiyyatşünaslıqda, ümumən şərqşünas-
lıqda ilk belə tədqiqatdır. Şəhriyarın poeziyasını 
ənənə və novatorluq problemi baxımından, böyük 
İran şairi Nima Yuşicin yaradıcılığı ilə əlaqəli 
şəkildə araşdıran müəllif bu qənaətə gəlir ki, 
Şəhriyar XX əsr İran şeirində əlahiddə bir yer tutur 
və bunu şərtləndirən beş fundamental səbəbi açıq-
layır. Mənim fikrimcə, Belinskini oxumadan 
Puşkini olduğu təkin başa düşmək mümkün olma-
dığı kimi, Məsiağanın bu məqaləsini oxumadan 
Şəhriyarın da kim olmasını dəyərincə başa düşmək 
mümkün deyildir... 
Şəhriyarın dillər əzbəri olan “Azərbaycan” 
şeiri haqqında məqalə isə həmin şeir ətrafında 
mübahisə və spekulyasiyalara nöqtə qoyan sanballı 
və əzmkar alim sözüdür. Təsadüfi deyil ki, həmin 
məqalə mətbuatda dərc olunan kimi böyük rezo-
nans doğurmuş, internet-mediada, sosial şəbəkə-
lərdə qızğın diskussiyalara yol açmışdı. Məqaləyə 
təkcə Azərbaycandan deyil, İran və Türkiyədən də 
təqdiredici reaksiyalar olmuşdu. Qeyd edim ki, bu 
M ə s i a ğ a    M ə h əmm ə d i  
 8 
məqalədə müəllif özünü həm də püxtə bir 
mətnşünas kimi göstərmişdir... 
Məsiağa Məhəmmədi klassik və müasir 
farsdilli ədəbiyyatı araşdırmaqla yanaşı, həm də 
onun tərcüməsi, təbliği və tənqidi ilə məşğuldur və 
bu sahədə onun fəaliyyəti elmi-ədəbi ictimaiyyətə 
yaxşı tanışdır. Burada da həmin fəaliyyətin müəy-
yən nəticələri öz əksini tapmışdır: kitabda onun 
“Heydərbabaya salam” poemasının fars dilinə 
İranda çap olunmuş tərcüməsi haqqında rəyi, eləcə 
də Şəhriyarın iri həcmli bir şeirinin farscadan 
dilimizə tərcüməsi yer almışdır. Böyük Mövlanaya 
həsr edilmiş bu şeir (mən onu tam cəsarətlə, 
poema adlandırardım) Şəhriyarın bədii təxəyyülü-
nün qüdrətini və özünəməxsusluğunu göstərmək 
baxımından çox maraqlıdır. Məsiağa bədii 
mətnlərə öz akademik yanaşmasına uyğun olaraq, 
həmin şeiri filoloji tərcümə edib. Bildiyim qədəri, 
onun tərcüməsi əsasında bu şeirin iki müxtəlif 
poetik tərcüməsi də meydana çıxıb və dövri 
mətbuatda işıq üzü görüb.  
Mən Məsiağa Məhəmmədinin elmi-ədəbi 
yaradıcılığına kifayət qədər bələd bir adam kimi 
deyə bilərəm ki, o, daim öyrənilməmiş, yaxud az 
öyrənilmiş mövzulara üz tutur, bütün hallarda 
Ş ə h r i y a r   v ə   z əma n əm i z  
 9
araşdırma predmetinə özünəməxsus və fərqli ya-
naşmasını ortaya qoyur. Oxuculara təqdim olunan 
kitab da bu baxımdan istisna deyil. Məhz bu 
cəhətinə görə inanıram ki, həcmcə kiçik, lakin 
sanbalca böyük olan bu kitab Şəhriyar tədqi-
qatçıları üçün mötəbər qaynaq rolunu oynayacaq, 
oxucuların dahi şairi daha yaxşı tanımasına, onun 
poetik dünyasının incəliklərini daha dərindən dərk 
etməsinə vəsilə olacaq, dəyərincə xidmət 
göstərəcəkdir...         
 
Qurban Bayramov, 
 tənqidçi-ədəbiyyatşünas 
02.11.2015 
 
 
 
M ə s i a ğ a    M ə h əmm ə d i  
 10 
Ş ə h r i y a r   v ə   z əma n əm i z  
 11
 
 
 
ŞƏHRİYAR VƏ ZƏMANƏMİZ 
yaxud 
«İPƏKDƏN QƏZİL OLMAZ» 
 
Poeziya yaranandan bəri üç mövzu onun 
əsasını təşkil edib: ayrılıq, məhəbbət və ölüm. Bu 
mövzuların bədii yaradıcılığın təməlində durması 
əslində insanın bir varlıq kimi təbiəti, yaradılışının 
xarakteri ilə şərtlənib. Həmin şərtlənmə ümumən 
insanın mahiyyəti və xislətinin istər mifoloji, istər 
dini, istərsə də elmi-fəlsəfi izahı ilə təsdiq olunur. 
Və hər şair öz istedadı, başqa sözlə, vücudunda 
daşıdığı ilahi nurun – çınqının hərarəti səviy-
yəsində (və dilin məhdud imkanları çərçivəsində) 
göstərilən mövzuları qələmə alır, onların fərdi 
ifadəsini, şərhini, açımını və həllini təqdim edir. 
Nəticə etibarilə həmin mövzular heç zaman və heç 
bir şairin yaradıcılığında ifadə potensiyasını 
tükəndirmir, qəti həllini tapmır və ona görə də 
əbədi mövzular statusunda yaşayaraq, dünyanın 
sonuncu şairinə doğru yolunu davam etdirir. 
M ə s i a ğ a    M ə h əmm ə d i  
 12 
 
 
Şair və “yalan dünya” 
 
Bu mövzuların çözümünə yönəlmiş poeziya 
apriori olaraq, dünya ilə antitezaya girir: ayrılıq – 
insanların fani dünyaya bağlılığına (sufi şairlərin 
«təəllüq» dedikləri şeyə), məhəbbət – ictimai 
birgəyaşayışa əsaslanan dünyadakı nifrət və 
ədavətə, nəhayət, ölüm – cismani həyat ehtirasına 
(Şəhriyar demişkən, insanın  qəbri görə-görə 
dünyadan həmişəlik şadlıq ummaq cəhdinə), 
mənası-məzmunu ötəri həzzi və müvəqqəti 
mövcudluğu təmin etmək uğrunda savaşdan və 
daimi iztirabdan ibarət olan ömrə qarşı dayanır. 
Poeziya – dünya içində dünya deyil, dünyaya qarşı 
duran dünyadır. Onun əbədi müxalifət funksiyası 
da buradan doğur. Bu funksiyanı müxalifət 
anlayışının dar mənasında konkretləşdirmək 
istəsək, deməliyik ki, heç bir ictimai sistem, sosial 
həyatın istənilən formada təşkili poeziyanın 
kamillik və harmoniya idealına uyğun gəlmir və 
gələ də bilməz. Çünki həmin idealın bu dünyaya 
yox, başqa bir aləmə dəxli var: 
Ş ə h r i y a r   v ə   z əma n əm i z  
 13
Şairin aləmi ölməz, ona aləmdə zaval yox, 
Arzular orda nə xatırlaya imkandı, mahal yox, 
Baği-cənnət kimi orda «bu haramdır, bu halal» yox, 
O məhəbbətdə məlal yox, 
Orda haldır, daha qal yox. 
 
Klassik şerimizdə «dünya» sözü sabit şəkildə 
«din» məfhumunun (ruhani, mənəvi həyat kimi 
ümumi anlamda) antonimi kimi  işlədilir. Bir də 
həmin sözün «dəni» (alçaq) kəlməsindən çıxarılan  
poetik etimologiyası verilir. Belə olduğu halda  
ruhani başlanğıca, ülvi aləmə, mənəvi dünyaya 
bağlı olan şair bu «alçaq» dünyanı – «qilu-qal» və 
«halal-haram» dünyasını qəbul edə, «dünya 
adamı» ola bilməz. 
«Fərzanələrin atdığı, divanələrin qapıb 
tutduğu» bu dünyada şair  yaddır, qəribdir: 
 
… Bilmirəm hardayam, bura haradır, 
Ev-eşik yad gəlir hələ gözümə, 
Elə bil qalmışam keçənlərdə… 
 
«Keçənlər» heç də fərdi həyatın hansısa ke-
çilmiş mərhələsi deyil, uzaq, çox uzaq bir keç-
mişdir – klassik şeirdə «Ələst məclisi» kimi xa-
M ə s i a ğ a    M ə h əmm ə d i  
 14 
tırlanan bir zamandır. Bu həsrət, bu nostalji hissi 
şairin «dünya duracaq yer deyil» (Nəsimi) qənaəti-
ni gücləndirir, ondan xilas olmaq şövqü doğurur: 
 
Heydərbaba, gül qönçəsi xəndandı,  
Amma heyif, ürək qəzası qandı, 
Zindəganlıq bir qaranlıq zindandı, 
Bu zindanın dərbçəsin açan yox, 
Bu darlıqdan bir qurtulub qaçan yox. 
 
«Gözünə qəmdən bir eynək taxan» dünya ilə 
sazişin bütün hallarda mümkünsüzlüyünü yaxşı 
anlayan Şəhriyar: 
 
Çağır, Vurğun, çağır, qopsun bu gün aləmdə tufanlar, 
Dağılsın məhvəri-aləm, kökündən tarimar olsun! 
 
– deyən Səməd Vurğunun ardınca, dünyaya 
münasibətini: 
 
Yaman qurğu yığılaydın, 
Tufanlarda boğulaydın, 
Nolaydı bir dağılaydın, 
Bizi dərdə salan dünya! 
 
– şəklində qətiləşdirir. 
Ş ə h r i y a r   v ə   z əma n əm i z  
 15
Əsrimiz: Təməddün və Siyasət 
 
Dünyaya belə münasibət heç də şairin öz 
həmnövlərinin – dünya əhlinin həyatına, yaşayış 
uğrunda savaşının gedişi və nəticələrinə nüfuzunu 
istisna etmir. Və bu hal poeziyanın əsas mövzu 
dairəsi barədə yuxarıdakı tezisin inkarı kimi başa 
düşülməməlidir – dünyadakı gerçəkliyin təsviri və 
qiymətləndirilməsi poeziyanın əzəli və əbədi 
mövzularının şərhində  vasitə və üsuldur, son 
nəticədə dünyaya qarşı duran poeziyanın özünütəs-
diqinə xidmət edir. İkinci bir tərəfdən, nəzərə 
almalıyıq ki, orta əsr şairlərindən fərqli olaraq, 
müasir dövr şairinin «üzlət guşəsini seçmək», 
«inzivaya çəkilmək» imkanları xeyli dərəcədə 
məhduddur. Bu da zəmanəmizin xarakterindən 
irəli gələn məhdudiyyətdir. Şəhriyar həmin xarak-
teri şərtləndirən iki amili – Təməddün və Siyasəti 
– xüsusi vurğulayır. Qeyd edək ki, həmin amillər 
elmi baxımdan da müasir tarixi prosesin tipolo-
giyasını müəyyənləşdirən faktorlar kimi qiymət-
ləndirilir. 
Şəhriyar «təməddün» dedikdə, çağdaş texno-
loji sivilizasiyanı və ya bizim «elmi-texniki inqi-
M ə s i a ğ a    M ə h əmm ə d i  
 16 
lab» adlandırdığımız («inqilab» sözu burada lap 
yerinə düşüb) hadisəni  nəzərdə tutur. Şair bir 
vaxtlar bəşəriyyətin şövq və ümidlə qarşıladığı 
(«Təməddünun uyduq yalan sözünə») texniki 
ixtiraların, texnoloji yeniliklərin  istər qlobal 
nəticələrini, istərsə də gündəlik həyat və məişətdə 
doğurduğu problemləri qələmə alır: 
 
Silo dair olalı hər nə dəyirman yığışıldı, 
Amma xalis təmiz  ünlar da dəyirman ilə getdi… 
Hava insanı boğur, baş-başa «qaz-karbonik» olmuş, 
Yel də əsmir, elə bil yel də Süleyman ilə getdi. 
 
Və ya : 
 
Təməddünün gözü görüm kor olsun, 
Ağzındakı şirin şərbət şor olsun. 
Bal da yesə, zəhər olsun, çor olsun, 
Ağzımızın dadın  qapıb apardı, 
Ürəkləri çəkib kökdən qopardı. 
 
Şairin təməddünə mənfi münasibətini doğuran, ilk 
növbədə, onun məhz bu «kökdən qoparmaq» 
keyfiyyətidir. Belə ki, təməddün təkcə müxtəlif 
ekoloji fəlakətlər və xəstəliklər törətmir, insanı öz 
kökündən – təbiətdən ayırmaqla («Maşın bizi 
Ş ə h r i y a r   v ə   z əma n əm i z  
 17
təbiətdən ayırıb, Mürdəşirə verim belə maşını») 
son  nəticədə onun mahiyyətinin dəyişməsinə 
gətirib çıxarır. Əslində əsrimizin simasını 
müəyyənləşdirən ikinci amil – Siyasət də həmin 
dəyişikliklə şərtlənir. Belə ki, elmi-texniki inqilab 
əsrində yalnız təbiətə və ayrı-ayrı fərdlərə deyil, 
bütöv ölkələrə, xalqlara, millətlərə istehlakçı 
münasibət formalaşır. 
 
İndi bəşər ac qurd təkin uduxub, 
Çömbələnti göz qıcırdıb duruxub, 
Baxırlar ki, görsünlər kim sınıxıb, 
Tökülsünlər onun leşin yırtsınlar, 
Hərə bir diş ənsəsindən  qırtsınlar. 
 
Bu siyasətin (geosiyasətin) texnologiyasını 
da yaxşı başa düşən Şəhriyar zəmanəmizdə  istər 
bütövlükdə dünyada, istərsə də ayrı-ayrı xalqların 
taleyində baş vermiş hadisələrin kökündə duran 
həmin amili səciyyələndirmək üçün  şeirlərində 
daim bir anlayışdan – Şeytan obrazından istifadə 
edir: 
 
Biz millətin var harası? 
Hardan sağalsın yarası? 
M ə s i a ğ a    M ə h əmm ə d i  
 18 
Öz Şeytanı, öz barası 
Ona deyir: «Qaç çaparı!» 
Buna deyir: «Vur şikarı!»… 
 
Köməkləşən gedir maha 
Bizə kömək yoxdur daha, 
Bizimki qalmış Allaha, 
Şeytan quluymuş şahımız… 
 
Beləcə Şəhriyar bir vaxtlar Hüseyn Cavidin 
irəli  sürdüyü: «Təməddünün sonu vəhşətmidir?» 
sualına müsbət cavab vermiş olur. 
 
 
Milli dərdlər: “Nədir axı  
bu millətin günahı?” 
 
Dünyada gedən proseslərin kökündə, özülün-
də dayanan amilləri iti fəhmi, dərin zəkası ilə anla-
yan Şəhriyar «inkişaf etmiş ölkələrin» texnoloji 
hücumuna məruz qalan, geosiyasət obyektinə 
çevrilən ölkəsinin dərdlərini də yaxşı bilir. Şairin: 
 
Obalar şairiyəm, dərdimizi 
Duyuram, çox da dərin duyğudu bu 
Ş ə h r i y a r   v ə   z əma n əm i z  
 19
– sözləri onun yaradıcılığı ilə tam təsdiq olunur. 
Şəhriyar zaman-zaman xalqının başına gətirilən 
oyunları həm ürək ağrısı ilə, həm də bu oyunların 
mahiyyətini və mexanizmini açacaq bir tərzdə 
qələmə almışdır: 
 
Kim qaldı ki, bizə buğun burmadı, 
Altdan-altdan bizə kələk qurmadı, 
Bir mərd oğul bizə havar  durmadı. 
Şeytanları qucaqlayıb gəzdiz siz, 
İnsanları ayaqlayıb əzdiz siz. 
 
Lakin ən mühümü budur ki, Şəhriyarın 
yazdıqları təkcə o vaxtkı İran gerçəkliyinə deyil, 
bütövlükdə əksər müsəlman ölkələrindəki vəziy-
yətə güzgü tutur. Misal üçün: 
 
Çörək qəmi çıxıb xalqın ayına, 
Hər kəs qalıb öz canının hayına… 
Və ya: 
 
Gör necə qızları, övrətləri saillıq edirlər, 
Millətin namusudur, fırlanır övbaş arasında. 
 
Yaxud: 
 
M ə s i a ğ a    M ə h əmm ə d i  
 20 
İndi gərək, Amerikadan dən gələ, 
Çörək gedə, Fransadan pən gələ, 
Dən-düşümüz Sued, Norvejdən gələ, 
Gəlməsə bir gün acımızdan ölək 
Qapış-qapış bir çörəyi min bölək. 
 
və s. 
Məhz bu keyfiyyət Şəhriyarı milli 
hüdudlardan çıxarıb ümumşərq şairi edir və ona 
qoca Şərqin ən böyük dahiləri ilə bir sırada 
dayanmaq haqqı qazandırır. Şəhriyarı Azərbaycan 
sovet şairlərindən fərqləndirən, yüksəyə qaldıran 
və müasirimiz olduğu halda, onun yaradıcılığına 
klassik mahiyyət bəxş edən xüsusiyyət də budur. 
 
 
“Keçək yenə məhəbbətin sözünə” 
  
Bir daha qeyd edək ki, Şəhriyarın dünyada 
baş verən hadisələri təhlil edib, ictimai, siyasi, 
milli məsələlərdən bəhs açması heç də onun şairlik 
dünyasından çıxıb bu dünya işlərinə qarışması, 
başqa sözlə, siyasətlə məşğul olması demək deyil. 
Bizim ictimai-siyasi həyata «fəal» müdaxilə edib 
bu mövzularda yazmaqla şəxsi mənfəət əldə 
Ş ə h r i y a r   v ə   z əma n əm i z  
 21
etməyə çalışan, milli dərdlərlə, xalqın inamı ilə 
alver edən bir çox şairlərdən fərqli olaraq, burada 
Şəhriyarın mövqeyi tam qərəzsiz, obyektiv mahiy-
yət daşıyır və elə həmin mövqeyin sayəsində onun 
bu mövzudakı şeirlərində zəmanəsini dəqiq səciy-
yələndirmək, ən mühüm detalları qabarıq təqdim 
etmək keyfiyyəti meydana çıxır. Çünki bu şeirlər 
kənar və təmənnasız bir müşahidəçinin qələmin-
dən çıxıb. Bu həlledici amilə şair özü də işarə edib: 
 
Mənim yolum məhəbbət caddəsiydi, 
Son sözlərim haqqın iradəsiydi, 
Məhəbbətin risalət vədəsiydi, 
Yoxsa məndə bir kəs ilə qərəz yox, 
Siyasət adlı məndə bir mərəz yox. 
 
Siyasət – «qərəz» və «mərəz»dirsə, siyasətçi 
şair – absurddur, nonsensdir, çünki siyasət adamı 
olmaq dünya əhli olmağın kulminasiyasıdır, ifrat 
həddidir. Bu isə şairliyin dünyaya qarşı durmaq 
missiyası ilə bir araya sığışan şey deyil. Necə ki, 
ustad buyurur: 
 
Məndən də nə zalım çıxar, oğlum, nə qisasçı, 
Bir dəfə bunu qan ki, ipəkdən qəzil olmaz! 
M ə s i a ğ a    M ə h əmm ə d i  
 22 
 
 
 
 
ŞƏHRİYAR VƏ XX ƏSR  
İRAN ƏDƏBİ MÜHİTİ 
yaxud 
“İNŞALLAH Kİ, QALİBƏM MƏN!” 
 
Məhəmmədhüseyn Şəhriyarın poeziyası XX 
əsr İran ədəbiyyatının inkişaf xüsusiyyətləri ilə sıx 
surətdə bağlı olmuş, klassik irsin yaradıcı şəkildə 
mənimsənilməsi ilə yanaşı, çağdaş ədəbi proseslə 
qarşılıqlı əlaqə və təsir zəminində formalaşmışdır. 
Həyatının bütün mərhələlərində tərkidünyalıq və 
guşənişinlik illəri yaşamasına, əski təbirlə desək, 
«sufi-məşrəb» və «dərviş-məab» olmasına baxma-
yaraq, Şəhriyar İran ədəbiyyatında, xüsusən poezi-
yada baş verən hadisə və dəyişiklikləri yaxından 
izləmiş, zəruri məqamlarda və ən mühüm məsə-
lələr barədə səmimi şəkildə mövqeyini bildirmiş, 
sözünü söyləmişdir. Odur ki, şairin yaradıcılığının 
ədəbi-tarixi əhəmiyyəti və müəyyən mənada müs-
Ş ə h r i y a r   v ə   z əma n əm i z  
 23
təsna mahiyyəti məhz bu kontekstdə anlaşıla və 
qiymətləndirilə bilər. 
XX əsr İran ədəbiyyatının inkişafı bütövlük-
də «ənənəçilərlə» «yenilikçilərin» qızğın müba-
hisəsi və kəskin mübarizəsi şəraitində baş vermiş, 
onun ən intensiv mərhələləri 1920-30-cu və 1960-
70-ci illərə, yəni Rza şahın modernləşməyə yönəl-
miş sosial-mədəni islahatları və Məhəmmədrza 
Pəhləvinin «ağ inqilabı» dövrünə təsadüf etmişdir. 
Bu prosesdə Şəhriyar əlahiddə bir yer tutur və biz 
burada həmin əlahiddəliyin mahiyyəti və səbəb-
lərini açıqlamağa çalışacağıq. 
Şəhriyarın ədəbiyyata gəldiyi 1920-ci illər 
bədii yaradıcılıqda, ilk növbədə poeziyada nova-
torluq axtarışlarının birinci dalğasının gücləndiyi 
dövr idi. Şeirdə bu prosesin bayraqdarı olmaq, 
klassik kanonları sındırmaq missiyasını Mazan-
darandan olan gənc şair Nima Yuşic (1895-1960) 
öz üzərinə götürmüşdü. Şəhriyar kimi fransız dilini 
mükəmməl bilən Nima Qərb ədəbiyyatından təsir-
lənməklə bir-birinin ardınca yeni poetik forma və 
üslubda yazdığı əsərlərini nəşr etdirir, ənənə tərəf-
darlarının müqaviməti və etirazı ilə üzləşirdi. Eti-
raz edənlərdən biri də o dövrün nüfuzlu ədiblərin-
dən olan Məlikküş-şüəra Bahar (1887-1951) idi. O 
M ə s i a ğ a    M ə h əmm ə d i  
 24 
Məlikküş-şüəra Bahar ki, Şəhriyarın ilk kitabına – 
1931-ci ildə çap olunmuş divanına heyranlıqla 
dolu ön söz yazmış və Şəhriyarı «təkcə İranın 
deyil, bütün Şərq aləminin iftixarı» adlandırmışdı; 
gənc şairin klassik formanı gözləməklə yazdığı ye-
ni ruhlu şeirlər Baharın zövqünü oxşamış və o hət-
ta Şəhriyarın əsərlərindən yaradıcı impuls aldığını 
etiraf etmişdi. 
Baharla yanaşı, Səid Nəfisi və Pejman Bəx-
tiyari kimi ədiblərdən yüksək qiymət alan Şəhri-
yar, bununla belə, ədəbi-estetik mübahisələrdə 
mühafizəkarların səngərində yer almadı və təkcə 
Nimanın yaradıcılığında deyil, bütövlükdə XX əsr 
İran poeziyası tarixində yeni səhifə açan «Əfsa-
nə»ni böyük coşqu və həyəcanla qarşıladı. «Əf-
sanə» poeması Şəhriyara elə güclü təsir bağış-
lamışdı ki, şahidlərin dediyinə görə, kitabı əlindən 
yerə qoymur, ondan danışmaqdan doymurmuş.  
Nəhayət, Şəhriyar əsərin müəllifi ilə şəxsən 
tanış olmaq üçün İranın şimalına – Barfüruşa yol-
lanır. Nima ilə görüşmək Şəhriyara nəsib olmur, 
əvəzində onun qələmindən farsdilli poeziya üçün 
tamamilə yeni bir hadisə olan «Do morğe-beheşti» 
(«İki cənnət quşu») adlı bir əsər çıxır. Şəhriyarın 
özünün də etiraf etdiyi kimi, həmin əsər Nimanın 
Ş ə h r i y a r   v ə   z əma n əm i z  
 25
təsiri ilə yazılmışdır, lakin bu, Nimanın birbaşa 
davamçılarında gördüyümüz təsirdən fərqli – yeni 
poetik formaya deyil, yeni poetik təfəkkürə təkan 
verən, bədii təxəyyülü qanadlandıran bir təsirdir. 
Nimanın təsirini Şəhriyarın sonralar yazdığı 
«Həzyane-del» («Qəlbin sayıqlaması») «Ey vay 
madərəm» («Vay, anam»), «Mumiyayi» («Mumi-
yalanmış adam»), «Pəyam be Eynşteyn» («Eynş-
teynə müraciət»), «Əfsaneye-şəb» («Gecənin 
əfsanəsi») kimi əsərlərində müşahidə etmək 
mümkünsə də, məhz təsirin qeyd olunan səciyyəsi 
nəticəsində bunlar Şəhriyarın öz üslubunda olan 
əsərlər sayılır. Şəhriyar haqqında ən qiymətli 
araşdırmalardan birinin müəllifi olan Hüseyn 
Münzəvi (1946-2004) haqlı olaraq yazır: ««İki 
cənnət quşu» «Əfsanə»nin təsiri altında yazılsa da, 
insafən, Şəhriyar öz axıcı və lirik dili, canlı və 
gözəl təbiət təsvirləri, eləcə də dialoqları qurmaq 
və duyğuları bəyan etmək bacarığı ilə... «Əfsanə»-
dən irəli getmişdir. Məşhur ifadə ilə desək, 
«birincilik üstünlüyü» Nimaya məxsus olsa da, 
«üstünlük birinciliyi» Şəhriyara məxsusdur».         
Adı çəkilən əsərlər İranda yeni şeirin ən 
dəyərli nümunələri olmaqla, Şəhriyarın ədəbiyyat-
da ənənə və novatorluğa baxışının özünəməxsus-
M ə s i a ğ a    M ə h əmm ə d i  
 26 
luğunu da ortaya qoyur. Bu özünəməxsusluğu 
şairin aşağıdakı sözlərində aydın görmək müm-
kündür:  
«Şeirin mayası qeyri-iradi şəkildə insanın 
sinirlərində yaranan incə bir titrəyişdir – şairin 
sinir sistemi onu təbiətdən təhvil alıb bəsləyir və 
sonra onu şeir şəklində başqalarına təhvil verir. 
Şeirin vəzni, melodiyası, şeirdə sözlərin uyuşması 
insanın paltarı kimidir və şeir adətən bu paltarda 
rəsmən tanınır… Qafiyə şəklin salındığı çərçivə 
kimi bir şeydir ki, şeiri onunla bağlayırıq…, şeirin 
şəkli və ya forması onunla müəyyənləşir. Paltarın 
forması dəyişdikdə insanın mahiyyəti dəyişmədiyi 
kimi, şəklin dəyişməsi ilə şeirin mahiyyəti də 
dəyişməz. Şeir şair üçün ideal məqamında olan bir 
məqsədi izləyir… Poetika elmi şeiri təhlil və dərk 
etmək üçün yaranıb, şeir yaratmaq üçün yox! 
Poetika şeirdən törəyib, şeir poetikadan törəmə-
yib… Şair bilməlidir ki, əgər mənzum söz quraş-
dırma yolu ilə, yaxud qaydalar əsasında yaranarsa, 
saxta bir sözdür və şeir deyil…». 
Poetik sözün təbiətinə bu cür baxışın nəticə-
sidir ki, Şəhriyar digər ənənəçilərdən fərqli olaraq, 
Nima və ardıcıllarının yeniliklərinə dözümlü mü-
nasibət sərgiləyir, özü də onlardan istifadə edirdi, 
Ş ə h r i y a r   v ə   z əma n əm i z  
 27
eyni zamanda yeniliyi formal parametrlərə müncər 
edənlərlə razılaşmırdı. Şəhriyar bədii yaradıcılıqda 
təxəyyülə, fantaziyaya müstəsna əhəmiyyət verirdi 
və Nimanın poetik şəxsiyyətində ən çox bu cəhəti 
qiymətləndirirdi. Onun fikrincə, yeni sözü köhnə 
«paltar»da da söyləmək mümkündür. Çünki şeirdə 
əsas olan fikirdir, məzmundur. Çox sevdiyi və 
bəhrələndiyi Saib Təbrizinin dediyi kimi: 
 
 يک عمر ميتوان سخن از زلف يار گفت
 در بند آن مباش که مضمون نمانده است
 
Bir ömür yarın zülfündən söz demək olar, 
Elə düşünmə ki, [deyilməmiş] məzmun qalmayıb! 
 
Şəhriyar klassik ənənələri dövrünün yenilik-
ləri ilə uğurla birləşdirməyi bacarmış, ənənə və 
novatorluq arasında düzgün nisbəti, «etidalı», 
«qızıl ortanı» tapmağa və yaradıcılığında gerçək-
ləşdirməyə nail olmuşdur. Bu, XX əsr İran poezi-
yasında onun əlahiddəliyini şərtləndirən birinci 
səbəbdir. Təsadüfi deyil ki, Nima Yuşic Şəhriyarı 
«İranda gördüyüm yeganə şair» adlandırmışdı. 
Şəhriyar kimi əsasən klassik formalarda, ilk 
növbədə, qəzəldə yazıb-yaradan bir şairin Nimaya 
M ə s i a ğ a    M ə h əmm ə d i  
 28 
(və bütövlükdə «yeni şeirə») verdiyi dəstəyin İran 
ədəbi mühitində xüsusi əhəmiyyəti və mənası 
vardı. Bu dəstək iki şair arasında səmimi dostluq 
münasibətlərinin yaranmasına təkan vermişdi, 
Tehranda və Təbrizdə görüşən iki şair bir-birinin 
yaradıcılığı haqqında fikirlərini açıqlamış, bir-
birinə şeirlər həsr etmişdi. Şəhriyarın Nimaya 
müraciətlə yazdığı çox təsirli şeirdən aşağıdakı 
misralar diqqəti çəkir: 
 
 نيما غم دل گو که غريبانه بگرييم
  دو ديوانه بگرييمسرپيش هم آريم و
 من از دل اين غار و تو از قلۀ آن قاف
 ...از دل به هم افتيم و به جانانه بگرييم
 من نيز چو تو شاعر افسانه خويشم
 بازآی به هم ای شاعر افسانه بگرييم
 
 
 Nima, ürəyinin qəmini de, qərib kimi ağlayaq, 
Bir-birimizə baş əyib iki divanə tək ağlayaq 
Mən bu mağaranın içindən, sən o Qafın zirvəsindən 
Ürəkdən qucaqlaşıb candan ağlayaq… 
Mən də sənin kimi öz əfsanəmin şairiyəm, 
Gəl, ey əfsanə şairi, bir-birimizin halına ağlayaq! 
Ş ə h r i y a r   v ə   z əma n əm i z  
 29
Nima Yuşic isə Şəhriyarı özünün məhrəmi, 
onu duyan və dəyərləndirən bir şair, bir insan kimi 
səciyyələndirərək yazırdı: 
 
  ست آه آن نگار می داند چيستارازی 
  رنجی است آه روزگار می داند چيست
  آنی آه چو غنچه در گلو خونم از اوست
 من دانم و شهريار می داند چيست
 
Bir sirr var, onu o nigar bilir, 
Bir əzab var, onu ruzigar bilir, 
Qönçə kimi bağrımı qana döndərən şeyi 
Mən bilirəm, bir də Şəhriyar bilir. 
 
Yaradıcılıqlarının xarakteri, ictimai-estetik 
mövqeyi baxımından ciddi şəkildə fərqlənən iki 
şairin bir-birinə bu münasibəti son dərəcə ibrəta-
miz və düşündürücü faktdır. 
Nima Yuşic dünyasının dəyişərkən, çağdaş 
İran poeziyasının önəmli nümayəndələrindən olan 
«Sayə» təxəllüslü Huşəng Ebtehac (1926-2000) 
Şəhriyara çox yanıqlı bir qəzəl ünvanlanmış, orada 
bir növ Şəhriyarın o zamankı İran ədəbi mühitində 
yerini, əhəmiyyətini açıqlamışdı: 
 
M ə s i a ğ a    M ə h əmm ə d i  
 30 
 
  تنها شده يارا تو بمانبا من بی کس
 همه رفتند از اين خانه خدا را تو بمان
 من بی برگ خزان ديده دگر رفتنی ام
 …تو همه بار و بری تازه بهارا تو بمان
 شهريارا، تو بمان بر سر اين خيل يتيم
 پدرا، يارا، اندوه گسارا تو بمان
 
Mən kimsəsiz və tənhalaşmış ilə, ey dost, sən qal! 
Hamı bu evdən çıxıb getdi, sən Allah, sən qal! 
Xəzan vurmuş, yarpaqları tökülmüş mən də getməliyəm, 
Sən ki, barlı-bəhərlisən, ey təzə bahar, sən qal!.. 
Ey Şəhriyar, bu yetimlər dəstəsinin başında sən qal, 
Ey ata, ey dost, ey dərdimizi yüngülləşdirən, sən qal! 
 
Şəhriyar isə bu müraciətə yaradıcılığına xas 
kədər və fəlsəfiliklə belə cavab vermişdi: 
 
 سايه جان، رفتنی استيم بمانيم که چه؟
 زنده باشيم و همه روضه بخوانيم که چه؟
 درس اين زندگی از بهر ندانستن ماست
 اين همه درس بخوانيم و ندانيم که چه؟
 زی هر روزخود رسيديم به جان نعش عزي
 دوش گيريم و به خاکش برسانيم که چه؟
 
Sayə can, biz gedəriyik, qalaq, nə olsun? 
Sağ olaq və daim rövzə oxuyaq, nə olsun? 
Ş ə h r i y a r   v ə   z əma n əm i z  
 31
Həyatın dərsi bizim bilməməyimiz üçündür, 
Bu qədər dərs oxuyaq və bilməyək, nə olsun? 
Artıq cana gəlmişik, hər gün bir əzizin cəsədini 
Çiynimizə alıb torpağa tapşıraq, nə olsun? 
 
Şəhriyar Nimanın ölümünə də bir şeir həsr 
etmiş və həmin şeirin aşağıdakı beytində özü və 
Nima barədə çox mühüm bir məsələyə işarə 
etmişdir: 
 من همه عبرتي از باختن ديروزم
 او همه غيرتي از ساختن فردا بود
 
Mən – dünənin uduzmasına bir ibrət, 
O – sabahın qurulmasına bir qeyrət! 
 
Buradakı «uduzmaq» məsələsi Şəhriyar yara-
dıcılığının mahiyyəti ilə bağlı önəmli bir məqama 
işıq salmaqla yanaşı, onun necə yüksək ədəbi 
özünüdərk səviyyəsinə malik olduğunu göstər-
məkdədir. Aşağıda biz bu məsələyə aydınlıq 
gətirməyə çalışacağıq. 
Şəhriyarın «yeni şeir» barədə düşüncələri 
Nimanın vəfatından sonra onun oğlu Şəragim 
Yuşicə yazdığı geniş məktubda öz dolğun əksini 
tapmışdır. Maraqlıdır ki, şair həmin məktubu 
M ə s i a ğ a    M ə h əmm ə d i  
 32 
özündən sonra Nimanın əsərlərini redaktəyə layiq 
bildiyi üç şairdən – Fəridun Təvəlləli, Nadir 
Nadirpur və yuxarıda adı keçən Sayədən başqa heç 
kəsə göstərməməyi təkidlə tapşırmışdır. Həmin 
vaxt Ş.Yuşic atasının külliyyatını çap etdirmək 
fikrinə düşmüşdü. Bununla bağlı məsləhətlərini 
verən Şəhriyar Nimanı «fars ədəbiyyatında xüsusi 
mövqeyi olan, dəyişiklik körpüsü quran» bir şair 
kimi səciyyələndirir, eyni zamanda onun bir çox 
əsərlərinin eksperiment xarakteri daşıdığını 
vurğulamağı unutmur və Nimanın yaradıcılığı ilə 
bağlı mühüm bir problemə toxunaraq yazır: «Sənin 
atan ümumilikdə bir İran-Avropa şairi idi… Atan  
əvvəllər bu əqidədə idi ki, biz özümüz üçün çox 
şeir demişik, indi gərək bir qədər də avropalılar 
üçün şeir yazaq. Yəni elə yazaq ki, onlar asanlıqla 
başa düşsünlər, biz sənət və ədəbiyyatımızı onlara 
tanıda bilək. Bu, pis fikir deyildi, amma tezliklə 
özü bunun problemi ilə üzləşdi: deyirdi ki, əgər 
belə də etsək, tədricən öz ədəbi simamız aradan 
gedəcək. Odur ki, o bir müddət avropalıların başa 
düşə biləcəyi, Avropa dillərinə daha asanlıqla 
tərcümə ediləcək misralar yazdı, amma sonra bu 
problemlə qarşılaşdı». 
Burada Şəhriyar XX əsrdə təkcə İran ədəbiy-
Ş ə h r i y a r   v ə   z əma n əm i z  
 33
yatının deyil, bütün Şərq ədəbiyyatlarının 
qarşısında duran bir vəzifəyə – dünya ədəbiyyatına 
inteqrasiya olmaq məsələsinə toxunur və İranda 
«yeni şeirin» atası sayılan Nima Yuşicin 
«Avropaya çıxmaq» problemini necə həll etməyə 
çalışdığını açıqlayır. Bütövlükdə Qərb ədəbiyyatı 
XX əsrdə İran ədəbiyyatının xarakterini 
müəyyənləşdirən təsir amillərindən biri kimi çıxış 
etmiş, Nimadan sonra da Avropa şeirinə təqlid 
geniş yayılan bir hal olmuşdur. Rembo, Rilke, 
Elüar, Apolliner, Lorka, Eliot, Mayakovski kimi 
şairlər, simvolizm, dadaizm, sürrealizm kimi cərə-
yanlar İran poeziyasına dərin təsir bağışlamış, 
«yeni şeirin» bir çox nümayəndələri həm də Qərb 
modernizmi nümunələrinin fars dilinə tərcümə-
çiləri olmuşlar. Bu da təbii olaraq, əks reaksiya 
doğurmuş, «ənənəçilərin» kəskin mənfi münasibəti 
ilə  qarşılaşmışdır. Şəhriyar isə fərqli bir yolla 
getmiş və bunu sözügedən məktubda belə açıq-
lamışdır: «Mən də az qalmışdı ki, ifrat yola düşüm, 
amma dayandım və «İki cənnət quşu», «Qəlbin 
sayıqlaması» və eləcə də «Gecənin əfsanəsi» kimi 
əsərlərimdə avropasayağı yabançı düşüncələri 
bacardığım qədər iranlılaşdırmağa (orijinalda: 
M ə s i a ğ a    M ə h əmm ə d i  
 34 
iranizə etməyə – M.M.) çalışdım və müəyyən 
həddə buna nail oldum. Ona görə də məndən sonra 
gələn Nadirpur, Sayə, Müşiri kimi şairlərin üslubu 
Nima ilə mənim aramda yerləşən bir şey 
olmuşdur».  
Beləliklə, Şəhriyar nə «yenilikçilər» kimi 
Avropa şeirinə təqlid edir, nə də «ənənəçilər» kimi 
onu süngü ilə qarşılayır: şair Şərq bədii təcrübəsini 
Avropa ədəbiyyatının nailiyyətləri ilə birləşdirmək 
yolunu tutur və bu da onun yaradıcılığının əlahid-
dəliyini təmin edən ikinci səbəb kimi çıxış edir. 
Qeyd edək ki, Şəhriyar təkcə ədəbi-estetik baxım-
dan deyil, ümumi ictimai və kulturoloji planda da 
bu mövqedə dayanır və Avropa mədəniyyətinə 
nisbətdə böyük İran yazıçısı Cəlal Ale-Əhmədin 
məşhur «Qərbzədegi» («Qərbçilik») əsərində nü-
mayiş etdirdiyindən fərqli bir yanaşma sərgiləyir. 
1950-ci illərdə, xüsusən 1953-cü il çevrilişin-
dən sonra «yeni şeir» böhran mərhələsi yaşayır, 
Şəhriyarın təbirincə desək, «bayağılaşma dönə-
minə» qədəm qoyur (bu böhran, heç şübhəsiz, həm 
də ideoloji səbəblərlə bağlı idi). Şəhriyar isə bu 
dövrdə fars divanının dalbadal çap olunan cildləri 
bir yana, ana dilində «Heydərbabaya salam» kimi 
möhtəşəm bir əsər yaradır və az bir zamanda onun 
Ş ə h r i y a r   v ə   z əma n əm i z  
 35
şöhrəti İran hüdudlarını aşaraq, keçmiş SSRİ 
məkanına, Avropa və Amerikaya çatır. «Heydər-
baba»nı yazmaqla Şəhriyar orta əsrlərdən gələn 
ikidillilik (həm farsca, həm türkcə yazmaq) ənənə-
sində yeni bir səhifə açır, Pəhləvi rejiminin susdur-
duğu dilin varlığını bütün əzəməti ilə ortaya qoyur. 
Bu, Şəhriyara İran ədəbi mühitində əlahiddə status 
qazandıran üçüncü səbəbdir. Şəhriyarın ana dilində 
yazdığı əsəri təkcə Azərbaycanda və Türkiyədə 
deyil, İranın farsdilli ədəbi mühitində də böyük 
maraq doğurur. O qədər ki, fars dilinin qızğın təəs-
sübkeşi, böyük İran yazıçısı Məhəmmədəli Camal-
zadə «Heydərbaba»nı orijinalda oxumaq üçün 
Azərbaycan türkcəsini öyrənmək istəyinə düşür. 
Şəhriyar ana dilində milli ruhun ifadəsi, milli 
adət-ənənələrin ensiklopediyası sayılan «Heydər-
baba» kimi bir əsər yazmaqla kifayətlənmir, yuxa-
rıda adları keçən şeirləri ilə farsdilli poeziyada 
gördüyü işi ana dilində də həyata keçirir, tezliklə 
ədəbi-tarixi və bədii-estetik baxımdan ondan heç 
də geri qalmayan «Səhəndiyyə»sini qələmə alır. 
«Səhəndiyyə», bizim ədəbiyyatşünaslıqda yetə-
rincə diqqət verilməsə də, məzmununa, formasına, 
ritminə, ahənginə görə nəinki Güney, hətta sovet 
M ə s i a ğ a    M ə h əmm ə d i  
 36 
dönəmi Quzey Azərbaycan ədəbiyyatında da 
misli-bərabəri olmayan poetik nümunədir, Şəh-
riyar dühasının əlçatmaz məhsuludur: 
 
Şah dağım, çal papağım, el dayağım, şanlı Səhəndim! 
Başı tufanlı Səhəndim. 
Başda Heydərbaba tək qarla, qırovla qarışıbsan 
Sən ipək telli buludlarla üfüqdə sarışıbsan,  
Savaşırkən barışıbsan… 
        
Dağlı Heydərbabanın arxası hər yerdə dağ oldu, 
Dağa dağlar dayaq oldu. 
Arazım ayna çıraq qoymada aydın şəfəq oldu, 
O tayın nəğməsi qovzandı, ürəklər qulaq oldu. 
Yenə qardaş deyərək qaçmada başlar ayaq oldu 
Qaçdıq, üzləşdik Arazda, yenə gözlər bulaq oldu, 
Yenə qəmlər qalaq oldu… 
 
Lalə bitdi, yanaq oldu, 
Qönçə güldü, dodaq oldu, 
Nə sol oldu, nə sağ oldu, 
Hamısı bir sayaq oldu… 
 
1960-cı illərdə İranda «yeni şeirin» ikinci 
dalğası meydana çıxdı, ədəbi mühitdə yeni adlar, 
yeni imzalar göründü, çeşidli estetik proqramlar, 
Ş ə h r i y a r   v ə   z əma n əm i z  
 37
manifestlər irəli sürüldü, bəyanatlar verildi. «Yeni 
dalğa» («mouce-nou»), «xalis poeziya» («şere-
nab»), «həcm şeiri» («şere-həcm») kimi konsep-
siyaların meydana çıxması, Əhməd Şamlu, Foruğ 
Fərruxzad, Bijən İlahi, Mənuçöhr Atəşi, Söhrab 
Sipehri, Məhəmmədəli Sepanlu, Yədullah Royayi, 
Əhmədrza Əhmədi, Mehdi Əxəvane-Salis və s. 
kimi şairlərin məhsuldar yaradıcılıq axtarışları 
məhz bu dövrə təsadüf edir. Əks qütbdə, yəni 
«ənənəçilər»in cəbhəsində Əmiri Firzukuhi, Rəhi 
Müəyyiri, Əbülhəsən Vərzi kimi şairlər yazıb-
yaratmaqda idi.  
Heç bir ədəbi qruplaşmaya qoşulmayan, 
şöhrətinin zirvəsində olan Şəhriyar faktoru ilə hər 
iki cəbhə hesablaşır, yeri düşdükcə onun yara-
dıcılığı barədə fikirlərini açıqlayırdı. Məsələn, 
«yeni şeirin» ünlü nümayəndələrindən Mehdi 
Əxəvane-Salis ənənəvi janrlarda, xüsusən qəzəldə 
Şəhriyarın poetik qüdrətini etiraf edərək yazırdı: 
«Əgər adamın deməyə təzə sözü varsa, hələ də bu 
janrda (qəzəldə – M.M.) deyə bilər. Şəhriyar və 
Abbas Fərat hər ikisi qəzəl yazıb, amma onlar 
arasında nə qədər fərq var?! O gənc və coşqun 
ruhlu, fədakar və nalə çəkən bir aşiq, bu isə, özü 
M ə s i a ğ a    M ə h əmm ə d i  
 38 
demişkən, hər gecə bir-iki qəzəl deməyə adət etmiş 
şəxs! Günah janrlarda deyil, bu janrlardan necə 
istifadə edən adamlardadır…».  
Məşhur şairə Foruğ Fərruxzad deyirdi: 
«Vəzn və dil bir-birindən ayrı deyil, birlikdə 
gəlirlər, onların açarları da özlərindədir. Mən bu 
zəmində yaranmış əsərlərdən sizə nümunələr 
gətirə bilərəm. Bəlli olanlardan keçək, məsələn, 
Şəhriyarın «Vay, anam» şeirinə diqqət edin. 
Şəhriyar kimi qəzəlxan bir şair üzləşdiyi məsələ 
qarşısında daha qeyri-səmimi olmağı bacarma-
yanda, görün necə dil və vəzn öz-özünə bir-birinə 
uyğunlaşıb gəlirlər və nəticədə qətiyyən 
Şəhriyardan gözlənilməyən bir əsər yaranır». 
Bu sözlərdə tərifli məqamlarla yanaşı, Şəhri-
yara soyuq münasibəti də (özü də daha çox qəzəl 
yazdığına görə!) sezməmək mümkün deyil, hətta 
Foruğ Fərruxzad  dolayısı ilə Şəhriyarın şeirlərində 
qeyri-səmimi olduğuna da eyham vurur. Şəhriyarın 
bu şairlər haqqında fikirləri ilə tanış olsaq, həmin 
soyuqluğun qarşılıqlı olduğunu görərik. Məftun 
Əmini bu  məsələdən danışarkən yazır: «Ümumiy-
yətlə, demək lazımdır ki, Şəhriyar özünün şəhri-
yarlıq səltənətində təqribən başqa heç bir müasir 
şairi ustad səviyyəsində qəbul etmirdi. Əlbəttə, 
Ş ə h r i y a r   v ə   z əma n əm i z  
 39
Nima və Bahara hörmət bəsləyirdi… Qəribə 
burasıdır ki, Mehdi Əxəvanı cavanlıqda yazdığı bir 
neçə qəsidəsinə görə qəbul edirdi. Şamlu, Foruğ, 
Sipehri, Atəşi və digər bu kimi şairlər barədə 
danışmırdı… Özünə və şeirinə maraq göstərdiyi 
yeganə şair Huşəng Ebhtehac idi, hərdən də 
Müşirinin, Nadirpurun və dini mövzularda yazan 
bir-iki yerli şairin adını çəkərdi…». 
Şəhriyarla «yenilikçilər» arasında illərlə 
sürən soyuq münasibətlər 1972-ci ildə Şəhriyarın 
sədrliyi ilə Təbrizdə ümumiran şeir konqresinin 
keçirilməsi ilə kəskin xarakter aldı: «yenilikçilə-
rin» bir qrupu konqresi boykot elədi. Konqresin 
elanı verilən kimi boykotçulardan və İranda 
modernist ədəbiyyatın ideoloqlarından biri olan 
Rza Bərahəni sərt bir açıqlama ilə çıxış etdi: «Mən 
bu xəbəri eşitdim, oxudum və bərk heyrətləndim: 
Bu neçə konqresdir ki, onun başında Şəhriyar 
dayanır? … Əgər bu, bütün müasir yaxşı şairlərin 
iştirak edəcəyi bir yığıncaqdırsa, görəsən, Şəhriyar 
kifayət qədər ictimai, mədəni və ədəbi şüura 
malikdirmi ki, belə bir konqresin sədrliyinə 
seçilsin? Biz deyirik: Şəhriyar əbədilik keçmişdə 
qalıb, çünki Şəhriyar yalnız yaxşı bir qəzəlxandır 
M ə s i a ğ a    M ə h əmm ə d i  
 40 
və qəzəlin dövranı həmişəlik bitib… Odur ki, bir 
qəzəlxan, nə qədər zahirdə arif və dərviş kimi 
görünsə də, bu günkü fars şeirinə həsr olunmuş 
konqresin başında dayana bilməz… Bu gün 
həqiqətən yaşayan və öz axtarışları ilə həyatına 
davam edən yeganə müasir şeir – «yeni şeir»dir və 
Şəhriyarın Nimanı təqlid edərək, onun yoluyla 
gedərək söylədiyi şeirlər ən aşağı poetik səviy-
yədədir. Əgər Şəhriyar həqiqi dərvişdirsə və 
ruhani irfana inanırsa…, yaxşı olar ki, … belə bir 
konqresə sədrlikdən kənara çəkilsin». 
Əlbəttə, «İran ədəbi tənqidinin atası» kimi 
məşhur olan Rza Bərahəni vaxtilə böyük fars şairi 
Söhrab Sipehriyə münasibəti kimi, Şəhriyar barədə 
bu fikirlərinin   də yanlışlığını sonralar anlamış və 
peşmançılıq keçirmişdi. Amma bu sözlər həmin 
dövrdə bir sıra yenilikçilərin Şəhriyara yanaşma-
sını göstərmək baxımından səciyyəvidir. Özü də 
bu münasibət sırf ədəbi-estetik səbəblərlə deyil, 
həm də ictimai-siyasi amillərlə bağlı idi. Məsələ 
burasındadır ki, «yeni şeirin» əksər tanınmış 
nümayəndələri sol ideologiyanın tərəfdarı idi və 
Şəhriyarın ictimai mövqeyi ilə razılaşmırdı. Şəhri-
yarsa, özü demişkən, «nə sol idi, nə sağ», heç bir 
ideologiyaya, siyasi axına bağlı deyildi, onların 
Ş ə h r i y a r   v ə   z əma n əm i z  
 41
fövqündə dayanırdı, ümumbəşəri prinsiplərə 
söykənir, hətta bir sıra şeirlərində, o cümlədən 
Eynşteynə poetik müraciətində, müəyyən mənada 
kosmopolit kimi çıxış edirdi. Eyni zamanda 
Bərahəninin ironiyasına rəğmən, həqiqətən irfana 
inanırdı, nəinki inanırdı, onun ən ali məqamına 
yüksələ bilmişdi. Bu isə Şəhriyarın poetik şəxsiy-
yətinin əlahiddə mahiyyətini şərtləndirən dördüncü 
səbəbdir.  
Maraqlıdır ki, «yeni şeirin» bir çox 
nümayəndələri sonradan məhz Şəhriyarın yoluna 
üz tutmuş, sufi ədəbiyyatı ənənələrindən bəhrələn-
məyə çalışmışlar (1979-cu il inqilabdan sonra bu 
meyl daha aşkar və sistemli bir səciyyə  kəsb 
etmişdir). Bununla belə, onlar Şəhriyardan fay-
dalandıqlarını hər vəchlə ört-basdır etməyə səy 
göstərmişlər Çağdaş İran şerinin görkəmli nüma-
yəndələrindən olan Nüsrət Rəhmani (1929-2000) 
bu barədə yaxşı yazır: «Mənim fikrimcə, Şəhriyar 
dilə mükəmməl sahibliyi sayəsində xalq kütlələri 
arasında qəribə bir populyarlıq qazanmış yeganə 
şairdir. Və mən zəmanəmizin görkəmli şairləri 
içərisində çox az adam tanıyıram ki, bu kişinin 
əsərlərindən bəhrələnməmiş olsun. Təkcə xalq 
M ə s i a ğ a    M ə h əmm ə d i  
 42 
arasında deyil,  dövründəki azsaylı səriştəlilər 
arasında da onun mövqeyi belə idi. Çox vaxt 
Şəhriyarı bilə-bilə unudur və ya qəsdən haqqında 
susurlar. Bu «Nima, Nima!» deyənlər, az bir qismi 
istisna olmaqla, tamamən o kəslərdir ki, böyük bir 
məsələdən başları çıxmayanda, «Əxfəşin keçisi» 
kimi başlarını tərpədirlər. Onlar Nimanı təriflə-
yirlər, çünki tanımırlar. Əgər Nimanı tanısalar, 
Nimanın əsərlərinin səviyyəsi və dəyərində böyük 
bir dəyişiklik yaranar. Və Şəhriyardan danışmırlar, 
çünki qorxurlar… Mənim Şəhriyar barədə söz  
deməyimə lüzum yoxdur. O, bizim qəzəlçiliyin 
son nöqtəsidir. Mən Şəhriyarın qəzəllərindən 
sonra, bir-iki haldan başqa, daha qəzəl oxuma-
mışam… Amma Şəhriyarın əzəməti təkcə yaxşı 
qəzəl yazmasında deyil… Onun əzəməti büllur və 
pak dilindədir. Onun əzəməti sətirlərinin arasında 
gizlənib. Onun şeirləri səmimiyyət, mərhəmət və 
fədakarlıqla doludur. Sanki o dünyaya əsrlər boyu 
həssas ürəklərə hakim kəsilən ən pak nəğmələri 
üzə çıxarmaq üçün gəlib…». 
Nüsrət Rəhmaninin toxunduğu populyarlıq 
məsələsinə gəlincə, deməliyik ki, İranda nə ye-
nilikçilərin, nə də ənənəçilərin heç bir nüma-
yəndəsi istər farsdilli, istərsə də türkdilli oxucular 
Ş ə h r i y a r   v ə   z əma n əm i z  
 43
arasında Şəhriyar qədər şöhrət qazana bilməmişdir. 
Bunun səbəbləri barədə şəhriyarşünaslar müxtəlif 
fikirlər irəli sürmüş, kimi bunu şairin dili və 
üslubu, kimi səmimiyyəti və şəxsi təcrübəsini  
qələmə alması, kimi güclü təxəyyülü və poetik 
məharəti, kimi də şeirlərinin irfani və ictimai 
məzmunu ilə izah etmişdir. Bunlar hamısı 
doğrudur, lakin İran alimi Məhəmmədrza Rasipur 
«Şəhriyar ənənə və modernləşmənin yolayrıcında» 
adlı kiçik, lakin dəyərli məqaləsində, fikrimizcə, 
Şəhriyarın geniş kütlələr arasında sevilməsinin çox 
mühüm bir səbəbini qabartmışdır.  
Tədqiqatçı haqlı olaraq qeyd edir ki, İran 
tarixində heç bir zaman kəsiyi Şəhriyarın ədəbi 
fəaliyyətlə məşğul olduğu illər qədər böhran və 
reformasiyaya məruz qalmamışdır. İran kimi 
ənənəvi cəmiyyətdə, əhalinin savadsızlığı, ümumi 
mədəni səviyyənin aşağılığı, kütləvi informasiya 
vasitələrinin ictimai rəyə təsir edib onu yönəltmək 
gücünün olmaması, ziyalı təbəqəsinin yoxluğu və 
ya zəifliyi şəraitində həyata keçirilən modernləşmə 
toplumda kimlik böhranına və dəyərlərin 
«sürüşməsi»nə, son nəticədə geniş kütlələrin 
dəyişikliklərə emosional reaksiya verməsinə səbəb 
M ə s i a ğ a    M ə h əmm ə d i  
 44 
olur – Şəhriyar şeiri də bu emosional reaksiyanı 
ifadə etdiyindən xalqın müxtəlif təbəqələrinin 
rəğbətini qazanmışdır: «Şəhriyar bu dəyişiklik 
prosesi ilə addımbaaddım bərabər getmiş, nə 
ənənəçilər kimi geridə qalmış, nə də novatorlar 
kimi qabağa düşmüşdür, ona görə də sənətkar 
həyatının bütün mərhələlərində cəmiyyət 
tərəfindən doğmalıq və həmdərdlik hissi ilə 
qarşılanmışdır».  
Başqa sözlə, Şəhriyar yaradıcılığının bütün 
dövrlərində insanların ürəyindən xəbər verən 
sözləri qələmə almış və bu üzdən ümumxalq 
sevgisi ilə əhatə olunmuşdur. Bu, Şəhriyara XX 
əsr İran poeziyasında müstəsna mövqe qazandıran 
beşinci səbəbdir. 
Şəhriyar poeziyasındakı nostalji ruhu, uşaqlıq 
illərinə (= keçmişə) qayıdış meyli də qeyd olunan 
emosional reaksiyanın nəticəsidir, kövrəklik, 
nisgil, itirilmiş dünya həsrəti məhz bunun 
təzahürüdür. Siyavuş Kəsrayi əbəs yerə demirdi ki, 
Şəhriyarın hər kəlməsinin arxasında altmış illik 
xatirə dayanır. Fəridun Müşiri isə Şəhriyara həsr 
etdiyi şeirdə onu «dövranın gözündə yuvarlanmış 
yaş» adlandırırdı.  
Ş ə h r i y a r   v ə   z əma n əm i z  
 45
Bütün bu deyilənlərdən Şəhriyarın Nima 
Yuşicin vəfatı münasibətilə yazdığı şeirdə öz 
yaradıcılığını “dünənin uduzmasına ibrət” kimi 
səciyyələndirməklə, nəyə işarə etdiyi aydınlaşır. 
Qeyd edək ki, modernləşmənin doğurduğu 
böhran, sosial-mədəni islahatların paradoksları, 
texnoloji dəyişikliklərin fəsadları Şəhriyarın 
farsdilli şeirlərində olduğu kimi, ana dilində 
yazdığı əsərlərdə kifayət qədər parlaq ifadəsini 
tapmışdır və bu baxımdan onun «Getdi» rədifli 
qəzəli səciyyəvidir: 
 
Yığdı xeyrü bərəkət süfrəsin ehsan ilə getdi, 
Əmn-amanlıq da yükün bağladı, iman ilə getdi… 
 
Silo dair olalı hər nə dəyirman yığışıldı, 
Amma xalis-təmiz unlar da dəyirman ilə getdi. 
 
Müstəbid sultanı saldıq ki, ola xəlqimiz azad 
Sonra baxdıq ki, azadlıq da o sultan ilə getdi… 
 
Dedi insanımız azdı, hamı insan gərək olsun, 
Amma insanlığımız da o az insan ilə getdi… 
 
İstədik qanla yuyaq ölkəmizin ləkkəsin, amma 
Ölkəmiz xalis özü ləkkə olub qan ilə getdi… 
M ə s i a ğ a    M ə h əmm ə d i  
 46 
Hava insanı boğur, baş-başa qaz-karbonik olmuş, 
Yel də əsmir, elə bil yel də Süleyman ilə getdi… 
 
Hazırkı qloballaşma şəraitində modernləşmə-
nin yeni mərhələsi ilə üzləşən Şərq aləmi, o 
cümlədən, İran və Azərbaycan mühiti üçün 
Şəhriyar yenə də aktualdır, bir çox müasirlərindən 
və poetik rəqiblərindən fərqli olaraq, öz sözü ilə 
XXI əsrə adlamışdır, onun poeziyası zamanın sına-
ğından və ədəbi döyüşlərdən qalibliyyətlə 
çıxmışdır.  
«İnşallah ki, qalibəm mən!» – deyirdi böyük 
Füzuli. Bu söz Şəhriyara da aiddir. Əgər bu gün 
ona İranın milli şairi statusu verilibsə, onun vəfat 
günü milli şeir günü kimi qeyd olunursa, doğma 
yurdunun Güneyində və Quzeyində misraları dillər 
əzbəridirsə, Şəhriyar, həqiqətən də, qalibdir.  
 
 
 
 
 
 
 
Ş ə h r i y a r   v ə   z əma n əm i z  
 47
 
 
 
 
“HEYDƏRBABA” FARS DİLİNDƏ 
yaxud 
“ŞƏHRİYAR SAĞ OLSAYDI…” 
 
Ulu Şəhriyarın ölməz «Heydərbabaya salam» 
poeması indiyə qədər dörd dəfə fars dilinə tərcümə 
edilmişdir. Təbrizdəki «Ayin» nəşriyyatında isə 
böyük şairin şah əsərinin fars dilinə yeni – beşinci 
tərcüməsi beş min nüsxə tirajla çapdan çıxmışdır. 
Tərcümə Məhəmməd Nəqi Nasirülfüqəra 
(Azərpuya) tərəfindən həyata keçirilmişdir. 
Kitabın əvvəlində «Ayin» nəşriyyatının 
redaksiya şurası tərəfindən hazırlanmış giriş 
məqaləsi verilmişdir. Bu məqalədə oxuculara 
Şəhriyarın şəxsiyyəti, yaradıcılıq yolu, üslubu 
haqqında yığcam elmi bilgi çatdırılır. Daha sonra 
mütərcimin «Heydərbabaya salam» poemasının 
farscaya tərcüməsi üzərində işinin başlıca 
məqamlarını işıqlandıran qeydləri ilə tanış oluruq. 
Mütərcimin yazdığına görə, onun bu məsuliyyətli 
işə girişməsində üç şəxsin həlledici rolu olmuşdur.  
M ə s i a ğ a    M ə h əmm ə d i  
 48 
Bunlardan birincisi, ustad Şəhriyarın yaxın 
dostu, «Şəhriyarın xəlvətində» adlı kitabın müəllifi 
Böyük Nikəndiş Növbər, ikincisi, böyük 
Azərbaycan şərqşünası, mərhum professor Rüstəm 
Əliyev, nəhayət, üçüncüsü, İran alimi və ədibi 
doktor Mehdi Rövşənzəmir olmuşdur. Şəhriyarın 
şəxsiyyətinə və yaradıcılığına dərindən bələd 
olmuş məhz bu üç söz sərrafı ilə söhbətlər 
M.N.Nasirülfüqaranın «Heydərbaba»nın farscaya 
daha adekvat tərcüməsi sahəsində fəaliyyətinə 
təkan vermiş, onu bu çətin meydanda qələmini 
sınamağa həvəsləndirmişdir. 
Mütərcimin ön sözdə vurğuladığı daha bir 
məqam xüsusi maraq doğurur. İşin başlanğıcında 
o, qarşısına «Şəhriyar farsdilli olsaydı, poemanı 
hansı vəzn və intonasiya ilə yazırdı?» sualını 
qoymuş və istər-istəməz dahi Firdovsinin 
«Şahnaməsi» üzərində dayanmışdır. Mütərcimin 
fikrincə, aralarında min illik bir məsafə olsa da, bu 
iki söz ustadı – Şəhriyar və Firdovsi arasında bir 
çox ümumi cəhətlər vardır. Firdovsi islamdan 
əvvəlki İran əsatir və dastanlarından, Şəhriyar da 
öz xalqının folklorundan bəhrələnib ilham almış və 
ölməz abidələr yaratmışlar. Firdovsi «Şahnamə»ni 
ərəb istilası nəticəsində fars dili və mədəniyyətinin 
Ş ə h r i y a r   v ə   z əma n əm i z  
 49
tənəzzülə uğradığı bir zamanda yazıb onlara ikinci 
həyat bəxş etmişdir. Şəhriyar da Azərbaycan dili 
və mədəniyyəti ilə ağılsız şəkildə rəftar edildiyi bir 
zamanda «Heydərbaba»nı qələmə almışdır. Həm 
Firdovsi, həm də Şəhriyar kənd mühitində 
böyümüş, kənddən pərvazlanıb söz sənətinin 
zirvəsinə ucalmışlar. 
Lakin mütərcimin qeyd etdiyi kimi, iki şairin 
yaradıcılığı arasında onların şah əsərlərində də 
aşkar hiss olunan ciddi bir fərq var: Firdovsi epik 
bir şəxsiyyətdir, Şəhriyar isə lirik ovqatlı bir 
sənətkar. Ona görə mütərcim, haqlı olaraq, 
«Şahnamə» vəzni və intonasiyasını «Heydərbaba»-
nın farsca səsləndirilməsi üçün yararlı saymır və 
uyğun ahəng axtarışına başlayır. Nəhayət, o, 
poemanın məşhur  «Bir uçaydım bu çırpınan yel 
ilən» misrasını fars dilinə çevirir və bu misra 
poemanın qalan bəndlərinin tərcüməsi üçün bir 
növ nümunə, ülgü rolunu oynayır. Tərcümənin 
keyfiyyəti barədə söhbətimizi də elə həmin 
misranın olduğu bənd üzərində quraq: 
 
Bir uçaydım bu çırpınan yel ilən, 
Bağlaşaydım dağdan aşan sel ilən, 
Ağlaşaydım uzaq düşən el ilən, 
M ə s i a ğ a    M ə h əmm ə d i  
 50 
Bir görəydim, ayrılığı kim saldı? 
Ölkəmizdə kim qırıldı, kim qaldı?! 
 
Bəndin farsca tərcüməsi belədir: 
 
Kaşki pərvaz mikərdəm ço in bad-e dəman, 
Pa be pay-e seyl əz kohsar migəştəm pəran. 
Əşk ba il-e coda-oftade mikərdəm rəvan, 
Faş mididəm çe kəs bər ruz-e hecranəm keşand? 
Dər diyarəm ke həlak oftad-o-ke bər cay mand? 
 
Belə bir işin nə dərəcədə məqbul olub-
olmadığının fərqinə varmadan, farsca mətnin sətri 
tərcüməsinə nəzər salaq: 
 
Kaş bu çırpınan yel kimi uçaydım, 
Sel ilə birgə addımlayıb dağdan aşaydım, 
Ayrı düşmüş el ilə göz yaşı axıdaydım, 
Aşkar görəydim ki, kim məni ayrılıq gününə çəkdi, 
Diyarımda kim həlak oldu, kim qaldı?! 
 
Göründüyü kimi, mütərcim orijinalın nəinki 
ümumi məzmununu, hətta əsas  məna yükünə 
malik söz və ibarələri qoruyub saxlamış, poetik 
tərcümənin imkanları çərçivəsində maksimal 
dəqiqliyə nail olmuşdur. Tərcümənin bədii 
Ş ə h r i y a r   v ə   z əma n əm i z  
 51
keyfiyyəti və ədəbi səviyyəsi barədə isə fars dilinə 
bələd olanlar bu misal əsasında mühakimə yürüdə 
bilərlər.  
Yuxarıda adı çəkilən Böyük Nikəndiş bu 
cəhətə heyranlığını mütərcimə belə bildirmişdir: 
«Vallah, Şəhriyar sağ olsaydı, «bu, Heydərbaba»-
nın ən yaxşı tərcüməsidir», - deyərdi».  
Fikrimizcə, mütərcimin işinə bundan yüksək 
bir qiymət təsəvvür etmək çətindir. Biz də həmin 
qiymətə şərik olaraq, belə bir inamımızı ifadə 
edirik ki, bu uğurlu tərcümə istər İranda, istərsə də 
onun hüdudlarından kənarda farsdilli oxucuların 
Şəhriyarın şah əsəri ilə daha dərindən tanışlığına 
imkan yaradacaq, onun daha geniş dairədə öyrənil-
məsinə və sevilməsinə  xidmət göstərəcəkdir. 
 
 
 
 
 
 
M ə s i a ğ a    M ə h əmm ə d i  
 52 
 
 
 
 
 “AZƏRBAYCAN” ŞEİRİ SAXTA DEYİL 
yaxud 
BİR İDDİAYA CAVAB 
 
Çox hörmət etdiyim modern.az saytında 
tanınmış alim kimi təqdim edilən Əsğər Fərdinin 
(hərçənd o, doğrudan da, tanınmış simadır, amma 
alim kimi yox!) Məhəmmədhüseyn Şəhriyarın 
«Azərbaycan» şeiri (daha dəqiqi, şeirin Fikrət 
Sadığa məxsus tərcüməsi) ilə bağlı bir həftə 
ərzində iki yazısı dərc olunub. 
Hər iki yazıda azərbaycanlılar arasında çox 
populyar olan bu şeirin saxta olduğu, Şəhriyara 
aidiyyəti olmadığı iddia edilir. Deyəsən, bu 
iddiaya inananlar da tapılıb. Odur ki, məsələyə 
münasibət bildirməyi lazım bildim. 
Öncə onu deyim ki, dəyərli şairimiz Fikrət 
Sadığın Şəhriyardan etdiyi həmin tərcüməni 
vaxtilə mən də tənqid etmişəm, tərcümənin bəzən 
orijinaldan uzaqlaşdığını, müəyyən məqamlarda 
Ş ə h r i y a r   v ə   z əma n əm i z  
 53
şair F.Sadığın mütərcim F.Sadığı üstələdiyini 
vurğulamışam. 
Burada o vaxt demədiyim bir məsələni də 
qeyd edə bilərəm: “Azərbaycan” şeirinin tərcüməsi 
həm də naqisdir, yəni mütərcim orijinaldakı 4 
beyti “ötürüb”. Farsca mətn 15 beyt olduğu halda, 
Azərbaycan dilinə tərcümə 11 beytdir! 
Amma bütün bunlara baxmayaraq, şeir heç 
də Ə.Fərdinin dediyi kimi, saxta deyil, yəni ortada 
hansısa falsifikasiya faktı yoxdur. Bəlkə də o, 
tərcüməni qüsurlu və yarımçıq adlandırsaydı, 
onunla birtəhər  razılaşmaq olardı. Lakin onun: 
«Böyük ehtimalla saxta «Azərbaycan» şeirinin 
müəllifi elə Firkrət Sadığın özüdür», «… Bu şeirin 
Şəhriyara heç bir aidiyyəti yoxdur. Onun farsca 
yazıldığı və guya Fikrət Sadığın tərcümə etməsi ağ 
yalandır» kimi fikir və hökmləri ilə heç cür 
razılaşmaq olmaz, necə deyərlər, bu yerdə, onun 
özü əməlli-başlı ağ eləyib.  
Ədalət naminə demək lazımdır ki, qeyd 
olunan çatışmazlıqları ilə bərabər, F.Sadıq “Azər-
baycan” şeirini bütövlükdə uğurla tərcümə edib, 
Şəhriyarın Azərbaycanla bağlı ağrısını, özü 
demişkən, fəryadını verə bilib, müəllifin mesajını 
M ə s i a ğ a    M ə h əmm ə d i  
 54 
çatdırıb, mətnin ümumi ruhunu ifadə etməyə nail 
olub. Onun sərbəstliyə vardığı məqamlar da həmən 
ruhdan doğur, orijinalın əsas havasına zidd deyil. 
Eyni zamanda, mütərcimin bir sıra beytləri 
orijinala sadiqlik baxımından kifayət qədər dəqiq 
çevirdiyini də qeyd etmək lazımdır. Məsələn, bu 
beyti:  
 
Qurtarmaqcün zalımların əlindən Rey şümşadını,  
Öz şümşadın başdan-başa olub al qan,  Azərbaycan! 
 
Yaxud «Vətən eşqi məktəbində can verməyi 
öyrənmişik» misrası eynən orijinaldakı kimidir: 
«Dər məktəbe-eşğe-vətən can baxtən amuxte». 
Bir sözlə, tərcüməçini yalnız şeiri tam 
tərcümə etmədiyinə, bəzən də sərbəstlik etdiyinə 
görə qınamaq olar, saxtakarlığa görə yox! Bir də 
sərbəstlik digər poetik tərcümələrdə də geniş 
rastlanan haldır, yalnız F.Sadığın tərcüməsi ilə 
məhdudlaşan fakt deyil. 
Amma görünür, Ə.Fərdinin tərcümə anlyışı 
çox məhduddur. Bunu onun təqdim etdiyi sətri 
tərcümədən də görmək olur. Belə ki, Ə.Fərdi də 
sətri tərcümədə orijinaldakı bir beyti (F.Sadığın 
ixtisar etdiyi beytlərdən birini) «yaddan çıxarıb».  
Ş ə h r i y a r   v ə   z əma n əm i z  
 55
Üstəlik, onun sətri tərcüməsi də xətalardan 
xali deyil. Belə ki, o, şeirin 2-ci beytində 
müxatəbi, yəni müraciət obyektini dəyişdirib: 
beytdə Azərbaycana müraciət olunmur. 
Daha 2 beyti (orijinalda 5-ci və 10-cu 
beytlər) isə Ə.Fərdi qeyri-dəqiq tərcümə edib. 
Həmin beytlərdə uyğun olaraq, Xosrov və Şirin, 
Zöhhak və Kavə süjetlərinə işarə ilə obrazlar 
yaradılmışdır, amma sətri tərcümədə həmin 
obrazlılıq yarımçıq və yayğın hala gəlmiş, yaxud 
da itmişdir. Məsələn, 5-ci beyti Ə.Fərdi belə 
çevirib:   
 
Bisütun inqilabda, şirin-şəkər Vətən üçün  
Külüng vurmuş Fərhad kimi zaman-zaman Azərbaycan.  
 
Halbuki dəqiq tərcümə belədir:  
 
İnqilab Bisütununda vətən Şirininin şövqü ilə  
Azərbaycan Fərhadı öz başına çox külüng vurub.  
 
Göründüyü kimi, Ə.Fərdinin «Bisütun 
inqilabda» ifadəsi anlamsız, «şirin-şəkər» ibarəsi 
isə yersizdir. Onun bəyənmədiyi F.Sadıq tərcü-
məsində isə beytin mənası daha dəqiq verilib:  
M ə s i a ğ a    M ə h əmm ə d i  
 56 
 
Bisütuni-inqilabda Şirin – vətən ucun Fərhad  
Külüng vurmuş oz başına, zaman-zaman, Azərbaycan!  
 
Əlbəttə, əgər Ə.Fərdi, deyildiyi kimi, filoloq-
dursa, belə yanlışlığa yol verməməli idi. Ən 
maraqlısı odur ki, Ə.Fərdi sətri tərcüməsinin 
sonuncu və sondan 3-cü beytlərində elə F.Sadığın 
tərcüməsindən istifadə edib! Hələ onu demirik ki, 
farsca mətnin transkripsiyasında da bir sıra səhvlər 
müşahidə olunur.  
Ə.Fərdi “Azərbaycan” şeirinin farscadan sətri 
tərcüməsinin F.Sadıq üçün gah Həmid Məm-
mədzadə və Qulamhüseyn Beqdeli, gah da Əhməd 
Şəfai tərəfindən edildiyini bildirir. Adı çəkilən 
rəhmətliklər fars dilini heç də Ə.Fərdidən pis 
bilmirdilər, üstəlik Ə.Şəfai özü fars idi, fars 
dilçiliyi üzrə professor rütbəsi daşıyırdı və ana 
dilində yazılmış mətndə nə deyildiyini yaxşı 
anlayırdı.  
Hər halda, bütün bu çıxışları ilə Ə.Fərdini, 
düşünürəm ki, heç də professional tərcüməçilik 
problemləri, adekvat tərcümə məsələləri 
maraqlandırmır, onun niyyəti ayrıdır. Əgər bu 
məsələlər onu belə maraqlandırırsa, getsin İranda 
Ş ə h r i y a r   v ə   z əma n əm i z  
 57
Azərbaycan tarixi, dili, mədəniyyəti, kimliyi ilə 
bağlı baş alıb gedən saxtakarlıqlara münasibət 
bildirsin. Hərçənd bunu ondan gözləmək də 
düzgün deyil, çünki özü həmin işlərin iştirakçısı, 
bəzi hallarda təşkilatçısıdır.  
Ə.Fərdinin niyyəti Şəhriyarı irançı biri kimi 
göstərməkdir, onun “Azərbaycan”a etirazı da 
burdan qaynaqlanır. Lakin bu məsələdə birmənalı 
mövqe sərgiləmək özünü Şəhriyar yaradıcılığının 
bilicisi kimi təqdim edən şəxsə yaraşmaz. Həmin 
mövzuda Şəhriyarın baxışları kifayət qədər 
mürəkkəbdir. Şəhriyar irançıdırsa da, Azərbaycan 
mərkəzli irançıdır. “Azərbaycan” şeirinin farscasını 
Şəhriyarın öz ifasında dinləyin:  
https://www.youtube.com/watch?v=_HpJhjh3vLA 
Orada özü izahat verir ki, Azərbaycan İranın 
mərkəzidir, ona görə də özünə layiq münasibət 
görməlidir. Elə həmin şeirdə Tehran hakimiy-
yətinin, “İran-mədarların”Azərbaycana ögey müna-
sibətindən söz açır.  
Şəhriyarın bu qədər azərbaycançılığı bizə 
yetər və Əsğər Fərdi kimilər bunu ört-basdır 
etməyə cəhd etməsinlər, faydası yoxdur! 
 
M ə s i a ğ a    M ə h əmm ə d i  
 58 
 
 
 
 
ŞƏHRİYARIN ÇAĞLAYAN İLHAMININ 
MÖCÜZƏSİ 
yaxud 
“MÖVLANA ŞƏMS TƏBRİZİNİN 
XANƏGAHINDA” 
 
Mövlana Cəlaləddin Ruminin (1207-1273) 
şəxsiyyəti və yaradıcılığı yaşadığı dövrdən 
başlamış günümüzə qədər ən müxtəlif yönlərdən 
dəyərləndirmə obyektinə çevrilmiş, öz kəlamı ilə 
desək, «hərə öz zənnincə ona yar olmuşdur». 
Azərbaycanın ədib və alimləri də daim Möv-
lananın sənət və fikir tarixindəki roluna çox 
yüksək qiymət vermişlər. Bu qiymət Mövlana 
əsərlərinə nəzirələrdən, onların iqtibas, təbdil və 
tərcüməsindən, şairə ithaflardan tutmuş onun elmi 
bioqrafiyasının yaradılmasına ilk cəhdə (Hacı 
Zeynalabdin Şirvani tərəfindən) qədər çeşidli 
formalarda təzahür etmişdir. Həmin sırada ölməz 
şairimiz Məhəmmədhüseyn Şəhriyarın Mövlana 
Ş ə h r i y a r   v ə   z əma n əm i z  
 59
şəxsiyyəti və sənətinə özünəməxsus baxışı ifadə 
edən “Mövlana Şəms Təbrizinin xanəgahında 
(Mövlana günü münasibətilə)” adlı iri həcmli şeiri 
xüsusi diqqətə və söhbətə layiqdir. 
Məsnəvi formasında və «Məsnəvi» bəhrində 
(bu da onun bəzi misralarını olduğu kimi şeirə 
daxil etməyə imkan vermişdir) yazılmış 123 
beytlik bu şeiri Şəhriyar Mövlananın 750 illik 
yubileyinin qeyd olunduğu günlərdə qələmə 
almışdır.  
Qeyri-adi romantik pafosa malik şeirin süjeti 
Şərq poeziyasında özünəməxsus ənənəsi olan 
«ruhların görüşü» motivi üzərində qurulmuşdur: 
Şəhriyar belə hesab edir ki, Mövlana dünyanın hər 
yerində anılsa da, onun ruhu cismani həyatında 
olduğu kimi Şəmsi axtarmalı və deməli, Təbrizə 
gəlməlidir. Şair ən incə detallarına qədər xəyalında 
canlandırdığı bu gəliş münasibətilə Şəmsin 
qurduğu məclisə Şərqin ən böyük söz və fikir 
adamlarını toplayır.  
Burada kimlər yoxdur?! Qəzzali və İbn Sina, 
Rudəki və Firdovsi, Əbu Səid Meyhəni və 
Xəyyam, Sənayi və Əttar, Xaqani və Nizami, Əmir 
Xosrov və Feyzi, Mahmud Şəbüstəri və Hümam 
M ə s i a ğ a    M ə h əmm ə d i  
 60 
Təbrizi, Sədi və Hafiz, Cami və Nemətullah Vəli, 
Saib Təbrizi və Şeyx Bəhayi...  
Şəhriyar məhz bu nəhənglər içərisində 
Mövlanaya (və Şəmsə) qiymət verməyə çalışır, 
onu təkcə fars şeirinin korifeyləri Firdovsi və 
Sədidən deyil, hətta çox sevdiyi Nizamidən də 
üstün tutur.  
Onu da yada salaq ki, Şəhriyar nəinki fars 
dilində yaratdığı əsərlərlə bu dilin ən böyük 
ustadlarının qarşısına çıxan, eləcə də «mədəni 
müstəmləkəçilik» (Cəlal Ale-Əhməd) siyasəti 
nəticəsində bir çeşmə halına salınmış türk 
(Azərbaycan) dilini yenidən dəryaya çevirən 
qüdrətli söz ustası idi, həm də Şərq ədəbiyyatının, 
xüsusən farsdilli poeziyanın böyük bilicisi idi 
(misal üçün, onun klassik farsdilli şeirdə ədəbi 
məktəblər və bədii üslublar barədə fikirlərini 
xatırlayaq). Bu mənada şeirin sonunda «Məsnəvi» 
və Mövlana-Şəms münasibətləri barədə şairin 
dedikləri bütün poetik biçiminə baxmayaraq, ciddi 
elmi əsasa malikdir və Mövlana yaradıcılığının 
adekvat dərkindən qaynaqlanır.  
Bütün bunları nəzərə alaraq, şeirin farscadan 
filoloji tərcüməsini zəruri izahlarla birgə oxuculara 
təqdim etməyi lazım bildim. 
Ş ə h r i y a r   v ə   z əma n əm i z  
 61
Hər an onların qanadlarının səsi eşidilir, 
Ey can, gəl onları qarşılamağa gedək! 
 
Dilbərlər məkanına gələn karvan yetişir, 
Bu da hər an mənə bir hal bəxş edir. 
 
Dəvəçilərin hay-küyünü eşit, 
Oxuyanların «Şur» və «Şahnaz»ını dinlə! 
 
Ariflərin karvanı qatar bağlayıb 
Yol azuqəsi ilə bizə sarı gəlir. 
 
Zınqırovların səsi arabir eşidilir, 
Elə bil [dəvələr] nəfəslərini sayırlar. 
 
Deyəsən, karvan dayandı, fikir ver, 
Mollanın (Ruminin) sədasıdır, ey ürək, qulaq as: 
 
«Təbriz şəhəri dilbərlər məkanıdır, 
Ey sarvan, dəvələrin yükünü aç!»1 
 
Təbriz şəhəri müşk ətirli bir diyardır, 
Şəmsin beşiyi, Mövlananın Kəbəsidir. 
 
Ey karvan, xoş gəlmisən, içəri keç! 
Ey bizim ürəyimizin ipinə bağlanmış, içəri keç! 
 
M ə s i a ğ a    M ə h əmm ə d i  
 62 
Bu gecə şəhərimiz çıraqban olub, 
Səmadakı Günəş qonaq qəbul edir. 
 
Gecə hara, Günəşin qonaqlığı hara? 
Yarəb, bu yuxuda baş verir, yoxsa oyaqlıqda?! 
 
Bizim şəhərimiz sevinclə dolub, 
Bəh-bəh, Mövlana Təbrizə gəlib! 
 
Bu gecə o dilbər bizim şəhərimizdədir, 
Bu xoşbəxtlik bizim üçündür. 
 
Orada2 bizim Şəms üçün ev sahibi olan kəs 
Burada bir gecəlik bizim Şəmsin qonağıdır. 
 
Budur, eşq sultanı qapıdan içəri girir, 
Afərin sənə, ey eşqin sonsuz gözəlliyi! 
 
Göz üstə yerin var, ey əziz can, 
Can sənə qurban, ey əziz qonaq! 
 
Sən bizim viranə könlümüzdə xəzinəsən, gəl! 
Baxmayaraq ki, aləmə sığmırsan, gəl! 
 
Gəl, ey bizim Günəşə pərəstiş edən Ayımız!3 
Ey bizim Mövlana Cəlaləddinimiz! 
 
Ş ə h r i y a r   v ə   z əma n əm i z  
 63
Biz hamımız balıq, sən bizim dəryamızsan! 
Sən bizim dinimizin, dünyamızın abrısan! 
 
Sədi söz xəzinəsi, sən söz dəryasısan, 
O dənizdirsə, sən okeansan! 
 
Firdovsinin şöhrəti nə qədər ucalsa da, 
Sənin qarşına çatanda əlini açar! 
 
Nizami xalis qızıla naxış vursa da, 
Sənin yanında xalis qızılı dəyərini itirər! 
 
Ey aşiqlər, canınızın ağuşunu açın, 
Əsrlərin şövqündən doğan göz yaşlarını dərya   
                                                                   edin! 
Vəhdət dənizinin balığı gəlir, 
Övliyalıq ölkəsinin şahı gəlir! 
 
Bu gecə, ey təbrizlilər, qeyrət göstərin, 
Mərifətin qolunu çırmalayın! 
 
Yeddi əsrdir ki, onun şəkərini yeyirik. 
Barı bir gecə də biz onu qonaq edək! 
 
Ərş sakinləri bizim qonağımızdır, 
Müqəddəslər bizim süfrəmizin başında oturub! 
 
M ə s i a ğ a    M ə h əmm ə d i  
 64 
Gözümüzü bağlayıb xəyala dalaq, 
Ərş sakinlərinin ruhunu xəyalımızda canlandıraq: 
 
Dağ və təpə silsiləsi kimi dövrə vurmuş 
Səliqəli və əzəmətli çadırlar görürəm. 
 
O yaşıl rəngli iri və uca çadır 
Firdovsinin – o uca sözlünündür. 
 
Mövlananın çadırı ağ və parlaqdır, 
Pak canın saflığı onda əks olunub. 
 
Bura uca behiştin həsəd apardığı bir xanəgahdır, 
Onun çadırları sanki hurilərin köşkləridir. 
 
Hurilər onu yaxşıca silib süpürürlər, 
Ənbər qoxuyan saçlarından ona ətir vururlar. 
 
  Hər bir çadırın önündə yumşaq dərili taxt qoyulub ki, 
Dostu dostun yanında oturda bilsin. 
 
Hər şeyə qadir olan eşq təbərzinlə 
Nəfs divinin buynuzunu sındırıb. 
 
Divlərin sınmış buynuzlarının ucundan 
Xirqələr və kəşküllər asılıb. 
 
Ş ə h r i y a r   v ə   z əma n əm i z  
 65
Xirqələrin üzərində sancaq taxılmış 
Tirmə taclar səf bağlayıb. 
 
Daşa-divara saflıq qələmi ilə 
Eşq və vəfa hekayətləri həkk olunub. 
 
Sufilərin iman xirqəsi çiyinlərində 
Ora-bura qaçdığını və coşqunluğunu görürəm. 
 
Xanəgahı eyş-işrətə hazırlayırlar, 
Şamlara ənbər qatırlar. 
 
Şeyx Şəbüstəri4 ora-bura gəzişir, 
Hay sala-sala hər guşəyə baş çəkir. 
 
Arxada gül təpəsinə bənzər ocağın üstündə 
Həqiqət Günəşinin (Şəmsin) qazanı pıqqapıqla  
                                                             qaynayır. 
 
Şeyx Sənan xanəgahın ocaqçısıdır, 
Tüstünün çadırı Ayın çadırı (haləsi) kimidir. 
 
Şəmsin qazanında qaynayan eşq məcunudur, 
Onu eşq ocağının sinəsində bişirir. 
 
Onun suyu Mövlananın axan ilhamından, 
Lobyası məna Günəşinin (Şəmsin) idrakındandır. 
M ə s i a ğ a    M ə h əmm ə d i  
 66 
 
Pıqqıltısı müğənnilərin çəng və avazından, 
Qaynaması sufilərin rəqs və səmasındandır. 
 
Səbzisi gözəllərin yaşıl xəttindəndir, 
Zahidlərin duası ona dəm verib. 
 
Ona Nizami ədviyyat səpib, 
Ona Saibin5 təkbeytlərindən duz tökülüb. 
 
Əriyini Buxaradan Əməq6 göndərib, 
Limonunu Molla Sədra7 verib. 
 
Zirəsi Şah Vəlinin8 mətbəxindən, 
Şöləsi Mövla Əlinin9 qeyrətindəndir. 
 
Odunu azadələrin hümmətindən, 
Tüstüsü aşiqlərin ürəkdən çəkdikləri ahdandır. 
 
Onu bişirən eşq yanğısıdır, 
Kasasını da aşiqlərin gözündən düzəldib. 
 
Süfrəyə Şeyx Şəbüstəri başçılıq edir, 
Onun «Gülşəni-raz»ı süfrəyə çağıranın duasıdır. 
 
Salam, ey rahatlıq bilməyən aişqlər! 
Salam, ey göz yaşı tökən bulaqlar! 
Ş ə h r i y a r   v ə   z əma n əm i z  
 67
Canınızı və ürəyinizi səhnə edib təmizləyin, 
Ona göz yaşı səpib kipriklərinizlə süpürün. 
 
Ud yandırın, yasəmən ətri səpin, 
Özünüzə yüz üsulla bəzək vurun. 
 
Təsəvvürlər pərdəsini qaldırın, 
Canın göz qapaqlarını açın. 
 
Ürəyin gözü üstündə şahın yerini boşaldın, 
Şahın şəklini o ucalıqdan asın. 
 
Qəlblərinizi ayna kimi təmizləyin ki, 
Bəlkə o işıqlı camalı görə biləm. 
 
Qapı arxasından şahın gəlişini bildirən «çəkil!»  
                            səsi eşidildi, 
Qoca qapıçı ürəkdən «Odur!» söylədi. 
 
Canının gözünü bu görüş üçün açıq saxla, 
Pərdətutan qoca pərdəni qaldırdı: 
 
Budur, o nur dəryası qapıdan içəri girdi, 
Elə bil Musa Tur dağından endi. 
 
Bir qoluna Əbu Səid10 girib, 
O biri qoluna da Cüneydlə Bayəzid11. 
M ə s i a ğ a    M ə h əmm ə d i  
 68 
Xəyyam onun başına çətir tutub, 
Şeyx Cam12 əmrə müntəzir dayanıb. 
 
Siması nur dəryasının aynasıdır, 
Qaməti Tur dağının vüqarını göstərir. 
 
Əzəli səhərin haləsi olan saçları 
Əbədi gözəllik Günəşini dövrəyə alıb. 
 
Göz sanki Məsihin simasına baxır, 
Qulaq sanki aydın ayələr eşidir. 
 
O gözəlliyi necə təsvir edə bilərəm ki, 
Gözlərim heyran qalıb onu görmədi. 
 
O büsbütün sirrdir, əgər faş etsəm, 
Yarasaya Günəşi təsvir etmiş olaram. 
 
Heç kəs onun sirrini faş edə bilməz, 
Hərə öz təsəvvürüncə ona yar olub. 
 
Onun halını vəsf edərkən bihal olsam yaxşıdır, 
Sirri olanların dili lal olsa yaxşıdır. 
 
Əbaların qolundan şövq əli çıxdı, 
Bədənlərdəki paltarlar qəba oldu. 
 
Ş ə h r i y a r   v ə   z əma n əm i z  
 69
Xirqə geyənlər onun əzəmətindən heyrətə düşüb 
Xirqələrini çıxararaq onun ayaqlarına atdılar. 
 
Şəms onun çiynindən öpüb irəli apardı, 
Yuxarı başa keçirib taxtda oturtdu. 
 
Elə bil Haqqın əlləri onu ağuşuna aldı, 
Üzərinə nurdan bir pərdə çəkdi. 
 
Pirin simasından eşq yağır 
Və aləmi tutan gözəlliyi vəsf edir. 
 
Onun saf etiqadlıları qapıdan içəri girirlər, 
Onun dərvişlərinin hərəsi bir padşahdır. 
 
Ariflər sapa düzülmüş ləl və dürr kimidir, 
Şəmsin gözünün sarayı dolub. 
 
Xanəgahın bütün fəzasını 
Günəşlə Ayın pərvanələri tutub. 
 
Həqiqət Günəşi (Şəms) özü xirqəsini çıxarıb 
Şaha qonaqpərvərlik göstərir. 
 
Saib ucadan «xoş gəldin!» deyərək, 
Şeyx Şəbüstəriyə kömək edir. 
 
M ə s i a ğ a    M ə h əmm ə d i  
 70 
Məsnəvixanlar13 hekayət danışır 
Və ayrılıqdan şikayət edirlər. 
 
Şam və məşəllər nur yağdırır, 
Elə bil hurilər ətrafa gül səpir. 
 
Qapıda, divarda şüalar oynaşır, 
Sufilər cuşa gəlib səma rəqsi edirlər. 
 
Xaqaninin oxuduğu qəsidə yarımçıq qaldı, 
Çünki Hümam14 qəzəl deməyə başladı. 
 
Padşahın eşqinin həyəcanlandırıcı hekayəti 
Yalnız qəzələ və tarın siminə sığışa bilər. 
 
Görürsən ki, ariflər və aqillər 
İltifatla başlarını aşağı salıblar. 
 
Qapı ağzında bir tərəfdə Şeyx Bəhayi15 durub, 
Bir tərəfdə də Sənayi16 əli sinəsində dayanıb. 
 
İbn Sina şahın qəlyanını aparır, 
Fəxr Razi17 şaha tütün çatdırır. 
 
Su gətirmək Feyzi Dəkəninin18 öhdəsindədir, 
Dehləvi dəhlizdə dayanıb19. 
 
Ş ə h r i y a r   v ə   z əma n əm i z  
 71
Tus şairi20 əkinin suyunu bağlayıb, 
Qəzzali21 də ipi pambıq edib. 
 
Rudəki arabir rud çalaraq, 
Xoş Səmərqənd nəğməsi oxuyur: 
 
«Muliyan çayının ətri gəlir, 
Mehriban yar yada düşür»22. 
 
Sədi bir guşədə qiyamət qoparıb 
O üzü və qaməti vəsf edir. 
 
Xacə (Hafiz) öz xoş avazı ilə oxuduğu 
«Şahnaz»la məclisə xoş bir «Şur» (coşqu) salıb. 
 
O yanda Şeyx Əttar23 müşk səpib ud yandırır, 
Bəd nəzəri üzərlik tüstüsünə tutur. 
 
Məclisi bəzəməyə Nizami layiqdir, 
O şöhrətli söz ustası layiqdir. 
 
Məclisi nizamlamağı Nizamiyə tapşırıblar, 
Cam gəzdirməyi Camiyə24 tapşırblar. 
 
Xəyyam mey kuzəsini başına çəkir, 
Firdovsi ucadan deyir: «Nuş olsun!» 
 
M ə s i a ğ a    M ə h əmm ə d i  
 72 
Bizim məstliyimiz mənəvi şərabdandır, 
Bizim çərəzimiz «Məsnəvi»nin neyi və avazıdır. 
 
Bizim hədiyyəmiz göz yaşımız və eşqimizdir, 
Onun qaşının bir işarəsi bizə yol göstərir. 
 
Gözümüzü açıb bu xoş röyadan ayrılaq, 
Eşqi ağılla tutuşduraq. 
 
«Şahnamə» bizim təbilimiz və şeypurumuzdur, 
«Məsnəvi» bizim çəngimiz, neyimiz və  
zınqırovumuzdur. 
 
Tanrı xilqət neyinə üfürəndən bəri 
Mövlanadan yanıqlı ney kim görüb?! 
 
İlahi, bu neyçi nə gözəl çalır, 
«Çalır» deyirlər, amma od vurur. 
 
«Neyin bu sədası hava deyil, oddur, 
Kimdə bu od yoxdursa, yox olsun!»25 
 
Bu qələndər gör nə qovğa salıb, 
Aləmi öz sədası ilə doldurub! 
 
Bu «Məsnəvi» yaradılış kitabı olduğundan 
Köhnə onda bir an içində yeniləşər. 
Ş ə h r i y a r   v ə   z əma n əm i z  
 73
Hissəciklə tamı yenidən bir-birinə qovuşdurub, 
Yaradılış kimi bir məhşər meydana gətirib. 
 
Onun hər vərəqində yüz səhnə canlanır, 
Onun hər sözündə yüz naxış görünür. 
 
Onun hər sözü mübtədanın neçə-neçə xəbəridir, 
Üstəlik özü də neçə-neçə sonun başlanğıcıdır. 
 
Elə ki, söz həm mübtəda, həm də xəbər olar, 
Bir dünya mənanı qucağına alar. 
 
Otuz hissədən ibarət Qurana and olsun ki, 
«Məsnəvi» fars şerinin Quranıdır. 
 
Düşüncə gözəlləri ona vurğundur, 
Beyinlər onun dəryasında qərq olub. 
 
Mövlana könlünü Şəmsin eşqinə verdi 
Və bu qədər divanı Şəmsin adına bağladı. 
 
Ona görə də Mövlananın ilhamına yox, 
Mövlananın Şəmsinə əhsən! 
 
Bizim dilsizlikdən şikayətlənən Şəmsimiz 
Mövlana şerinin dilində təzahür etdi26. 
 
M ə s i a ğ a    M ə h əmm ə d i  
 74 
Dil dağından ürəyi ağrıdığından 
Tanrı ona bu əbədi dili verdi. 
 
Bu «Məsnəvi» kitabı əbədidir, 
Ey Mövlananın ruhu, sən də əbədi yaşa! 
 
Mövlana Ruminin yeddi yüz əlli illiiyi 
Hər bir ölkədə keçirilsə də, 
 
Mövlana Şəmsi axtarır, 
Şəms hardadırsa, ora gedir. 
 
Şəms təbrizli və bizimki olduğundan 
Mövlananın ruhu da yəqin bizim qonağımızdır. 
 
Ey Şəhriyar, ilhamın çağlayırdı, 
Ona görə də qonaqlarının vaxtını xoş keçirdin. 
 
 
İzahlar: 
 
1.  Beyt Mövlanaya məxsusdur. 
2.  Konya şəhəri nəzərdə tutulur. 
3. Şəms Təbrizi «Söhbətlər»ində özünü Günəşə, 
Mövlananı isə Aya bənzədir. Eyni müqayisəyə 
Ruminin əsərlərində də rast gəlirik. 
Ş ə h r i y a r   v ə   z əma n əm i z  
 75
4. Azərbaycanın böyük filosof-şairi, sufi ədə-
biyyatının mühüm nümunələrindən biri olan 
«Gülşəni-raz»ın müəllifi Şeyx Mahmud Şəbüstəri 
(1287-1320) nəzərdə tutulur. Bir qədər aşağıda 
Şəhriyar onun əsərinin də adını çəkir. 
5.  Özünü «Mövlana tərzinin davamçısı» adlandıran, 
farsdilli poeziyada bütöv bir cərəyanın başında 
duran dahi Azərbaycan şairi Saib Təbriziyə 
(1601-1677) işarə olunur. 
6. XI-XII əsrlərdə yaşamış şair Əməq Buxari 
(vəf.1148). 
7. Səfəvilər dövründə yaşayıb «Molla Sədra» kimi 
məşhur olan filosof və ilahiyyatçı Sədrəddin 
Şirazi (1572-1640). 
8.  Görkəmli sufi şairi, nemətullahi təriqətinin banisi 
Şah Nemətullah Vəli (1330-1431). 
9.   Həzrət Əli nəzərdə tutulur. 
10. Böyük sufi şeyxi Əbu Səid Əbül-Xeyr Meyhəni 
(967-1049). 
11.  Erkən sufizmin görkəmli nümayəndələri Cüneyd 
Bağdadi (vəf.910) və Bayəzid Bəstami (vəf. 
875) 
12.  Təsəvvüf tarixində özünəməxsus yer tutan Şeyx 
Əhmədi-Cam Jindəpil (1049-1125) 
13.  Məsnəvixan – peşəkar «Məsnəvi» qiraətçisi. Bu 
beyt «Məsnəvi»nin ilk sətirlərinin azca 
dəyişdirilmiş variantıdır. 
M ə s i a ğ a    M ə h əmm ə d i  
 76 
14. Mövlananın müasiri olmuş Azərbaycan şairi  
Hümam Təbrizi (vəf.1315) 
15.  «Şeyx Bəhayi» adı ilə məşhur olan alim və şair 
Bəhaəddin Amili (1546-1622). 
16. Sufi poeziyasının ünlü nümayəndəsi Sənayi 
Qəznəvi (1048-1140). Mövlanaya güclü təsiri 
olmuşdur. 
17. Məşhur ilahiyyatçı Fəxrəddin Razi (1149-1209). 
Mövlananın atası Bəhaəddin Vələdlə münaqi-
şəsi olmuşdur. Şəms də, Mövlana da ona mənfi 
münasibət bəsləmişdir. 
18. Moğollar dövrünün böyük hind şairi Əbül-Feyz 
Feyzi Dəkəni (1547-1595) 
19. Dahi hind şairi Əmir Xosrov Dehləvi (1253-
1325) 
20. Burada «Tus şairi» dedikdə Firdovsi nəzərdə 
tutulur və onun dehqanlığına işarə olunur. 
21. Məşhur filosof və ilahiyyatçı Əbu Hamid  
Məhəmməd əl-Qəzzali (1058-1111). Şəhriyar 
Qəzzali (pambıqdan iplik əyirən, ip toxuyan) 
sözünün hərfi mənasına işarə etmişdir. 
22. Burada fars-tacik ədbiyyatının banisi sayılan 
Rudəki Səmərqəndinin (IX-X əsrlər) rud 
alətində çalmasına işarə olunmuş və onun 
məşhur «Buye-cuye-Muliyan ayəd həmi...» 
şerindən bir beyt verilmişdir. 
Ş ə h r i y a r   v ə   z əma n əm i z  
 77
23. Sufi ədəbiyyatının böyük nümayəndəsi Şeyx 
Fəridəddin Əttar Nişaburi (1119-1230). 
Qaynaqlarda Mövlananın uşaq ikən onunla 
görüşdüyü bildirilir. 
24. Nizaminin görkəmli davamçılarından olan şair və 
sufi Əbdürrəhman Cami (1414-1492). 
25. Bu beyt «Məsnəvi»nin giriş hissəsindən 
götürülmüşdür. 
26. Şəms Təbrizi daim dilin və sözün onun hiss və 
düşüncələrini ifadə etməkdə «acizliyindən» 
şikayətlənmiş, buna görə də əsər yazmağa meyli 
olmadığını bildirmişdir. Mövlana isə öz 
əsərlərinin Şəmsin səsi olduğunu vurğulamışdır. 
Şəhriyar burada həmin mətləbə işarə edir. 
 
 
 
 
 
 
 
 
 
 
 
 
 
M ə s i a ğ a    M ə h əmm ə d i  
 78 
 
 
MÜNDƏRİCAT 
 
Şəhriyar şeirinə yeni baxış (Qurban Bayramov) ......5 
Şəhriyar və zəmanəmiz ..........................................11 
Şəhriyar və XX əsr İran ədəbi mühiti ....................22 
“Heydərbaba” fars dilində ......................................47 
“Azərbaycan” şeiri saxta deyil ...............................52 
Şəhriyarın çağlayan ilhamının möcüzəsi ................58 
 
 
 
 
 
 
 
 
 
 
 
 
 
 
 
Ş ə h r i y a r   v ə   z əma n əm i z  
 79
 
M ə s i a ğ a    M ə h əmm ə d i  
 80 
Məsiağa Məhəmmədi 
 
 
Şəhriyar və zəmanəmiz 
 
 
 
 
 
 
 
 
Çapa imzalanmışdır: 02.11.2015 
Formatı: 84x108 1/32 
Həcmi: 2,5 ç.v. 
Sifariş: 126 
Sayı: 300 
Qiyməti: Müqavilə ilə 
 
_____________________ 
 
“ADMİU”nun mətbəəsində nəşr olunmuşdur. 
Ünvan: Bakı ş., Zərdabi 39a 
Tel: (+994 12) 434 50 04 
