İKİ GONBUL 
 
Bakı, Altun Kitab, 2009 
Mətn – Dilrüba Rzayeva 
Redaktor – Rafiq İsmayılov 
Rəssam – Nailə Nadirqızı 
12 səh. 
17 sm x 24 sm 
Qiyməti: 1.00 AZN 
 
 
Gonbul begemont qamışlıqda köhnə avtomobil tapdı. O, fili çağırdı: 
‐ Gonbul, bura gəl. Bax gör nə tapmışam.  
Fil dedi: 
‐ Nə yaxşı şeydir! Gəl onu çıxardaq. Minib o ki var sürərik. 
Bu vaxt haradansa bir dovşan gəlib çıxdı. 
‐ Gün aydın dostlar! Nə tapmısınız? Ooo… avtomobil? Nə yaxşı! Di durmayın, 
çıxardın onu. 
Gonbullar güc verib maşını bataqlıqdan otluğa çıxardılar. 
Dovşan isə kənarda durub əmrlər verirdi: 
‐ Hə, qoçaqlar, bir də. Bir, iki üç, bir də. Bərk yapışın, buraxmayın! 
Gonbullar maşını yudular, mühərriki yağladılar, təkərlərə hava vurdular. Dovşan 
isə otluqda uzanıb məsləhətlər verirdi: 
‐ Orası çirkli qaldı, təmizlə! Bax belə! Afərin Bir az hava vur, azca boşdur. 
Gonbullar yolu hamarladılar. Kənarlara yol nişanları düzdülər. Dovşan isə elə hey 
çərənləyirdi: 
‐ Hə, maşın sazdır, yolumuz hazırdır, Nişanlar var. İndi sürmək olar… 
Gonbullar işlərini qurtarıb avtomobilə minmək istədilər. Amma… nə pis oldu. 
Onlardan heç biri avtomobilə sığışmırdı. Axı onlar gonbul idilər.  
Dovşanın bəxti gətirdi. O rahatca sükan arxasına keçib qazı basdı. Maşın yerindən 
götürüldü.  
Amma dovşan uzağa gedə bilmədi. Maşın ağaca çırpıldı, əzilib xurd‐xəşil oldu. 
Dovşanın da qolu‐qıçı əzildi. 
Adamın gombullara yazığı gəlir. Əbəs yerə bu qədər çalışdılar. Maşına da heyfi 
gəlir. Sınıb dağıldı. Amma dovşana yazığı gəlmir.  
Görəsən niyə?  
