  
                                      
 
 
 
 
 
 
 
                         QOZ  ƏHVALATI 
                       
 
 
                                          (A.Quliyevin eyniadlı hekayəsi əsasında    
 
on üç fraqmentdən ibarət pyes)  
 
 
 
 
 
 
 
 
       İ Ş T İ R A K Ç I L A R : 
 
 
            KiĢi .                   
            KiĢinin arvadı. 
            QonĢu. 
            Kapitan Adıgözəlov. 
            Kapitanın arvadı. 
            Kapitanın oğlu. 
            Müstəntiq. 
            Tibb bacısı. 
            Bibioğlu. 
 
 
 
                                                               Bizim günlər. 
 
 
 
 
 
 
             BİRİNCİ   FRAQMENT  
 
Küçə. 
KĠġĠ əlində balaca bir torba gedir. 
QONġU onun qarĢısına çıxır. 
 
QONġU         - Xeyir ola, a qonşu, hara belə? 
 
KĠġĠ              - Bakıya getmək istəyirəm. Bibim oğluna  baş çəkəcəyəm. Neçə ildi 
görüşüb eləmırik. 
 
QONġU        - Doğrudan ha, axır illər gəlmir daha buralara. 
 
KĠġĠ            - Gələ bılir ki yazıq. Fəhlə babadı da, gündəlik çörək pulunu bir təhər 
 çıxardır. 
 
QONġU        - (Kişinin əlindəki torbaya işarə ilə.) Bəs nə apapırsan bibioğluna elə? 
 
KĠġĠ            - Ee... əliboş olmayım deyə bir az girdəkan götürdüm. 
 
QONġU        - Lap yaxşı eləmisən. Şəhər yeridi, uşaqları sındırıb yeyər. Salam 
 deyərsən məndən. 
 
KĠġĠ         - Salam göndərən sağ olsun. 
 
QONġU        - Yaxşı yol... Amma... qonşu, ehtiyatlı ol ha. Bakı sən görən deyil daha. 
 Bax, pulunu ayaqqabının dabanında gizlət. Basırıq avtobuslara minmə, xəlvət 
 küçələrdə tək gəzmə, tanımadığın adamların salamına cavab vermə. Bir sözlə, 
 daim ayıq-sayıq, gözdə-qulaqda ol, bir balaca sayıqlığını itirsən ciblərini 
 təmizləyəcəklər, qalacaqsan pulsuz-parasız. 
 
KĠġĠ         - Ee, a qonşu, sən nə danışırsan? Doğmaca şəhərimizdə addımbaşı 
 təhlükəylə üzləşəcəyəmsə, bəs bizim şanlı polis qrdaşlarımız hara baxır?      
 
QONġU       - Eh... ilk növbədə özünü elə polisdən qorumalısan. Quldurun, cibkəsənin 
 işi asandı, təkcə pulunu alır, polis qardaşların isə pulunu da alacaq, üstəlik canını 
 da. 
 
KĠġĠ             - Çox şişirtmə, qonşu. İndi  hansı zamandı ki? Bir  də mən də mənəm 
 axı. Hər yetənin  mənə  gücü çatar? 
 
QONġU        - Özün bil. Məndən deməkdi. Uğurlu yol sənə... (Aralanıb gedir.) 
      2 
KĠġĠ     - (Gülümsəyərək başını bulayır. Tamaşaçılara.) Neçə ilin qonşusuyuq, pis 
 adam da deyil, hər   işdə köməyini əsirgəyən də deyil. Di gəl ki, belə vas-vasılığı 
 var. Guya ki, mən uşağam, nəyəm... 
 
QONġU       - (Hay-küylə geri qayıdır.) Qonşu! Qonşu, bir şey yadımdan çıxdı. Bax, 
 nəbadə metroya  minərsən ha. Amanın günüdü... 
 
KIġI          - (Çaşqın-çaşqın.)  Metroya minəndə nə olar ki? 
 
QONġU       - A kişi, sənə deyirəm, metroya minmə.  Metroda polislər görkəmindən 
 şəhər adamına  oxşamayan  birini  gördülərmi, o dəqiqə saxlayacaqlar. Sənin də 
 vid-fasonunu görən kimi biləcəklər – zır kəndçisən. Saxladılarmı, bil ki, işin bitdi. 
 Üstündən nəəşə də tapa bilərlər, heroin də. Istəsələr lap mina da, raket də tapa 
 bilərlər.  
 
KĠġĠ          -Qonşu, sən bu gün lap ağ elədin ha... 
 
QONġU        - Eşitməmişdin? Həsənəli də minmişdi metroya, üstündən nə tapmışdılar? 
 Bomba!  Rusiyyətdən  qardaşları gəlib qurtarmadılar onu? Bahadırınsa cibindən 
 nəəşə tapmışdılar. Ev-eşiyini, mal-qarasını satıb bir təhər qurtardı canını. 
 
KIġI             - Ocaq yanmasa, tüstü çıxmaz, deyiblər. 
 
QONġU       - A kişi, sən nə danışırsan? Ağacəfəri ki tanıyırdın, necə təmiz, ehtiyatlı 
 adam idi. Amma bir  dəfə özünü saxlaya bilməyib, deyib nə ola-ola, minəcəyəm, 
 görüm metro nə cür şeydi. Düşüb metroya, momentalnı saxlayıblar, üstündən 
 heroin tapıblar. Mal-qarasını satdı, bəs eləmədi, qardaşı da başladı inəklərini 
 satmağa. Qardaşı arvadı razı deyildi, canı çıxıb metroya minməyeydi, deyirdi, nə 
 ölümü vardı onun metroda? Dədə-babası metroya minmişdi ki, o da minə? 
 Qardaşın metroya minib keyf eliyəcək, mən də inəklərimi satacağam? Nə isə, 
 arvad mane oldu, qoymadı inəkləri satmağa, axırda yazığa yeddi il iş verdilər 
 getdi, neynim deyə-deyə... 
 
KIġI         - Ay qonşu, deməyindən belə çıxır ki, kəndimizin yarısı metronun güdazına 
 gedib. Başa düşə  bilmirəm, polislər məni niyə saxlamalıdılar, lap deyək ki, 
 saxladılar, hə, nə olsun, məndə  olmayan şeyi üstümdən necə tapacaqlar, hə? 
 
QONġU        - Daha özün bil, məndən demək idi. Iş-işayət, ilişdinsə, səndən ötrü mal-
 qoyun satıb dalınca gələn döləm ha. Əlli-ayaqlı gedəcəksən. (Gedir.)  
 
KIġI         - (Bir müddət duruxub qalır.) Qonşu, sənin acığına  Bakıya çatan kimi 
 birinci elə metroya düşəcəyəm, qoy saxlasınlar məni,  qoy üstümdən bomba 
 tapsınlar, nəəşədi-nədi, qoy ondan tapsınlar, görək necə tapırlar.  (Torbasını 
 götürüb gedir.)  
 
Təyyarə uğultusu eĢidilir. KiĢi baĢını qaldırıb göyə baxır. 
 
KIġI        - Sənə yaxındılar, Allah, hər halda- sən bilmiş olarsan,  bu samalyotlar hara  
      3 
  
 uçur görəsən? Nə   daşıyıb aparırlar belə? (Öz-özünə.) Var da kişilər, 
 dünyanın istədikləri şəhərinə uçub gedirlər, keyf eləyirlər özləriyçün. Yoxsa 
 mən... burdan-bura hər deyəndə Bakıya da gedəmmirəm. Özü də Nuh 
 əyyamından qalma sınıx-salxax poyezdnən, obşi vaqonda... 
 
 
 
 
 
 
                                        IKINCI   FRAQMENT 
 
Metro. 
KiĢi əlində torba nabələd halda o üzə-bu üzə boylana-boylana yeriyir. Polis fiti 
eĢidilir. 
 
KAPITAN ADIGÖZƏLOV    - (Yaxinlaşır, təzimlə.) Kapitan Adıgözəlov. Vətəndaş, 
 şübhəli şəxs kimi  mənimlə getməlisən. 
 
KIÇI       - (Təəccüblə, özünü itirmiş halda.)  Mə-ən?.. Nəyimdən şübhələnirsən, a 
 kapitan A-a –a-adı-gözəlov? 
 
KAPITAN ADIGÖZƏLOV    - Orda bilərik. (Qolundan tutub kabinəyə gətirir.) 
 Şəxsiyyət vəsiqəniz! (Çırtma ilə sənəd istəyir, höcələyə-höcələyə oxuyur.) Ata-
 ki-şiyev Balakişi Qa-ra-kişi-oğlu. 
 Bu nədi, a kişi, bütün kişiləri yığmısan bura... 
 
KiĢi dinməzcə baxır. 
 
Yaxşı, de görüm, Balakişi kişi, o torbadakı nədir? 
 
KĠġĠ          - Girdəkan. 
 
KAPITAN ADIGÖZƏLOV   - (Heyrətlə.) Nə?! 
 
KĠġĠ         - Girdəkan, yəni... girdə meyvə. 
 
KAPITAN ADIGÖZƏLOV    - Aç torbanı, görək sənin bu girdə meyvələrin nə olan 
 şeydi. 
 
KiĢi torbanı açır. 
 
 (Əlini salıb baxır, qəşş edib gülür.) A kişi, nə girdəkan-girdəkan salmısan, bu ki 
 qozdur. 
 
KIġI         - Kəndçi adamıx da, biz girdəkan deyirik, qozdu, qoy olsun qoz. Mənim 
 üçün elə bir fərqi yoxdu, sadəcə, xatırlatmağı özümə borc bildim ki, qoz demək  
      4 
 necə olsa da, belə də... münasib cıxmır. 
 
KAPITAN ADIGÖZƏLOV     - Sən indi mənəmi öyrədəcəksən? Necə çıxdığını hər 
 halda səndən yaxşı bilərəm. Qoz elə qozdu də. (Sındırıb yeməyə başlayır.) 
 Hə,baxaq görək, bunlar  həqiqətən qozdu, ya sən bunların içinə şey-zad  
 doldurmusan. 
 
KIġI          - Qozun içinə nə doldurasıyam ki? 
 
KAPITAN ADIGÖZƏLOV    - Balakişi kişi... ya sən qanmazın birisən, ya məni qanmaz 
 yerinə qoyursan. Deyirəm ki, sən bunların içinə heroin-zad doldurmamısan ki? 
 
KIġI        - Nə? Sən nə danışırsan? Mən kəndçi babayam, heroindi, nəəşədi – belə 
 şeylər nə bilirəm. Hansını istəyirsən sındır, şəkk-şübhən qalmasın. 
 
KAPITAN ADIGÖZƏLOV   - Kəndçi babaları biz yaxşı tanıyırıq. Bizi aldada bilməzsiz. 
 (Qozları sındırıb acgözlüklə yeyir.) 
  Hələ ki, bir şey çıxmır. Bu qozlardan bir kloka da götürüm. (Cibindən 
 əzik-üzük bir sellofan kisə çıxarır.) Ekspertə verəcəm. (Torbadan sellofan kisəyə 
 qoz yığmağa başlayır.) Canına vəlvələ düşməsin, kişi. Eksperti yalandan 
 deyirəm. Dadlı qozdu, ləzzətli qozdu, smenşikimə də pay götürürəm. Qoy o da 
 yesin. Çoxdandı belə əntiqə qoz yeməmişdim. (Yeyir.) 
 
KIġI          - (Üzü tamaşaçılara.) Aşkarca hiss edirəm ki, yoxlama-filan bəhanədi, 
 kəndçiliyimdən istifadə  edib girdəkanları yeyir. Hələ üstəlik smenşikinə də pay 
 götürür. Hirsimi bir təhər cilovlayıram. Eh, çoxdandı Bakıda olmurdum, şəhəri 
 gəzmək, görmək əvəzinə, qonşuya qulaq asmayıb metroya  düşdüm və indi də 
 mal kimi durub polis qardaşın  girdəkanları necə ləzzətlə yediyinə tamaşa  
 edirəm. Nə isə ürək açan iş deyildi. Deyəsən başağrısız  ötüşməyəcəkdi. 
 
KAPITAN ADIGÖZƏLOV   - Yaxşı, yığışdır torbanı, çıx get. Ancaq demə ki, məni 
 aldatdın, yox, məni aldada bilməzsən, hit-mit, qara-qura atana oxşayırsan, xalis 
 tiryək alverçisisən. Lakin bəxtin gətirib ki, bu gün səninlə məşğul olmağa vaxtım 
 yoxdu, çox vacib bir işim var. Bir xa... ee, br adam gələcək, onu gözləyirəm. Çıx 
 get və Allahına dua et. (Aralanır, cib telefonunu çıxarıb kiminləsə danışır.)  Aaaz, 
 nə oldu, niyə gəlib çıxmırsan, cəənçün super qoz... (Birdən gözü kişiyə sataşır, 
 duruxub qalır.) 
 
KIġI          - (Torbanın ağzını bağlayıb cibindən yaylı tərəzi çıxardır, çəkir, öz-özünə.) 
 Səkkiz kilo iki yüz qram. Düz on kilo idi. Deməli... 
 
KAPITAN ADIGÖZƏLOV   - (Təəccüblə.) A kişi, sən nə edirsən elə? 
 
KIġI          - Görmürsən neynirəm? Qozun bir kilo cəkkiz yüz qramını yemısən. 
 
KAPITAN ADIGÖZƏLOV   - Nə olsun ki yemişəm? 
 
KIġI          - O olsun ki, pulunu verməlisən. Bazarda kilosu köhnə pulnan bir 
 şirvanadı, bu hesabla sən  mənə üç  manat səksən  qəpik  borclusan.  
      5 
KAPITAN ADIGÖZƏLOV   - (Uğunur, bərkdən gülür, əlini onun çiyninə çırpır.) Məzən 
 olsun, a kişi! Mən də deyirəm bu neyləyir. (Birdən səsinin tonunu dəyişir, 
 amiranə.) Çıx get dedim sənə, işinin dalınca. Allahına şükür elə ki, cibindən 
 heroin, tiryək tapmadıq. 
 
KIġI          - Bir şey ki məndə yoxdu, necə tapa bilərsən onu? 
 
KAPITAN ADIGÖZƏLOV   - Taparıq, taparıq. Nə istəsəm onu da taparam, qumbara, 
 qrad, lap istəsəm  qırıcı samalyot da taparam. 
 
KIġI          - Mən də deyirəm, qonşunun başı xarab olub, lap düz  deyirmiş ki . 
 
KAPITAN ADIGÖZƏLOV   - Nə qonşu-qonşu salmısan, a kişi. Cıx get dedim sənə. 
 Məni cin atına  mindirmə. 
 
KIġI          - Cin atına sən mindirirsən məni. Pulumu ver. 
 
KAPITAN ADIGÖZƏLOV   - Nə pul, a kişi? 
 
KIġI          - Yediyin girdəkanların pulunu. 
 
KAPITAN ADIGÖZƏLOV   - Yenə dedi girdəkan! Qoz, qoz, bildin, qandın a kişi? 
 
KIġI          - Hə, yaxşı, qoy qoz olsun, onda yediyin qozumun pulunu ver. 
 
KAPITAN ADIGÖZƏLOV   - Əstəğfrullah... lənət şeytana. Heyif ki bu gün... Yaxşı, 
 indi üstümdə pul  yoxdu,  axşamüstü gələrsən, verərəm sənin pulunu. 
 
KIġI          - Axşamüstü, yəni... saat neçədə? 
 
KAPITAN ADIGÖZƏLOV   - Altıda, yeddidə... (Elə bu vaxt gözü kənarda kiməsə 
 sataşır, fit çalaraq qaçıb gedir, kənardan səsi eşidilir.) 
 Vətəndaş, şübhəli şəxs kimi mənimlə getməlisən. Karobkadakı nədir, pamidor? 
 
 
 
 
                             ÜÇÜNCÜ FRAQMENT  
 
  
KIġI          - (Tamaşaçılara.) Birbaşa getdim bibioğlugilə.  Görüşdük, dərdləşdik. 
 Başıma gələn əhvalatı  da danışdım. Axşamüstü hara gedəcəyimi deyib evdən 
 çıxdım. Bibioğlu az qala dəli olub düşdü dalımca, məni yoldan qaytarmaq istədi. 
 
BIBIOĞLU    - Ağlını itirmisən, nədi? Səfehləmə! Polis yediyinin pulunu haçan verib ki, 
 indi də verə. Şərliyib başına cəncəl açacaqlar. Sonrası da ki, böyük iş olub, nədi, 
 elə vacibsə mən verərəm  sənə  o iki kilo qozun pulunu. 
 
KIġI          - Burda söhbət puldan getmir. Başa düş, ay bibioğlu, adama təsir edən  
      6 
 odur ki, məni kəndçi,  maymaq  yerinə qoyub malımı yeyir, üstəlik özümü də ələ 
 salır. Yəni məni kişi hesab etmir. Göstərəcəyəm ona kim olduğumu. Bir 
 qəpiyindən də keçmərəm. 
 
BIBIOĞLU    -  Ay dayıoğlu, gəl Allaha bax, peyğəmbərə bax, qayıt geri, ilin-günün bu 
 vaxtında başımıza  iş  açma. Gedək evə, çoxdandı görüşmürük, oturaq bir 
 əməlli-başlı, bir araq içək, dərdləşək. 
 
KIġI          -  Bibioğlu, sən qayıt evə, mən pulu alıb, həmin pula bir araq da alıb 
 gəlirəm. Kişi söz verdi  ki, axşamüstü ödəyəcək borcunu. 
 
Bibioğlu baĢını bulayıb geri qayıdır. KiĢi yoluna davam edir. 
 
     
 
 
DÖRDÜNCÜ FRAQMENT  
 
 
KIġI          - Nə isə, getdim metroya. Dedilər kapitan yoxdu, növbəsi qurtarıb gedib 
 evinə. Ünvanını  öyrənib gəldim bura. Qapının zəngini basıram, cavab verən 
 yoxdu. Amma içəridə, eşidirsiniz  necə musiqi səslənir.  
 
KiĢi ümidi üzülmiĢ halda çıxıb getmək istəyəndə qapı açılır. Kapitan 
Adıgözəlovun arvadı ev xalatında,  baĢı sarğılğ halda çıxır. 
 
KAPITAN ADIGÖZƏLOVUN ARVADI   - Ay dayı, ay dayı, sizə kim lazımdı? 
 
KIġI          - Bağışlayın, siz kapitanın arvadısınız, eləmi? 
 
KAPITAN ADIGÖZƏLOVUN ARVADI   - Bəli. Nə olub? Sizə nə lazımdı? (Evə tərəf 
 boylanaraq.)  Ay oğul, o zəhrimarın səsini aşağı elə bir az, görək bu dayı nəyə 
 gəlib? Off... başım  partlayır. (Əlilə başını tutur.) Buyurun, dayı. 
 
KIġI          - Məsələ belədi də... Əriniz yoxdu evdə? 
 
KAPITAN ADIGÖZƏLOVUN ARVADI   - Hələ işdən gəlməyib. Nə məsələdi? 
 
KIġI          - Vallah, deməyə də utanıram... əriniz mənim ... girdəkanımı... yəni 
 qozumu yeyib. 
 
KAPITAN ADIGÖZƏLOVUN ARVADI   - Nəyinizi yeyib? (Çaşqınlıqla donub qalır.) 
 
KIġI          - Belə də, zadımı, şeyimi... qozumu. 
 
KAPITAN ADIGÖZƏLOVUN ARVADI   - Mən sizi düzmü eşitdim? Yəni mənim ərim 
 sizin... nəyinizisə yeyib? 
 
      7 
KIġI          - Düz eşitdiniz, düppədüz. Yeyib də, şeyimi, qozumu. 
 
KAPITAN ADIGÖZƏLOVUN ARVADI   - Nə isə... inana bilmirəm. Çoxmu incidiniz? 
 
KIġI      - Əlbəttə ki incidim. Kəndçiliyimdən istifadə edib başlayır qozumu yeməyə. 
Ən çox da ona     görə incidim ki, təkcə özü yemədi, smenşikinə də pay 
götürdü. Lap görməmiş kimi, ac  qurd kimi daraşmışdı. 
 
KAPITAN ADIGÖZƏLOVUN ARVADI   - Aman Allah, mən elə əvvəldən kişilər haqda 
 yaxşı fikirdə deyildim. Xətrinizə dəyməsin, bunun sizə aidiyyatı yoxdu. Belə bir 
 ərim olduğu üçün xəcalət çəkirəm.  
 
KIġI  - Elə mən də xəcalət çəkirəm. Əriniz mənə məxsus olan şeyi yeməsəydi heç 
vaxt bu   qapıya  gəlməzdim. 
 
KAPITAN ADIGÖZƏLOVUN ARVADI   - Özü də iyrənc bir şeyi.  
 
KIġI          - İyrənc niyə? Mənim şeyim, yəni qozum gül kimiydi. Şəhərə gəlməmişdən 
 əvvəl təmiz olsun  deyə paraşoklu suda yumuşdum, yaxşı görünsün deyə lap 
 kükürdləmişdim də. 
 
KAPITAN ADIGÖZƏLOVUN ARVADI   - Utanmırsınız? Bunun danıçığına bir bax! 
 Kişilər hamısı bir bezin qırığı imişlər, elə siz də. Öz şeyinizi gedib məhrəm 
 adamlarınıza tərifləyərsiniz.  Ağrıyan başımı bir az da ağrıtmayın.  Yaxşı, indi 
 mən nə etməliyəm sizin üçün? 
 
KIġI          - Ziyanı ödəməlisiniz.  
 
KAPITAN ADIGÖZƏLOVUN ARVADI   - Xeyr!  Elə şey yoxdu! Özü yeyib, zəhmət 
 çəkib özü də   ödəsin. Oğlum! (Geri dönüb oğlunu səsləyir.) Ay oğul, bir bura 
 gəl.  
 
KAPITAN ADIGÖZƏLOVUN OĞLU     - (Əlində bülöv daşı və mətbəx bıçağı bir-birinə 
 sürtə-sürtə gəlir.) Eh, ay ana, görmürsən əlimdə işim var. 
 
KAPITAN ADIGÖZƏLOVUN ARVADI   - Atan bir qayda olaraq doldşıq işlərdən əl 
 çəkmir. Ancaq bu dəfə lap uzağa gedib. Bu adamın harasınısa yeyib. Başımı 
 itirmişəm daha. Bildiyim bircə budur ki, burda mənlik bir iş yoxdu. 
 
KAPITAN ADIGÖZƏLOVUN OĞLU     -   Atam  nəyini yeyib? 
 
KIġI          - Qozumu.  
 
KAPITAN ADIGÖZƏLOVUN OĞLU     - Necə yəni qozunu? (Dartınıb dimdik durur.)  
 
KIġI          - Bunun necəsi olmur ki, yedi də, vəssalam, şüttamam.  
 
KAPITAN ADIGÖZƏLOVUN OĞLU     - Belə... tamam, yerli-dibli? 
 
      8 
KIġI          - Yox, bir kilo səkkiz yüz qramını. 
 
KAPITAN ADIGÖZƏLOVUN OĞLU     - Ay oğrəş! (Qışqırır.) Sənin həngamən nə 
 boydadı ki,  atam da  onun  iki kilosunu yeyə?! 
 
KIġI          - Oğraş sənin atandı ki, sənin kimi oğlu var. (Qıçqırır.) Nədi, deyirsən indi 
 yalan söyləyirəm?  Yeməyib? 
 
KAPITAN ADIGÖZƏLOVUN OĞLU     - (Bülöv daşını anasına uzadır.) Sən bu daşı 
saxla. (Bıçağı irəli tutub  kişinin üstünə gedir.) 
  Qoy mən bu yaramazın dərsini verim! 
 
KAPITAN ADIGÖZƏLOVUN ARVADI   - Oğul! Sən nə etmək istəyirsən? Dəli 
 olmusan, nədi? (Oğlunun  qolundan tutub dartır.) 
 
KAPITAN ADIGÖZƏLOVUN OĞLU     - Çəkil! (Anasını geri itələyir.)  
 
KIġI          - (Özünü sındırmadan döyüşçü vəziyyəti alır.) Hə, gəl, gəl görək o bıçaq 
 sənin qarnında olacaq,  yoxsa mənim? Deyəsən, hələ bilmirsən mən kiməm.  
 
KAPITAN ADIGÖZƏLOVUN ARVADI   - Oğul! (Qıçqırır.) Oğul! Dayan! Başımıza oyun 
 açarsan. Dayan  deyirəm sənə! Nahaq dalaşırsan, günah atanda olub, o adamın 
 şeyini yeməyəydi. 
 
Kapitan Adıgözəlovun oğlu ilə kiĢi süpürləĢir. 
 
Kömək edin! Tez gəlin! Onlar bir-birini öldürəcəklər. Aman! Tez gəlin, 
köməyə gəlin! (Arvadın qışqırığı dəhlizi bürüyür.) 
 
KiĢi kapitan  Adıgözəlobun oğlunun qolunu burub  bıçağı havaya qaldırır, 
bıçaq yerə düĢür. Səhnə qaranlıqlaĢır. 
Qaranlıqda  arvadın harayı davam edir. Toppultular, guppultular, “ah-uflar” 
eĢidilir. Səsə qonĢular gəlir deyəsən. 
 
-  Ah, burda nə olub? 
- Görmürsən öldürürlər bir-birlərini. 
- Ayırın onları! 
- Quduz it kimi boğuşurlar 
- Aa... polisə zəng edin.  
- Yazıq kişini leş uzatdı gedə. Heç olmasa təcili yardım çağırın, bəlkə   
ölməyə. 
 
Təcili yardım sirenası və miqalkası.  
 
 
      
 
                                         9 
                                    
 
 
 
 
BEŞINCI  FRAQMENT  
 
ĠĢıqlaĢanda – xəstəxana. KiĢi baĢı, qolu-qıçı sarıqlı halda uzanıb. Bibioğlu 
yanında oturub. Tibb bacısı qoĢulmuĢ  sistemi  nizamlayır. KiĢi zarıyır.  
 
TIBB BACISI    -Daha az qalıb, bir az da dözün. (Bibioğluna.) Bir gözünüz burda 
 olsun. Nasazlıq hiss edən  kimi  məni səsləyin. (Gedir.) 
 
KIġI                    - Ay Allah, bu nə iş idi gəldi başıma? Pulumu vermək əvəzinə döyüb 
 bu hala saldılar məni. 
 
BIBIOĞLU        - Eh, mən sənə demədimmi ki, getmə ora, sənə pul-zad verən 
 deyillər. Cəmi-cümlətanı  dörd manatı qovurdun, indi gör neçə manata 
 çıxacaqsan burdan. 
 
KIġI                    - Yastığın altına bax, medsestra qəbz yazıb verib. Bütün xərcləri 
 cəmləyib. Dərman pulu,  müalicə pulu, nə bilim  daha nə, nə... 
 
BIBIOĞLU        - (Qəbzi götürüb baxır, heyrətdən fit çalır.) Düppədüz iki yüz doxsan 
 doqquz dollar. Özü də  dollarla ha. 
 
KIġI                    - Bu köhnə pulnan nə qədər eləyir? 
     
BIBIOĞLU        - Hardasa paşka yarıma yaxın.  
 
KIġI                    - Oh... özü də deyir ki, pulu ödəməsən səni burdan buraxan deyilik. 
 Nə qədər artıq qalsan   əlavə xərclər də üstə gələcək. Hələ əvvəlki borcun faizi... 
 Bəs deyirdilər xəstəxanalar   pulsuz olub. 
 
BIBIOĞLU        - Eh, sən də nə qoyub nə axtarırsan?.. Bura özəldir... Bəs nə edək 
 indi? Bu qədər pulu   hardan  tapaq? 
 
KIġI                    - Arvada zəng etmək lazımdı. Ipdə bir cöngə var, qoy onu satsın.  
 
BIBIOĞLU        - Dünən  telefonla danışdım, əhvalatı söylədim. Amma pul barədə bir 
 söz demədim.  
 
KIġI                    - Telefon olsaydı özüm danışardım. Başqasının sözünə məhəl qoyan 
 deyil. 
 
 
Bir az öncə gəlib sistemi yoxlayan tibb bacısı bu söhbəti eĢidir. 
 
     10 
TIBB BACISI    - Mən sizə telefon təşkil edərəm. Ancaq gərək danışıq pulunu da 
 xərclərin üstə əlavə  edək.  
 
KIġI                    - Eyibi yox, gətir telefonu. Daha manat qovan yer deyil. 
 
Tibb bacısı gedir. 
 
KIġI                    - (Yenə zarıyır.) Of canım... ölürəm, ölürəm... 
 
BIBIOĞLU        - Çox ağrıyır? 
 
KIġI                    - Heç  dözə bilirəm ki. Zarafat deyil, beynim silkələnib, qolum 
 qırılıb, ayaq sümüyüm  çatlayıb. Köpəkoğlu quduz it kimi  cumdu üstümə, neçə 
 dəfə qaldırıb çırpdı məni  pilləkanların betonuna. Hələ yaxşı ki, qonşular yığışıb 
 gəldilər səs-küyə. Bir təhər araladılar quduz iti  məndən. 
 
TIBB BACISI    - (Əlində  cib telefonu gəlir.) Buyurun, danışın, nə qədər istəyirsiniz. 
 Ancaq qoy sistemi  yığışdırım daha. (Sistemi onun qolundan açıb kənara qoyur, 
 çıxıb gedir.) 
 
KIġI                    - (Bir təhər dikəlir, yastığa söykənib oturur. Bibioğlunun nömrə 
 yığıb verdiyi   telefonu qulağına tutur.)     Əloo... 
 
Səhnənin digər küncündə əlində telefon dəstəyi  tutmuĢ ARVAD iĢıqlanır. 
 
 
Arvad... Bilirsən də vəziyyəti.xəstəxanalıq olmuşam. Hələ bir həftə, on gün 
yatmalıyam  burda. Sən evi, uşaqları tək qoyub gəlib-eləmə buralara. 
Cöngəni satdır, tez pulu göndər.  Balnisiyanın xərcini ödəməliyəm. 
 
ARVAD              -(Əsəbi.) Eee... a kişi, bu nə işdi başına gətirmicən? Höcətliyindən 
 heç vaxt əl çəkmirsən də.  Indi mən nə edim? Mən cöngə satanam? Bir də  ki, o 
 cöngəni biz axı kiçik oğlumuzun toyuna  saxlamışdıq. 
 
KIġI                    - (Hirslənir.) Ay tünbətünün qızı! Məni cin atına mindirmə. Indi mən 
 toy hayındayam?  Sənə deyirəm ki, işə düşmüşəm, balnisiyada canımla 
 əlləşirəm, pul lazımdı mənə. Özün  sata bilmirsən, heç olmasa qonşuya satdır, 
 pulunu göndər. (Telefonun düyməsini basaraq Bibioğluna.)  Gördün arvadın 
 hikkəsini? Görüm səni lənətə gələsən, ay arvad! 
 
 
 
 
                                     ALTINCI  FRAQMENT 
 
Tibb bacısı yanında bir nəfər kiĢi içəri girir.  
 
              11 
TIBB BACISI    - Dayıcan, polisdən müstəntiq gəlib, sizi görmək istəyir. (Gedir.) 
 
KIġI                    - Eh, mənim nəyimi görəcək ki? 
 
MÜSTƏNTIQ    - Vətəndaş, sizi kim bu hala salıb? 
 
KIġI                    - Kim olasıdı? Sizin o kapitan Adıgözəlovun oğlu. 
 
MÜSTƏNTIQ    -Kapitan Adıgözəlovun oğlu niyə sizi bu hala salıbdı? 
 
KIġI                    -Atası qozumu yemişdi, mən də getmişdim pulumu istəməyə... 
 
MÜSTƏNTIQ    - (Heyrətlə.) Nəyini yemişdi?.. 
 
KIġI                    - (Bərrkdən, heca-heca.) Qo-zu-mu! Qozumu. Gözlərini niyə 
 bərəldirsən, olanı deyirəm də... 
 
MÜSTƏNTIQ    -Necə yəni... siz indi, deyirsiz, nədi o, qozsuz qalıbsız? 
 
KIġI                    - Yox, səkkiz kilo iki yüz qramı qalır.  
 
MÜSTƏNTIQ    - (Yuxudan ayılmaq istəyirmiş kimi başını silkələyir.) başa düşmədim, 
 deyirsiz, kapitan yarısını  yeyib , hələ səkkiz kilosu da qalır? 
 
KIġI                    - Nədi, inanmırsan? (Yenə bərkdən.) Düppədüz səkkiz kilo iki yüz 
 qramı qalır. Öz tərəzimlə  şəkmişəm. Əvvəl on kilo idi, düppədüz on kilo. 
 
MÜSTƏNTIQ    -(Ağzı açıla qalır.) On kilo?... Siz onu niyə çəkirdiniz? Yəni, olurmu 
 belə, adam durur,  bir şeyini çəkir? Olmaya ürəyinizə dammışdı ki,  nə vaxtsa 
 bununn bir qədərini      itirəcəksiniz. Ona görə də çəkirdiniz ki, nə qədəri gedib? 
 
KIġI                    -A kişi, sən nəyə işarə vurursan?.. Mən qoz deyirəm, qoz, qoz, 
 girdəkan. Başa düş, kapitan  Adıgözəlov yedi qozumu. Düz bir kilo səkkiz yüz 
 qramını. Mən də pulumu istədim. Bazar qiymətilə, yəni üç manat səksən 
 qəpiyimi. Oğlu da döyüb  məni bu hala saldı.  
 
MÜSTƏNTIQ    -İnana bilmirəm, adam gedir polisdən pul istəyir. Demək, qurd ürəyi 
 yemisənmiş...   Belə kişilər də olurmuş. (Başını yırğalaya-yırğalaya çıxıb gedir.) 
 
BIBIOĞLU        -  Eh, dayıoğlu, mən belə görürəm ki, işlər get-gedə cəncələ düşəcək. 
 Gəlib-gedəcəklər, sorğu-suallar , izahatlar, nə bilim, daha nələr... 
 
TIBB BACISI    - (Gəlir.) Kapitan Adıgözəlov buyurub. (Gedir.) 
 
KAPITAN ADIGÖZƏLOV   -  (Əsəbi halda içəri girir.) A kişi, sən nə abırsız 
 adamsanmış! Bu nə biabırçılıqdı çıxartmısan?! Məni rüsvay eləmisən. Utanıb 
 yerə girsənə! Gedibsən evimə, arvadıma deyibsən ki, ərin mənim qozumu yeyib. 
 Tfu səni! Həyasızın biri, həyasız! 
 
      12 
KIġI                    - Nəyə əsib-coçursan, yalan demişəm? Yeməyibsən? Onda mənim 
 qozumu yeyənin ataba- atasına lənət! 
 
KAPITAN ADIGÖZƏLOV   - (Qıçqırır.) Yemışəm, yemişəm. Ancaq qoz, qoz yemişəm. 
 Başa düşürsən? 
 
KIġI                    - Bəs mən nə demişəm? Demişəm ki, qozumu yeyib də. 
 Balqabağımı yeyib deməmişəm  ki. 
 
KAPITAN ADIGÖZƏLOV   - Tfu! Yenə deyir, qozumu yeyib! Daş düşəydi sənin 
 metroya gəldiyin günə!   Sən mənim arvadımı tanımırsan, ona haqqımda nə 
 desələr inanır. Gedək  bizə, arvada başa sal ki, mən adicə qoz yemişəm. Yoxsa 
 başqa şey yemək-filan nədi, heç gözümün ucuyla da sənin kimi murdar 
 məxluqun  iyrənc əzalarına baxmaram. Gedək, sonra sənə üç manat səksən 
 qəpik nədi,  lap iki dənə yüzlük dollar verərəm. Təki arvad mənimlə barışsın. 
 Sən də dərhal bu iyrənc vücudunla şəhəri yaraşıqdan salmağa son verərsən, 
 çıxıb gedərsən öz xarabana. Sən gələni, inan ki, Bakının havası da dəyişib,  
 bu boyda şəhəri salmısan vəlvələyə: qozumu yeyib-qozumu yeyib... Tfu səni, 
 abırsız! 
 
KIġI                    - Təhqirə keçmə. Vallahi, mən də sənə elə sözlər deyərəm ki, lap 
 yeddi qatından keçər.   Polisimə bax... A kişi, sənin ağlın yerində deyil, deməli 
 metro qalıb Allah ümidinə. Sən  ağılda adam metro-filan qoruya bilməz. Sənin 
 özünü qoruyan lazımdı. Arvadına necə var, elə də demişəm. 
 Yəni, demişəm ki, ərin qozumu yeyib, adicə qozumn. Heyva, alma, xiyar adı 
 tutmuşamsa, atama lənət. 
 
KAPITAN ADIGÖZƏLOV   - A kişi, bəsdi, hədyan-hədyan az danış. 
 
KIġI                    - Nədi, xoşuna gəlmir? Gəlməz də. Çünki, sən təmiz adam deyilsən. 
 Ancaq səndən fərqli   olaraq  arvadın ağıllı adama oxşayırdı. Bəlkə də  başa 
 salacaqdım onu. Yəni nəyimi  yediyini izah eləyəcəkdim. Amma əbləh oğlun 
 imkan vermədi, quduz it kimi cumdu üstümə. 
 
KAPITAN ADIGÖZƏLOV   - (Bibioğlunun qolundan tutub qapıya tərəf çəkir.) 
 Deyəsən, siz bu kişinin yaxınlarındansınız. Bir bəri baxın. 
        
Kapitan Adıgözəlov  qapı ağzında Bibioğluna nəsə baĢa salmağa çalıĢır. 
Cibindən çıxardıb ona pul uzadır. Əliynən  kiĢini göstərir, nəsə deyir. 
 
 
 
 
             YEDDINCI  FRAQMENT  
 
Tibb bacısı əlində telefon qaça-qaça gəlir. 
 
      13 
TIBB BACISI    - Dayıcan, sizi istəyirlər. Rayondandı, deyəsən arvadınızdı. 
 
KIġI                    - (Dəstəyi qulağına tutub bərkdən.) Əlo! Hə, nə oldu? 
 
ARVAD              - Qonşuya dedim. Qonşu cöngəni satmaqdan boyun qaçırdı. Deyir ki, 
 ələmə and içmişəm,  ocağa gedib daş üstə daş qoymuşam, özümü söymüşəm, 
 onun üçün nəinki cöngə, heç toyuq da satmaram. Demişdim də, başa salmışdım 
 da, canı çıxaydı, metroya girməyəydi. Nə qanmaz adammış. 
 Metroda nə azarı vardı onun? Basabasda özünü mamlı-matan arvadlara 
 sürtməkdən ötrü girib ora. Yoxsa başqa nə işi varmış ki, o xarabada? Öz 
 cəzasıdı, özü də çəksin indi. 
 
KIġI                    - Ağzını bir saxla görək! Dilinə gələni üyüdüb tökmə. Qonşu satmır, 
 cəhənnəmə satsın.   Qardaşlarını çağır, qoy kömək etsinlər. Elə hey qopartmaq 
 bilirlər, bir dəfə də kara gəlsinlər də. 
 
ARVAD              - Sənin ağlın çaşmışdı, nəydi, niyə metroya minirdin? Indi buna 
 qardaşlarım neyləsinlər?   Onlar sənə demişdilər ki, get metroya min? Nə tez 
 yadından çıxıb, evi tikəndə səninlə  çiyin-çiyinə işləyənlər kim idi? Yadındadımı, 
 qışda odunumuz qurtarmışdı, qağam... 
 
KIġI                    - (Özündən çıxır.) Arvad, boş-boşuna danışma! Sənə əlim çatmır 
 deyə, ağzına gələni  çərənliyirsən sən. Qısası, cöngəni satdır, pulunu göndər. 
 Sonrasına baxarıq. (Əsəbi halda telefonun düyməsini basır.) 
  
 
Kapitan Adıgözəlovu yola salıb, gəlib dayısıoğlunun telefon danıĢığına qulaq 
asan Bibioğlu maraqla baxır. 
 
BIBIOĞLU         - Hə, nə xəbər var? 
 
KIġI                     - Görmürsən, arvaddı, deyir, qonşu bildirib ki, ondan ötrü nəinki  
 cöngə, heç toyuq da  satmaram. Xəbərdarlıq etmişdim də, girmiyeydi metroya...  
 Ancaq heç bilmir ki,  onun acığına düşdüm metroya. Yoxsa metroda mənim nə 
 azarım vardı. Zalım balasılnın ayağı eşşək ayağı imiş, donuz ayağı imiş. 
 Qabağıma çıxmasaydı, o sözləri mənə deməsəydi, dünyasında metroya girəsi 
 deyildim ee... Onun acığına getdim ora... Ağzı nədi, gülə-gülə satacaq cöngəni, 
 pulunu da göndərəcək. Burda  yatıb qalası deyiləm ki! Gedib onların payını 
 vermək mənə borc olsun. 
 
BIBIOĞLU         - Dayıoğlu, heç bildin kapitan Adıgözəlov məni kənara çəkib nə 
 deyirdi?  Dedi ki, bu  əlli manatı ver ona, səsi kəsilsin. Bir daha  aləmə car çəkib 
 qışqırmasın ki, kapitan  Adıgözəlov mənim qozumu yeyib.  (Pulu uzadır.) Sən 
 cəmi iki şirvan istəyirdin, bu kişi öz ayağı ilə gəlib  gör neçə şirvan verir ki, daha 
 səsin çıxmasın. Götür pulu. Bir dərdinə-sərinə verərsən. 
 
KIġI                     - (Tərs-tərs Bibioğluna baxır.) Kapitan Adıgözəlovun pulunu sən 
 niyə gətirirsən? Özü  ölmüşdü  məgər? Yanımdaykən niyə üzü gəlib vermədi? Işə 
 bax ha... Mənim  qozumu   sən yemisıən ki, pulunu da sən verəsən? Necə  
      14 
 almısan,  eləcə də qaytar ver özünə. Indi deyəsən quyruğu  qapı arasında qalıb. 
 Arvad evə buraxmır onu. (İstehza ilə gülümsünür.) Mənə iki dənə yüzlük dollar 
 təklif edir ki, onu arvadla barışdırım. Ay sən öləsən! Gör nə günə qalmısan, 
 alçaq. Qozumu yeməyəydin, yemişdin,  pulunu ödəyəydin. Yoxsa   bu 
 həngamələrin heç biri baş verməyəcəkdi.  
 
BIBIOĞLU         - Ay dayıoğlu, əl çək bu tərsliyindən. İndi hər nədi olub-olub. Götür 
 bu pulu da. Kişi  gec də olsa ödəyib borcunu, özü də on qatından da çox. 
 Kənddən də yəqin ki, bu gün – sabah pul gəlib çıxar. Borcunu ver, canını qurtar. 
 Adamın başına iş gələr də. Daha bunu uzada-uzada durmağın nə mənası var?  
 
TIBB BACISI    -  (Gəlir.) Qapıları bağlayırıq. Xəstə yanına gələnlər palatanı tərk 
 etsinlər.  
 
BIBIOĞLU         -  Di yaxşı, daha mən getdim. Rahat yat, hər şey yaxşı olacaq. 
 Amma tərsliyindən əl  çək. Tez-bazar burdan çıxmaq lazımdı.  
 
KIġI                     -  Get, get. Sənlik burda bir iş yoxdu. Hər halda bu məsələni mən 
 belə qoymayacağam.   A kişi, polisə bax, qozumu yeyir, pulumu vermək əvəzinə 
 oğluna məni döydürtdürür.  
 Yox. Bu işi belə qoymaq olmaz. Mən yazacağam, lap yuxarılara yazacağam. Belə 
 dəhşət olar? Bir kişinin qozunu yesinlər, üstəlik də onu döyüb balnisiyalıx 
 etsinlər... 
 Hər halda haqq var, ədalət var. Bu işi belə qoysam, qəbirdə də dinclik tapa 
 bilmərəm. Mənə də mən deyərlər. 
 
 
QaranlıqlaĢır.  
Qaranlıqda təyyarə uğultusu eĢidilir. Təcili yardım miqalkası  səhnəyə təcili 
yardım sirenası ilə  həyəcan  əhvalı yayır.  
 
 
 
 
     
                        SƏKKIZINCI  FRAQMENT  
     
 
 
IĢıqlaĢır. Yenə həmin palata.  
Tibb bacısı çarpayının bir kənarında oturub dizi üstə qoyduğu kağızlara yazır. 
KiĢi qoltuq ağacına söykənə-söykənə, bir qolu sarıqda, sinəsindən asılmıĢ 
halda diqtə edir. 
 
KIġI                     - Hörmətli cənab nazir... (Tibb  bacısına.) Yazdınmı?.. cənab 
 nazir... bütün bunları   nəzərə alaraq, rica edirəm ki, rica edirəm ki, kapitan 
 Adıgözəlov yediyi mənim qozumun  pulunu... qozumun pulunu və... və... bu  
       
                                                         15 
  
pulu ödəmədiyi üçün oğlu tərəfindıən döyülərək xəstəxanaya düşdüyümə görə...  gəl 
bunları heç yazmayaq... beyin silkələnməm olub, qolum sınıb, ayaq  sümüyüm 
çatlayıb... yox, bunları yazsaq yazığa qarşı iş qaldıra bilərlər... poz,  buraları 
poz...davam et... maddi və mənəvi təzminat kimi heç olmasa ... satıb  xəstəxana 
məsrəflərinə ödədiyim cöngənin pulunu versin. Başqa  
 heç bir şikayətim olmayacaq. Əks təqdirdə... əks təqdirdə... mən hüquqlarımın 
 bərpa olunması üçün Kofe  müəllimə, yəni Bı Mı Tı-nın baş katibinə... 
 
TIBB BACISI    - Ay dayı, Kofe müəllimi çıxartdıqları haçandı, dünyadan xəbəriniz 
 yoxdu siziin... İndi  başqa müəllimdi orda... 
 
KIġI                     - Yaz... o başqa müəllimə  müraciət etməli olacağam. Yazdınmı? 
 İndi bunu bir paketə qoy,  göndər cənab nazirə, qoy o da bilsin ki, onun polisləri  
 nələrlə məşğuldular, adamın  qozunu yeyirlər, pulunu vermək istəmirlər. 
 
TIBB BACISI    - (Ayağa qalxır.) Narahat olmayın, heç paketə-zada qoymaq lazım 
deyil, bu dəqiqə faksla  göndərirəm gedir. Bir dəqiqəyə nazirin stolunun üstündə olacaq 
 bütün yazdıqlarınız.  Pulunu xərclərinizin üstə əlavə edərik.  
 
KIġI                     - O Fakıs kimdi, ay qızım, heç olmasa etibarlı adamdımı? 
 
TIBB BACISI    -  (Gülməkdən özünü saxlaya bilmir.) Ay dayı, faks adam deyil, 
 teleqraf kimi bir şeydi.   Necə yazmısınız, eləcə də orda çıxır. 
 
KIġI                     -  Elə isə, di tez ol, göndər getsin. 
          
Tibb bacısı gedir. 
 
(Öz-özünə.)  Hə, cənab kapitan Adıgözəlov, indi mən sənə göstərərəm 
 görək özgəsinin  qozunu yemək və pulunu verməmək, üstəlik də qozu yeyilən 
 adamı oğlu tərəfindən döydürülmək nə deməkdir. (Məmnun halda gəzişmək 
istəyir. Pəncərə önündə dayanıb xəstəxana həyətinə girib-çıxan təcili yardım 
maşınlarının sirenasına qulaq verir.) 
 
 
 
 
    DOQQUZUNCU  FRAQMENT  
 
 
Birdən təcili yardım sirenasını sürətlə yaxınlaĢan polis maĢını sirenası əvəz 
edir. KiĢi nə isə hiss edibmiĢ kimi  təĢviĢlə baxır.  
 
KAPITAN ADIGÖZƏLOV   - (Elə bu an hay-küylə içəri girir.) Hə, demək mənim 
 nazirimə də yazdın,  sənin qozunu necə yeməyimi?! A kişi, sən nə utanmaz 
 adasanmış. Verdim də pulunu.  Beş qat, on qat artıqlamasıyla. Ödədim də! Daha 
 nə istəyirsən bəs? 
      16 
KIġI                     - Yazdım, əcəb elədim. Pulumu verməsən lap Bı Mı Tı –ya da 
 yazacağam. 
 
KAPITAN ADIGÖZƏLOV   - Demək, mənimlə prinsipə girmisən. Pulunu verirlər, 
 ancaq götürmək  istəmirsən. Şəxsən mənim özümün verməyimi tələb edirsən. 
 İndi ki, belə oldu, verməyəcəyəm! A kişi, sənin xaraban yoxdu? Nə veribsən, ala 
 bilmirsən? Çıx get də kəndinə! Yıxılıb bura ki, beyni silkələnib guya, qolu-qıçı 
 sınıb, qırılıb. Ay sən öləsən!... İndi ki  belədi, deyirəm sənə, oğlumu əzib  
 şil-küt eləmisən. Vəhşinin biri! O incə-mincə uşaq idi. Get gör nə hala salmısan 
 yazığı.  
 Bu vaxta qədər mən abırıma salıb dinmirdim, şikayət etmirdim. İndi ki, belə 
 oldu... gözlə özünü. Ya sənə verən Allah, ya mənə verən... (Əsəbi halda çıxıb 
 gedir.) 
 
TIBB BACISI    -  (Əlində iri bir şpris gəlir.) Uzanın, iynənizin vaxtı keçir. 
 
KIġI                     - Of... yenə o zəhrimar?.. (Dinməzcə yerinə uzanır.) 
 
Tibb bacısı onun yanına iynə vurur.  
KiĢi ağrıdan uguldayır.  
 
TIBB BACISI    -  (İynənin yerini ovxalayaraq.) Bir az dözün, ağrı indi ötüb keçəcək. 
 
KIġI                     - Ah, haçan qurtaracağam bu ağrı-acılardan?.. Nə oldu, cənab nazir 
 cavab vermədi?  Deyirdin bəs bütün yazdıqlarım bir dəqiqə sonra onun stolunun 
 üstə olacaq.  
 
TIBB BACISI    -  Hələ ki , bir cavab yoxdu. (Gedir.) 
     
 
 
    
    
    ONUNCU  FRAQMENT  
 
 
MÜSTƏNTIQ    - (Daxil olur.) Hə, vətəndaş, məsələ yavaş-yavaş aydın olur. 
 
KIġI                     - (Sevincək.) Deyirəm də, hər halda dünyada haqq-ədalət var. 
 
MÜSTƏNTIQ    - Bəs necə?.. Cinayət yerdə qala bilməz. Deməli, siz  kapitan 
 Adıgözəlovun oğlunu döyüb  yalandan gəlib özünüzü yıxmısınız bura ki, guya o 
 döyüb sizi, sümüklərinizi qırıb, nə bilim, daha nə edib... Mən sizin sənədləriniz 
 tanış oldum. Orda elə bir ciddi xəta qeyd edilməyib, ancaq kapitan Adıgözəlovun 
 oğluna ekspert həkimlərin verdiyi arayışa görə... (Qovluqdan bir kağız çıxardıb 
 oxuyur.) arayışa görə... siz onun iki qabırğasını qırmısınız, beyin sümüyünü 
 qırmısınız, elə vurmusunuz  ki, yazığı, beş litrə qədər... (Duruxur.) yox, bu yəqin 
 səhv düşüb, üç olsun, üç litrə qədər qan itirib, bir gözü, bir qulağı, bir burnu  
      17 
 zədələnib. 
 Bütün bunları əldə əsas tutaraq məhkəmə cinayət Məcəlləsilə sizi təqsirli hesab 
 edib və sizə qarşı qəti həbs cəza tədbiri tətbiq olunması məsələsini irəli sürüb, 
 lakin hal-hazırda xəstəxanada yatdığınızı nəzərə alaraq bunu siz burdan 
 çıxdıqdan sonra həyata keçirtməyi qərara alıb. Vəssalam, şüt tamam. Belə-belə 
 işlər, vətəndaş Atakişiyev Balakişi Qarakişi oğlu... 
 
KIġI                     - Nə?! Siz nə danışırsınız? Qozumu yeyənlər qıraqda qalacaq, 
 türməyə mən gedəcəyəm? 
 Heç belə iş olar? 
 
Tibb bacısı kiçik padnosda dərman gətirir.  
 
MÜSTƏNTIQ    - (Tibb bacısına.) Mən gedirəm.  Bu xəstəni xüsusi nəzarətdə saxlayın. 
 Qaçıb - eləməsin.  Məhkəmə ona həbs qəti imkan tədbiri görüb. Əks təqdirdə 
 cavabdeh sizin xəstəxananız  olacaqdır.  (Grdir.) 
 
TIBB BACISI    -  Görürsüz, siz bizim başımıza nə oyunlar gətirirsiniz?.. İndi gərək 
 mən sizin  yanınızdan  ayrılmayım ki, qaçıb - eləməyəsiniz. 
 
MÜSTƏNTIQ    -  (Qayıdıb gəlir.) Narahat olmayın, sizin işinizi indi mən 
 yüngülləşdirəcəyəm. Tez mənə   bir kəndir tapıb gətirin. 
 
TIBB BACISI    -   (Təəccüblə.) Kəndir? 
 
MÜSTƏNTIQ    -   Hə, hə, kəndir. Bu kişinin əl-qolunu sarıqlamaq lazımdı. Sizə də 
 etibar eləyə bilmirəm. Qadın xeylağının ürəyi yumşaq olur,  kişi sizə dil tökər, 
 pəncərədən də varsa onu qaşırdarsınız. 
 
Tibb bacısı dinməzcə gedir. 
 
KIġI                     -  (Sarsılmış halda.) Ay müstəntiq, siz nə danışırsınız, bu ayaqla, 
 bu qol-qıçla mən hara   qaça bilərəm ki? Bir də ki, mən nə üşün qaçmalıyam 
 axı? Mən onların qozunu  yeməmişəm ki, onlar yeyib mənim qozumu. Məni necə 
 həbs edə bilərlər? Mən... mən... respublika  prokuroruna yazacağam, nədi onun 
 adı, heyf ki, adını bilmirəm. Bu işdə mənim günahım yoxdu, vallah, mənim 
 günahım yoxdu. 
 
Tibb bacısı kəndir tapıb gətirir. KiĢinin əl-qolunu bağlayaraq özünü də 
çarpayıya sarıqlamaqda  müstəntiqə kömək edir.  
 
  (Daha bərkdən.) Siz necə insanlarsınız? Deyirəm, bu işdə mənim günahım 
 yoxdu,  heç kim inanmır. Qozumu yeyənlər öz keyfindədir, amma görün mənim 
 başıma  nə oyunlar gətirirsiniz. Yox, yox, mən dünyasında bu haqsızlığı yerdə 
 qoya bilmərəm. 
 
MÜSTƏNTIQ    -  Hə, nə istəyirsiniz edin, hara istəyirsiniz yazın – indi söz azadlığıdır.  
      18 
 Mən isə daha arxayınca gedə bilərəm. (Üst-başını səliqəyə salıb gedir.) 
 
KIġI                     -  Mən yazacağam, mütləq yazacağam, lap o Bı Mı Tı –ya qədəp. 
 
TIBB BACISI      - (Əsəbi.)  Ee, siz nə təhər adamsınız? İndi nəyinizisə yeyiblər deyə 
 aləmi çaxnaşdırırsınız.   Durub burdan BMT-yə yazacaqsınız ki, qozumu yeyiblər? 
 Heç utanmırsınız, a kişi? 
 O Amerikadakıları da rahat oturmağa qoymayacaqsınız? Sizin kimiləridi də, 
 dövlətimizi hər yerdə hörmətdən salanlar. Xalqın o boyda Qarabağ dərdi var, 
 buna bir əlac qıla bilmirlər. Bu da deyir qozumu yeyiblər, qozumu yeyiblər... 
 
KIġI                     - (Hirsindən özünü güclə saxlayır.) Eh, qız uşağısan, indi mən sənə 
 nə deyim? Əgər sənin  bir şeyini yesəydilər, vallahi, dünyanı dağıdardın. 
 Dövlətin, xalqın qeyrıətini çəkən olub mənim üçün. Sən mənim halıma yan. 
 Qozumu yedilər, pulumu da vermədilər, üstəlik özümü də döyüb xəstəxanaya 
 saldılar. Müstəntiq də gəlib həbs hökmü oxuyur. Əl-qolumu da çarpayıya 
 sarıqlayır ki, birdən qaçıb – eləyərəm. Sən də gündə bir qəbz yazıb gətirirsən - 
 borcun bu qədər, borcun bu qədər... Cöngəni də satdırdım, o da ödəmir. Bəs 
 sonra nə olacaq? 
 
TIBB BACISI    -  Ee, mən nə bilim nə olacaq. Yaşlı kişisən, ağlını itirməyəydin. 
 (Gedir.)  
 
 
 
 
ON BIRINCI   FRAQMENT  
 
 
BIBIOĞLU         - (Gəlir.) Eh, dayıoğlu... işləri yaman qarışdırmısan... (Kişini 
 çarpayıya sarıqlanmış  halda görüncə böyük bir heyrətlə.) Bay... bu nədi belə? 
 Kim sarıqlayıb səni bura? 
 
KIġI                     - Müstəntiqin hoqqasıdı. Mənə həbs hökmü oxuyub. Özümü də 
 bura sarıqlayıb ki,  birdən qaçıb çıxaram aradan.  
 
BIBIOĞLU         - Yox, bunların işi lap ağ oldu... Böyük cinayətkarları heç belə 
 sarıqlamırlar. (Kəndiri   açmağa çlalışır.)   
   
KIġI                     - Toxunma. Bunu da bir bəhanə edəcəklər. Görək axırı nə olur?  
 
BIBIOĞLU         - Nə olasıdı ki? Sözümə qulaq asmadın, sənə yüz dəfə dedim ki, 
 getmə bu işin dalınca.   İndi müstəntiq məni qapıda görüb heç bilirsən nə dedi? 
 (Müstəntiqi yamsılayırmış  kimi.) “Kapitan Adıgözəlovun ekspertdən aldığı rəyi 
 məhkəməyə ötürməliyəm. Amma bir neçə gün gözləyə bilərəm.” Bilirsən də, bu 
 nə deməkdir. 
 
KIġI                     - (Fikrə gedir.) Beş-on dənə qoyunum var. Yəni deyirsən onları da 
 satdırıb bu müstəntiqin ağzını yumaq?  
     19 
BIBIOĞLU         - Başqa çarəmiz yoxdu. Iş məhkəməyə getsə, iki o qədər qoyun 
 lazım olacaq. 
 
KIġI                     - (Az qalır ulasın.) Ufff... bu nə bəla idi düşdüm, Allah?.. Qonşuya 
 rast gəldiyim   günə, metroya girdiyim günə daş düşəydi, daş, qara bir daş...  
 
 
Tibb bacısı  əlində yenə telefon gəlir.  
 
 
 
  (Telefonu qulağına tutub əsəbi halda, bərkdən.)  Əlooo! Nə olub? 
 
ARVAD                - Mən soruşmalıyam səndən, nə təhəri oldu? Canını qurtara bildin? 
 Görüm qıçın sınaydı  sənin, metroya girdiyin yerdə, qatarın altına düşəydin... 
 
KIġI                     - Ay arvad, bayquş kimi ulama. Vəziyyət gərgindi. Belə getsə, 
 xəstəxanadan çıxan   kimi tutacaqlar məni. 
 
ARVAD                - Nə? Nə dedin? Başa düşə bilmirəm, sən orda nə qələtlər eləmisən 
 ki, əl çəkmək  istəmirlər səndən. 
 
KIġI                     -  Heç bir qələt-zad eləməmişəm. Sadəcə, axmaq bir işə 
 düşmüşəm. Pul lazımdı.  Qoyunları da satdır. 
 
ARVAD                - Nə?.. a kişi, sən nə danışırsan? Bəs qoyunları sənin üçün ehsanlıq 
 saxlamamışdıq?   Sabah yıxılıb ölsən bəs üstündə nə kəsəcəyik? Bəlkə deyirsən 
 üstündə heç ehsan-zad  verməyək? El içində rüsvay, zəlil olaq? Adamlar 
 gəlsinlər ehsan yeməyə, biz də deyək ki, üzr istəyirik, ehsan verə bilmirik, ona 
 görə ki, rəhmətlik kişi ehsanlıq qoyunları satdırıb puluna Bakıda veyillənib, 
 metroda  gəzib keyf eləyib özüyçün... 
 
KIġI                     - (Elə hirslənir ki, bağlandığı qatlama çarpayı ilə  ayağa qalxır.) 
 Tfuuu, sənin zatına lənət!!  Mən nə  haydayam, bu nə hayda, nə hayda! Arvaddı 
 ki, arvad. Elə bilir pulları havaya sovurmaqdan ötrü ürəyim gedir. Sən 
 görmürsənmi ki, cöngəni, qoyunları ədalət yolunda qurban verirəm. Eyibi yox, 
 təzə cöngə də almaq olar, qoyun-quzu da almaq olar. Ancaq haqq-ədalətin 
 bərpası, təntənəsi hələm-hələm ələ düşən deyil. Heç məni də təzədən tapmaq 
 olmaz. 
 
Bibioğlu onu sakitləĢdirir, yerinə uzadır. 
Səhnə qaranlıqlaĢır. 
Yenə təcili-yardım maĢınının sirenası, miqalkası. 
 
KIġININ SƏSI   - Görəsən indi  hansı yazığın qozunu yeyib özünü də döyüblər? 
 Qardaş, sən də möhkəm    dayan, sən də bir yandan giriş. Biz bu qanmazlara 
 qandırmalıyıq ki, azad, müstəqil  dövlət qurmuşuqsa, belə dövlətdə heç kim heç  
      20 
 
 kimə təcavüz etməli deyil, heç kim heç kimin qozunu yeməli deyil. Eşidirsıənmi 
 məni, qardaş? Möhkəm dayan!.. 
 
Sirena uzaqlaĢır, lap uzaqlardan eĢidilir. Lakin miqalka səhnəni iĢıqlandırıb-
söndürməkdə davam edir.  
  
   
        
     
 
 
ON IKINCI  FRAQMENT 
         
 
KiĢi yenə  Tibb bacısına nə isə diqtə edir.  
Bibioğlu KiĢi ilə nə barədəsə mübahisə aparır.  
Müstəntiq KiĢini sorğu-suala tutur.  
KiĢi telefonda danıĢır. Hərdən  əsəbi halda əl-qol atır, kiməsə nəsə baĢa 
salmağa çalıĢır. 
Bütün cəhdləri sanki boĢa gedir, ufuldayıb çarpayıya çökür, baĢını əllərilə 
tutaraq oturub qalır. 
Bütün bu lal səhnəni KiĢinin səsi müĢaiət edir. 
 
 
KIġININ SƏSI      -Bakı bahalı şəhər imiş. Pul çatdıra bılmırəm. Cöngənin pulu, 
 qoyunların pulu haqqın  qələbəsi üçün kifayət etmir. Ona-buna zəng edirəm, 
 ağız açıram, bopcuna pul əldə etmək istəyirəm. Pul yoxdur. Olanlar da vermək 
 istəmirlər. Elə bilirlər ki,  öz keyfim üçün istəyirəm. Daha  yazıqlar bilmırlər ki,  
 Bı-Mı-Tı-dan tutmuş respublıka prokurorluğuna qədər müraciət edirəm, 
 yalvarıram, yaxarıram, günahsız olduğumu sübuta  çalışıram. Bir faydası yoxdur. 
 Elə bil dənizə daş atırsan, cavab verən yoxdu, halımı başa düşən yoxdu ki, 
 yoxdu. 
 Kim bilir, bəlkə də lənətə gəlmiş  bu tibb bacısının  faksıdı, maksıdı düz işkləmir, 
 heç yana heç nə gedib çıxmır. Bəlkə də o məni aldadıb dolayıb. Yoxsa hər 
 halda insan taleyinə cavabdeh bu vəzifəli adamlar bu qədər laqeydlik 
 göstərməzdilər. Kim bilir... 
 
QaranlıqlaĢır. 
 
 
 
 
 
 
 
       
                                                        21 
 
 
 
 
   
 
 
ON ÜÇÜNCÜ  FRAQMENT  
 
 
Xəstəxana çarpayısı  həbsxana çarpayısı ilə əvəz olunur.  
KiĢi çarpayıda oturub əlində bir neçə qoz atıb-tutur. 
 
 
KIġI                     - (Yarım sərsəm halda.)  Ay qozum, qozum, gözəl, şəkər qozum, 
 yağlı qozum, dadlı qozum,  səni yedilər, yedilər səni, yedilər, pulunu da 
 vermədilər... pulunu vermədilər, məni döydülər, döydülər məni, söydülər, sonra 
 da bura atdılar... İndi nə edək, nə edək, ay gözəl,  şəkər qozum, yağlı 
 qozum,dadlı qozum... (Sərxoş kimi gəzişir.) Səsimə səs verən yox... cöngə də 
 getdi, qoyunlar da getdi, pullar da getdi. Oğlumun toyuna cöngə lazımdı, öləndə 
 ehsanıma qoyun lazımdı. Ay qozum, qozum mənim... 
 
SƏS                      - Müttəhim Atakişiyev Balakişi Qarakişi oğlu, ziyarətçiniz var. 
 
KiĢi təəccüblə səsə qulaq asır. 
Elə bu an  kapitan Adıgözəlovun arvadı və oğlu kamerada görünür.  
Qulağına musiqi səsi gəlir. Bu həmin musiqidir ki, kapitan Adıgözəlovun 
qapısına gedərkən içəridə səslənirdi. 
KiĢi duruxub qalıb. Sanki özünü yenə kapitan Adıgözəlovun qapısı ağzında 
hiss edir. 
 
KAPITAN ADIGÖZƏLOVUN ARVADI – Qardaş,bağışla bizi. Mənə hər şey aydın oldu. 
 Sənin günahın  yoxmuş. Lənətə ğəlmiş ərim edibmiş hər işi. Doğrudan da sənin 
 qozunu yeyib pulunu verməyibmiş. Üstəlik oğlum da səni döyüb şil-küt edib. 
 Bağışla, bağışla sən Allah bizi. Qovdum onu evdən. Əvvəl-axır baş verməliydi bu 
 iş bir gün.  
 Oğluma da, görürsən ki, heç nə olmayıb. Yalandan gedib ekspertdən rəy alıb ki, 
 guya sən onu döyüb qol-qabırğasını qırmısan. Ərizəmizi geri götürmüşük. Bu 
 gün-sabah səni azad edəcəklər. Çıxıb gedərsən evinizə. 
 
KAPITAN ADIGÖZƏLOVUN OĞLU – Ancaq bizi bağışla, dayı. Sonradan başa düşdüm 
 ki,   səndə heç  bir təqsir yox imiş.  Mən də özümdən çıxdım, qızışdım, bir-iki 
 dənə ilişdirdim sənə. Xəstəxanaya düşdün. Eşitmişik hamısını. Evində nə varsa 
 satdırıb xərcini ödəmisən. Buyuyr. (Bir zərf uzadır.) 
 Sənə dəymiş bütün maddi ziyan bizlikdi. Mənəvi ziyana görə isə dönə-dönə üzr 
 istəyirik. (Dönə-dönəbaş əyir.) 
      22 
KiĢi özünü itirmiĢ halda çaĢqın-çaĢqın baxa-baxa qalıb.  
 
KAPITAN ADIGÖZƏLOVUN ARVADI – (Təbəssümlə.) Amma öz aramızdı, əla 
 qozunuz varmış ha... 
 Ərim smenşikin adına götürdüyü qozları heç kimə verməyib evə gətirmişdi. 
 Özümüzü saxlaya bilməyib yedik o qozları. Çox dadlı qozlar imiş. Nə olar, o 
 qozlardan bir on kilo gətir bacına. Bu da pulu, bəri başdan verirəm. Artıqlaması 
 ilə. Ünvanı da ki, daha özün bilirsən. 
 
KiĢi yenə çaĢqın-çaĢqın baxır. Gördüklərinə, eĢitdiklərinə inana bilmir. Sanki 
bilə bilmir yuxu görür, ya onu  qara basır. 
Yenə təyyarə uğultusu. BaĢını səsə doğru qaldırır. Uğultu get-gedə yaxınlaĢır. 
Bir də görür ki, kamerada özündən baĢqa heç kim yoxdur. Əlindəki pul zərfi 
də yoxa çıxıb. Təəccübindən  çiyinlərini çəkir. 
Təyyarə sanki lap onun baĢı üstündən keçir. 
 
 
KIġI                     - (Qeyri-adi bir tərzdə əllərini təyyarənin ardınca uzadaraq.) Hara 
 uçur bu adamlar görəsən   belə?.. (Qışqırır.) Ehe-he-heeey! Hara uçsanız, hansı 
 şəhərə getsəniz də, metroya minməyin ha!.. Məni eşidirsinizmi? Metroya 
 minməyin ha! Metroya minməyin! Metroya minməyin! Metroya 
 minməyin...  
 
KiĢinin səsi əks-səda verir. 
UzaqlaĢan təyyarənin səsi  elə bil göy gurultusuna çevrilir. Külək səsi, yağıĢ 
səsi tədricən qaranlıqlaĢan səhnəni  bürüyür. 
Bütün səslər içində KiĢinin harayı hələ də eĢidilməkdədir: 
                    “Metroya minməyin! Metroya minməyin ha!..”  
 
 
 
 
 
        S O N          
 
                                                               
 
                                                                            Füzuli YAVƏR 
        ser.f.yaver@mail.ru 
 
           
