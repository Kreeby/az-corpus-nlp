MİRMÖHSÜN 
 
 
 
 
HEKAYƏLƏR 
 
 
 
 
 
 
 
Azərbaycan Dövlət Nəşriyyatı 
Bakı-1966 
 
 
 
 
 
 
 
 
 
Mәşhur özbәk yazıçısı Mirmöhsün bir çox 
şer, poema, hekayә vә povestlәrin müәllifidir. 
O, uşaqlar üçün dә әsәrlәr yazır. 
“Hәsәn vә Hüsәn” yazıçının tәzә kitabıdır. Bu 
hekayәlәr özbәk uşaqlarının hәyatından bәhs 
edir. 
Buradakı balaca oğlan vә qızların 
hәrәsinin öz xasiyyәti, öz qayğısı var, işә, 
dosta münasibәtlәri dә başqa-başqadır, ancaq 
hamısı bir-birindәn yaxşı, xeyirxah olmaq 
istәyir; bu onların sәmimi arzusudur. 
 
 
 
Moskva 
 
Uşaqlar qumluqda oynayırdılar. Balaca 
Qarabәy bir neçә kәrpici üst-üstә yığdı, sonra 
kәrpiclәrin üstünә çıxıb, diqqәtlә üfüqә baxdı. 
Arabir o, әlini gözünün üstünә tutub, boynunu 
irәli uzadırdı. 
Əlişir soruşdu: 
—Sәn orada nә görmüsәn? 
Qarabәy dedi: 
—Moskvanı. 
Əlişir tәәccüblәndi: 
—Heç Daşkәnddәn Moskvanı görmәk olar? 
Qarabәy dedi:
—Olar. Mәn lap әvvәllәr dә Moskvanı 
görmüşәm, şәkillәrdә görmüşәm. 
—Qoy mәndә baxım.— Əlişir Qarabәyin 
әlindәn tutub dartdı. 
Qarabәy öz yerini ona vermәk istәmirdi, 
ancaq mәcbur oldu. Axı Əlişir yalvarır, ondan 
әl çәkmirdi. 
Əlişir dә kәrpiclәrin üstünә çıxıb uzaqlara 
baxdı. 
—Ora bax! —deyә Qarabәy әli ilә kanal 
keçәn tәrәfi göstәrdi. 
Uzaqda, yaşıl ağacların arxasında 
çoxmәrtәbәli binalar görünürdü. Binaların 
pәncәrәlәri gün işığında parıldayırdı. 
Əlişir sevinclә qışqırdı: 
—Görürәm, görürәm! 
—Kremli dә görürsәnmi? 
—Görürәm! 
—Bәs ulduz da 
görünürmü? 
—Odur e-ey...  
—Qoy mәn dә baxım.. 
—Mәn dә... 
Qarabәy Moskvanı 
hamıya göstәrdi. Hәtta balaca gombul Bapi dә 
Moskvaya baxırdı.
 
 
 
 
 
Həsən  
və Hüsən   
Hәsәn vә Hüsәn әkiz idilәr. Onlar bir cür 
geyinir vә cüt gәzirdilәr. Özü dә bir-birlәrinә elә 
oxşayırdılar ki, adam ilk baxışda onlardan hansının 
Hәsәn, hansının Hüsәn olduğunu ayırd edә 
bilmirdi. Hәtta qışlaqdan qonaq gәlәn qoca babası 
da onları dәyişik salır, çox vaxt Hәsәnә Hüsәn, 
Hüsәnә isә Hәsәn deyirdi. 
Bir dәfә babası onlara qonaq gәldi, Bir axşam o, 
öz sevimli nәvәlәrini dizlәri üstә oturdub, maraqlı 
bir nağıl danışdı, sonra da söz verdi ki, nәvәlәrini 
özü ilә qışlaqa aparacaq. 
Əkizlәrin anası dedi: 
—Qoy getsinlәr, bir-birinizә öyrәşәrsiniz, daha 
onları dәyişik salmazsınız.  
—Əlbәttә,—deyә baba razılaşdı.  
Ertәsi gün Hәsәnlә Hüsәn qalın geyinib, babaları 
ilә birlikdә qışlağa getdilәr. 
Nәnә onların gәlişindәn çox şad oldu! Nәvәlәrini 
heyvaya, әrik qurusuna, almaya, fındığa qonaq etdi. 
Hәtta badamdan muncuq düzәldib, әkizlәrә 
bağışladı. Sonra Hәsәn vә Hüsәn maraqlı nağıllara 
qulaq asdılar. 
Sәhәr baba әl-üzünü yumağa getdi. Nәvәlәrdәn 
biri onun dalınca qaçdı. O birisi heç yerindәn dә 
tәrpәnmәdi. 
Baba onu çağırdı:  
—Sәn dә gәl әl-üzünü yu.  
Oğlan tәnbәl-tәnbәl cavab verdi:  
—E-e-e-eh... Birinci nәvә dedi: 
—O heç vaxt özü yuyunmur: onun әl-üzünü 
anam yuyur, yuyanda da ağlayır.  
Baba dedi: 
—Yox, bu olmadı. Amma sәnә afәrin! Sonra 
soruşdu: —Sәn kimsәn? Hәsәnsәn yoxsa Hüsәn?  
—Mәn Hәsәnәm.  
Baba onun sözünü tәsdiq etdi:  
—Hә, Hә, sәn Hәsәnsәn.  
Sonra üzünü Hüsәnә tutub dedi: 
—Ayıb olsun ki, әl-üzünü özün yumursan... 
Sәhәr yemәyindәn sonra baba dedi: 
—Hә, qoçaqlar, gedәk tarlaya, pambıq kolu yığaq, 
nәnә dә bizim üçün xörәk bişirsin.  
Nәvәlәrdәn biri dedi:  
—Mәn getmәyәcәyәm. 
O birisi dedi: 
—Mәn gedәcәyәm.
 
 
Baba yenә soruşdu: 
—Sәn Hәsәnsәn, yoxsa Hüsәn? 
Nәvә cavab verdi: 
—Mәn Hәsәnәm. 
Baba onunla razılaşdı: 
—Hә, hә, sәn Hәsәnsәn. Yaxşı, ikimiz 
gedәk, Hüsәn dә qoy dincәlsin. 
Hüsәn evdә tәk qalıb darıxmaq istәmirdi. O, 
tәnbәl-tәnbәl ayağa qalxdı. 
Uzun kәnd yolu. Bu yolla qoca baba vә iki 
nәvә gedirdi. Soyuq külәk onların üzünә çırpır, 
qulaqlarını üşüdürdü. Baba yolun kәnarı ilә 
addımlayaraq nağıl danışır, nәvәlәr qulaq 
asırdı. Yol üstündә bir daş vardı. Nәvәlәrdәn 
biri addayıb daşın üstündәn keçdi, o birisi isә 
daşı götürüb yoldan kәnara atdı. Baba nәvәsinә 
baxdı vә yenә soruşdu: 
—Sәn Hәsәnsәn, yoxsa Hüsәn?  
Oğlan dedi:  
—Mәn Hәsәnәm.  
—Hә, hә, sәn Hәsәnsәn. 
Belәliklә onlar tarlaya gәlib çatdılar. 
Pambıq yığılıb qurtarmışdı, tәkcә pambıq kolu 
qalmışdı Baba oğlanlara dedi: 
—Hә, igidlәrim, siz pambıq kolunu yolun 
qırağına yığın. Mәn dә gedim araba 
dalınca...     Hәsәn pambıq kolu yığmağa 
başladı. O,qardaşından soruşdu:  
—Hüsәn, bәs sәn işlәmәk istәmirsәn?  
Hüsәn dedi: 
—İstәmirәm. 
Hәsәn tarlada o yan-bu yana qaçır, Hüsәn 
isә şalban kimi dimdik yerindә durmuşdu. 
Külәkdәn yanağı gömgöy göyәrmişdi, soyuq 
sümüklәrinә işlәyirdi. Hüsәn paltosunun 
yaxalığını qaldırdı, әllәrini ciblәrinә qoydu. 
Buna baxmayaraq, o yenә dә tir- tir әsirdi. 
Hәsәnә isә isti idi. Qızarmışdı, hәtta palto- 
sunu çıxartdı. Palto ağır idi. İşlәmәyә mane 
olurdu. 
—Paltonunu çiynimә sal,—deyә Hüsәn xahiş 
etdi,—yaman üşüyürәm. Bircә babam tez gәlib 
çıxsaydı... Hәsәn ona mәslәhәt verdi: 
—Sәn işlәsәn yaxşı olar. Bilirsәn, necә qızı- 
şarsan! 
Hüsәn hirslәndi: —Əşi, әl çәk yaxamdan! 
Bir azdan baba öz arabasında gәlib çıxdı. O, 
pambıq kolu şәlәsini görüb çox sevindi, qıpqır- 
mızı qızarmış nәvәsinә baxa-baxa dedi: 
—Afәrin, әsil igid sәnsәn! İndi bilirәm ki, 
Hәsәn kimdir! Daha, yadımdan çıxmazsan. 
Daha sәhv salmaram.
 
 
 
 
 
 
 
 
Milisioner 
dayı 
Tulkunun üç düşmәni var idi: birinçisi, 
uşaq vaxtı onu dişlәmiş әqrәb; ikincisi, topla 
evinin pәncәrәsini sındırdığı Əminә xala; üçün- 
cüsü, hәmişә onu gölün qırağından qovan 
milisioner dayı. 
Əqrәb daha Tulkunun rastına çıxmırdı, 
Əminә xala da artıq hirslәnmirdi, çünki Tulkun 
futbolu atıb, daha maraqlı bir işә—balıq ovuna 
qurşanmışdı. Ancaq milisioner dayı tez-tez ona 
rast gәlir, Tulkun isә onu görәn kimi gizlәnmә-
yә yer axtarırdı. 
Qәsәbәnin bütün sakinlәri kimi Tulkun da 
lap bu yaxınlarda buraya köçmüşdü. Bu qәsә-
bәdә hәr şey tәzә idi: sovxoz da, evlәr dә, hәtta 
göl dә. Bu göldә balıq yetişdirirdilәr. Bәzi 
adamlar deyirdi: bu balıqları ona görә yetişdi-
rirlәr ki, ağcaqanad olmasın. Bәzilәri isә 
deyirdi: ona görә yetişdirirlәr ki, göl gözәl 
görünsün. 
Tulkun heç cür başa düşә bilmirdi ki, әgәr 
balıqları tutmaq qadağandırsa, bәs onları nә 
üçün yetişdirirlәr. Milisioner dayı isә hәr dәfә 
Tulkuna xatırladırdı ki, bu balıqlara әl vurmaq 
olmaz. 
Sәhәr tezdәn böyüklәrin hamısı işә gedirdi. 
Böyük yaşlı uşaqlar da onlara kömәk etmәyә 
gedirdilәr. 
Tulkun evdә qalırdı. O darıxırdı, axı neylә- 
sin — gedib balaca qızlarla oynamayacaqdı ki! 
Buna görә dә o, balıq tutmaqla mәşğul olurdu. 
Balığı tutub evә qaçırlı. Bir dәfә dörd dәnә balıq 
tutmuşdu. Ancaq milisioner dayı yaxınlaşıb: 
—Balıq tutmusan?—deyә soruşanda, o çox 
mәyus oldu. 
—Bәli, tutmuşam. 
Milisioner dayı acıqlı-acıqlı Tulkuna baxdı, 
başını yırğalayıb dedi: 
—Bir dә sәni gölün yanında görmәyim. 
Sabahısı Tulkun bütün günü evdә qalıb әzab 
çәkdi. Mәşğul olmağa bir şey tapa bilmirdi. O, 
kitab oxumağı sevmirdi. Topunu partlatmışdı, 
yapışdırmağa isә tәnbәllik edirdi. 
O birisi gün Tulkun yenә gölün qırağına 
gәldi. Bәlkә, milisioner dayı bu dәfә gәlmә-
yәcәk? 
Tәrs kimi tilova balıq düşmürdü. Tulkun hәr 
şeyi unudub, xeyli müddәt sәbirlә sahildә 
oturdu. 
Birdәn Tulkun ağ kiteli gördü. O, yerindәn 
sıçradı, tilovu qapdı, ancaq yaş gilin üstündә 
ayağı sürüşdü, o, gölmәçәyә düşdü. Zümrüd su 
axıb onun üstünә töküldü, onu harasa aşağıya, 
qaranlıq, qorxunc dәrinliyә doğru çәkdi. 
Tulkun çırpınır, әl-qol atırdı, 
çığırmaq istәyәndә nә isә ağzına 
dolur, onu hey aşağı, aşağı 
çәkirdi. 
Onun başı axırıncı dәfә suyun 
üzәrindә hörünәndә, o, sıçrayan 
damcıların arasından yenә dә 
hәmin ağ kiteli gördü... 
Tulkun gözlәrini açanda, yenә 
dә hәmin işıldayan düymәlәri 
olan ağ kiteli gördü; ancaq bu dәfә kitel tamam 
yaş idi. Tulkun gözlәrini yumdu. O, qorxdu, elә 
bildi ki, milisioner dayı yenә onu danlayacaq, 
bәlkә dә, bu haqda lap anasına da danışacaq... 
Əlbәttә, danışacaq. 
Kim isә Tulkunun әlindәn yapışıb birdәn onu 
yuxarı qaldırdı. Özü dә elә dartdı ki, Tulkunun 
әllәri ağrıdı. Tulkun çığırdı: 
—Dәymә, daha bir dә elәmәrәm. O hiss etdi ki, 
yanaqlarından göz yaşı axır. O, yenidәn 
gözlәrini açdı, dikәlib oturdu vә yenә 
donquldanmağa başladı: 
—Elәmәrәm, daha elәmәrәm, milisioner 
dayı. 
 Amma milisioner dayı nәdәnsә susurdu. 
Yәqin ki, ona inanmırdı. Tulkun onun üzünә 
baxdı. Milisioner dayı gülümsәyirdi, onun 
uzündәn su damcılayırdı. 
Tulkun daha bәrkdәn ağlamağa başladı, 
milisnoner dayının sinәsinә sıxılıb öz-özünә 
düşündü ki, o, pis adam deyil, әksinә, 
mehribandır. 
Bir dә fikirlәşdi ki, Tulkun özü dә hәmişә 
mehriban olacaq. 
 
 
Rüstəm və 
qarışqalar 
 
Yenә dә mәğlubiyyәt! Bu ay әrzindә altıncı 
mәğlubiyyәt! 
Rüstәm tövşüyә-tövşüyә kәtilin üstündә 
oturdu, әlcәklәrini çıxarıb, alnının tәrini sildi. 
Onun rәqibi sevincәk halda zalın ortasında 
dayanmışdı vә mәşqçi ilә nә haqdasa danışırdı. 
Rüstәm dözә bilmәdi, әlcәklәri çiyninә aşırıb 
zaldan çıxdı. Bir dә bundan sonra o, boksla 
mәşqul olsunmu! Özü dә altı mәğlubiyyәtdәn 
sonra! Yox, bәsdir! 
Rüstәm döngәyә necә gәlib çatdığını hiss 
etmәdi. O, arxın qırağında yekә qollu-budaqlı 
ağacın kölgәsindә yerlәşәn çayxananın yanına 
gәlib çatanda kim isә onu sәslәdi: 
—Rüstәm, әzizim, gәl çay iç! 
Bu, onun dayısı idi. 
—Ay qoçaq, axır ki, sәni gördüm. Nәdәnsә 
bizi lap unutmusan, heç bizә baş çәkmirsәn. 
Dayı evdәkilәrin hal-әhvalını soruşdu. 
Rüstәmin qulağı onda olsa da, gözü qaynaşan 
qarışqalarda idi. Bәzilәri taxıl dәnlәrini çәkә-çәkә 
aparır, bәzilәri cәld yuvasına girib yox olur, 
sonra yenә yuvasından çıxır, harasa qaçıb 
gedirdilәr. 
Rüstәm ayaqqabısının burnu ilә yeri eşәlәyib, 
yuvanın ağzına torpaq doldurdu. Bir az keçmiş 
qarışqalar yenә özlәrinә yol açdılar. Rüstәm 
qarışqa yuvasının üstünә yenә dә torpaq töküb 
basdırdı. O bir piyalә çayı içib qurtarmamışdı ki, 
qarışqalar yenidәn üzә çıxdılar. 
Rüstәm heyran-heyran qarışqalara baxırdı. 
Oğlan başa düşdü ki, onların üstünә yüz dәfә dә 
torpaq töksә, qarışqalar yenә özlәrinә yol 
açaçaqlar. 
...Ertәsi gün Rüstәm sәhәr tezdәn idman 
zalında idi. 
O, mәşq edirdi. O, qәlәbә çalaçağına inaiırdı! 
 
 
 
 
 
 
 
 
 
 
 
Kəklik 
Atam deyir ki, Amu-Dәryanın sahilindә çox- 
lu quş var, özü dә hәr cür quş: cüllüt dә, ördәk. 
dә, qırqovul da, durna da var. 
Mәn çoxdan oraya getmәk istәyirdim. 
Nәhayәt, arzuma çatdım. Bir dәfә sәhәr tezdәn 
atam mәni oyatdı. Biz tez yığışıb yola düşdük. 
Ayığı da özümüzlә götürdük. Ayıq bizim ov 
itimizin adıdır. Atam hәmişә deyir ki, it olmasa 
ov, ov deyil. 
Ayıq elә hey irәlidә qaçırdı. 
Birdәn atam tüfәngi çiynindәn götürdü, 
tuşlayıb nişan aldı. Yerә bir ördәk düşdü. Ayıq 
onu tapıb gәtirdi. 
Günortaya yaxın hava lap qızdı. Heç nәfәs 
almaq olmurdu, günәş isә alәmi yaxıb yandırır-
dı, sanki torpağı odlamaq istәyirdi. Bir dәnә dә 
olsun quş  görünmürdü, elә bil burada heç quş 
yox idi. 
—Ata, bәs quşlar hanı? 
—Onlar istidәn gizlәniblәr. 
Mәn mәyyus oldum: yәqin ki, daha nә dur-
naları, nә dә qırqovulları görәcәyәm. 
Görünür, Ayıq da hәyәcanlanmışdı. Elә hey 
qabağa qaçırdı, ola bilsin ki, o da mat qalmışdı: 
“Bәs ördәklәr hanı?” 
Elә bu vaxt kiçik kolun altında bir quş gör- 
düm. 
—Ata, ata, bax! 
 Atam çevrilib baxdı: 
—Bu ki, kәklikdir! 
Kәklik dә bizi görmüşdü, narahat idi. Ancaq 
uçub getmәdi. Yerindә oturmuşdu. Atam hәtta 
tәәccüblәndi: 
—Bәlkә, o yaralıdır? 
Biz ona yaxınlaşdıq, quş isә yerindәn 
tәrpәnmirdi. Bu vaxt gördüm ki, kәkliyin 
qanadları altından iki mәzәli baş tәrpәnir. 
—Ata, onun balaları var. 
Mәn aşağı әyildim, kәkliyin başını sığalla- 
maq istәdim. O çığırdı, daha çox tәşvişә düş- dü, 
ancaq yenә dә yerindәn tәrpәnmәdi, qanad-larını 
yanlarına daha bәrk sıxdı. 
Atam fikirli halda dedi: 
—Bax, buna görә o uçub getmirdi. O, adicә 
kәklik deyil, ana kәklikdir. 
Ayıq kәkliyin yanına cumdu. Atam onun 
xaltasından yapışdı. Ayıq dartınırdı, ancaq atam 
onu bәrk- bәrk tutmuşdu. 
Atam dedi: 
—Özü balaca quşdur, ancaq görürsәn, 
balalarını necә müdafiә etdi. 
Biz kәklikdәn xeyli aralanmışdıq ki, atam 
Ayığın başını buraxdı. İt o saat geriyә döndü. 
Atam onu sәslәdi: 
—Ayıq! Ayıq! 
Kimә deyirsәn—o heç dönüb dala da bax-
madı. 
Ona çatmaq qeyri-mumkün idi. Atam havaya 
güllә atdı. 
Ayıq yerindә donub qaldı. Sonra nәyi isә 
axtarmağa başladı, görünür, o elә bilmişdi ki, 
atam quşu vurub öldürmüşdür. 
Biz qaça-qaça Ayığın yanına gәldik, atam 
yenә onun xaltasından yapışdı daha heç yana 
buraxmadı. 
Kәklik isә kölgәdә uzanıb, öz balalarını gün- 
dәn qoruyurdu. 
 
 
 
 
 
 
 
 
 
 
 
 
 
 
Tufanda 
 
 
Külәk elә bәrk әsirdi ki, sanki ağacları 
kötüyündәn çıxartmaq istәyirdi. Küçәlәrdә toz 
dirәk kimi göyә qalxırdı. Göyün üzündә qara 
buludlar qaçışırdı, ildırım çaxır, göy guruldayırdı. 
İlk yağış damcıları göründü. Uşaqlar evlәrinә 
qaçdılar. Doqquz yaşlı qarayanız, girdәsifәt bir 
oğlan— Əlican da evlәrinә qaçdı. 
Leysan başladı. Navalçalardan qıjıltı ilә axıb 
tökülәn su, çay kimi köpüklәnib küçәyә dağılırdı. 
Budaqlar qırılıb tökülürdü. 
Küçә ilә bir qadın qaçırdı. Bu Əlicanın anası 
idi. O, evin yanında oğlunu görüb qorxmuş 
Halda qışqırdı: 
—Oğul, Vәlican Hanı? Qaç onun dalınca! 
1. Gölmәçәlәrin üzәrindәn atdana-atdana 
Əlican yellәncәklәr vә taxtadan tәpәçiklәr 
düzәldilmiş parka doğru cumdu. Uşaqlar 
adәtәn orada oynayırdılar. 
2. Əlican taxtadan qayrılmış yekә göbәlәyin 
altında bir neçә balaca uşaq gördü. Onlar 
oturub ağlayırdılar. Kiçik qardaşı Vәlican 
da onların arasında 
idi. 
3. —Siz 
buradaymışsınız! 
Mәn isә sizi 
axtarıram! 
4. Balacalar daha 
bәrkdәn ağlamağa 
başladılar. Əlican 
onları ovundurdu, burunlarını sildi. Balaca 
Qulkunu dalına götürüb dedi: 
—Bu saat qayıdıb sizi dә aparacağam! 
Əlican qaça-qaça Tulkunkilin evlәrinә 
yaxınlaşanda öz anasını gördü. 
 
—Qardaşını tapdın? —
Tapdım.  
—Hanı bәs o? 
—Ana can, axı Tulkun onların Hamısından 
balacadır. Bu saat qaçıb Vәlicanı gәtirәcәyәm. 
Əlicanı nә göy gurultusu, nә ildırım, nә dә 
yağış qorxutmadı. 
 
 
 
 
 
 
 
 
 
Tanışlıq 
 
 
Qasım dәcәl oğlan idi. Sözә baxmırdı. Onun 
hәtta hesabdan ikisi dә vardı. Qışda dәrslәr 
qurtarandan sonra o, adәtәn tindә gizlәnib, qızlara 
qartopu atırdı. 
Şaxta baba kimi saqqallı bir qoca ona dedi: 
—Bu heç yaxşı iş deyil. 
Müәllimlәri dә ona bu sözlәri demişdi. Ancaq 
Qasım heç kәsә qulaq asmırdı. 
Bir dәfә onun atdığı qartopu birinci sinifdә 
oxuyan Firuzәyә dәydi. Qızcığaz ağlaya-ağlaya 
evlәrinә qaçdı. O, Hәtta qartopunu kim atdığını da 
bilmәdi. 
Düz üç gün Firuzә mәktәbә getmәdi. Qasımın 
isә bundan xәbәri yox idi. O, yenә әvvәlki kimi 
tindә gizlәnib qartopu atırdı. Maraqlı olsun deyә 
o, üstәlik öz dostlarını da başına yığırdı. 
Balaca qızların hamısı bu tindәn keçmәyә qor- 
xurdular, tini dövrәlәmә keçib gedirdilәr. 
Dörd gündәn sonra Firuzә mәktәbә gәldi. 
Dәrslәr qurtarandan sonra Firuzә paltosunu 
geyinib küçәyә çıxdı. İndi bu tin onu da qorxuya 
salırdı. Firuzәgilin evinә dövrәlәmә getmәk 
olmazdı. 
Nә etmәli? 
Budur, balaca bir oğlan gәlirdi. Onun başında 
tәyyarәçi şlemi vardı, çantasından isә xizәk sal- 
lanırdı. 
Firuzә onu çağırdı: 
— Ay oğlan, evә gedirsәn? 
— Bәli, necә? 
— Zәhmәt olmasa, mәni ötür. Orada, bax, o ti- 
nin başında bir pis oğlan adamı qartopu ilә vurur. 
Oğlan tәәccüblә Firuzәyә baxdı, fikirlәşdi, 
sonra qәtiyyәtlә dedi: 
— Gedәk! 
Onlar tini keçdilәr. Ançaq orada heç kәs yox 
idi. 
Axı Firuzә hәmin “pis oğlanla” yanaşı getdi- 
yini bilmirdi. 
Onlar tini keçәndәn sonra Firuzә dedi: 
— Sağ ol! Burdan o yana tәk gedә bilәrәm. 
Firuzә getdi.
 
Qasım dönüb hәmişә gizlәndiyi tinә sarı getdi, 
birdәn nәdәnsә dayandı. Firuzәnin sözlәrini 
xatırladı: “Orada, tinin dalında bir pis oğlan 
var...” 
O, xeyli yerindә dayanıb nә haqdasa 
fikirlәşdi, ancaq bir daha tin başına qayıtmadı, 
çıxıb evlәrinә getdi.
 
 
 
 
 
 
 
Biri var idi, biri yox idi, Mәrdon adlı 
balaca bir oğlan var idi. O, mәktәbdә 
oxuyurdu. Bir dәfә dәstә rәhbәri uşaqlara dedi 
ki, hamı metal qırıntısı toplamalıdır. Dәstә 
rәhbәri üstәlik bunu da dedi ki, nә qәdәr çox 
metal qırıntısı toplasalar o qәdәr yaxşıdır. 
Mәrdon fikirlәşdi: metal qırıntısını hardan 
tapsın, özü dә çalışmaq lazımdır ki, az 
olmasın?! 
O, hәyәtdә gәzirdi, birdәn küncdә yekә paslı 
dәmir parçası gördü. Mәrdon sevindiyindәn 
ayar saxladı. Dәmir parçası isә öz rahat yerini 
tәrk etmәk istәmirdi, axı neçә illәrdi ki, o 
burada düşüb qalıb... Dәmir parçası torpaqdan 
bәrk-bәrk yapışmışdı; sanki bununla demәk 
istәyirdi ki; buyur, tәrpәdә bilirsәnsә, tәrpәt.
— Hә, yaxşı әlimә düşmüsәn! 
Mәrdon onu dartmağa başladı, dәmir 
parçası isә yerindәn tәrpәnmәk 
istәmirdi. 
Ancaq әbәs deyil ki, “Mәrdon” sözü 
özbәkcә “qoçaq” demәkdir. Mәrdon 
gülüb dedi: 
—Mәn sәnin öhdәndәn gәlәcәyәm. 
Kәmәndlәyib sürüyә- sürüyә mәktәbә 
aparacağam. 
Mәrdon kәmәnd gәtirib dәmir 
parçasının ucuna bağladı. Dartdı. 
Dәmir parçası yenә dә yerindәn 
tәrpәnmәdi. Bir dә dartdı. Dәmir 
parçası tәslim olmaq istәmirdi, yerdәn 
bәrk-bәrk yapışmışdı. Mәr- don dәmir 
parçasının altına bir ağac saldı. 
Nәhayәt, dәmir parçası yerdәn qopub 
dalı üstә yerә düşdü. Mәrdon dartdı. Dәmir 
parçası asanlıqla tәslim olmaq istә-mirdi. Gah 
sağa, gah sola atılırdı. Mәrdon yaman çәtinә 
düşmüşdü, tәr töksә dә, dәmir parçasını 
dartırdı. Dәmir parçası taqqıldayır, inad edirdi, 
ancaq bu inadla Mәrdona qalib 
gәlә bilmәyәcәyini görüb başladı ipi 
qırmağa.Ancaq bunun xeyri yox idi: Mәrdon 
sürümәyindә idi. 
Budur, bu da mәktәb
 Mәrdon dәmir parçasını sürüyüb 
mәktәbin   hәyәtinә gәtirdi vә onu metal 
qırıntıları qalağının yanına qoydu. 
Bir neçә ay keçdi. Mәktәblilәrin tәtili 
başlandı, Mәrdon babası ilә qışlağa nәnәsinin 
yanına getdi. 
Bir dәfә babası onu özü ilә bәrabәr tarlaya 
apardı. Mәrdon çox sevindi. Bu, onun çoxdankı 
arzusu idi. 
Onlar pambıqyığan kombaynın yanından 
keçirdilәr, birdәn Mәrdon bir sәs eşitdi: 
“Salam, Mәrdon!” 
Mәrdon әtrafa göz gәzdirdi. Heç kәs yox 
idi! Bәs danışan kim idi? 
“Mәni tanımırsan? Mәnәm, hәmin dәmir 
parçasıyam. Ancaq indi mәn pambıqyığan 
maşının tәkәriyәm. Sağ ol, sәni”. 
Mәrdon әvvәlcә tәәccüb etdi, sonra sevindi, 
sevindi ki, dәmir parçası indi yaxşıca işlәyir vә 
insanlara kömәk edir.
 
 
 
 
 
 
 
 
 
 
 
 
 
Kitabın içindəkilər 
 
Moskva .............................................................................. 3 
Hәsәn vә Hüsәn ................................................................. 5 
Milisioner dayı ................................................................... 10 
Rüstәm vә qarışqalar ......................................................... 14 
Kәklik ................................................................................ 16 
Tufanda .............................................................................. 19 
Tanışlıq .............................................................................. 23 
Mәrdon .............................................................................. 27 
 
 
 
KİÇİK YAŞLI UŞAQLAR ÜÇÜN 
 
Tәrcümә edәni S. Almazov  
Redaktoru R. Hacıyeva 
Rәssamı . Әliyev  
Bәdii redaktoru Y. Ağayev  
Texniki redaktoru B. Qurbanova  
Korrektorları  
B. Qaryağdı, Z.Cəfərova 
Yığılmağa verilmiş 14/11-1966-cı il. Çapa imzalanmış 
25/VI-1966-cı il. FQ 09549. Kağız formatı 60X84  
1
/16. 
Fiziki çap vәrәqi 2. Şәrti ç. v. 1,82. Uçot nәşr. vәrәqi 1,5. 
Sifariş .№ 192. Tirajı 12000. Qiymәti 6 qәp. 
Azәrbaycan Dövlәt Nәşriyyatı,  
Bakı, Hüsü Hacıyev küçәsi, № 4. 
Azәrbayсan  SSR Nazirlәr Soveti yanında Mәtbuat 
Komitәsinin 26 Bakı komissarı adına mәtbәәsi, Əli 
Bayramov küçәsi, № 3. 
