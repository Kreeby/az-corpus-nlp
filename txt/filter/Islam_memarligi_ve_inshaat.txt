Arif Xanlar oğlu Abasov 
Elçin Arif oğlu Abasov 
Elmira Novruz qızı Hüseynova 
 
 
 
 
 
 
 
 
 
 
 
ĠSLAM MEMARLIĞI 
VƏ ĠNġAAT 
 
 
 
 
 
 
 
 
 
 
 
 
 
Bakı 2010  
İslam memarlığı və inşaat 
 
 
“Qur’ani-Kərim”ə istinadən İslam memarlıq üslubunu yaradan, 
dünya memarlıq və inşaat elminə yeniliklər gətirən dahi memar, 
Şeyxül-mühəndisi Əcəmi Əbubəkr oğlu Naxçıvaninin (Allah 
ondan razı olsun) xatirəsinə ithaf olunur. 
 
 
Hər bir millət öz həqiqi tarixini, maddi və mənəvi dəyərlərini tanıyıb, bunların qədrini 
bildiyi zaman qabaqcıl millət, böyük millət sayıla bilər. Böyüyən yeni nəsil öz tarixini 
başqalarının tarixindən daha yaxşı bilirsə və keçmişindən lazımi dərslər alırsa, 
gələcəkdən qorxmaq lazım deyil. Bununla əlaqədar kitabda cüzi də olsa İslam 
memarlıq və inşaat elmini araşdırıb din ilə elm arasındakı vəhdəti qeyd etmişik. 
 
 
 
 
 
 
 
Müəlliflər: 
 
t.e.d., professor 
 
 
Arif Abasov  
 
i.e.n., Qərb Universitetinin müəllimi Elçin Abasov  
 
i.e.d., professor  
 
Elmira Hüseynova  
 
Elmi redaktorlar: 
 
i.e.n., Qərb Universitetinin dosenti  
 
 
Pərviz Qurbanov  
 
s/ş.e.n., Qərb Universitetinin müəllimi Tamilla Məmmədova  
 
 
Redaktorlar: 
 
Şərq ölkələri Beynəlxalq Memarlıq 
Akademiyasının müxbir üzvü, memarlıq 
doktoru, professor 
 
 
 
Vilayət Kərimov  
 
Azərbaycan EA Tarix İnstitutunun 
aparıcı elmi işçisi, tarix elmləri 
doktoru, professor 
 
 
ġahin Fazil 
 
 
Bədii redaktor: 
  
Qurban Cəbrail 
 
 
Texniki redaktor: 
  
Təranə Qasımova  
 
 
Dizayner və 
operator: 
  
 
ġahin Əliyev 
 
 
 
 
 
 
 
 
 Qərb Universiteti 
Nəşriyyat-Poliqrafiya Mərkəzi, Bakı, 2010  
 
 Arif Xanlar oğlu Abasov, Elçin Arif oğlu Abasov, Elmira Novruz qızı Hüseynova 
İslam memarlığı və inşaat. Bakı, 2010 
  
İslam memarlığı və inşaat 
 
3 
 
 
“Rəbbimizin elmi hər şeyi əhatə etmişdir” 
“Qur’ani-Kərim”, Ə’raf surəsi, 89 
 
“Əgər İslamı gözəl və möhtəşəm bir binaya oxşatsaq, alimlər o binanın sütunlarıdır. Bir alim dünyadan 
gedəndə bir sütun sınar və onu heç nə əvəz edə bilməz”. 
Məhəmməd Peyğəmbər (Allahın səlatı və salamı olsun ona və sülaləsinə) 
 
“Həmd olsun dünyaların Rəbbi olan Allaha, bütün məxluqatı yaradan Allaha, salavat və salam olsun 
Allahın bəndəsi, Onun Peyğəmbəri, dostu, məhbubu, seçilmişi, sirlərinin hafizi və peyğamlarının təbliğ 
edəni – ağamız, peyğəmbərimiz və sərvərimiz Əbülqasim Məhəmmədə (s) və Onun təmiz, pak və məsum 
sülaləsinə. 
 
Allaha pənah aparıram qovulmuş şeytanın şərindən. 
Rəbbim hər şeyi öz elmi ilə ehtiva etmişdir” 
(Ən’an surəsi, 80-82) 
 
“Allah elm, qüdrət, iradə, həyat və s. bu kimi yaxşı xüsusiyyətlərin hamısına malikdir. 
Onlar (yaranmışlar) Allahın elmindən Onun özünün istədiyindən başqa heç bir şey əldə edə bilməzlər. 
Onun kürsüsü (elmi, qüdrəti və səltənəti) göyləri və yerləri əhatə etmişdir” 
(Bəqərə surəsi, 255) 
 
“Hər əhəmiyyətli iş Allahın adı ilə bağlanmasa, o iş naqisdir” 
Nizami Gəncəvi 
 
 
ÖN SÖZ 
 
 
Qədim Azərbaycan xalqı zəngin ədəbi-bədii, 
mədəni və dini irsə, böyük tarixə malikdir. 
Keçmişimizin maddi və mənəvi sərvətlərinin qorunub 
saxlanmasında və bu günə gəlib çatmasında İslam 
dininin rolu ölçülməzdir. Bu barədə çoxsaylı elmi, 
bədii, fəlsəfi əsərlər yazılsa belə, İslamın genişliyini 
tam əhatə edə bilməz. 
“Bakı – İslam mədəniyyətinin paytaxtı – 2009” 
mədəniyyət ilinin təntənəli açılışı mərasimində 
Azərbaycan Prezidenti İlham Əliyevin dediyi kimi 
“islam qardaşlıq dinidir, toleranlıq, dözümlülük 
dinidir. Dnyada bizim müqəddəs dinimiz olduğu kimi 
təqdim edilməlidir. Bütün İslam dünyasının özünü 
təqdim etməsi üçün atılan addımlar mədəniyyət 
sahəsində də özünü büruzə verməlidir.Çünki İslam 
dünyasının çox zengin tarixi, çox zəngin mədəniyyəti 
vardır...” 
İslam dini böyük bir ərazidə – Çindən Atlantik 
okeanına qədər uzanan sahədə – bütün müxtəlif 
svilizasiyaları birləşdirərək vahid İslam mədəniyyəti 
yaratdı. Qeyd etmək lazımdır ki, bu mədəniyyətin bir 
şaxəsi kimi gözəlliyə, kamilliyə, əxlaqi saflığa xidmət 
edən İslam memarlığı yaratdı. İstedadlı və təvazökar 
alim, texnika elmləri doktoru, professor Abasov Arif 
Xanlar oğlunun təşəbbüsü ilə iqtisad elmləri doktoru, 
professor Hüseynova Elmira Novruz qızının və iqtisad 
elmləri namizədi Abasov Elçin Arif oğlunun birgə 
hazırladıqları kitaba İslam dünyasının bəzi dini-tarixi 
abidələri, ziyarətgahları haqqında dərin araşdırma 
materialları daxil edilmişdir. Həmin memarlıq 
abidələrinin yaranması, mənşəyi haqqında kitabda çox 
qiymətli bilgilər verilir. Çoxsaylı xüsusi ədəbiyyətların 
araşdırılması, tədqiqatların ümumiləşdirilməsi çox 
qədimlərdə ucaldılan məscid və ibadətgahlar,  onların 
quruluşu, memarlıq üslubu və müəllifləri haqqında 
maraqlı, elmi-kütləvi materiallar təqdim olunur. 
Kitabın müəllifləri İslam dünyasının dini-tarixi 
abidələrinin, ziyarətgahlarının adlarını tarixin 
yaddaşına yazmaq istəyi ilə bir neçə illər apardıqları 
tədqiqat işlərini, elmi araşdırmalarını şərh etmişdir. 
Müəlliflər çox çətinliklə də olsa, İslam dünyasında 
mövcud olmuş qədim dini memarlıq abidələri barədə 
qiymətli materiallar toplaya bilmişlər. Tarixin 
öyrənilməsi baxımından dolğun məlumatları özündə 
qoruyub saxlayan İslam dini abidələri xalqımızın 
tarixinin daha dərindən öyrənilməsi üçün qiymətli 
mənbədir.  
Müəlliflər böyük qürurla oxuculara çatdırmaq 
istəmişlər ki, bəşəriyyətin ən dəyərli və qiymətli 
varlığı elm və inamdır. Odur ki, kamil bir insan öz 
əməyinin bəhrəsini xalqın, millətin maddi, mənəvi və 
iqtisadi cəhətdən yüksəlməsinə sərf etməlidir.  
 
i.e.n. Pərviz Qurbanov  
Qərb Universitetinin dosenti
İslam memarlığı və inşaat 
 
 
ĠSLAMA ƏSASLANAN MEMARLIQ 
 
 
Elmin ilkin mənbəyi Allah-təala özüdür və 
peyğəmbərlərə verdiyi elm və təlim də onun 
özündədir. 
 
Dinin və ruhani həyatın səmərəliliyi, onun 
tələblərinin reallaşma dərəcəsi baxımından İslamın 
“qızıl əsri” şübhəsiz Məhəmməd Peyğəmbərin (s) 
yaşadığı və bu dinin Mədinədə möhkəmləndiyi 
dövr olmuşdur. 
Hindistandan tutmuş Əndəlusadək böyük 
bir ərazidə əsrlər boyu müsəlman xalqlarının 
mənəvi dünyası, elm və mədəniyyəti “Qur’ani-
Kərim”in yüksək əqidəsindən qidalanmışdır. 
Allah-təalanın Məhəmməd Peyğəmbərə (s) 
ilk vəhyi nəticəsində o gecə “Allah və elm üsulu” 
yarandı və bəşər tarixinin qarşısında yeni yol açan 
Xatəmul-Ənbiya (s) özünü “Elm şəhəri” 
adlandırdı. 
“Qızıl əsr”də Həzrəti Peyğəmbərimiz (s) 
elm və savadı təşviq etməklə müsəlmanların ən 
əzəmətli İslam mədəniyyətinin əsasını qoydu ki, 
bu, Yer kürəsinin yüksək mükəmməlliyə malik 
sonuncu ilahi mədəniyyəti oldu. 
Məlumdur ki, insanın mənəvi və maddi 
yaşayışının hansı sahəsi olursa olsun “Qur’ani-
Kərim”lə sıx əlaqəsi var. Elm öyrənmək barədə bu 
qədər təşviq və təkidlər ona səbəb oldu ki, 
müsəlmanlar bütün dövrlərdə elmi axtarışlara, 
tədqiqat işlərinə başladılar. İslam mədəniyyətinin 
bir qolu kimi İslam memarlığı və inşaat elmi də 
yarandı və inkişaf etməyə başladı. İslam 
dünyasında o vaxta qədər görünməmiş yeni İslam 
abidələrinin – məscid, came, mədrəsə, türbə və 
başqa tikintilərin inşası bu memarlığın 
yaranmasına və inkişafına səbəb oldu.  
İslam memarlığı təbiəti etibarilə, əxlaqi 
məzmun daşımaqla, müsəlmanda gözəlliyə, 
kamilliyə, əxlaqi saflığa meyl yaradır, möminlərin 
baxışlarını vahid Allaha doğru yönəldir. 
Bununla əlaqədar olaraq, müsəlmanlar 
Məscidi-Şərif, Əl-Əqsa, Kazimiyyə, Abbas 
türbəsi, Səlimiyyə, Məscidül-Həram, Əli türbəsi 
kimi bənzərsiz yüzlərlə memarlıq abidələri, ibadət 
evi, yaratmışlar ki, bunlar da İslam memarlığının 
uca abidələridir. 
Came və məscidlərin müqəddəsliyi barədə 
“Qur’ani-Kərim”in “Tövbə” surəsinin 17-18-ci 
ayələrində buyurulur: “Allahın məscidlərini ancaq 
Ona və Axirət gününə iman gətirən, namaz qılan, 
zəkat verən və Allahdan başqa heç kəsdən 
qorxmayan inşa edər”. Odur ki, ilk müsəlman 
məscidini də ilk İslam memarı Xatəmul-Ənbiya 
Məhəmməd Peyğəmbər (s) 623-cü ildə Mədinədə 
(Yəsribdə) öz evinin yanında tikdirmiş və 
inşasında şəxsən özü də iştirak etdiyinə görə, tikili 
“Məscidi-Şərif” adlandırılmışdır. 
Müsəlman həyat tərzini ən ümdə edən, 
əsasən insan və təbiətin əzəldən Tanrı məbədi olan 
təbiətin harmonik tarazlığının saxlanılmasıdır. 
Məscid də mahiyyətcə təbiətin obrazıdır. Bunun 
nə qədər əsaslı olduğuna inanmaq üçün müsəlman 
memarlığının hər hansı əsərini təsəvvür etmək 
kifayətdir. 
İslam memarlığı Tanrının xəlq etdiyi təbiə-
tin insan əli ilə işləyən dünyanın davamıdır. Tanrı-
nın əli bütün əllərdən ucadır. Məscid isə ilahi lütfü 
sonradan bütün müsəlman aləminə səpələmək 
üçün toplayan linzadır. 
Məscidi ilkin təbiətin davamı edən islam 
insandakı ilkin təbiəti təsdiq edir. 
İslam onu qəflət yuxusundan oyadaraq ilk 
insanın mahiyyətini və insan həyatının mənasını 
təşkil edən Tanrının, Mütləqin reallığını dərk et-
məyə çağıraraq bu cür təbiəti insanda dirçəltməyə 
və möhkəmlətməyə can atır. İslamın came və 
məscidlərinin daxili və xarici görünüşləri insan 
oğlunun gözünü açır, qəlblərə bir rahatlıq gətirir. 
Bu məbədlərə daxil olanlar sıxıntısı yox olduğunu, 
yerinə isə mənəvi bir həzzin olduğunu hiss edirlər. 
Yeni məsciddə mömin bir fərd heç vaxt sırf seyrçi 
olmur. O, özünü bir növ evində hiss edir. O, dəstə-
maz alaraq çirkablardan təmizləndikdən sonra 
vəhy olunmuş kəlamı oxuyaraq simvolik şəkildə 
Adəmin dünyanın mərkəzində olan “məqamına” 
qayıdır. Bunu nəzərə alan müsəlman memarı elə 
bir mühit yaratmağa çalışmalıdır ki, özlüyündə 
tam sakitlik və rahatlığa malik olsun, onun bütün 
“dayanacaqlarında” məkanın xüsusiyyətləri mak-
simum təzahürünü tapsın. Onlar bu məqsədə qə-
dim Mədinədə Fəxri-Cahan Məhəmməd Peyğəm-
bərin (s) iştirakı ilə tikilən Məscidi-Şərifdəki şaquli 
sütunlardan ibarət vestibüldən tutmuş Çindəki, bir 
mərkəzdə birləşən günbəzlərə qədər tikililərə 
İslam memarlığı və inşaat 
 
5 
müxtəlif üsullardan istifadə etmək yolu ilə nail 
olurdular. Bu tikililərin heç birində insan hansısa 
müəyyən istiqamətə “çəkildiyini” hiss etmir, onla-
rın fəza hüdudları da adamı “sıxmır”. Doğru 
deyiblər ki, məscid memarlığı yerlə göy arasındakı 
hər çəkişməni aradan qaldırır. Bütün bunlar ondan 
irəli gəlir ki, həmin məbədlər “Bismillahi-r-
rəhmani-r-rəhim” deyərək imanlı memarlar tərə-
findən layihələndirilmiş və mömin ustaların əlləri 
ilə tikilmişdir. 
İslam abidələrini iri ölçülü yaratmaq 
zərurəti ilə abidələrin örtük konstruksiyalarının 
momentsiz nəzəriyyəyə əsaslanan hesablanması 
meydana çıxdı. Örtük konstruksiyalara təsir edən 
xarici qüvvələr nəticəsində en kəsikdə həlqəvi və 
meridial qüvvələr yaranır ki, bu da məscid, türbə 
və məbədlərin möhkəmliyini və dayanıqlığını həll 
edir. Qeyd etməliyik ki, Əcəmi yaradıcılığında bu 
məsələnin nəzəri cəhətdən həlli və təcrübi cəhət-
dən həyata keçirilməsi harmoniya və mütənasiblik 
problemində ən başlıca sayılır. 
İslam memarlıq sənətinin bu səciyyəvi xü-
susiyyəti orta əsrlər Şərqinin ən görkəmli memar-
larından olan Şeyxül-mühəndisin Əcəmi Əbubəkr 
oğlu Naxçıvaninin layihələndirdiyi və tikdiyi bü-
tün abidələrdə özünü bütün dolğunluğu ilə göstə-
rir. Bu cür mürəkkəb tərkibi birləşmə əsasında 
özünəməxsus səciyyəvi mənalar daşıyan gözəllik 
anlamları – rəmzlər yaranırdı: “Cəmal” (ilahi, ka-
mil gözəllik) – məscid günbəzi; “cəlal” (ilahi əzə-
mət) – minarələr, “sifat” (ilahi keyfiyyətlər) – məs-
cidlərin bayır divarlarına həkk olunmuş kitabələr 
(yazılar) və s. anlamlar bu qəbildəndir. Başqa söz-
lə, məscidin günbəzinin ən uca nöqtəsi Tanrının 
rəmzidir. Günbəzin özü ruhudur, oktaqonal özül 
mələk rütbəsidir, dördguşəli binanın özülü isə Yer 
həyatının rəmzini ifadə edir. Boşluğun isə xüsusi 
mənası vardır. Hətta ən zəngin ornamentli məscid-
dəki boşluq ruhdakı boşluğu və ruhda mövcudlu-
ğunu bildirir ki, bu da əlbəttə Tanrının vahidliyi 
barədə müsəlman təsəvvürlərindən irəli gəlir. Tan-
rı ilə ünsiyyətdə olmaq üçün müsəlmanın vasitəçi-
lərə ehtiyacı yoxdur. O, bu ünsiyyətdə özünü rəzil 
məxluq kimi deyil, Tanrının Yerdəki canişini kimi 
hiss edir. Bu zaman müsəlman Tanrı önündə məz-
lum olduğunu bir an da unutmur. Məscidin da-
xilindəki boşluq isə onu bağlanışlardan nə yolla 
olursa-olsun boyun qaçırdığına görə qürur hissi 
təlqin etmək üçündür. Beləliklə, məscidin memar-
lığında müsəlmanla bütün kosmos təcəssüm 
etdirilmişdir. 
Qeyd etmək lazımdır ki, sonsuz, mürəkkəb 
quruluşu olan kainatda heç bir nizamsızlıq yoxdur, 
kainat bir harmonik qanuna tabedir. Allah-təala 
yaratdığı gündən insanı harmoniya qanunlarının 
dərkinə sövq etmişdir. Qədim yunan mütəfəkkirlə-
ri Pifaqor, Aristotel, Platon, Poliklit öz fəlsəfələrini 
bu qanunun üzərində qurmuşlar. Lakin orta əsr 
Şərqində islam dininin təsiri altında yeni və daha 
mükəmməl formada “orta əsr müsəlman intibahı” 
şəklində üzə çıxan harmoniya təlimi öz təcrübi 
həllini mədəniyyətin və incəsənətin bütün sahələ-
rində yeni yaranan İslam memarlığında tapır. İs-
lam memarlığı əsərlərinin quruluşu, başqa sözlə, 
harmoniya və mütənasibliyin kökü kainatın ümu-
mi harmonik nəzəriyyəsi olan “Qur’ani-Kərim”ə 
istinad edir və onun ayələri ilə açıla bilir. Beləliklə, 
orta əsr müsəlman Şərqində harmoniya ideya 
təlimi mərkəzi yer tutmuş, İbn-Sina, Əl-Biruni, 
Əl-Xarəzmi, Əl-Bağdadi, o cümlədən, orta əsr 
Azərbaycan intibahının dahi nümayəndələri – 
Əcəmi Əbubəkr oğlu Naxçıvani, Nizami Gəncəvi, 
Bəhmənyar əl-Azərbaycani, Nəsrəddin Tusi, Fü-
zuli və bu kimi dahi Şərq ensiklopedistləri tərə-
findən inkişaf etdirilərək ən yüksək səviyyəyə 
çatdırılmışdır. 
Maddi varlıqlar və harmonik qanunlar əsa-
sında qurulan memarlıq və incəsənət əsərlərinin 
dərki harmoniyanın prinsipləri ilə mütənasiblik, 
həndəsi oxşarlıq, simmetriya ilə mümkün olur. 
Mütənasiblik ədədi, həndəsi, orta harmonik və 
“qızıl bölgü” prinsipləri olmaqla dörd yerə bölü-
nür. Xarici aləmin dərki həndəsi oxşarlıq qanunu 
ilə həyata keçirilir. Odur ki, maddi varlıqlar 
mükəmməl harmonik quruluşa uyğun Allahın 
insanı yaratdığı zaman ona verdiyi optik alətlə – 
göz vasitəsilə dərk edilir. 
İlk dəfə görmə hadisəsinin xaricdən gələn 
şüalar vasitəsilə mümkün olma ideyasını irəli 
sürən və beləliklə də “Optika” elminin təməlini 
qoyaraq “Görüntülər kitabı”nı yazan Həsən ibn 
Heysəmdir. Yeni elm öz fikir nəzəriyyəsini, 
görməni işığın gözdən çıxaraq zahiri cismin 
üzərinə düşməsi ilə izah edən Aristotel nəzəriyyəsi 
yox, məhz İbn Heysəmin nəzəriyyəsi üzərində 
qurmuşdur. 
Əl-Fərabinin orta əsr müsəlman harmoniya 
təliminin bütün sahələrinə aid son dərəcə zəngin 
irsi Ə.Büzkani, Əl-Bağdadi kimi riyaziyyatçıların 
yetişməsi ilə nəticələnir. Orta əsr Şərq 
memarlığında Məhəmməd ibn Musa Xarəzminin 
“Əl-cəbr və müqabilə” adlı kitabı mühüm yer 
İslam memarlığı və inşaat 
 
tutur. Bu əsər İslam memarlığının yaranması üçün 
mükəmməl harmoniya ideyası nəzəriyyəsini 
özündə əks etdirir. 
İslami bina və qurğuların layihələndirilmə-
sinə ilk dəfə olaraq fəlsəfi konsepsiya həllini gəti-
rən Əl-Fərabi olmuşdur. O göstərir ki, bu proses 
insanın yaşayış tərzinə uyğun ağıllı prinsiplərlə 
insan bədəninin quruluşu və kosmik vahidlik qa-
nunlarına əsasən qurulur. Bu o deməkdir ki, layi-
hələndirmə üçün tabe olduğu kosmik vahidliyin 
harmonik qanunu dərk edilməlidir. Yaranmış bu 
nəzəriyyə daha mükəmməl memarlıq forma və 
əməliyyatlarının meydana gəlməsinə imkan verdi. 
Əl-Fərabinin “Əlverişli həndəsi əməliyyat-
lar” əsəri ilahi-gözəl memarlıq nümunələrinin 
həndəsi əsasını təşkil etmişdir ki, memar Əcəmi də 
bundan bəhrələnmişdir. 
Məhəmməd Peyğəmbər (s) buyurur: “Allah 
hər bir şey üçün gözəllik müəyyən edib”. Hər bir 
şeyin gözəlliyi onun Tanrını tərif və həmd 
etməsində gizlənmişdir. Başqa sözlə, hər bir şey 
İlahi tərəfindən atributların təzahür etdirildiyi 
dərəcədə gözəlliyə malikdir. Deməli, gözəlliyi 
yalnız Tanrının keyfiyyətlərinə güzgü tutan 
şeylərdə aramaq lazımdır və bunu memarlıqda 
görmək olar. Memarlığın məhsulu bina, qurğu, 
abidə və sairədir. 
 
 
Məlumdur ki, bina, qurğu və abidələrin bü-
növrəsini memar layihələndirir, bənna hazırlayır. 
Təbii ki, o bir elm kimi həndəsə ilə əlaqədardır. 
Ənənəvi memarlıqda həndəsə müasir mühəndis-
likdən fərqli olaraq, onun yalnız kəmiyyət və fiziki 
parametrləri ilə bağlı deyildir. Həndəsə tənasüblük 
qanunlarında təzahür edən bir keyfiyyət xassəsinə 
malikdir ki, onun sayəsində müəyyən bir bina 
bənzərsiz vəhdət və ahəngdarlıq qazanır. Tənasüb 
qanunları adətən, dairənin onun çevrələdiyi mü-
nəzzəm formalara bölünməsi yolu ilə əldə edilir. 
Beləliklə, hər hansı binada mövcud olan bağlılıq-
lar prinsip etibarilə dairədən doğur və bu, açıq-
aşkar varlığın vəhdətinin (vacibul-vücudun) sim-
voludur. Çoxtərəfli bünövrələr üzərində ucalan 
günbəzlər məhz bu simvoldan söz açır. Bu isə Əl-
Kindi tərəfindən əsası qoyulan, Əl-Fərabi tərəfin-
dən daha da inkişaf etdirilərək bir sistem halına 
salınan həndəsi mütənasibliyin əsasını təşkil edən 
çevrənin bərabər hissələrə bölünməsi nəticəsində 
yaranan düzgün çoxbucaqlar sistemi Əcəmi me-
marlıq formalarının (kvadrat, düzgün altıbucaqlı, 
düzgün beşbucaqlı, ilahi mütənasiblik, qızıl bölgü) 
həndəsi əsasıdır və memarlıqda (mötərizədə 
göstərildiyi kimi) həndəsi mütənasiblik növləri 
ortaya çıxır. Odur ki, orta əsr müsəlman Şərq 
fəlsəfəsində düzgün həndəsi quruluşa malik olan 
abidələrin yaranmasında həndəsi mütənasiblik 
prinsipləri yeni formada təzahür edərək Əbu Əl-
Rəhman Əbu Zeyd ibn Xəldun tərəfindən “haqqı 
batildən, doğrunu yanlışdan ayıran” dəlil kimi 
qiymətləndirilir. Kainatı təşkil edən dörd ünsür – 
torpaq, su, od, hava arasındakı qanun ilahi 
mütənasiblik qanununun “qızıl bölgü” prinsipidir. 
İslam memarları ilahi mütənasiblik qanununun 
“qızıl bölgü” prinsipinə əsaslanmış və ölməz 
abidələrini yaratmışlar. 
Əcəminin fəaliyyəti dövrü bütün Şərq 
ölkələrində, o cümlədən Azərbaycanda riyazi elm-
lərin, həndəsənin yüksək inkişaf etdiyi dövr idi. 
Ömər Xəyyamın 12-ci əsrin əvvəllərinə aid 
riyazi risalələri məşhurdur. 12-ci əsrdə böyük 
Azərbaycan alim-astronomu Nəsrəddin Tusinin 
riyazi əsərləri, onun yaratdığı Marağa rəsədxanası, 
əlbəttə ölkədə riyaziyyat elminin daha əvvəl 
inkişafı zəminində yetişmişdi. 
Riyazi biliklərin tətbiqi sahələrindən biri 
memarlıq idi. Odur ki, Əcəmi memarlıq məktəbi 
dəqiq riyazi hesablama metodlarına əsaslanırdı. 
Abidələr dəqiq hesablama və ölçmələr, planlaşma, 
yerləşmə, ornamentlərin və kitabələrin dəqiq dü-
zülməsi əsasında tikilirdi. Məscidlərin və digər bi-
naların divarlarında “Qur’an” kitabələrinin bollu-
ğu belə bir gerçəklikdən xəbər verir ki, müsəl-
İslam memarlığı və inşaat 
 
7 
manın həyatı bütün ölçülərdə “Qur’an” ayələri ilə 
çulğalaşır və o, “Qur’an”ı oxumaqla, habelə 
namaz, dua və münacat vasitəsilə mənəvi dayaq 
və sabitlik əldə edir. Abidələrin modul sistemi, 
mütənasiblik sxemləri, tağların və günbəzlərin 
quruluşu, səkkizkünc səthlərin dəqiq ölçüsü riyazi 
hesablamasız mümkün deyildi. Bu, Qeysəddin 
Kaşinin “Riyaziyyatın açarı” adlı risaləsində 
görünür. Bu əsərin bir fəsli memarlıq ünsürlərinin 
ölçülməsi və qurulması üsullarına ayrılmışdır.  
Əcəmi dərin riyazi biliyi sayəsində abidələ-
rin mütənasibliyi, tağ, günbəz, ornament və bəzək-
lərin mürəkkəb strukturu problemlərini zərgər 
dəqiqliyi ilə həll edirdi. 
İslam mədəniyyətinin yayılması və bərqərar 
olması ilə Azərbaycanda tətbiqi sənətin ən qədim 
sahəsi olan memarlıq və tikintidə yeni keyfiyyət 
dəyişiklikləri əmələ gəldi. Dini abidələr üzərində 
salınan sonsuz nəbati və həndəsi naxışlar insanla 
Allah, bu dünya ilə Axirət aləm arasındakı vəhdə-
tin memarlıq və tikintidə əks etdirilməsini nəzərdə 
tutur, yeni mənəvi dəyərli mənimsənilməsinə 
kömək edirdi. 
İslam mədəniyyəti özünün ənənəvi forma-
sında dünyaya vahid mənəvi-ruhani münasibətin 
qorunub saxlanması üçün son dərəcə yüksək 
səylər göstərmişdir. Bu ruhani ölçü həmçinin, 
İslam memarlığında mürəkkəb layihələr üslubun-
da özünü büruzə verir. Bu üslub “Qur’an”ın əsas 
müddəalarından qaynaqlanan ilahi vəhdətin 
inikası kimi yaranmışdır. Məhəmməd Peyğəmbər 
(s) “Qur’an”ın belə bir müddəasını vurğulamışdır: 
“Allah gözəldir və gözəlliyi sevir”. 
Sovetlər İttifaqında yetmiş il ərzində müsəl-
man respublikalarının memar və bu sahə üzrə 
alimlərin memarlıq və inşaatda dinlə elm, maddi 
dünya ilə müqəddəslik duyğusu arasındakı əlaqə-
lərin qırılması çox zaman kor-koranə ruhi sağlam-
lıq axtarışlarına, sağalma prosesinin bütövlük və 
sirrini anlamaqda acizliyə gətirib çıxarmışdır. Hə-
min memar və konstruktorlar layihələdikləri 
birtipli, standart binalarda, xüsusilə, yaşayış otaq-
larının, əksər hallarda, sahələrinin az, onların hün-
dürlüklərinin alçaq olması, yataq otaqlarında inter-
yerin düzgün planlaşdırılmaması, divar rənglərinin 
düzgün seçilməməsi, eyni olması, təarətxanaların 
islami-müsəlman qaydasına uyğun yerləşdirilmə-
məsi, fəza hüdudları insanı sıxaraq, onun əhval-
ruhiyyəsinə mənfi təsir göstərməyə bilməzdi. 
İslam memarlığı isə bunun əksinə olaraq 
azad fəza yaradır, dünyanın bütün iztirablarını, 
cilovlanmaq bilməyən istəklərini aradan qaldırır 
və onun əvəzində ahəngdarlıq, saflıq və rahatlıq-
dan xəbər verən bir nizam meydana gətirir. Sanki 
Xaliqin barmaq izlərini hifz edən bakirə təbiətin 
gözəlliyi memarlıqda reallaşır. Əlbəttə, bu reallaş-
ma başqa bir səviyyədə – insan şüuru və idarəetmə 
mərtəbəsində və deməli, daha məhdud bir çərçivə-
də baş verir. Lakin hər halda o, maddi istək və 
maraqlardan xali olur. 
Böyük tarixçi İbn Xəldun anlamışdı ki, 
şəhər həyatı ilə mənəvi rahatlıq arasında sıx əlaqə 
sivilizasiyanın zəruri təməlidir. Bəli, bu gün ruhla 
materiyanın ayrılmasının faciəli nəticələr doğurdu-
ğu əsas sahə memarlıq üslubudur. Bu ayrılıq 
ultramüasir memarlıq üslubunun daxilindəki zəif-
likdən zəruri ruhi xüsusiyyətləri, kosmik bir har-
moniyanı əks etdirən ənənəvi prinsipləri dərk edə 
bilməməkdən irəli gəlir. Həmin ənənəvi prinsip-
lərə görə insanlar yaşadıqları binalarda rahatlıq 
duymalı, orada ömür sürməyi sevməlidirlər. 
İslam mədəniyyətinin həlledici təsiri ilə 
Azərbaycanda maddi və mənəvi mədəniyyətin 
inkişafında yeni tarixi dövr açılmışdır. Azərbay-
canlılardan bir çoxları təhsil məqsədilə ərəb 
məmləkətlərinə gedərək orada fəlsəfə, məntiq, 
psixologiya, ilahiyyat, riyaziyyat, astronomiya, 
coğrafiya və s. elmləri öyrənir, tədris ocaqlarında 
dərs deyir və hüquq sahəsində qazilik edirdilər. Bu 
zaman həyatın bütün sahələrində - elm, fəlsəfə, 
məişət tərzi, geyim formaları, ailə, əxlaq, hüquq, 
mülkiyyət, memarlıq, nəqqaşlıq, musiqi, kaşı 
bəzəkləri inkişaf etməklə İslam mədəniyyəti 
formalaşır. Nəticədə, Azərbaycan mədəniyyəti 
sistemində miniatür sənəti, kaliqrafiya, şəhərsal-
ma, məscidlərin tikintisi, memarlıq və s. daha 
yüksək səviyyələrdə tərəqqi edir. 
Bu dövrdə Azərbaycanda memarlıq sənəti 
İslam inşaat mədəniyyətinin ən yüksək zirvəsində 
dayanır. İslam inşaat mədəniyyətinin özülündə 
yerlə göy, insanla Allah arasındakı əlaqənin 
möhkəmləndirilməsinə xidmət etmək durur. 
Nəticədə, qeyd etmək lazımdır ki, müsəlman 
memar və ustaları öz əsərlərində dini olanla 
dünyəvi olanın vəhdətini bədii, yəni müsəlman 
memarlıq üslubunda ifadə edə bilmişlər. Məsələn, 
Bakıdakı Təzə Pir məscidinin memarı Zivərbəy 
Əhmədbəyov İslam memarlığına əsaslanaraq 
layihələndirmədə öz məharətini göstərə bilmişdir. 
Məscidin divarlarının darvazaları öz 
memarlıq üslubu ilə həyətin içindəki məscid 
binasının kiçik maketidir. Məscidin də iki minarəsi 
İslam memarlığı və inşaat 
 
var, darvazaları da iki kiçik “minarə” maketi 
bəzəyir. Darvazanın timsalında möminlər ilahi 
maketi, içəridəki məscidin timsalında isə bu 
maketin həyətə keçib məscidə çevrilməsini 
görməlidirlər – yəni, burada damla ümmana, 
maket məscidə, mikro makroya çevrilir. Memarlıq 
baxımından da gözəl bir tapıntı olan bu hadisə 
Bakının baş məscidinin gözəgörünməz sirlərindən 
biridir. Həmin gizli aləm bizi kiçikdən böyüyə, 
damladan ümmana, bəndədən Allaha doğru 
yönəltmək istəyir.  
Bakı şəhərində Ağa Cavad məscidinin 
üzərində məhz “Əl-Fətr” (“Zəfər”) surəsinin 1-ci 
ayəsinin (“Biz sənə zəfər yolu göstərdik”) həkk 
olunması təsadüfi olmamış və sifarişçi tərəfindən 
“Qur’ani-Kərim”dən ixtibas üçün onun seçilməsi 
dərin fəlsəfi məna daşımışdır. Məscidin ümumi 
memarlıq forması ilə həmahəng olan bu yazı, bir 
tərəfdən, gündə bir neçə dəfə buradan keçərək 
ibadətə gedən möminlər üçün darvazanın piştağı 
(portalı) bir növ “Zəfər tağı”na çevrilmiş olur. 
Digər tərəfdən də, süls xətti ilə gözəl xəttatlıq 
nümunəsi şəklində verilən “Qur’ani-Kərim” ayəsi 
və bir-birinə nəfis kimi hörülməni xatırladan və 
yeddi dəfə təkrarlanan “Bismillahir rəhmanir 
rəhim” kəlamı insanları haqqın qələbəsinə 
möhkəm inam bəsləməyə, nikbin olmağa və 
mübarizəyə səsləmiş olur. 
Odur ki, müsəlman memar və ustalarının 
dünya duyumunu din təşkil edir, onların sənəti də, 
əməlləri də dindən bəhrələnirdi. Odur ki, 
müsəlman memarları və ustaları özlərinin 
yaradıcılıq məharətlərini nümayiş etdirməyə deyil, 
yalnız öz sənətlərini ulu Tanrıya təqdim etməkdən 
razılıq, məmnunluq duyurdular. Bu mövqe 
“Qur’ani-Kərim”in aşağıdakı ayələrinin inikasıdır: 
“Hansı tərəfə baxsanız, Allahın təzahürünü 
görəcəksiniz. Allah hər yeri bürümüşdür və hər 
şeyi bilir”. 
Beləliklə, İslam memarlığı əslində 
Tovhiddən – Allahın birliyini tanımaq və onu 
intuitiv yolla dərk etməkdən doğmuşdur. 
Hüseyn Cavidin “Dinsizlik ilə kəsb olunan 
bir mədəniyyət, vəhşiliyin qorxulu səhrası 
deyilmi?” sözləri bir daha təsdiq edir ki, insan 
həyatının hər hansı bir sahəsi olursa-olsun, onun 
inkişafında din ilə elm vəhdət təşkil etməlidir. 
 
  
İslam memarlığı və inşaat 
 
9 
 
ĠSLAM ABIDƏLƏRININ YARANMASINDA INġAAT SƏNƏTI 
 
 
Sənət, insan və dünya barədə ayrı-ayrı 
cəhətləri aydınlaşdıran, insanlara faydalı, zəruri və 
bəyənilmiş halları göstərən yaradıcılıq qüdrətidir 
və daimi bir həqiqətdir. 
“Bu işlər, bu fikri əql sahibləri edirlər. 
Onlar kainatın yaranışında olan kamilliyi, 
gözəlliyi, ahəngdarlığı yaxşı başa düşürlər və 
onun yaradanına təzim, təkrim, pərəstiş edirlər” 
(Ali-İmran, 189-191). 
Ayrı-ayrı tikililərin, həmçinin iri 
ansamblların yüksək memarlıq keyfiyyəti orta əsr 
inşaatçılarının biliyini, qurğuların tikintisinin 
mütənasibliyini və ahəngliyinin əsas prinsiplərini 
göstərir. Bizi maraqlandıran məsələlərdən biri olan 
orta əsrlərdə inşaatın təşkili və iş prinsiplərinin 
texnikası haqqında Şərq miniatürləri təsvir verir. 
Ən qədim dövrlərdən memarlıq abidələri-
nin inşası üçün böyük icraçılar birliyi və mürəkkəb 
iş təşkili tələb edilirdi. Bu zaman birliyə yüksək 
ixtisaslı şəxslər – memarlar və mühəndislərlə ya-
naşı, müxtəlif texniki icraçılar (sex fəhlələri), 
ümumiyyətlə, işçi qüvvəsi lazım idi. Əlavə etmək 
lazımdır ki, tikintidə çox vaxt heyvan qüvvəsindən 
də geniş istifadə edilirdi. Hətta Osmanlı hökmdarı 
Sultan Süleyman Qanuni Sultaniyyə məscid-uni-
versitetini tikdirərkən yük daşıyan heyvanlar üçün 
bir cədvəl tutaraq onların yem və istirahətlərini 
təmin etmişdi. Bu qaydalar daxilində heyvanların 
da halları nəzərə alınmışdı. İnşaat işlərinin yerinə 
yetirilməsinin göstərilən birliyi ixtisaslaşdırılmış 
tətbiqçi və əmək bölgüsü onun daha keyfiyyətlə 
yerinə yetirilməsinə səbəb olurdu. İslam abidələ-
rinin tikintisində memar, bənna, usta, bəndkir, 
nəqqaş və s. sənətkarlar iştirak edirdilər. Bu eyni 
zamanda ixtisaslı ustaların vahid yaradıcılıq birli-
yində birləşməsinin təşkilati formasının yaranma-
sına səbəb olurdu. Belə birlik üzvlərinin nəinki hü-
ququnu və mənafeyini müdafiə edir, eyni zaman-
da onların ixtisaslarının artırılmasında köməklik 
göstərirdi. Sexlərdəki şagirdlik qaydası, eləcə də 
çox zaman bir sənətin nəsildənnəslə keçməsi 
peşəkarlığı, ustalığın mükəmməlləşməsini təmin 
edirdi. Sex quruluşu və sənətin nəsildən-nəslə keç-
məsi peşəkarlıq vərdişlərinin öyrənilməsini təmin 
etməklə bərabər, inkişaf etmiş memarlıq və texniki 
vərdişlərin, ənənələrin davam etməsini də təmin 
edirdi. 
Müsəlman Şərqində, o cümlədən Azərbay-
canda sənətkar təşkilatlarının həyatında, ilk növbə-
də isə təşkilat üzvlərinin əxlaq və davranış qayda-
larının tənzimlənməsində islamın rolu risalələrdə 
əks olunmuşdur. Mənbələrdə və tarixi ədəbiyyatda 
“əsnaf”, “həmkar” və “sex” kimi təqdim edilən 
sənətkar təşkilatları 11-16-cı əsrlərdə şifahi şəkildə 
yayılan fütüvvətnamələr əsasında idarə olunurdu. 
Bu dövrlərdə müxtəlif əsnaflarda birləşən 
sənətkarlar və tacirlər özlərini ilk növbədə dini 
icmanın üzvü hesab edirdilər. Bu icmalarda isə o 
şəxslər yüksək qiymətləndirilirdi ki, onlar hər 
hansı sənət sahəsində kamilliyə çatmaqla yanaşı 
həqiqətpərəst, həmişə köməyə gəlməyə hazır olan, 
əliaçıq və xoşrəftar olsun. Sənətkarustalar şagird-
lərə ilk növbədə islamın əsas müddəalarını öyrədir 
və onların mənəvi-əxlaqi keyfiyyətlərini ön plana 
çəkirdilər. 
Hər bir əsnafın özünün risaləsi var idi. Buna 
misal olaraq dəmirçilərin (Risaleyi-əhəngəri), 
dülgərlərin (Risa-leyidodukəri) və s. risalələrini 
göstərmək olar. 
Sexlərin əksərinin öz bayrağı və xüsusi 
nişanları da mövcud olub. Bayraqlar adətən 
qırmızı parçadan tikilərək naxışlarla bəzədilir və 
üzərində uyğun əsnafların işlətdikləri əmək alətləri 
təsvir edilirdi. 
 İnşaat alətlərinin inkişafında istehsal 
proseslərinin təşkili böyük əhəmiyyət kəsb edir. 
Məlumdur ki, artıq 15-ci əsrdə Yaxın Şərq 
ölkələrində inşaat işlərinin təşkili düzgün tərtib 
olunmuş istehsal sistemi üzərində qurulmuşdur. 
Böyük dövlət tikililəri xüsusi təşkilatlar tərəfindən 
idarə olunurdu və bütün inşaat işləri (nəzərdə 
tutulan xərclərin hesablanmasından və layihə 
tapşırığından başlayıb işin keyfiyyətini yoxlayıb 
qurtarmasınadək) ciddi qaydalara salınırdı. 
Tarixçi Rəşidəddin yazır ki, tikilişin 
gedişatı, lazımi tikinti materiallarının düzgün 
hesablanması və işlənməsi müvafiq məbləğin 
ayrılması və xərclənməsi, bunların daim nəzarət 
altında olması və ustaların işə dəvət edilməsi 
vəzifəli şəxslərə tapşırılırdı. 
Binanın tikinti layihəsinin müəllifi, eyni 
zamanda inşaat işlərinin rəisi olan memar nəinki 
inşaat işlərini, eyni zamanda zəlzələyə məruz 
qalan yerlərdə binaların möhkəmliyi və 
İslam memarlığı və inşaat 
 
davamlılığının layihələndirilməsi və hesablanması 
şərtlərini də yaxşı bilirdi. Tarixi faktlar göstərir ki, 
tikintinin baş memarının orta yüzilliklərdə nüfuzu 
yüksək, gəliri çox olurdu. Memarlığın texniki-
bədii kamilliyini təmin edən amillərdən biri də bu 
idi. Rəşidəddin salnaməsində yazır ki, memarlıq 
layihəsini hazırlamaq üçün cizgilər tərtib edən me-
marlar, smeta tutmaq üçün inama layiq məmurlar 
və təcrübəli mirzələr cəlb olunurdu. Bununla bağlı 
binaların planlarının quruluşu və memarlıq deko-
runun hissələrinin tərtib olunmasında geniş istifadə 
olunan modul sisteminin əhəmiyyətinə də fikir 
verilirdi. Layihələndirmə zamanı tikiləcək bina 
modeli kiçik miqyasda hazırlanırdı. Bu model 
memar üçün tikintinin gedişatını izləməkdən ötrü 
əyani formada bir vəsait idi. Mürəkkəb memarlıq 
kompleksinin tikilişində bir qayda olaraq onların 
maketi hazırlanır, sonra tikintiyə başlayırdılar. Me-
marlıq abidələrinin əksəriyyətinin salamat qalması 
tikinti sənətinin yüksək səviyyədə inkişafını göstə-
rir. İnşaatçılar zəlzələnin dağıdıcı təsirini bilərək 
birinci növbədə fəza kompozisiyası sisteminə, ti-
kintinin ümumi kütləsinə və onun binanın müxtə-
lif sistemləri arasında bölüşdürülməsinə uyğun 
gələn inşaat materiallarının seçilməsinə böyük 
fikir  verirdilər. 
11-ci əsrin ikinci yarısı və 12-ci əsrdə aparı-
lan geniş tikinti işləri Azərbaycan memarlığının 
yeni bina növləri (mədrəsə, qülləvari türbə), kon-
struktiv fəndlər (ikiqatlı örtük, mərkəzi dayaq 
sütunu), quruluş elementləri (silindrik minarə, 
baştağ), bəzək vasitələri (həndəsi naxış, şirəli 
kərpic, bloklarla) və sairlə zənginləşirdi. Bu zaman 
orta əsr Azərbaycan memarlığı üçün ümumi üslub 
sistemi də formalaşırdı. 
Beləliklə, 14-16-cı əsrlərdə son dərəcə 
müxtəlif tikintilərin yaradılması inşaat sənətinin 
yüksək səviyyədə inkişafına səbəb olmuşdu. Bu, 
böyük tikinti (müxtəlif növ və həcmli memarlıq 
kompozisiyası, şəhərsalma) dövrü ilə əlaqədardır. 
Müsəlman memarlığı inşaatçılıq əməllərini 
xalqa göstərmək üçün yox, xoş niyyətlə, Allah 
xatirinə olan əməldir. 
Məhəmməd Peyğəmbərdən (s) rəvayət 
edirlər ki, o buyurub: “Allahın yaratdığı şeylər 
barəsində fikirləşməkdən böyük ibadət yoxdur”. 
12-13-cü əsrlərdə memarlıq quruluşunda 
standartlaşdırılmış elementlərdən də geniş istifadə 
olunurdu. Bu dövrdə birtərəfli üzlük binaların yeri-
ni, ikitərəfli sadə üzlük blokları tuturdu. Ustalar bu 
üsulu kompleksdə dəfələrlə təkrar etməklə abidə-
nin bədii tərtibat cəhətdən yüksək zövqünə nail 
oldular. Bu üsulla polixrom mozaik elementlərdən 
və standart bloklardan geniş istifadə edilirdi. Bun-
dan əlavə bir sıra memarlıq hissələrinin bəzi ele-
mentləri, xüsusilə stalaktitlər və onların standart-
laşdırılmış komponentləri əvvəlcədən hazırlanırdı. 
Monumental binaların üz örtüyü ölkənin müxtəlif 
şəhərlərində vahid bir konstruktiv sxemə malik idi. 
Hörgü işi qurtardıqdan sonra binanın şirəli kərpic-
lərlə üzlənməsi prosesinə başlanırdı. Üzlü kərpic-
lər bir qayda olaraq kəc məhlulla bərkidilirdi. Bu 
məhlulun möhkəmliyini nəzərə alaraq ustalar 
ondan zəlzələliyi yüksək olan yerlərdə tikililərdə 
geniş istifadə edirdilər. 
İslamın yayıldığı ilk yüzilliklərdə Ərəb 
Xilafəti mərkəzlərində çalışan, elm və incəsənətin 
inkişafında mühüm rol oynayan azərbaycanlılar 
içərisində memar, tikinti ustaları da olmuşdur. 
Tarixi qaynaqlarda bildirilir ki, 7-ci əsrdə xəlifə 
Ömər Kufədə məscid tikmək üçün Azərbaycanın 
qədim şəhərlərindən olan Həmədandan Ruzbeh 
adlı bir memar çağırmış, azərbaycanlı memar 
Kufənin ilk məscidini doğma yurdunun tikinti 
ənənələri əsasında ucaltmışdır.  
Orta əsr Azərbaycan şəhərlərindən – 
Naxçıvan, Bakı, Şamaxı və Təbrizdən çıxmış bəzi 
sənət ustaları nəinki öz vətənlərində tikilən böyük 
binalarda iştirak edirdilər, onlar hətta Orta Asiya 
və Yaxın Şərqə də (Səmərqənd, Herat, Məşhəd, 
Bağdad, İsfahan və s. kimi mühüm şəhərlərə) 
nadir tikililərə dəvət olunurdular.  
Tarixi qaynaqlar bildirir ki, Tac-Mahal 
kompleksinin baş memarı türk ustad Məhəmməd 
İsa Əfəndi olmuş, ona səmərqəndli, təbrizli, şirazlı, 
dəməşqli, buxaralı, lahorlu usta və nəqqaşlar 
kömək etmişlər. 
Məlum olduğu kimi, Teymurləng fəal 
sifarişçi olub. O, Orta Asiyada yerləşən Əhməd 
Yasəvi xanəgahının tikinti ölçüsünü vermişdir. 
Doğrudan da binanın texniki təhlili göstərdi ki, 
onun hissələri proporsiyalaşdırma sisteminə 
əsaslanmışdır.  
Teymurləng “Avtobioqrafiya” adlı məşhur 
kitabda Səmərqənddə tikdiyi bir saray kompleksi 
haqda belə yazmışdır: “Mən mübarək şahlığımda 
saray memarları və inşaatçılarının gətirilməsinə 
əmr verdim... Onlar birlikdə hovuz və xiyaban-
ların planlarını hazırladılar, bağın divarları və 
bağın ortasında ucaldılmasını əmr etdiyim çox 
yüksək sarayın tikintisi ilə məşğul oldular”. Bu 
İslam memarlığı və inşaat 
 
11 
məlumatdan göründüyü kimi gəlmə sənətkarlar 
Teymur tikililərində ən məsul işçiləri götürürdülər. 
 Səmərqənddə Azərbaycan memar və usta-
larının əli ilə onlarla abidələr – Bibixanım məscidi, 
Tuman Əkə türbəsi, Uluqbəy mədrəsəsi, Şahi 
Zində kompleksi yaranmışdır. Şahi Zində 
ansamblı və bütövlükdə Səmərqənd üçün tipik 
olmayan belə formanın yaranması Özbəkistan 
alimlərinin fikrincə hər şeydən əvvəl, hələ Teymur 
vaxtından Səmərqəndə gətirilmiş azərbaycanlı 
ustalara borcludur.  
Türküstan, Hindistan, İran, ərəb ölkələri, 
Türkiyə və digər islam ölkələri kimi zəngin irsi, 
parlaq memarlığı olan ölkələrdə çalışmaq, həm də 
böyük nüfuz sahibi olan azərbaycanlı sənətkarın 
doğma yurdunda aldığı yüksək professional (ixti-
sas) hazırlığından, Azərbaycan mədəniyyəti, islam 
əxlaqı və mənəviyyatının yüksək səviyyəsindən 
irəli gəlirdi.  
Beləliklə, bəlli olduğu kimi, ayrı-ayrı dövr-
lərdə xüsusən Azərbaycanda bizim yaradıcılığın 
bütün mövqelərinin yüksək inkişaf etdiyi 12-16-cı 
əsrlərdə Əcəmi Naxçıvani və Əli Şah Təbrizi, 
dekorativ sənətdə Əli Məhəmməd oğlu Şirvani və 
digərləri kimi yaradıcılıq diapazonuna və yüksək 
istedada malik sənətkarların təkrarsız əsərləri, 
onların yaratdıqları bədii məktəb və üslublar, zən-
gin irs və ənənə əsrlər boyu Şərq memar və xalq 
ustaları üçün tükənməz ilahi örnək mənbəyi olmuş 
və onları sənət inciləri yaratmağa ruhlandırmışdır. 
Bir çox görkəmli memar və başqa sənət-
karlar Müsəlman Şərqinin paytaxt və şəhərlərində 
geniş fəaliyyət göstərmiş, Tac-Mahal, Şahi Zində 
kompleksi, Bibixanım məscidi, Aksaray, İsfahan 
və İstanbulun bir sıra məşhur abidələrinin 
tikilməsində bilavasitə iştirak etmişlər. 
 
 
  
İslam memarlığı və inşaat 
 
 
MÜSƏLMAN DÜNYASINDA ġƏHƏRSALMA 
 
 
İdarə altındakı şəhərlərin nizama düşməsi, 
xalqın dincliyə çatması üçün daim alimlərlə 
görüş, bu barədə ağıllı adamlarla məsləhətləş. 
“Nəhcül-Bəlağə” 
 
Təbiətlə mühitin qarşılıqlı təsiri, dünya 
quruluşunun mahiyyətini əks etdirir. Təbiətdə 
insanın mənəvi və estetik tələblərinin reallaşması 
yalnız təbiətdə gedən prinsipləri dərk edərək, ilin 
fəsil dəyişməsini qəbul edib nəzərə alarkən 
mümkündür.  
İslamdan əvvəl şəhərlərə, onun tərkib his-
səsi olan bina və qurğulara, sanitariya, mühəndis 
vasitələrinə yer seçilməsi, onların salınması 
haqqında bir çox alimlər öz fikirlərini söyləmişlər. 
Həmin fikirlər bu gün də həm elmi, həm də 
təcrübi əhəmiyyətini itirməmişdir. 
E.ə. 16-13-cü illərdə Yuli Sezarın və 
imperator Avqustun mühəndisi və memarı Mark 
Vitruvi Pollian texniki elmlərin ensiklopediyası-
traktatı olan “Memarlığa dair on kitab”ında şəhər 
yerlərinin seçilməsi və planlaşdırılmasını göstər-
mişdir. Bununla əlaqədar o deyir: “Mühəndis-
inşaatçı savadlı olmalı, bacarıqlı şəkil çəkməli, 
həndəsəni öyrənməli, hərtərəfli tarixi bilməli, 
diqqətlə fəlsəfəyə qulaq asmalı, hüquq məsələlə-
rini, astronomiya və göy cisimləri haqqında 
qanunları bilməlidir”. 
İnşaatçının geniş biliyə malik olması müva-
fiq elmi nəzəriyyə ilə əlaqələndirilir. Məsələn, 
şəhərlərin və yaşayış mənzillərinin yerinin seçil-
məsi, istiqaməti və planlaşdırılmasının bir tərəfini 
insan fiziologiyasını nəzərə alaraq səhiyyə mülahi-
zələriylə, digər tərəfdən isə meteorologiya və iqlim 
şəraiti ilə təyin edir. Pollian tikinti materiallarını 
öyrənmək üçün geologiya-mineralogiyanı, həmçi-
nin botanikanı bilməyi təklif edir, teatr inşaatını 
yaxşı bilməyi öyrədir. Çünki, akustika və musiqi 
nəzəriyyəsinin qanunlarını bilmədən teatr binasını 
layihələndirmək və tikmək mümkün deyil. 
İnsanın sağlamlığı və uzunömürlülüyü bi-
nanın harada və necə tikilməsindən asılıdır. 
Göründüyü kimi həm eradan əvvəlki, həm də orta 
əsr müəllifləri insan yaşayışı üçün yerin düzgün 
seçilməsinin əhəmiyyətini qeyd etmişdir. Yeri gəl-
mişkən, şəhərlərin planlaşdırılmasına nəzər salaq. 
Böyük tarixçi İbn Xəldun hesab edirdi ki, 
şəhər həyatı ilə mənəvi rahatlıq arasında sıx əlaqə 
sivilizasiyanın zəruri təminatıdır. 
İslamın gəlişi yeni tələbləri ödəmək üçün 
cəmiyyətin qat-qat yüksəlməsinə səbəb oldu. 
Mənzilqurma sənəti bu camaatın hamısının xey-
rinə olan, məişətlərinin təminini asanlaşdıran, 
mənəviyyatın inkişafını sürətləndirən, ümumi 
mənafeyini müdafiə edən bir elmdir. 
Orta əsr Azərbaycan memarları dünya şə-
hərsalma və memarlıq irsinə çox önəmli və oriji-
nal pay vermişlər. Bu qatqının əsas bölümünü 
Azərbaycan ərazisində olan çoxlu şəhərsalma və 
memarlıq abidələri təşkil edir. Uluslararası əlaqə-
lərdə bu qatqıya dəyərli qatlar artıran saysız sənət-
karlarımız Azərbaycan memarlığının mövqe və 
gücünü daha qabarıq üzə çıxarmışlar. 
9-cu əsrin sonu – 10-cu əsrdə Yaxın Şərqdə 
şəhərlər güclü inkişaf mərhələsi keçirir. Bu dövrün 
özəlliklərindən biri şəhərlərin ölçücə böyüməsidir. 
İslamın Azərbaycanda yayıldığı ilk çağlarda 
şəhərlərin inkişafı və tikinti fəaliyyəti müvəqqəti 
dayansa da, sonradan regionda gedən ümumi 
inkişaf prosesindən kənarda qalmadı və Şərqin baş 
karvan yolları üstündə yerləşən Azərbaycan 
şəhərləri bu dövrdə xeyli böyüdü. İstehsal və tica-
rətin genişlənməsi, uluslararası əlaqələrin çoxal-
ması həmin şəhərlərin ərazicə böyüməsinə, 
quruluş inkişafına səbəb olmuşdu. 
İslamın yayılması ilə Azərbaycanda yeni 
tipli tikililər – məscid, mədrəsə, karvansara, ha-
mamlar meydana gəlir. Sənətkarlığın və ticarətin 
artırılması şəhərlərin inkişafına təkan verir. 
Səlcuqlar dövründə urbanizasiyanın sürətli 
tempi ilə bağlı Azərbaycan şəhərlərinin ölçülərinin 
daha da böyüməsi, onların əhalisinin və sosial-
iqtisadi önəminin artması, eləcə də planlaşma və 
bədii memarlıq quruluşunun daha da bitkinləşməsi 
prosesi gedir. Təbriz, Naxçıvan, Gəncə, Həmədan, 
Şamaxı kimi iri ticarət, mədəniyyət mərkəzləri ol-
muş şəhərlər 10-12-ci əsrlərdə daha sürətlə inkişaf 
etmişdi. Təbriz və Naxçıvan gözəlliyinə görə 
Xilafət paytaxtı Bağdadla müqayisə olunurdu12-
13-cü əsr şəhərlərinin daha da inkişafı Azərbaycan 
mədəniyyəti və incəsənətinin çiçək-lənməsi ilə 
əlaqədardır. Azərbaycanda şəhərsalmanın inkişaf 
zirvəsi Elxanilər çağına düşür. 13-cü əsrin 
İslam memarlığı və inşaat 
 
13 
ortalarında Azərbaycan, tərkibinə “Ceyhun 
sahillərindən Misir qapılarınacan, Dərbənddən 
İran körfəzinəcən” geniş ərazi – Xorasan, Fars, 
İraq, Qafqaz, Anadolu daxil olan iri Elxani 
dövlətinin siyasi-inzibati və mədəni mərkəzi olur. 
Elxanilər dövründə Azərbaycanda şəhərsalma 
sahəsində böyük işlər görülür, irəliləyişlər baş 
verir. Bu zaman bir sıra şəhərlər (Marağa, Təbriz, 
Salmas, Ucan, Bakı, Dərbənd) dirçəlir və 
genişlənir, yeni şəhərlər (Qutluq Balıq, 
Mahmudabad, Sultanabad, Sultaniyyə) salınır.. 
 
 
 
Naxçıvanın mərkəzində məscid 
 
 
Çox sürətlə böyüyən və inkişaf edən Təbriz 
bütün Yaxın Şərqin baş şəhərinə çevrildi. 1403-cü 
ildə ispan səfiri Klavixo Təbrizdə 200 min ailənin 
(təqr. 1 mln. əhali) yaşadığını bildirmişdi. Təbriz 
bu zaman Avropanı Asiya ilə birləşdirən ticarət 
yollarının baş qovşağı – dünya bazarı olmuşdu. 
14-cü əsrdə Təbrizdə olduqdan sonra onu “dünya-
nın ən varlı və ən böyük şəhəri”, “ticarət üzrə 
dünyanın bütün şəhərlərinin ən məşhuru və ən 
yaxşısı”, “ticarətdə sanki bütün dünyaya bərabər” 
sayan Avropa səyyahları (Pordenone, Maundevil-
son və b.) Təbrizin ticarətdən götürdüyü gəlirin 
çox olduğunu vurğulamışlar. 
Qazan xanın şəhərsalma tədbirlərindən 
sonra Təbriz çoxfunksiyalı orta əsr iri paytaxt 
şəhərinin bütün həyat proseslərini təmin edən 
bitkin planlaşma-məkan quruluşu aldı. Bu zaman 
Təbrizin altı baş qala qapısının hər birinin önündə 
ticarət mərkəzi yaradılmışdı. Bunlar bir-biri ilə, 
eləcə də şəhərin mərkəzi bazarı ilə birləşirdi. Təb-
rizin bu dövrdə müsəlman dünyasında oynadığı 
böyük mədəni funksiya onun quruluşunda Rəşi-
diyyə adlı elmi-tədris mərkəzinin yaranmasına 
səbəb oldu. Paytaxtın bir sıra inzibati və ticarət 
funksiyalarını öz üzərinə götürən Qazaniyyə indiki 
anlamda Təbrizin peyk şəhəri idi. 
Elxanilər dövrünün Təbrizi plan-məkan qu-
ruluşunun bitkinliyi, funksional həllin uyğunluğu 
ilə orta əsrlərin nadir şəhərsalma hadisəsidir. 
İstehsalın yüksək durumu, pul təsərrüfatı, kamil su 
təchizi sistemi, olduqca geniş iqtisadi əlaqələri və 
böyük şəhərsalma inkişafına görə Təbriz Xilafətin 
nəhəng şəhərlərini də geridə qoydu. Ticarət-
istehsalat mərkəzlərinin əlverişli və məqsədli 
yerləşməsi, ortasında geniş açıq məkan – böyük 
meydan olan inzibati-ictimai mərkəzin formalaş-
ması Təbrizdə bitkin şəhərsalma sistemi yaradırdı. 
İri kompleks və ansamblların bütün şəhər ərazisi 
boyunca (çevrəsi 30 km) səmərəli paylanması 
onun kompozisiya-məkan quruluşuna funksional 
nizam və tarazlıq vermişdi. 
14-cü əsrin əvvəllərində Təbriz çoxfunksi-
yalı, mürəkkəb planlaşma strukturu almış, bu baxı-
mdan poliosentrik – çoxmərkəzli çağdaş şəhərlərə 
yaxınlaşmışdı. 
Elxanilər dövründə Təbrizdə əldə edilmiş 
zəngin şəhərsalma təcrübəsi sonralar bütün ətraf 
ölkələrə yayılmış, türk alimi H.Z. Ülkənin dəqiq 
müşahidəsinə görə Əmir Teymur və Şah Abbas 
dörlərinə “ideal və proqram” vermişdir. 
İslam memarlığı və inşaat 
 
Şəhərsalma sahəsinə Azərbaycanın beynəl-
xalq miqyasda dəyərli qatqılarından biri mərkəzi 
şəhər meydanlarıdır. Fuksiya rəngarəngliyi Təbri-
zin quruluşunda çoxfunksiyalı mərkəzin yaranma-
sına səbəb olmuşdu. Bu meydan iri ölçülü ictimai 
və işgüzar müqavilələrin, hərbi parad və manevr-
lərin aparılmasını təmin edir, təntənəli bayram və 
dini mərasimlərin, müxtəlif tamaşa və idman 
yarışlarının keçirilməsinə imkan verirdi. Təbrizdə 
əsası Elxanilər zamanı qoyulmuş Sahibabad 
(Sahibülmər) meydanı Səfəvilər dövrünədək 
inkişaf edərək bitkin şəhər mərkəzinə çevrilmişdi. 
Bu düzbucaqlı meydanın ətrafında şəhərin inziba-
ti, dini, mədəni və ticarət mərkəzləri yerləşirdi. Bu 
şəhərsalma üsulunu Səfəvi şahları 16-cı əsrin ikin-
ci yarısında yeni paytaxt Qəzvinə (Şah meydanı 
adı ilə), 17-ci əsrin əvvəllərində isə İsfahana 
(Meydani-Şah) aparmışlar. Bunlardan indiyə 
ancaq məşhur İsfahan Şah meydanı qalmışdır. 
Azərbaycanın yaşayış memarlığı da zəngin 
və rəngarəngdir. Burada müxtəlif regionların təbii-
iqlim şəraiti, bu və ya başqa inkişaf materiallarının 
mövcudluğu və inkişaf texnikasının səviyyəsi öz 
əksini tapmışdır. 
İslam dünyasının iri mərkəz şəhərlərinin 
əhalisini ərzaq və geyim ilə təmin etmək üçün 
inkişaf etmiş kənd təsərrüfatı və təchizat sistemləri 
lazım idi. Bu isə öz növbəsində əkin sahələrinin 
suvarma və yetişdirilməsi, məhsulun emalı texno-
logiyasından asılı idi. Bunu nəzərə alaraq, İslam 
dünyasında şəhərsalma yerinin düzgün seçilməsi 
və bina qurğularının layihələndirilib düzgün yer-
ləşdirilməsi böyük əhəmiyyət kəsb edirdi. Yaşayış 
üçün tikilən binanın yerinin seçilməsində yerin 
iqlim və relyefi, ətraf mühitin təmizliyi (havası, 
suyu), yerin səhiyyə vəziyyəti kimi şərtlər nəzərə 
alınmalıdır. İqlim şəraiti nəzərə alınarkən ilk 
növbədə havanın hərarəti, nəmliyi, su ehtiyatı və s. 
kimi amillərə daha böyük əhəmiyyət verilmişdir. 
Məhəmməd Yusif Şirvani “Tibb-namə” 
əsərində binanın harada tikilməsi məsələsinə 
toxunaraq yazır: “Daşlı relyefi olan dağlıq 
yerlərdə hava daha az zərərli, iqlimi isə sağlam 
olur. Əgər dağlıq yerdirsə və tikilmiş bina şərq 
tərəfdə yerləşibsə, orada yaşayan insanlar bir 
qayda olaraq qüvvətli, uzunömürlü və çox gözəl 
səsə malik olurlar”. 
Məhəmməd Yusif Şirvani binanın necə 
tikilməsi barədə belə yazırdı: “Kimsə bir yerdə 
məskunlaşmaq və orada yaşayış binası tikmək 
istəyirsə, bina-otaq uca olmalı, pəncərə və 
qapıları şərqə tərəf yönəlməlidir. Həmçinin 
pəncərə və qapıları şimal tərəfə də açmaq olar. 
Lakin ora günəş şüaları düşməlidir. Tavan hündür 
olmalıdır ki, bu insanların yaxşı və səmərəli 
yaşaması üçün sərfəlidir”. 
Xacə Nəsrəddin Tusi “Əxlaqi-Nasir” 
əsərində yazır: “Yaşayış yerinin binalarının 
üstünlüyünə gəldikdə bünövrələri möhkəm, 
tavanları yüksək, qapıları geniş olmalıdır ki, şey-
şüy daşındıqda və ya başqa bir iş olanda çətinlik 
əmələ gəlməsin”. O, daha sonra yazır: “Ev 
seçərkən aşağıdakılar nəzərə alınmalıdır: sahənin 
böyüklüyü, tavanın ucalığı, buxarının genişliyi, 
ətrafının sıxlığı, məhəllənin əmin-amanlığı, 
şəraitin münasibliyi”. 
Orta əsr Azərbaycan müəllifləri öz 
əsərlərində yaşayış yerlərini seçmək üçün İbn 
Sinanın göstərdiyi bu meyarlara istinad edirdilər: 
“İlk növbədə orada torpağın necə olduğunu 
müəyyənləşdirməli, sahənin aşağı və ya yuxarıda 
olması, onun açıq və ya qapalı olma vəziyyəti, 
oradakı suyun keyfiyyəti və s. nəzərə alınmalıdır. 
Eyni zamanda seçilən ərazidə əhalinin sağlamlıq 
cəhətdən vəziyyəti öyrənilməlidir”. 
16-cı əsr Azərbaycan şairi Marağalı Əvhədi 
yaşayış yerinin seçilməsilə əlaqədar özünün əsas 
tələblərini qeyd etmişdir: “Tikinti üçün ilk növbə-
də səmti şərqə olan ən yaxşı yer seçilməli, sahə 
içməli su, yerli tikinti materialları (kəc, gil, mis), 
əkin yeri ilə təminatlı olmalıdır. Seçilən yerin isti 
iqlimdə, yüksəklikdə yerləşməsinə baxmayaraq, 
əgər mülayim külək əsməklə ora günəş şüaları 
düşürsə, ora isti, küləkli dərədəki yerdən daha saf, 
sağlam, əlverişli yerdir”. Bu onunla izah olunur 
ki, isti hərarətli yerdə tez-tez malyariya epidemi-
yası və digər keçici xəstəliklər meydana gəlir ki, 
bunu orta əsr müəllifləri “tabadi” adlandırırlar. 
Azərbaycanda ilk Şamaxı Akademiyasını təşkil 
edən məşhur Azərbaycan alimi Ömər Osman xa-
rici mühitin amillərinə, insan fiziologiyası və pato-
logiyasının öyrənilməsinə çox geniş yer verirdi. 
10-cu əsrdə yaşamış Əbu İshaq Əl-İstəxri 
Bərdə haqqında bunları yazır: “O ki qaldı 
Bərdəyə, bu o məskəndir ki, çox yaxşı iqlimi, çoxlu 
münbit əkini, meydança və meyvə bağları olan 
yerdir”. 
9-10-cu əsrlərdə Yaxın Şərqdə görünməmiş 
inkişaf dövrü keçirən şəhərlər 11-12-ci əsrlərdə 
daha da genişlənir və yeni memarlıq növləri ilə 
zənginləşir. Azərbaycanın əlverişli coğrafi mövqe-
yi, məhsuldar qüvvələrin və feodal münasibətlərin 
İslam memarlığı və inşaat 
 
15 
inkişafı o zaman Təbriz, Naxçıvan, Gəncə, Şama-
xı, Beyləqan, Marağa kimi bir sıra şəhərlərin 
çiçəklənməsinə səbəb oldu. 
13-cü əsrin əvvəllərində yazılmış, müəllifi 
bəlli olmayan “Əcaib əl-dünya” adlı əsərdə Naxçı-
vanın şəhərsalma quruluşu və durumu haqqında 
maraqlı məlumat verilmişdir: “Naxçıvan Azərbay-
canda sıx əhalisi olan böyük şəhərdir, uca yerdə 
salınmış və çox möhkəmləndirilmişdir. Çoxlu sa-
raylar, köşklər, məntəqəli eyvanlar tikmişlər, şəhər 
yanında daşdan qala və qalanın içərisində mədrə-
sə, məscidlər yerləşir. 
Qalada yaxşı bulaqlar var. Deyirlər 
bundan abad şəhər yoxdur”. 
Naxçıvani yazır: “Bağdad və Təbrizdən 
sonra Naçıvan kimi gözəl şəhəri göz görməmiş, 
qulaq eşitməmişdir”. 
Ərəb coğrafiyaşünası və səyyahı Şəmsəd-
din Əbu Abdullah Məhəmməd Əl-Müqəddəsi 
deyir: “Təbriz gözəlliklərinin intəhası yoxdur”. 
Eyni zamanda bir müddət Şah İsmayıl Xə-
tainin sarayında yaşayıb, fəaliyyət göstərmiş İran 
tarixçi-alimi Xandəmar (Xondamir) Qiyasəddin 
Hümaməddin Əl-Hüseyn yazır: “Təbriz dünyanın 
¼ hissəsinin məskunlaşdığı abad şəhərlərdən 
biridir”. 
Bağdad haqqında deyir: “Onun havası 
başqa yerlərin havasından daha mülayim, suyu 
daha şirin, torpağı daha bərəkətli, xəfif yel isə 
daha nəsimdir”. 
Ərdəbil barədə isə bunları deyir: “Münbit 
torpaqlı, iqlimi sulu, xoş havalı şəhərdir. Orada 
çoxlu çay axır, amma buna baxmayaraq, ətrafda 
meyvə ağacları yoxdur”. 
Orta əsr müəlliflərindən Əbdül Rəşid əl-
Bakuvi Azərbaycanın bir çox şəhərlərinin iqlimini 
müsbət qiymətləndirmişdir. O, Təbriz haqqında 
belə yazır: “Sağlam iqlimi, münbit torpağı və suyu 
şirin olan yerdir. Orada çoxlu çaylar axır və şəhər 
bağlar içindədir”. 
Görkəmli ərəb alimi, coğrafiyaşünas və 
səyyahı Yaqut Əl-Həməvi isə Ərdəbil barədə belə 
deyir: “Mən Ərdəbildə olanda gördüm ki, o, geniş 
düzdə yerləşir. Üstündən və altından bol sulu bir 
neçə çay axır. Bununla belə, orada əsla bir dənə 
də olsun meyvə ağacı yoxdur – nə şəhərin 
kənarında, nə də onun yerləşdiyi bütün düzdə”. 
Bakı haqqında isə belə deyir: “Bakının ha-
vası yaxşı, suyu şirindir. Bu şəhərin xüsusiyyətlə-
rindən biri də odur ki, burada gecə və gündüz 
külək əsir”.  
Bakının ilk memarı olmuş Qasımbəy 
Hacıbababəyovun (1811-74) şəhərin abadlaşma-
sında böyük rolu olmuşdur. Onun layihəsilə 
müxtəlif relyefə malik olan və dağ dönümündə 
pilləvari şəkildə salınmış Bakı Forştatı (Bayır 
şəhər) planı hələ o dövrdə rus və Avropa 
memarlarını heyrətdə qoymuşdur. 
Eynilə təcrübi olaraq bu cür də Məhəmməd 
Yusif Şirvani də öz fikrini söyləmişdir. 
Rus memarı, professor Kim N. yazır: 
“Bakının qala divarları və başqa abidələri misli 
görünməmiş memarlıq nümunələridir. Sizin 
əcdadlarınız öz ağlını, təfəkkürünü bu abidələrdə 
əbədiləşdirib, elə bil ki, nəyə qadir olduqlarını 
canlı nümayiş etdiriblər. Onlar hər daşın, hər 
kərpicin üstündə elə məharətlə, elə ustalıqla 
işləyiblər ki, baxanda heyran olmaya bilmirsən”. 
O ki qaldı seçilən yerin səhiyyə-gigiyenik 
təmizliyinə, Əbu İbrahim Cürcani (1045-1137) 
Xarəzmin səhiyyə vəziyyətini tənqid edərək 
yazırdi: “Havası ən sağlam, suyu ən şirin, iqlimi 
və şəraiti əlverişli olmağına baxmayaraq, burada 
eyni zamanda bir çox qeyri-əlverişli amillər də 
mövcuddur. Şəhərin natəmizliyi və çirkli suyun 
buxarlanması insanlara, heyvanata, məhsula 
zərərli təsir göstərir”. 
İbn Sina çirkli suyun zərəri haqqında 
xəbərdarlıq edərək həmin suyu süzgəcdən 
keçirməyi, daha yaxşısı, onu buxarlandırıb, 
yenidən su halına salmağı məsləhət görmüşdü. 
İndi isə ayrı-ayrı mənzillərin yerləşdirilməsi 
və layihələndirilməsi qaydalarını nəzərdən 
keçirək. Orta əsr mənbələrinə istinad edərək 
yaşayış sahələri aşağıdakı üç şərtin tələblərinə 
uyğun olmalıdır. 
Əvvəla, binanı yüksək, açıq, günəşli və 
küləkli yerdə tikmək yaxşıdır. Otaq yüksək 
tavanlı, yəni hündür və geniş olmalıdır. Binada 
çoxlu pəncərə (xüsusilə, onun şimal və şərq 
hissəsində) lazımdır.  
İkincisi, seçilən yer iqlim, ekoloji və 
səhiyyə nöqteyi-nəzərindən müvafiq olmalıdır. 
Nəhayət, şəhərə hava və günəş şüalarının 
daxil olmasını təmin edəcək müvafiq planlaşdırma 
verilməli, həmçinin şəhər lazımi qədər tibbi 
obyektlərlə təmin edilməlidir. Təmizliyi və 
gigiyenası diqqətdə saxlanılmalıdır. 
Orta əsr Müsəlman Şərqində yaşayış 
məntəqəsinin tikintisi əvvəlcədən hazırlanmış 
plana əsasən aparılırdı. Bu halda onun əhalisinin 
sağlamlığının qorunması məsələsi də nəzərə 
İslam memarlığı və inşaat 
 
alınırdı. Misal olaraq Mahmud Qazan xanın 
(1295-1304) vəziri Rəşidəddin tərəfindən salınmış 
Rəbi-Rəşid məhəlləsini göstərmək olar. Məhəllə 
enli küçələri və meydanları, səhiyyə obyektləri – 
hamam, aptek, şəfaxana və s. olan düzgün həndəsi 
quruluşu ilə fərqlənirdi. 
İsti iqlim şəraitində məntəqələrə sərin 
havanın daxil olması məsələsinə ən böyük 
əhəmiyyət verilirdi. Əhalinin səhhətini qorumaq 
məqsədilə şəhərin su ilə təchizatı məsələsi də eyni 
zamanda çox böyük əhəmiyyət kəsb edirdi. 
Həyat şəraitinin nisbətən primitiv olmasına 
baxmayaraq, Şərqin, o cümlədən Azərbaycanın 
orta əsr şəhərləri abadlığına görə Şimali 
Avropanın o dövrdəki şəhərlərini geridə qoyurdu. 
12-13-cü əsrlərdə Azərbaycan şəhərləri (Bərdə, 
Gəncə, Qəbələ, Təbriz və s.) inkişaf etmiş saxsı su 
kəməri sisteminə malik idi. 
Orta əsrlərdə şəhərin su ilə təmin edilmə-
sində kəhrizlər və ovdanlar saxsı borulardan ibarət 
su kəmərindən az əhəmiyyət daşımırdı. 14-cü əsr 
tarixçisi Həmdullah Qəzvini Təbrizdən bəhs 
edərək yazırdı: “Təbriz şəhərində çoxlu bağlar 
var. Səhənd çayından başlanan Miranduz çayı 
buradan axır. Varlı adamların çəkdiyi 900 kəhriz 
də buradan keçir. Bunların hamısının suyu 
bağlara axır, ancaq yenə də su çatmır”. 
Hələ 9-10-cu əsrlərdə Azərbaycan 
şəhərlərində saxsı və metal borularla yeraltı su 
kəmərləri mövcud idi. Məntəqələrə su həmçinin 
yeraltı kəhrizlərlə də gətirilirdi. Təbrizdə onların 
sayı 900-ə çatırdı. 
Bundan əlavə, yeraltı və qrunt suları xüsusi 
ovdanlara yığılırdı ki, əhali ondan istifadə etsin. 
Ən böyük ovdan Bakı şəhərinin Şirvanşahlar 
sarayında, Nardaranda və digər məntəqələrdə 
tikilmişdi. Şəhərlərdə, həmçinin subölüşdürücü 
məntəqələr də mövcud idi. 
Orta əsrlərdə yaşayış məskənlərinin və 
eləcə də şəhərin suya olan tələbatını ödəyən ov-
danlar və kəhrizlər maddi mədəniyyət baxımından 
orijinal abidələrdir. Ustad sənətkarların yaratdıq-
ları bu memarlıq abidələri ötən yüzilliklərdə 
Azərbaycanda mühəndis fikrinin inkişaf səviyyəsi 
haqqında fikir yürütməyə imkan verir. 
Orta əsrlərdə Yaxın Şərqdə hazırlanan 
texniki layihələrdə su enerjisindən istifadə edilən 
tikililərə xüsusi əhəmiyyət verilirdi. Hər çayın, 
yaxud bulağın imkanlarını öyrənən mühəndislər, 
adətən onun üzərində neçə dəyirman quraşdırma-
ğın mümkünlüyünü də hesablayırdılar. 
İslam dünyasında ilk xəstəxana 707-ci ildə 
müsəlman hökmdarlarından Vəlid ibn Əbdülmə-
lik tərəfindən qurulub. Xəstəxananın bütün xərclə-
ri dövlət tərəfindən ödənilmişdir. 850-ci ildə İslam 
dövlətinin müxtəlif yerlərində 34 xəstəxana vardı. 
Hələ 13-14-cü əsrlərdə Cənubi Azərbaycanın 
şəhərlərində 67 xəstəxana mövcud idi. Təbrizin 
saray xəstəxanasında eyni zamanda 1000 nəfər 
müalicə olunurdu. Kasıb və imkansız insanların 
müalicələri xüsusi evlərdə həyata keçirilirdi ki, 
bunun da xərci feodal və dini müəssisələrin 
hesabına olurdu. 
Onu da qeyd etmək lazımdır ki, İslam dün-
yasında ilk seçilmiş şəhərlərdən İraqın cənubunda 
körfəz olan Bəsrə şəhəridir. Onun əsası 635-ci ildə 
qoyulmuşdur. Açıq rəngli daşlardan tikilmiş bu 
şəhər uzaqdan ağardığına görə ərəb dilində “ağ” 
mənasında olan “Bəsrə” adını almışdır. 
 İkincisi isə, İraqın paytaxtı olan və Dəclə 
çayı sahilində yerləşən Bağdad şəhəridir. Abbasi-
lər dövründə (762-ci ildə) əsası qoyulmuşdur. O 
vaxt “Mədinət əs-Salam” (yəni “sülh şəhəri”) 
adlanırdı. 
Azərbaycanın yaşayış mənzərəsi də zəngin 
və rəngarəngdir. Burada müxtəlif regionların təbii 
iqlim şəraiti, bu və ya başqa inşaat materiallarının 
mövcudluğu və inşaat texnikasının səviyyəsi öz 
əksini tapmışdır. Maraqlı yaşayış binalarının 
nümunələri Təbriz, Ərdəbil, Marağa, İrəvan, Şəki, 
Quba, Ordubad, Şuşa, Gəncə, Dərbənd, Abşeron 
və başqa rayonlarda qalmaqdadır. 
15-ci əsrdə Təbrizdə dörd – Qara Yaqub, 
Xəlifə Mütəvəkkil, Sultan Uzun Həsən və 
Zübeydə xanım imarət şəfaxanaları fəaliyyət 
göstərirdi. 
İslam dünyasında şəhərsalma məsələsində 
ən böyük problemlərdən biri insanların sağlamlı-
ğının qorunmasında bağların və bağçaların salın-
ması, onların su ilə təchiz edilməsi idi. İmam Əli 
(ə) bunu dərindən başa düşərək İslam dövlətinə 
rəhbərlik etdiyi dövrdə yaşıllıq və abadlıq işləri 
həyata keçirmişdir. Risalət əsrində və ondan 
sonrakı dövrdə İmam Əlinin (ə) məşğuliyyətlərin-
dən biri də əkinçilik və ağac əkmək idi. O Həzrət 
(ə) öz xidmətlərinin və qazanclarının çoxunu bu 
yolla yerinə yetirirdi. Peyğəmbəri-Əkrəm (s) 
müharibə və qan tökülmədən müsəlmanların ixti-
yarına keçən məntəqələrdən bir bölük torpağı 
Əlinin (ə) ixtiyarına vermişdi. Həzrət (ə) orada 
kəhriz qazdı və adını Yənbu qoydu. Bu kəhrizin 
bol suyu oranın əhalisinin şad olmasına və 
İslam memarlığı və inşaat 
 
17 
gözlərinin işıqlanmasına səbəb oldu. Elə indinin 
özündə də Məkkə-Mədinə yolu üstündə Beri-Əli 
(Əli quyusu) adlı məntəqə var. 
Həzrət Əli (ə) eyni zamanda İran memarları 
tərəfindən hamamların tikilməsinə də nail 
olmuşdu. 
İslam ölkələrində bağ-parkların, yəni bağça-
ların inkişafı şəhərlərin yüksəlməsi ilə əlaqədar idi. 
Ərəb tarixçi və coğrafiyaşünaslarının adlandırdığı 
kimi, 8-ci əsrdə xəlifənin ən varlı ölkəsi olan Azər-
baycanda təsərrüfat həyatının yüksək inkişafı və 
bağ-park sənətinin çiçəklənməsi nəzərə çarpırdı. 
Orta əsrlərdə Azərbaycanda bir neçə 
memarlıq məktəbi nəzərə çarpır. Bunlardan ən 
erkəni – Bərdə, Şəmkir, Beyləqan və Gəncədə 
formalaşmış Aran məktəbi, 12-15-ci əsrlərdə 
Naxçıvan, Şirvan-Abşeron, 13-cü əsrdən isə 
Təbriz memarlıq məktəbləri öz bədii-estetik 
keyfiyyəti ilə seçilirdilər.  
Azərbaycan memarlarının yaradıcılığı qon-
şu ölkələrin də diqqətini cəlb edirdi. Onları İrana, 
Türkiyəyə, Orta Asiyaya və başqa diyarlara 
işləməyə dəvət edirdilər. 
Naxçıvanda 12-ci əsrdə Möminə xatun və 
Yusif Küseyir oğlu kimi çox gözəl türbələri tikmiş 
Əcəmi Əbubəkr oğlunun adını tarix saxlamışdır. 
Möminə xatun türbəsi haqda akademik M.V. 
Alpatov belə demişdir: “Bu illərdə Orta Avropa 
memarlığında forma hissiyyatının belə inkişafına, 
kompozisiyasının tamlığı və icra kamilliyinə rast 
gəlmək olmur. Naxçıvan məqbərəsindən Şərqin ən 
yaxşı nümunəvi ədəbi əsərlərində – Firdovsinin 
“Şahnamə”-sində (9-10-cu əsrlər), yaxud 
Nizaminin “Leyli və Məcnun”unda (12-ci əsr) 
olduğu kimi insaniyyətlik saçılır”. 
 
 
 
Bakıda Şirvanşahlar sarayı Şirvan-Abşeron 
məktəbinə xas cəhətləri özündə əks etdirir. Təbriz 
məktəbinin isə ən səciyyəvi nümunəsi Sultaniyyə-
dəki Ölcaytu türbəsi və Təbrizdəki Göy məsciddir. 
Neft sənayesinin inkişafı Bakının sürətlə 
böyüməsinə gətirib çıxarır. Hələ 19-cu əsrin 
əvvəllərində cəmi 21,5 ha sahədə yerləşən İçəri 
şəhər qala divarlarından çıxaraq ətraf sahələri 
tutur. 
Yerli memarlardan Qasımbəy Hacıbababə-
yov, Mirzə Qafar İsmayılov, Zivərbəy Əhmədbə-
yov, Məhəmməd Həsən Hacınski və başqaları ilə 
yanaşı İ.V. Qoslavski, İ.K. Ploşko, N.A. fon der 
Nonne və başqaları da Bakının memarlıq simasını 
müəyyənləşdirən, onun qızıl fonduna daxil olan 
tikintilər yaradırdılar. Bu, şəhər bələdiyyəsi binası 
(1904), H.Z. Tağıyevin Qızlar gimnaziyası (1898-
1901, İ.V. Qoslavski), İsmailiyyə (1907-13), 
Azərbaycan Respublikası EA Rəyasət Heyəti 
binası və M. Muxtarovun sarayı (1912-14), şəkil 
qalereyası binası (İ.K. Ploşko), çoxlu yaşayış 
binası və başqalarıdır. 
Sənayenin inkişafı və əhali axını şəhərdə 
onsuz da çətin olan yaşayış şəraitini daha da çətin-
ləşdirirdi. Birinci və ikinci dünya müharibələri 
dövründə, tikintinin tam dayandırıldığı və didər-
ginlərin Bakıya axını artan vaxtlarda vəziyyət 
xüsusilə kəskinləşdi. 
  
İslam memarlığı və inşaat 
 
 
ĠSLAMI NAXIġLAR INSANLA ALLAH ARASINDA ƏBƏDI 
VƏHDƏT YARADIR 
 
 
Allah gözəldir və gözəlliyi sevir 
“Qur’ani-Kərim”dən 
 
Aləmdə mövcud olan bütün varlıqlar 
həmahəng olaraq təkamülə doğru hərəkət 
edir. Onlar yarandıqları ilk gündən təkamül 
mərhələsinə çatana qədər vahid ilahi 
qanunlara tabe olurlar. İnsan varlıqların ən 
şərəflisi olduğu üçün özünəməxsus həyat 
tərzinə və cəmiyyəti idarə etmə üsullarına 
malikdir. Dünya onun üçün həyat məktəbidir 
və o bilir ki, əbəs yerə yaradılmamışdır. 
Aləmdə mövcud olan bütün varlıqlar da məhz 
onun təkamülə çatması üçün yaradılmışdır. 
Ustad ġəhid Murtəza Mütəhhəri 
 
Orta əsrlərdə müsəlman xalqlarının tarixi 
müqəddəratının birliyi bu xalqların mədəniyyət 
sahəsində yaxınlaşmasına və birbirinə qarşılıqlı 
təsir göstərməsinə səbəb olmuşdur. Vaxt keçdikcə 
ənənəvi mədəniyyətlər dəyişikliklərə uğrayır, yeni 
mədəni ənənələr, ümumi həyat tərzi qaydaları və 
nəticədə yeni gözəllik duyumları yaranır. Vahid 
İslam özünüdərki və dünyaduyumlu təməli 
üzərində bədii təsəvvür əsasları təşəkkül tapmağa 
başlayır. Bu dövrdə dini və bədii şüur tərzlərinə 
qarşılıqlı təsir məsələsi ortaya çıxmamışdı. Belə ki, 
onların müstəqil fəaliyyət göstərməsindən hələ 
söhbət gedə bilməzdi. Onlar bir-birindən təcrid 
olunmuş şəkildə sadəcə olaraq mövcud deyildilər. 
Demək olar ki, orta əsrlərdə ümumiyyətlə, 
incəsənət və xüsusi memarlıq sənəti haqqında 
müstəqil, insanla Allah arasındakı əlaqəyə dair 
təsəvvürlərdən təcrid edilmiş fikirlər 
yürüdülmürdü. Orta əsrlər Azərbaycan memarları 
İslam tikinti mədəniyyətinin başlıca qayəsi – yerlə 
göy, insanla Allah arasında əlaqənin 
möhkəmlənməsinə xidmət etmək vəzifəsini başa 
düşərək həyata keçirməyə çalışırdılar. Göylərə 
ucaldılan məscidlərin sonu olmayan naxışlarla 
bəzədilmiş divarları möminlərin maddi dünya ilə 
mənəvi dəyərlər arasında axtardıqları həm-
ahəngliyin əhəmiyyətini təsvir edən rəmzlərdir. 
Məlumdur ki, memarlıq tikintilərini 
bəzəyən naxışların məna, gözəllik anlamı 
quruluşunda bir qayda olaraq nəinki bədii surəti 
qavramaq olur, həm də Allahın hikməti öz 
ifadəsini tapırdı. İslami naxışların isə üç növü var: 
1. Naxış elementi kimi sementikası çox vaxt 
bilinməyən həndəsi fiqurlardan yaradılmış 
naxışlar; 
2. Bitki, canlı şəkillərin stilizə edilməsindən 
yaranan naxışlar; 
3. Ərəbcə yazılardan (qrafikasından) 
düzəldilmiş bitkiyəoxşar və həndəsi naxışlar. 
Birinci növ çoxsaylı həndəsi fiqurların çul-
ğalaşmasından ibarət olmalı, onların şüaları bir-
birinə qarışaraq mürəkkəb və sonsuz bir naxış 
yaratmalıdır. Həmin naxışlar insanın “müxtəliflik-
dəki vəhdəti və vəhdətdəki müxtəlifliyi” dərk 
etdiyi təvəkkül səviyyəsinin simvoludur. Bu 
naxışlar harmoniya yaradan, boşluq dolduran, 
keçidlər yaradan ümumi naxış kompozisiyasının 
ahəngini, ölçüsünü təşkil edən vasitədir. 
İkinci növ (məhz bu növ islami sayılır) 
nəbati naxışlardan təşkil olunur və sonra ahənglik 
prinsiplərinə əsaslanır. O qədər stilizə olunub ki, 
təbiətə hər cür oxşarlığını itirib. Əslində burada 
ahənglik qrafikası səciyyə kəsb edir. 
Beləliklə, hər bir xəttin dəqiq qaydaları, əsa-
sən müəyyən təkmilləşmiş formasında təkrar olu-
naraq hər bir səth özünə əksi olan nüsxə ilə 
müşayiət edilir. 
 
 
 
İslami naxış məntiqi, ahəngi və riyazi har-
monikdir. Bu xüsusiyyətlər ağılla eşqin harmoni-
İslam memarlığı və inşaat 
 
19 
yasını axtaran islamın ruhu üçün olduqca böyük 
əhəmiyyətə malikdir. 
Memarlıq tikintilərini bəzəyən naxışların 
məna-gözəllik anlamı quruluşunda bir qayda 
olaraq nəinki bədii surət ehtiva olunur, həm də 
Allahın hikməti öz ifadəsini tapırdı. 
Nəbati və həndəsi ərəb naxışları piçək xətti 
şəklində şaxələr üzərinə oturdulmuş yarpaq və 
çiçəklər, səkkizguşəli qönçələr, paxlavalar, altıbu-
caqlar, beşguşəli ulduzlar, çevrələr və s. sonsuz 
təbiətə malikdirlər. Onların hüdudları yüngül qa-
panmış görünsə də sonsuzluğa qədər davam 
etdirilə bilər. Burada məqsəd yerlə göyün ləyaqə-
sini mömin insanın özünün sonlu dünyada möv-
cud olduğunu hiss etməklə sonsuz aləmə tapın-
maq səyini Allahın hər şeyi gördüyünə, eşitdiyinə, 
hər şeydən agah olduğuna, hər şeydən mövcud 
olduğuna inamını rəmzlər vasitəsilə ifadə 
etməkdir. 
Üçüncü növ naxış ərəb qrafikalı xətt növlə-
rindən düzəldilmiş həndəsi naxışlardır. 
İslam mədəniyyətinin zəngin sahələrindən 
birini də ərəb əlifbası ilə yazılan xətt və xəttatlıq 
təşkil edir. Xəttatlıq sənəti yalnız İslam mədəniy-
yətinə məxsusdur. Qədim kufi xətti ilə meydana 
gələn xəttatlıq sənəti əsrlər boyu müxtəlif mərhə-
lələr keçərək özünün ən yüksək zirvəsinə gəlib 
çatmışdır. 
Xəttatlıq sənəti əsasən, orta əsrlərdə Şərqdə, 
o cümlədən Azərbaycanda geniş yayılmış, ərəb 
əlifbası ilə yazılan müxtəlif xətt növləri meydana 
çıxmışdı. Xəttatrlığın sənət kimi formalaşması isə 
10-12-ci əsrlərə təsadüf edir. İlk dövrlərdə klassik 
altı xətt növü (klassik altılıq) yaranmışdır (süls, 
nəsx, mühəqqəq, reyhani, tuqi, ruqə). Orta əsrlərdə 
ərəb mədəniyyətinin yayıldığı Şərq ölkələrində, o 
cümlədən Azərbaycanda xəttatlıq daha da inkişaf 
etdirilmiş, sonralar yeni və daha gözəl xətt növləri 
də meydana gəlmişdır. Misal olaraq Osmanlı im-
periyasının hakimiyyəti dövründə indiki divani 
xəttinin, elə həmin dövrlərdə İran və Azərbaycan-
da təliq, şikəstə və nəstəliq xətlərinin meydana 
gəlməsini göstərmək olar. 
Xəttatlıq əsasən, dini kitabların bədii tərti-
bində, İslam abidələrinin və binaların Allah kə-
lamları ilə bəzədilməsində geniş istifadə 
edilmişdir. 
“Qur’ani-Kərim” ayələrinin kufi və digər 
xətt növləri ilə naxışa çevrilməsi heç də bu 
naxışların estetik dəyərlərini azaltmır. Əksinə, 
həmin naxışların firuzəyi, yaşıl, göy rənglərlə 
bəzədilməsi onların gözəlliyini daha da artırır. 
Kufi, süls, mühəqqəq daha çox işlənmişdir. 
Bu hal heç də təsadüfi olmayıb, islam dininin daha 
mükəmməl bir din olaraq nüfuz və təsirindən irəli 
gəlmişdir. İslam incəsənətinin ən qədim və onunla 
demək olar ki, əkiz yaranmış xəttatlıq sənəti 
özünün estetik təsiri baxımından hələ çox 
yüzilliklər əvvəl nəinki sənətkarların, eləcə də 
böyük dahilərin, mütəxəssislərin nəzərini cəlb 
etmişdir. Hətta belə deyirlər ki, xristian kilsələrini 
və s. məbədləri müxtəlif mövzu şəkilləri bəzəyir-
sə, müsəlman məscidlərini isə istər savadsız, 
istərsə də savadlı, bütün insanları heyrətə gətirən, 
olduqca rəngarəng yazı, nəbati və həndəsi 
naxışlardan ibarət mükəmməl dekorativ işlər 
bəzəyir. Ənənəyə görə belə işlər binaların həm 
daxilində, həm də xaricində işlənmişdir. 
14-cü əsrdə yaşamış Abdulla Səyyəfi 
Təbrizi, Bədrəddin Məhəmməd Təbrizi və başqa 
xəttatlar bədii əsərləri köçürməklə yanaşı binaların 
bəzək və kitabələrini də işləmişlər. 
14-15-ci əsrlərdən etibarən İran və 
Azərbaycanda xəttatlığın yeni inkişaf mərhələsi 
başlanır. Həmin dövrdə Cəfər Təbrizi, Əzhər 
Təbrizi, Şah Mahmud Zərrinqələm Xəfinəfis, 
İbrahim Təbrizi, Amni Təbrizi, Əhməd ibn 
Məhəmməd Təbrizi, Əlabəy Təbrizi, Şah 
Mahmud Nişapuri, Mir İmad Qəzvini, 
Nizaməddin Əli Ərdəbili, Mehrab Təbrizi, Əlirza 
Abbasi Təbrizi, Məhəmməd Rza Təbrizi kimi 
xəttatlar yaşayıb-yaratmışlar. 
Xəttatlıq sənəti 16-cı əsrdə daha yüksək 
səviyyəyə çatmış, hətta Şah İsmayıl Xətai və I Şah 
Təhmasib kimi Səfəvi hökmdarları da bu sənətlə 
məşğul olmuşlar. Sonradan Təbrizdə miniatür 
məktəbi fəaliyyətə başlayır. Bu zaman 
xəttatlıqdan, xüsusilə də şikəstə və nəstəliq 
xətlərindən miniatür əsərlərində geniş istifadə 
olunmağa başlanır. Beləliklə də, xəttatlıq özünün 
ən yüksək səviyyəsinə çatır. 
Beləcə xəttatlıq sənəti nəsildən-nəslə 
keçərək inkişaf etdirilmişdir. Aşağıda əsas xətt 
növləri barədə daha ətraflı məlumat veririk. 
Kufi xətti – Qədim tarixə malik olan kufi 
xətti 7-ci əsrdə Hirə və Yəməndə meydana gəlmiş, 
sonralar ərəblərlə yanaşı iranlılar tərəfindən də 
geniş istifadə olunmağa başlanmışdır. Ərəb 
qrafikası ən qədim kufi xətti əsasında (adından 
bəlli olduğu kimi Kufə şəhərində) İmam Əli (ə) 
İslam memarlığı və inşaat 
 
tərəfindən yaradılmışdır. İlk “Qur’an” nüsxələri də 
məhz bu xətlə yazılmışdır. 
 
 
Əsasən düz və sınıq cizgilərdən ibarət olan 
kufi xətti əvvəllər nöqtəsiz yazılsa da, sonralar 
daha da təkmilləşdirilmişdir. 10-cu əsrədək həm 
epiqrafiyada, həm də paleoqrafiyada geniş tətbiq 
olunmuşdur. 11-ci əsrdən etibarən nəsx xəttinin 
meydana gəlməsilə kufi xəttinin tətbiq və istifadə 
olunduğu sahələr məhdudlaşır. 11-13-cü əsrlərdə 
tikinti epiqrafiyasında kərpiclə yığılan kufi xətti 
aparıcı yer tutmuşdur. Bu xəttin özlüyündə 
münasib və düzxətli olması kərpic bəzək üçün çox 
əlverişlidir. Buna görə də kərpic tikililərdə kufi 
xətti yüksək dekorativ quruluş alır. Kufi yazı 
həndəsi naxış sistemləri içərisinə daxil olur və 
binaların memarlıq-bədii surətinin biçilməsində və 
ideya məzmununda mühüm rol oynayır. 
Lakin hərflərin sınıq və düzbucaqlı olması 
onların dairəvi yerlərdə, xüsusilə də günbəzlərin 
alt və üstlərində, minarələrdə, mehrab və 
sütunlarda istifadə etmək imkanı vermirdi. Bu 
səbəbdən də bütün bunların öhdəsindən gələn süls 
xətti qeyd olunan yerlərdə geniş şəkildə istifadə 
olunmağa başlanır. 
Memarlıqda kufi kitabələri memar Əcəmi 
Naxçıvani tərəfindən yeni yüksək səviyyəyə 
qaldırılıb. Kitabələr Əcəminin əsərlərində o 
dövrədək görünməyən bədii-estetik dəyər alır. 
Kufi kitabələrin bolluğu, mürəkkəbliyi, 
həndəsi ornamentlərlə qaynayıb-qarışması baxı-
mından Möminə Xatın türbəsinin Ön Asiya 
memarlığında tayı, bərabəri yoxdur. Bu abidədə 
mühüm qovşaqlardan başqa türbə gövdəsinin 
künc dayaqlarının səthləri də kitabələrlə 
örtülmüşdür. 
Kufi xətti kitabələrinin dik elementlərinin 
yuxarı naxış quruluşlarına qarışmasının gözəl 
örnəkləri Marağanın Dairəvi Günbəz türbəsində 
(1167) də vardır. 
Süls xətti (hərfi mənası “üçdə bir” 
deməkdir) – Ərəb əlifbasında yazılan klassik xətt 
növlərindən biri sayılan süls 10-cu əsrdə məşhur 
ərəb xəttatı Əbu Əli Məhəmməd ibn Muğlə tə-
rəfindən yaradılmışdır. Bu xətt növündə hərflərin 
üçdə bir hissəsi əyri, qalan hissəsi isə düz cizgidə 
yazılır ki, bu da sözlərin bir-birinə toxunaraq 
yazılmasına imkan verir. Süls xətti özünəməxsus 
gözəlliyə malik olduğu üçün xətt ustadları onu 
“ummul-xutut”, yəni “xətlərin anası” adlandırmış-
lar. Qədim xəttatlar belə hesab etmişlər ki, süls ilə 
yaza bilən bir şəxs çox asanlıqla ruqə, tərfi, 
müsəlsəl və nəsx kimi xətlərlə də yaza bilər. Çünki 
xətlərə mükəmməl yiyələnməyi, möhkəm əli və 
böyük məharəti daha çox süls xətti tələb edir. 
 
 
 
İslam memarlığında məscid və ziyarətgah-
ların bəzədilməsinə xüsusi diqqət yetirildikdən 
sonra süls xəttindən də günbəzlərin tavanlarının, 
minarələrin, ziyarətgahların, habelə qəbir daşları-
nın yazılmasında geniş istifadə edilmişdir. 
Reyhani xətti 11-ci əsrdə məşhur ərəb 
xəttatı İbn Muğlənin tələbəsi və davamçısı olmuş, 
daha çox İbn Əl-Bəvvab təxəllüsü ilə tanınmış 
görkəmli xətt ustası Əli ibn Hilal tərəfindən 
yaradılmışdır. 
 
 
 
Zahiri görünüşü bir qədər süls xəttinə 
bənzəsə də, bəzi özünəməxsus elementləri ilə 
fərqlənir. Belə ki, sülsdən fərqli olaraq burada 
“əlif” və “ləm” kimi hərflərin başları yazı 
istiqamətində çevrilir. Bu xətdən əsasən yazılı 
ədəbiyyatda istifadə olunur. 
Mühəqqəq xətti – Qədim xətt növlərinə aid 
olan bu xətt bütün xətlərdən daha çox kufi xəttinə 
bənzəyir. Onu da reyhani xətti kimi xəttat İbn Əl-
Bəvvab yaratmışdır. Bəziləri bu xətti “qalın və 
canlı nəsx” də adlandırmışlar. Bu xəttin “reyhan” 
adlanan nisbətən zərif növü isə öz elementləri ilə 
gül və yarpaqları əks etdirir. Bu xətt növündən 
daha çox şer kitablarında istifadə olunur. 
Nəsx xətti (lüğəvi mənası “üzünü köçür-
mək”, “ləğv etmək”, “şəklini dəyişmək”dir) – 12-
ci əsrdən etibarən kufi xətti təkmilləşdikdən sonra 
İbn Muclə Şirazi bu xətt növünü ixtira etmiş və bu 
ad özündən əvvəlki xətti, yəni kufi xəttini aradan 
çıxardığı üçün yeni xətt növünə verilmişdir. Digər 
qədim xətlərlə müqayisədə nəsx özünün sadəliyi, 
rahat oxunuşu və rəvan yazılışı ilə diqqəti daha 
çox cəlb edir. Kufi xəttinin yerini tutan nəsx mey-
dana gəldiyi ilk gündən “Qur’an”, dua, bədii kitab-
ların yazılışı və üzünün köçürülməsində, habelə 
dəftərxana işlərində geniş istifadə olunmuşdur. 
 
 
İslam memarlığı və inşaat 
 
21 
 
Hazırda İslam ölkələrində nəsx xəttinin iki 
növündən – yaquti nəsx və İrani nəsxdən istifadə 
olunur. Yaquti nəsx hicri tarixlə 698-ci ildə ildə 
vəfat etmiş ustad Yaqut Mustəsəmi tərəfindən 
ixtira olunaraq təkmilləşdirilmişdir. 
İrani nəsx isə Səfəvilərin hakimiyyəti döv-
ründə yaşayıb-yaratmış xəttat Əhməd Neyrizi 
tərəfindən ixtira olunaraq bütün İslam ölkələrində, 
xüsusilə də İran ərazisində geniş istifadə 
olunmuşdur. 
Tuqi xətti (“hökmdar fərmanı, möhürü, 
yazısı”) 13-cü əsrdə ərəb (Bağdad) şairi və xəttatı 
Əbülfəzl Dinəvəri tərəfindən yaradılmışdır. 
 
 
 
Meydana gəldiyi ilk gündən, əsasən 
hökmdar fərmanları və məhkəmə sənədlərinin 
yazılmasında istifadə olunmuşdur. 
Ruqə xətti (hərfi tərcüməsi “məktub”, “dəri 
parçası” deməkdir) – Sürətli yazı xətti olan ruqə də 
tuqi kimi 13-cü əsr şairi və xəttatı Əbülfəzl 
Dinəvəri tərəfindən meydana gəlmişdir.  
 
 
 
Bu bədii xətt növü ərəb əlifbasındakı klas-
sik altı xətt növünə daxildir. Ruqə orta əsrlərdə 
əvvəllər adi əlyazmalarda, sonralar isə kitab baş-
lıqlarında, ünvanların yazılışında tətbiq olunmuş-
dur. Hazırda, əsasən ərəb ölkələrində adi yazıda 
geniş istifadə olunur. 
Təliq xətti ərəb əlifbası ilə yazılan əsas bədii 
xətt növlərindən biri olub, 14-cü əsrdə İran xəttatı 
Salman İsfani tərəfindən tuqi və ruqi xətlərinin 
əlaqələndirilməsi əsasında yaradılmışdır. Kursiv 
xətti olan təliq sürətlə yazılma xüsusiyyətinə 
malikdir. Təliqi digər xətlərdən fərqləndirən əsas 
elementlərdən biri də hərflərin üstdən aşağı 
yazılması və bir-biri ilə əlaqələndirilməsidir. 
 
 
 
Əvvəllər adi yazılarda istifadə olunan təliq 
sonradan xəttatlıq sənətinin inkişafında böyük rol 
oynamışdır. 
Nəstəliq xətti 14-cü əsrin sonunda nəsx və 
təliq xətlərinin sintezi nəticəsində yaradılmış və 
ərəb əlifbası ilə yazılan bədii xətt növlərindən 
birinə çevrilmişdir. 
 
 
 
Məşhur xəttat Mirzə Əli Təbrizi tərəfindən 
yaradılan nəstəliq 15-16-cı əsrlərdə Yaxın Şərqdə, 
xüsusilə də İran və Azərbaycanda geniş yayılmış 
və əsasən kitabların üzünün köçürülməsində, 
məktub və sənədlərin yazılmasında və qitələrin 
hazırlanmasında geniş tətbiq olunmuşdur. 
Sonralar daha geniş yayılan nəstəliq xətti gümüş, 
bürünc və s. qiymətli metallardan, habelə saxsıdan 
hazırlanan qabların və s. bəzək əşyalarının 
tərtibatında, 17-ci əsrin əvvəllərindən isə adi 
yazılarda da istifadə olunmuşdur. 
Siyaqət xətti (hərfi tərcüməsi “hesablamaq” 
deməkdir) 14-cü əsrdən sonra yaranmış və daha 
çox dəftərxana və hesabdarlıq işlərində tətbiq 
olunmuşdur. 
 
 
 
Divani xətti – Nəstəliq xəttinin iranlı xəttat-
lar tərəfindən ixtirasından sonra iranlı xəttatlarla 
Osmanlı xəttatları arasında əsl rəqabət başlanır. 
Türk xəttatları nəstəliq xəttini dəyişdirərək yeni – 
divani xəttinin əsasını qoyurlar.  
 
 
 
Bu xətt növü yaradıldıqdan sonra bir çox 
müsəlman ölkələrində yayılmış, Osmanlı dövlətin-
də pul vəsiqələri, verilən hökm, əmr və fərmanlar, 
habelə məktub və digər yazılı sənədlər məhz diva-
ni xətti ilə yazılmağa və çap olunmağa başlanmış-
dır. 
Sonralar divani təkmilləşdirilərək özünün 
hazırkı mükəmməl görünüşünə çatdırılmışdır. 
Hazırda divaninin iki növü – qəliz divani və qırma 
divani mövcuddur. 
İslam memarlığı və inşaat 
 
Qırma divanidən fərqli olaraq qəliz divani 
növündə özündən sonrakı hərflərlə birləşməyən 
əlif, dəl, zəl, ra və vav hərfləri əyri xətlərlə 
özündən sonrakı hərflərlə birləşdirilir, xəttin 
oxunuşunu həm qəlizləşdirir, həm də ona 
özünəməxsus gözəllik vermiş olur. 
Tuğra (və ya təğma) xətti (monqol mənşəli 
sözdür) – Bu xətt növünü monqolların quş 
toteminə və simurq kimi əfsanəvi quşlara olan 
inam və etiqadlarının yadigarı hesab etmək olar. 
Toğrulun hakimiyyəti dövründə tuğra xətti 
xəttatların diqqətini cəlb etməyə başlamışdır. 
 
 
 
Özünəməxsus üslub və elementlərlə yazılan 
tuğra xətti özündə əfsanəvi quşların qanadlarını 
əks etdirir. Meydana gəldiyi ilk dövrdən müxtəlif 
tuğra növləri yaranmış və görünüşünü daha da 
gözəlləşdirən elementlər əlavə olunmuşdur. 
Tuğradan daha çox hökmdarların möhür və 
adlarının yazılmasında istifadə olunmuşdur. 
Bəziləri bu xətti “asılı xətlər”, “turə”, “hilalvari” və 
“qərğan” da adlandırmışlar. 
Hər sənət ruhani ölçüləri əhatə edə bilmir. 
Bu yalnız özünü islami memarlığın mürəkkəb 
həndəsi layihələri üslubunda büruzə verir. Bu 
üslub “Qur’ani-Kərim”in əsas müddəalarından 
qaynaqlanan ilahi vəhdətin inikası kimi 
yaradılmışdır. Beləliklə, xəttatlıq ruhi 
gerçəkləşmənin – gözəgörünməzliyin ifadəsidir. 
Çünki “Qur’ani-Kərim”dəki hərflər, sözlər və 
ayələr sadəcə olaraq yazılı dilin elementləri yox, 
varlığıdır. Naxışlar və xəttatlıq formaları isə 
onların gözəgörünən təcəssümüdür. 
Allah gözəgörünməzdir. Naxışlar isə 
möminlərin sonsuzluğa və əbədiyyətə 
yaxınlaşmağına imkan verməklə onlara “Hansı 
tərəfə baxsanız Allah təzahürünü görəcəksiniz. 
Allah hər yeri bürümüşdür və hər şeyi bilir” 
aksiomunu dərk etmək imkanı verir. 
Xatırladaq ki, naxışlar “Qur’ani-Kərim” 
ayələrinin abidələrə yazılmasında işləndiyi üçün 
İslam memarlığında xüsusi yer tutur və islamın 
ruhu heç bir başqa sənət növündə olduğu qədər 
nəfəs ala bilmir. 
Bərdə türbəsində olduğu kimi Ərdəbildəki 
Şeyx Səfi türbəsində də İslam memarlığı kompo-
zisiyasını təşkil edən “Allah” sözündən istifadə 
edilərək naxış düzəldilib. Usta onları aşağıda 
yerləşdirərək “dördlük” (“4”) ox ətrafında qruplaş-
dıraraq naxış yaratmışdır. Təbriz yaxınlığında Sul-
taniyyənin Ölcaytu türbəsində “Məhəmməd” və 
“Əli” sıx yerləşən naxış simmetriyası düzəldilmiş-
dir. 
Bakı şəhərinin Şirvanşahlar sarayındakı üç 
“Əli” üçlük simmetriya oxu ilə birləşib baxımlı bir 
quruluş yaratmışdır. Beləliklə, kompleksdə altı 
“Əli” altılıq antisimmetriya oxu ilə birləşdirilmiş-
dir. “Əli” sözləri eyni simmetriya ilə belə yerləşdi-
rilsə, naxışa çevrilə bilər. 
Onu da qeyd etməliyik ki, naxışların yara-
dılması üçün memar ulduzların işindən xəbərdar 
münəccim, göyölçən, ulduzşünas, yeni astronomik 
biliklərə dərindən yiyələnən alim olmalı idi. Kai-
natı, ulduzları bilməsi memara, ucaltdığı binalarda 
ilahi nizam və mütənasiblik, bütövlük və ahəng-
darlıq əldə etmək üçün gərəkdir. O dövrün abidə-
lərinin əsas naxış növünün – kirihin quruluşunda 
da ulduzabənzərlik güclüdür. Əsasən də, ulduza-
bənzər müxtəlif həndəsi fiqurlar dayanan bu naxış 
quruluşlarının kosmik – insana əbədi bağlılığın 
simvolu da saymaq olar. Hər halda bu çağın 
memarları ulduzşünaslığı öyrənməklə ucaltdığı 
binalarda təbiətin və kosmosun ahənginə yaxınlıq 
əldə etməyə çalışırdılar. 
 
 
 
 
 
 
 
 
 
 
 
Qeyd etmək lazımdır ki, müxtəlif orna-
mentlərin yaranmasında gil və onun törəmələrinin 
də böyük rolu olmuşdur. 
Bişmiş kərpic orta əsr Azərbaycan memarlı-
ğında xüsusi yer tutmuşdur. Bu növ kərpiclərdən 
bəzək materialı kimi istifadə edilmişdir. 
Bəli, İslam abidələri sonsuzluğu əks etdirən 
cizgiləri və həndəsi naxışları ilə nəzərləri Allahın 
intəhasız qüdrətinə, birliyinə və əzəmətinə 
çəkərək, insanla Allah arasında vəhdət yaradır.  
  
İslam memarlığı və inşaat 
 
23 
 
ĠSLAM ABIDƏLƏRINI BƏZƏYƏN NƏQQAġLAR 
 
 
Nəqqaş hansı nəqşə başlasa, gərək Allahın 
adına vursun ilk bəzək. 
Nizami Gəncəvi 
 
Gözəl söz kimi gözəl xətt də Allahdan bir 
nişanədir. Əlifbasında gözəllik və mənəvi ləzzət, 
intəhasız estetik zövq duyulan İslam xətti olduqca 
rəqsan və ahəngdar, oynaq və mütənasib, hərflərin 
“xəttixal”ını incə detallarla qucaqlaşdıran, müqəd-
dəs “Qur’ani-Kərim”in ayələrini süsləşdirən 
möcüzədir. 
İslam xəttinin öyrənilməsi və gözəlləşdiril-
məsi Peyğəmbərimiz (s) və imamlarımız (ə) 
tərəfindən təkidlə tövsiyə edilmişdir. 
Əmirəlmöminin Əli (ə) deyir: “«Bismillahi-
r-rəhmani-r-rəhim» ifadəsinin ayəsini gözəl xətlə 
yazan adama behişt vacib oldu”. 
 
 
 
İslam incəsənətinin bu sahəsində Azərbay-
can xəttatlarının olduqca böyük rolu olmuşdur. 
Demək olar ki, bu sahədə ixtisaslaşmış xəttatları-
mız nəinki öz vətənlərində, hətta Türkiyə, Orta 
Asiya, Əfqanıstan, İran, Hindistan və digər ölkə-
lərdə də böyük şöhrət qazanmışlar. Onların əl işlə-
ri, gözəl sənət nümunələri indi də durmaqdadır. 
Lakin çox təəssüflə demək lazımdır ki, sənətkarla-
rımızın əl işlərinin çox olmasına baxmayaraq, 
onların sahiblərinin adlarını aşkar etmək hələ də 
mümkün olmamışdır. 
Aşur İbrahim oğlu – 12-ci əsr Azərbaycan 
xarratı. Hicri 567-ci (miladi 1171-72) ildə Bakıda-
kı (İçəri şəhər) Ləzgi məscidinin mehrabını düzəlt-
miş, onu nəfis ornamentlərlə bəzəmişdir. Bəzəklə-
rin daş üzərində oyulması onun xarratlıqla yanaşı, 
daştəraşlıq sənətinə də yiyələndiyini göstərir. 
Şeyx Əbu Yəqub ibn Səd – 13-cü əsr 
Azərbaycan ustası. Hicri 670-ci (miladi 1271-72) 
ildə indiki Füzuli rayonunun Babı kəndində Baba 
(Şıxbaba) türbəsi üzərində Kufə xətti ilə yazılmış 
kitabədə Şeyx Əbu Yəqub ibn Səd tərəfindən 
tikildiyi göstərilir. 
Ağ daşdan hörülmüş, üstü səkkizbucaqlı 
çatma günbəzlə örtülmüşdür. Türbənin günbəzi 
başqa türbələrdən fərqli olaraq, bir qala səfi daşdan 
hörülmüşdür. Baba türbəsinin xarici səth 
bölgülərində Naxçıvandakı Möminə Xatun 
türbəsinin səth bölgülərinin təsiri görünür. 
Mübarəkşah Zərrinqələm – 14-cü əsr 
Azərbaycan (Təbriz) xəttatı. Məşhur ərəb xəttatı 
Yaqut Müstəsiminin “altı ustad” adı ilə şöhrət 
qazanmış tələbələrindən biridir. Klassik xətt 
nümunələrinin mahir ustası olmuşdur. Nəsx, süls 
və reyhani xətlərlə yazdığı iki yazı nümunəsi 
Rusiyanın Sankt-Peterburq şəhərində M.Y. 
Saltıkov-Şedrin adına kütləvi kitabxanada 
saxlanılır. İraqın Nəcəf şəhərində Sultan Üveysin 
(1358-74) tikdirdiyi binanın dekorativ yazılarını 
qızılla (mükəmməl süls xətti ilə) işlədiyinə görə 
“Zərrin-qələm” ləqəbini almışdır. 
Mirəli Təbrizi ibn İlyas (1330 – 1446) – 
Azərbaycan xəttatı. Orta əsr müəllifləri onu 
nəstəliq xəttinin yaradıcısı hesab edirlər. Nəsx və 
təliq xətlərinin sintezi əsasında yaranmış 
“nəstəliq” xəttinin sistemə salınması, müstəqil xətt 
üslubu kimi formalaşması, 15-ci əsrdən Yaxın və 
Orta Şərqdə geniş yayılması Mir Əli Təbrizinin 
fəaliyyəti ilə bağlıdır. 
Nizam Bəndkir (?, Təbriz – ?) – 14-cü əsr 
Azərbaycan kəctəraşı. Məlum əsəri Mərənd 
şəhərindəki Cümə məscidinin ibadət salonundakı 
1329-cu ilə aid kəc üzərində oyma naxışlar, 
kitabələr və mehrab bəzəkləridir (mehrab 
taxçasının ortasında Nizam Bəndkirin adı 
yazılmışdır). Mehrabın kitabları kufi və ruqə 
xətləri ilə işlənmiş İslami naxışlarla bəzədilmişdir. 
Nizam Bəndkirin bu əsəri Azərbaycan və Ön 
Asiya memarlığında kəc üzərində oyma sənətinin 
nadir nümunəlrindəndir. 
Şeyx Məhəmməd ibn Hacı Bəndkir əl-
Tuğran Təbrizi – 14-cü əsr Azərbaycan ustası. 
Özbəkistanın Səmərqənd şəhərində orta əsrlərə aid 
“Şahi Zində” nadir memarlıq abidə kompleksinə 
İslam memarlığı və inşaat 
 
daxil olan Tuman əkə türbəsinin (1405-06) 
kitabəsində usta Şeyx Məhəmməd ibn Hacı 
Bəndkir əl-Tuğran Təbrizinin adı qalmışdır. 
Bəsrəddin Məhəmməd Təbrizi Bəndkir (? 
– 1399) – Azərbaycan xəttatı. Azərbaycan xəttat-
ları Abdulla Seyrəfi Təbrizi və Mirəli Təbrizinin 
şagirdi olmuşdur. Kufi və klassik xətlərlə (süls, 
nəsx) yanaşı, təliq, nəstəliq xətləri ilə də yazmışdır. 
Mövlani Cəfər Təbrizi (? – 1480) – 15-ci 
əsr Azərbaycan xəttatı. Uzun müddət Herat haki-
mi Baysunqur Mirzənin saray kitabxanasının rəisi 
olmuş, bir sıra əlyazmaların nəfis şəkildə hazırlan-
masında iştirak etmişdir.  
Sultan Məhəmməd (1470 – ci illərin sonu, 
Təbriz – 1555, Təbriz) – Azərbaycan miniatür rəs-
samı, 16-cı əsr Təbriz miniatür məktəbinin başçısı. 
Təbrizdə Şah İsmayıl Xətainin saray kitab-
xanasında işləmiş, I Şah Təhmasibə rəssamlıq 
sənətini öyrətmiş, uzun illər saray emalatxanasının 
rəhbəri olmuşdur. “Məhəmmədin meracı” minia-
türü təkcə İslam dünyasında deyil, bütün dünya 
mədəniyyət tarixində ən qiymətli miniatür sayılır. 
Hazırda onun müəllifi olduğu bir sıra minia-
türlər dünyanın məşhur muzeylərini bəzəməkdə-
dir. 
Sultanəli Məşədi (Mövlanə Sultan Əli 
Məşədi Nizaməddin) (1433, Məşhəd – 1520, 
Məşhəd) – İran xəttatı. Müsəlman aləmində məş-
hur xəttat olmuşdur. Ruhani ailəsində tərbiyə al-
mış, dini və dünyəvi elmlərə və sənətlərə yiyələn-
mişdir. Bir müddət Səmərqənd hakiminin sarayın-
da çalışmış, sonra Herata koçərək orada böyük 
xəttatlıq məktəbi yaratmışdır. Ə.Nəvai, Ə.Cami, 
K.Behzad və başqa sənətkarlarla yaxın dost 
olmuşdur.  
Dini və əlyazma kitablarına, divan, risalə və 
başqa əsərlərə miniatürlər çəkmişdir.  
S.Məşədi həm də şair olmuş, qəzəl, qitə və 
rübailər yazmışdır. Onun “Təvaidixütut” (Xətt 
qaydaları) risaləsi məşhurdur.  
S.Məşədi memarlıq abidələrinin dekorativ 
tərtibatı sahəsində (binaların, kitabələrin və s.) də 
fəaliyyət göstərmişdir. Onun bir çox əsərləri 
dünyanın məşhur muzeylərinin eksponatına 
çevrilmişdir. 
Nemətulla Bəvvab ibn Məhəmməd – 15-ci 
əsr Azərbaycan xəttatı və kaşı ustası. Təbriz yaxın-
lığında, Ənarcan kəndində doğulmuş və orada da 
vəfat etmişdir. Klassik xətt növlərinin mahir ustası 
olmuşdur. Nemətulla Bəvvab memarlıq abidələri-
nin bədii tərtibatında iştirak etmiş, onları kaşı 
lövhələrindən quraşdırılmış və mərmərdə oyulmuş 
dekorativ yazılarla bəzəmişdir. Qaraqoyunlu 
hökmdarı Cahanşahın Təbrizdə tikdirdiyi Göy 
məscidin kitabələri ən yaxşı işlərindəndir. Kufi və 
süls xətləri ilə yazılmış bu kitabələr Şərq memarlıq 
bəzəklərinin nadir nümunələrindəndir. Ehtimala 
görə Nemətulla Bəvvab həm də memar olmuşdur. 
Qeyd: Özbəkistanın Səmərqənd Ģəhərin-
də tikilmiĢ məscid, məqbərə və mədrəsələrin 
inĢasında və bədii tərtibatında Təbriz Göy 
məscidinin birbaĢa təsiri olmuĢdur. 
Mirək Nəqqaş (təxəllüsü; əsl adı Əmir 
Ruhullah; təqribən 1507-ci ildə vəfat etmişdir) – 
Miniatür rəssamı və xəttat, Herat miniatür məktə-
binin nümayəndəsi. Sultan Hüseyn Baykaranın sa-
ray kitabxanasının rəisi olmuş, əlyazma, kitabların 
yazılmasına, bədii tərtibatına rəhbərlik etmişdir.  
Sultan bəy Əfşar – Sadiqi (1533, Təbriz – 
1610, İsfahan) – Azərbaycan rəssamı, şairi, xəttatı 
və alimi. 
Müzəffər Əli – 16-cı əsr Azərbaycan rəssa-
mı. Təbriz miniatür məktəbinin görkəmli nüma-
yəndələrindən biridir. Dövrünün mahir xəttatı, 
portret ustası və boyakarı olmuşdur. Məşhəd, 
Təbriz və Qəzvin şəhərlərində çalışmış, dini əsər-
ləri, saray əlyazmalarını və s. gözəl xətlərlə, ərəbi 
naxışlarla yazmış, rəsmlər çəkmişdir. İslam tarixi 
və ədəbiyyatının mahir bilicilərindən sayılmışdır. 
Qəzvindəki Çehelsütun sarayının monumental 
divar rəsmləri onun ən yaxşı işlərindəndir. 
Məhəmməd Rza Təbrizi (? – 1627) – 
Azərbaycan xəttatı. Bədii xətt növləri, xüsusilə 
nəstəliq xətti ilə nəfis xəttatlıq nümunələri (qitələr 
və s.) yazmışdır. 
Əli Rza Abbasi Təbrizi – 16-cı əsrin sonu – 
17-ci əsrin əvvəllərində yaşamış Azərbaycan xət-
tatı. Nəstəliq xəttinin mahir ustalarından olmuşdur. 
Təbrizdə, sonralar isə Qəzvin və İsfahanda 
yaşamışdır. Bir müddət Qəzvində xəttatlıqla 
məşğul olmuş, orada Cümə məscidi və Ali Qapı 
sarayının qapıüstü yazılarını işləmişdir. İsfahanda 
Şah məscidinin qapısı üstündəki, Şeyx Lütfullah 
məscidinin qapısındakı və günbəzin daxilindəki 
kitabələr də Əli Rza Abbasi tərəfindən yazılmışdır. 
Əvəz Məhəmməd, Molla Bəhzad, 
Məhəmməd (yaxud Xoca) Mukim və başqa 
miniatürçü rəssamlar fəaliyyət göstərirdi.  
18-ci əsrin sonunda Özbəkistanda şəhərsal-
ma genişlənir, ənənəvi tipli dini binalar və 
hökmdar sarayları ucaldılır. 18-ci əsrin birinci 
yarısı – 19-cu əsrdə dekorativ tətbiqi sənət inkişaf 
İslam memarlığı və inşaat 
 
25 
edir, ornamentlərdə islami, nəbati, epiqrafik və 
həndəsi (romb, üçbucaq və s.) naxışlar, günəş, ay, 
ulduz təsvirləri mühüm yer tuturdu. Özbəkistanda 
orta əsr tikililərində, xüsusilə Səmərqənd abidələ-
rinin (Bibixanım məscidi və s.) tikintisində və bə-
zək işlərində Azərbaycan memarları və nəqqaşları 
iştirak etmişlər. 
Nəvvab Mir Möhsün Hacı Mir Əhməd 
oğlu (1833, Şuşa – 1918, Şuşa) – Azərbaycan 
şairi, filoloqu, rəssamı, xəttatı və musiqişünası. 
Nəvvab rəssamlıq, xəttatlıq və kitab tərtibatı sahə-
sində geniş fəaliyyət göstərmişdir. Onun ornamen-
tal divar rəsmləri (Şuşada Böyük məscidin mina-
rələrində, öz evinin və dərs dediyi məktəbin divar-
larında), eləcə də nəfis xətlə yazdığı əlyazmaların 
bədii tərtibatı 19-cu əsrin sonu – 20-ci əsrin 
əvvəllərində Azərbaycanda təsviri sənət və kitab 
tərtibatının inkişafında əhəmiyyətli rol oynamışdır. 
Mirzə İsmayıl ağa Ağabəy oğlu – 19-cu əsr 
Azərbaycan xəttatı, nəqqaşı, memarı. O, Salyanın 
Qaraqaşlı kəndində doğulmuşdur. Atası Ağabəy 
Salyanın sonuncu sultanının yeganə oğlu idi. Bu 
nəsil Səfəvi xanədanı dövründən Salyanda 
hakimlik etmişdir. Onlar Xorasan ətrafında 
yaşayan və Səfəvilərin hakimiyyətə gəlməsində 
böyük rol oynayan cığatay tayfasından idilər. 
Qaraqaşlı kəndini bina edən onlar olmuşlar. 
Mirzə İsmayıl Ağabəyin beş övladından biri 
idi. Bütün imtiyazları əllərindən alınsa da, Ağabə-
yin övladları Salyanda yüksək mədəniyyətli, 
əsilnəcabətli nüfuz sahibləri idilər.  
İsmayıl ağa nəqqaşlıq və xəttatlıq sənəti ilə 
yanaşı, memarlıqla da məşğul olurdu. Əsas işi 
“Qur’ani-Kərim”i gözəl xətlə köçürmək imiş. 
Bütün ömrünü buna sərf edən Mirzə bu müqəddəs 
kitabın cəmi 7 nüsxəsini köçürə bilir. 
O, 1864-cü ilin Ramazan ayının 15-də 
“Qur’ani-Kərim”in nadir nüsxəsini tamamlayır; 
əsəri köçürür, ona naxış vurur, cüzlərə bölür və 
tərtib edir. İlk belə nüsxəni Təbrizə gəlin köçən 
qızına cehiz vermişdir. Tez bir zamanda bu zərif 
nüsxənin sorağı İran şahına çatır. Şah qoz ağacın-
dan düzəldilən qutuda olan həmin “Qur’an”ı 
saraya gətizdirir. Yaltaq saray xadimlərinin fitvası 
ilə şahın halallıq almadan “Qur’an”ı mənimsəməsi 
İsmayıl ağanı təəccübləndirir və şaha məktub 
göndərir: “...Əgər hörmətli şah belə bir kitab 
istəyirsə, onu yazmaq olar. Başqasına məxsus 
müqəddəs kitabı mənimsəmək şaha layiq iş deyil. 
Əgər Allah-təala ömür qismət edərsə, şahın adına 
layiq başqa nüsxə hazır edə bilərik”. 
Mirzə İsmayıl ağanın köçürdüyü müqəddəs 
kitabın bir nüsxəsi də Hindistanda muzey ekspo-
natına çevrilmişdir. Onu Mirzənin nəvəsi, akade-
mik Ağaxan Ağabəyli təsadüfən görmüşdür. 
Salonların birində babasının “Qur’ani-
Kərim” nüsxəsinə rast gələn akademik bələdçidən 
eksponat haqqında ətraflı məlumat verməsini 
xahiş etdikdə, bələdçinin izahatı çox qisa olur: 
“Bu əsər təqribən 100 il əvvəl yazılıb. İran və 
Əfqanıstanda, həmçinin Xivə, Səmərqənd 
şəhərlərində əldən-ələ keçib. Nəhayət, 1950-ci 
illərdə muzey əməkdaşları onu baha qiymətə bir 
nəfərdən alırlar. Hələ tədqiq olunmayıb, kim 
tərəfindən və nə vaxt yazıldığı məlum deyil...” 
Akademik müəllif haqqında məlumat ver-
dikdən sonra muzey əməkdaşları nüsxəni götürüb, 
mərhum alimlə birlikdə 30-cu cüzdən son vərəqi 
oxuyurlar. Həm muzeyin əməkdaşları, həm də rus 
alimləri təəccübdən donub qalırlar. Akademik 
əlyazmanın babasına məxsus olduğunu bildirir. 
Muzey əməkdaşları akademikə xüsusi hörmət 
əlaməti olaraq rus alimlərinə Azərbaycan 
tarixindən, elm və incəsənət adamlarından ətraflı 
məlumat verirlər. 
Mirzənin əlyazmalarından birinin Türkiyə-
də, ikisinin İranda olduğu haqqında məlumat var. 
Daha bir nüsxənin Salyanda olduğu bəllidir. Əldə 
olan nüsxə Salyanın Xələc kəndindədir. Mirzənin 
bu qiymətli əsəri bütün Ağabəylilərin ən əziz 
yadigarıdır. Ceyran dərisi ilə cildlənmiş, hər bir 
cüz 27 x 19 sm-dir. Cildin üstünə bəzək vurulmuş, 
yazılar həkk olunmuşdur. Hər bir surə xüsusi 
naxışlarla bəzədilmişdir. Həmin bəzəklərin əl işi 
olduğuna adam heyrət edir.  
Kərbəlayi Zeynalabdin (Axundzadə 
Kərbəlayi Zeynalabdin Əbusəid oğlu; 1839, 
Ordubad – 1904, Ordubad) – Azərbaycan nəqqaşı. 
O, Təbrizdə oxumuş, ərəb və fars dillərini, nəqqaş-
lıq sənətini öyrənmişdi. Ordubad, Təbriz və Tiflis-
də bir sıra binanın dekorativ bəzəklərini işləmişdir. 
Naxçıvandakı Xan sarayının və yaşayış binasının, 
Ordubaddakı Cümə məscidinin bəzəkləri Kərbəla-
yi Zeynalabdinin ən yaxşı işlərindəndir. 
Əzizov Müzəfəddin Sultanməcid oğlu 
(1948, Quba rayonunun Alpan kəndi) – Azərbay-
can xəttatı. 1971-ci ildə Azərbaycan Dövlət Uni-
versitetinin Şərqşünaslıq fakültəsinin ərəb filologi-
yası şöbəsini bitirmişdir. Uzun müddət Misir, 
Yəmən Ərəb Respublikası, Yəmən Xalq Demok-
ratik Respublikası və Liviyada tərcüməçi işləmiş-
dir. 1974-cü ildən Azərbaycan EA M.Füzuli adına 
İslam memarlığı və inşaat 
 
Əlyazmalar İnstitutunda elmi işçi vəzifəsində 
çalışır. Xəttatlıq sənətinə institutda yiyələnmiş və 
əsasən, qələm tutmağı ustad Qulam Darabadidən 
öyrənmişdir. O, xəttat kimi bir çox ərəb dili 
dərsliklərinin mətnlərini, alimlərin hazırladıqları 
müxtəlif elmi-tənqidi mətnlərin üzünü köçürmüş-
dür. Bakının Nardaran qəsəbəsindəki əzəmətli 
məscidin (Nardaran piri) iri həcmli dekorativ (kufi, 
süls, mühəqqəq xətləri ilə) yazılarını, Şüvəlan 
qəsəbəsindəki qədim məscidin həyət qapısının 
portalındakı yazıları, Bakıda Küveyt Xeyriyyə 
Mərkəzinin inşa etdiyi Əbu Bəkr məscidində, 
Lökbatan qəsəbəsində yeni tikilmiş məscidin 
dekorativ yazılarını işləmişdir. Naxçıvanda 
tikilmiş məscidin, mömin bir şəxsin məqbərəsi 
üçün nəsx xətti ilə dekorativ yazıları, 
Azərbaycanın şimal-şərq zonasında tikilən yeni 
məscidlər üçün yazıları işləmişdir. 
Cavanşir (xəttat) və Əlişir (nəqqaş) Əh-
mədov qardaşları – Məşədi Cavanşir Əhmədov 
məscid və ziyarətgahların tərtibatında böyük işlər 
görür. O, Buzovna Əlyazma və Məşədi Qütb məs-
cidlərini, Şüvəlanda Mirmövsüm ağa türbəsini, 
Hövsanda Həzrət Abbas məscidini, Bilgəh məsci-
dini, Nardaran pirində səqf və günbəzləri çox 
fəsihətlə yazdığı Allah kəlamları ilə bəzəmişdir. 
Allah vergisi kimi Məşədi Cavanşirin kiçik 
qardaşı Əlişir onun kağız üzərində işlədiyi 
tuğraları, ayə və duaları daş üzərinə nəqş edir. 
 
 
 
 
 
 
  
İslam memarlığı və inşaat 
 
27 
 
ĠSLAM ABIDƏLƏRINI YARADAN MEMAR VƏ USTALAR 
 
 
Əgər islamı gözəl və möhtəşəm bir binaya 
oxşatsaq, alimlər o binanın sütunlarıdır. Bir 
alim dünyadan gedəndə bir sütun sınar və 
onu heç nə əvəz edə bilməz. 
Məhəmməd peyğəmbər (s) 
 
Bütün dövrlərdə millətin böyüklüyünü 
göstərən, dünya mədəniyyəti xəzinəsinə bəxş 
edilən və hamıda heyrət doğuran İslam memarlıq 
abidələrinin yaranmasında həlledici rol memar və 
inşaatçı ustaya məxsus olmuşdur. 
Həmin müsəlman memar və ustalarının 
dünya duyumunu islam dini təşkil etdiyindən 
onların sənəti də, əməlləri də dindən bəhrələnirdi. 
Odur ki, müsəlman memar və ustaları özlərinin 
yaradıcılıq məharətlərini nümayiş etdirməyə deyil, 
yalnız öz sənətlərini ulu Tanrıya təqdim etməkdən 
razılıq, məmnunluq duyurdular. 
7-ci əsrdən başlayaraq islam dininin şəriət 
qanunlarının, ayinlərin icrası üçün məscidlərin 
tikintisinə başlandı. 
Həmişə xalqının və ümmətinin qeydinə 
qalan Məhəmməd Peyğəmbərin (s) hədisini yada 
salaq: “Kim bir məscid tikdirsə Allah cənnətdə 
ona bir ev tikər”. Bu kəlamın mənasını yaxşı dərk 
edən müsəlmanlar məscidlər tikdirməyə səy 
göstəriblər. 
Böyük, görkəmli memarlar cəmiyyətdə 
yüksək mövqe tuturdu. Bunu onların daşıdığı 
ləqəblərdən də görmək olar. Ləqəb verilməsi o 
vaxtlar dövlət əhəmiyyətli iş sayılırdı və Nizamül-
mülkə görə “...yaxşı məmləkət dolandırmaq 
qaydalarından biri də ləqəblərin verilməsi, hər 
kəsin öz mövqeyini, yerini bilməsidir”. 
Nizami dövründən bir əsr sonra 
Məhəmməd Naxçıvaninin sadaladığı memar və 
mühəndis ləqəblərinin çoxu, yəqin ki, özündən 
öncəki dövr üçün də səciyyəvi olmuşdur: 
sədrimüəzzəm (böyük sədr), şəmsəd-dövlə-vəddin 
(dövlətin və dininin günəşi), malikül-memaran 
(memarlar başçısı), malikül-əkabir-əl-mühəndisin 
(böyük mühəndislər başçısı), qüdvətül-mihrətül-
memarin (bacarıqlı memarların rəhbəri) və s. Bu 
ləqəblərdən memarların ictimai mövqeyinin 
durumu müəyyən qədər aşkarlanır. 
Memarların çoxyönlü elmi biliklərə 
yiyələnməsi haqqında Nizaminin və başqa orta əsr 
yazarlarının dediklərinin tarixi əsasları vardır. 
Nizami dövründə və ümumiyyətlə yetkin orta 
əsrlərdə sənətkarlarla alim arasında kəskin fərq 
duyulmurdu. Zamanın tələbləri səviyyəsində 
dayanmaq üçün alim eyni dərəcədə sənətkar, 
sənətkarsa alim olmalı idi. Memar üçün insan 
fəaliyyətinin bu iki sahəsini birləşdirmək bir 
zərurət idi. Elmlə sənət arasında körpü sayılan 
memarlıq sənətkardan daha çox universallıq, 
yönlü bilik istəyirdi. Buna görə də onların 
əsərlərində incə bədii düşüncə ilə dərin elmi 
təfəkkürün heyrətləndirici birliyi vardı. 
İslam mədəniyyəti, o cümlədən onun bir 
qolu olan memarlıq və inşaat sənəti on dörd əsr 
ərzində Allahın qüdrəti ilə dünyaya böyük şəxslər 
vermişdir. Allah bilgisi, elmi xaceyi-kainatdan 
olan Məhəmməd Peyğəmbər (s) və on iki 
imamımız İslam məktəbinin yolunu açmışlar. 
Allah-təalanın əmri ilə ilk memar kimi Rəsuli-
Əkrəm (s) islam məscidinin əsasını qoymuşdur. 
Ondan sonra İslam memarlığının təməli 
yaranmışdır. On dörd əsr ərzində İslam memarlığı 
və inşaat sənəti üzrə minlərlə dünya şöhrətli 
memar və ustalar yetişdirilmişdir. Bunlardan 
Ruzbeh (7-ci əsr), Məhəmməd Əbubəkr oğlu (11-
ci əsr), Məsud Davud oğlu, Əhməd Məhəmməd 
oğlu, Əcəmi Əbubəkr oğlu Naxçıvani (12-ci əsr), 
Məhəmməd Sə’d oğlu, Əbdül Məsud oğlu (13-cü 
əsr), Ustad Fəxxar Şəms Təbrizi, Tacəddin Əlişah 
Təbrizi (14-cü əsr), Əsir Əli Əcəmi, Yusif ibn 
Zahir, Memar Sinan, Xoca Əli Hafiz Təbrizi, 
Xacə Əli Kücəçi, Şirazi Qavəməddin (15-16-cı 
əsrlər), Əbdül Əzim Sərkar (17-ci əsr), Şəmsəddin 
Şəmaxi, Məhəmmədağa Mehmet Ağa (18-ci əsr), 
Kərbəlayi Səfixan, Qasımbəy Hacıbababəyov, 
Zivər Əhmədbəyov (19-cu əsr) və s. göstərmək 
olar. 
1920-ci ildən sonra respublikamızda islam 
dini və mənəviyyatına böyük zərbə vurularaq 
məscid, dini abidələrimiz dağıdılmış və 
qalanlarından anbar, klub və kitabxana kimi 
istifadə edilmişdi. Odur ki, bundan sonra İslam 
memarlığı aradan götürülmüş və beləliklə də bu 
sahədə memarlar yetişməmişdir. Yenidən 
müstəqillik əldə etdikdən sonra respublikamızda 
din azadlığını əldə etmiş müsəlmanlar nəinki 
dağıdılmış məscidləri, ibadətgahları, hətta yüzlərlə 
İslam memarlığı və inşaat 
 
dini abidələri bərpa etmiş və yenilərini 
layihələndirib, tikmişlər. 
Bibiheybət piri, Nardaran piri, Mirmövsüm 
ağanın ziyarətgahı və digər möhtəşəm məscid və 
abidələr tikilmişdir. Bunları qəlbində Allah eşqi, 
Peyğəmbər məhəbbəti, imam sevinci olan 
azərbaycanlı memar və ustalar tikmişlər. 
Rus memarı V.S.Yeqorov yazmışdır: 
“Azərbaycan memarlarının yaradıcılıq fəallığı 
çox yüksəkdir, onların böyük məharəti 
sevindiricidir”. 
Kitabın həcminin məhdudluğu minlərlə 
memar və ustaların adlarını çəkməyə imkan 
vermir. Çalışmışıq ki, 7-20-ci əsrləri əhatə edən 
dövrdə çalışmış memar və ustaların bir neçəsinin 
adını çəkək və onların İslam memarlığı və inşaat 
mədəniyyətinə göstərdikləri xidmətləri qeyd edək. 
Məhəmməd Əbubəkr oğlu – 11-ci əsr 
Azərbaycan memarı. Bakının İçəri şəhər 
hissəsində yerləşən Sınıqqala məscidinin (1078) 
memarıdır. Məscidin şimal divarındakı kitabədə 
kompleksin tikilmə tarixi və memarın adı 
yazılmışdır. Məscid əvvəllər memarın adı ilə 
“Məhəmməd məscidi” adlanmışdır. 
Əhməd Məhəmməd oğlu – 12-ci əsr Azər-
baycan memarı. Cənubi Azərbaycanın Marağa şə-
hərində Göy günbəz türbəsinin memarı olmuşdur. 
Türbə səkkizbucaqlı, qülləvari olmaqla gövdəsi 
kərpicdən, kürsülüyü daşdan inşa edilmişdir. Göy 
günbəz kompozisiyasında Möminə xatın türbəsi-
nin təsiri duyulur. Səthlərini və dairəvi çıxıntılarını 
bəzəyən göy keramikdən istifadə edildiyi üçün 
abidə Göy günbəz adlandırılmışdır. 
Usman Fəxrəd-Din Əhməd əl-Maraği əl-
Əmin – 13-cü əsr Azərbaycan memarı. Marağa 
rəsədxanasının memarı. 
Məsud Davud oğlu – 12-ci əsr Azərbaycan 
memarı, Şirvan-Abşeron memarlıq məktəbinin 
nümayəndəsi. Bakıdakı Qız qalasının memarı 
olması ehtimal edilir. Qalanın kufi xətti ilə 
yazılmış daş kitabəsində Məsud Davud oğlunun 
adı qalmışdır (Qübbə Məsud bin Davud). 
Əbdülməsud oğlu – 13-cü əsr Azərbaycan 
memarı. Ehtimala görə Bakıdakı Qız qalasının 
memarının nəvəsidir (oğlunun oğludur). Əsərlə-
rindən yalnız Mərdəkandakı qəsr (1232) qalmış-
dır. Qəsrin daxili bürcünün üzərindəki kitabədə 
Əbdülməcid Məsud oğlunun adı (Memar bin 
Əbdülməsud) həkk edilmişdir. 
Mahmud Sə’d oğlu – 13-cü əsrin II yarısı – 
14-cü əsrin əvvəllərində yaşamış Azərbaycan 
memarı. Bakıdakı Bibiheybət məscidinin minarə-
sini (1301), Nardarandakı qəsrin (1301) və Bakı-
nın İçəri şəhərindəki Molla Əhməd məscidinin 
müəllifidir. Bibiheybət məscidinin minarəsi 
Şirvan-Abşeron memarlıq məktəbinin ən yaxşı 
nümunələrindəndir. 
Əhməd ibn Əyyub əl-Hafiz Naxçıvani – 
14-cü əsr Azərbaycan memarı. Bərdə türbəsinin 
(1322) memarıdır. Bu türbə çoxrəngli kəsmə 
mozaikadan quraşdırılmışdır, zəngin ornamentlə 
bəzədilmiş iki baştağı onun sadə və aydın kom-
pozisiyasını dolğunlaşdırır. Abidənin bütün səthi, 
üzərində firuzəyi kaşı çəkilmiş kərpiclə naxışlan-
mışdır. Bu cür orijinal hörgünün kərpic naxışların-
da “Allah” sözü mütənasib surətdə təkrarlanır. 
Tacəddin Əlişah Təbrizi – 14-cü əsr 
Azərbaycan memarı. Elxani hökmdarı Ölcaytu 
Məhəmməd Xudabəndənin vəziri olmuş Tacəddin 
Əlişah Təbrizdəki Əlişah məscidinin (1310-20-ci 
illər) layihələndiricisi və memarı olmuşdur. 
Binanın inşasında bişmiş kərpiclə yanaşı 
qiymətli tikinti materiallarından – döşəmə və 
divarlarında mərmərdən, kaşıdan, bəzəklərində isə 
hətta qızıl və gümüşdən də istifadə edilmişdir. 
Usta Fəxxar Zeynəddin Şəms Təbrizi – 14-
cü əsr Azərbaycan memarı. Səmərqənddə orta 
əsrlərə aid Şahi Zində nadir memarlıq abidə 
kompleksinə daxil olan Şadi-Mülk əkə türbəsinin 
(1372) kitabəsində Usta Zeynəddin Şəms 
Təbrizinin adı qalmışdır. 
Yusif ibn Zahir – 15-ci əsr Azərbaycan 
memarı. Onun işlərindən yalnız Qəbələ 
rayonunun Həzrə kəndindəki Şeyx Bədrəddin 
türbəsi (1446) qalmışdır. Abidənin yuxarı 
hissəsindəki kitabədə memarın adı (Yusif bin 
Ustad Zahir) həkk edilməsi onun tanınmış 
sənətkar olduğunu göstərir. 
Memar Əli – 15-ci əsr Azərbaycan memarı 
olmaqla Bakıdakı Şirvanşahlar ansamblına daxil 
olan türbənin (1435) müəllifidir. Onun adı türbə-
nin timpanlarında yerləşən medalyonların içərisin-
də, daş üzərində həkk edilmişdir. Memarın adı hər 
medalyonda iki dəfə – sağdan sola və güzgüdən 
əks olunmuş kimi soldan sağa təkrarlanır və 
orijinal ornament kompozisiyası əmələ gətirir. 
Xoca Əli Hafiz Təbrizi – 15-ci əsr Azər-
baycan memarı. Heratda İçqalanın (15-ci əsr), 
Cümə məscidinin (1201) 14-cü əsr zəlzələsindən 
sonrakı memarı (1498-1500) olmuşdur. Şəhərin 
yaxınlığındakı Gövhərşad məscidi və möhtəşəm 
İslam memarlığı və inşaat 
 
29 
Müsəlla ansamblının (1417-38) tikintisində də 
memar iştirak etmişdir. 
Xacə Əli Kücəçi – 15-ci əsr Azərbaycan 
memarı. Təbrizdəki Göy məscidin (Cahanşah 
məscidinin) və onun mərkəzi tikilisi – Qaraqoyun-
lu hökmdarına həsr olunmuş Müzəffəriyyə kom-
pleksinin məhz Xacə Əli Kücəçi tərəfindən tikildi-
yi ehtimal edilir. Məscidin kitabələrini Nemətulla 
Bəvvab (bəzi mənbələrə görə o, həm də Göy 
məscidin memarıdır) işləmişdir. Göy məscid 
kvadrat şəkilli olmaqla bişmiş kərpicdən inşa edil-
mişdir. Məscidin rumi və islami ornamentli zəngin 
naxışları, kaşı və oyma bəzəkləri onun quruluşu ilə 
üzvi əlaqələndirilmiş kitabələri nəstəqil, kufi, süls 
və rutə xətlərilə işlənmişdir. Ümumi koloritində 
göy rəng üstün olduğu üçün “Göy məscid” adla-
nıb. Bu məscid “İslamın firuzəsi” də adlandırıl-
mışdır. 
Şirazi Qəvaməddin – 15-ci əsr Azərbaycan 
memarı. Heratda Xoca Ənsari türbəsinin (1425-
28/29) və digər abidələrin memarı olmuşdur. 
 Əbdülbaği Təbrizi (?-1629) – Azərbaycan 
memarı. İsfahanda anadan olmuşdur. Təbriz, Bağ-
dad və İsfahanda işləmişdir. Elm və sənətin müx-
təlif sahələrində şöhrət qazandığına görə “Danış-
mənd” (alim) təxəllüsü almışdır. O, İsfahanda bir 
sıra məscidin (Əlirza Təbrizi ilə birgə) kitabələrini 
işləmişdir. 
Əmirşah Vəliyənkuhi – 16-cı əsr Azərbay-
can memarı, Təbriz memarlıq məktəbinin nüma-
yəndəsi. Vəliyənkuhi məhəlləsində doğulmuşdur. 
Bakıdakı Şirvanşahlar sarayı ansamblında şərq 
darvazasının daşdan oyma baştağını (1584) 
yaratmış, abidənin üzərindəki kitabədə öz adını 
həkk etmişdir. 
Əsir Əli Əcəm Əli (?-1537) – Azərbaycan 
memarı. Təbrizdə doğulmuşdur. Çaldıran döyü-
şündə (1514) Şah İsmayılın məğlubiyyətindən 
sonra I Sultan Səlim Azərbaycanın bir çox 
sənətkarı ilə birlikdə Əsir Əlini də Təbrizdən 
İstanbula aparmışdır (“Əsir” ləqəbi də bununla 
əlaqədardır). Onun klassik türk memarlığının 
inkişafında, xüsusilə klassik Osmanlı məscid 
tipinin – Sultanlar camesinin formalaşmasında 
əhəmiyyətli rolu olmuşdur. Onun İstanbulda tikdi-
yi I Sultan Səlim məscidini türk araşdırıcılardan 
Y.Bayatlı memar Sinan üslubunun müjdəsi 
saymış, C.Ərsevən isə Əsir Əlini Sinanın ustadı və 
klassik türk memarlığının banisi adlandırmışdır. 
Ümumiyyətlə, Əsir Əli Azərbaycan memarlıq 
tarixində bizə bəlli olan ən məhsuldar memardır. 
O, Osmanlı imperiyasının baş memarı olmuşdur. 
O, 1515-37-ci illərdə İstanbul, Konya, Əskişəhər, 
Çorlu, Təkirdağ, Qəbzə, Trabzon, Halıcılar 
(Türkiyə), Sofiya (Bolqarıstan), Sarayevo 
(Bosniya və Hersoqovina) və başqa şəhərlərdə 
çoxlu bina tikmişdir. Məşhur əsərləri: İstanbuldakı 
Topqapı sarayının ikinci baştağı, Sultan Səlim 
məscidi (1522), Sofiyadakı Seyfəddin Qazi məsci-
di, Sarayevodakı imarət, kitabxana, məscidlər 
kompleksi (1532), Qəbzədəki Çoban Mustafa 
məscididir. 
Mirək Mirzə Qiyas, Ağa Mirək – 16-cı əsr 
Azərbaycan memarı. 1540-cı illərdə Moğol hökm-
darı Humayun şah onu Qəzvindən Hindistana 
aparmışdır. Moğol memarlıq məktəbinin forma-
laşmasında mühüm rolu olmuşdur. Əsərlərindən 
yalnız Dehlidəki Humayun məqbərəsi (1565) mə-
lumdur. Səfəvilər dövrü Təbriz türbələri üslubun-
da tikilmiş bu monumental abidənin prizma 
formalı gövdəsinin ortasında günbəzlə örtülmüş 
baraban ucalır. Quruluşunda hind memarlıq mo-
tivlərinin təsiri duyulur. Aqradakı məşhur Tac-
Mahal məqbərəsinin (1630-52) prototipi hesab 
olunur. 
Məhəmmədağa Mehmet ağa (1540-1620) 
– türk memarı. Məşhur memar Sinanın şagirdi 
olmuşdur. İstanbul, Ədirnə və başqa şəhərlərdə 
çoxlu məscid, karvansara, Ədirnədə Aişə Qadın 
karvansarası (1609), memar Hacı Şaban ilə birgə 
Tunca çayı üzərində 4-cü körpü (1607-15) və s. 
tikmişdir. Ən məşhur əsəri İstanbuldakı Sultan 
Əhməd camesidir (Göy came, 1609-16). Memar 
hündürlüyü 49 m, günbəzinin diametri 24 m olan 
Sultan Əhməd camesinin “klassik” kompozisiya-
sına yeni memarlıq detalları əlavə etmişdir. Özün-
dən əvvəlki iki, yaxud dörd məsciddən fərqli ola-
raq, burada qurulmuş altı minarə abidənin monu-
mentallığını artırır. 
Şəmsəddin Şəmaxi – 16-cı əsr Azərbaycan 
memarı. Onun bu dövr Azərbaycan memarlığında 
öz dəst-xətti vardır. Yaradıcılığında Şirvan-
Abşeron memarlıq məktəbinin ənənələrini davam 
etdirmişdir. 
Qəbələ rayonundakı Həzrə kəndində yonul-
muş daşdan tikilmiş səkkizbucaqlı Şeyx Mənsur 
türbəsi (1570) onun ən maraqlı əsərlərindəndir. 
Türbənin kitabəsində memarın – Şəmsəddinin adı 
həkk olunmuşdur. Memarın Ağsuda tikdiyi Şeyx 
Məzid (Məzyəd) türbəsi (1502) də dövrümüzədək 
çatmışdır. 
İslam memarlığı və inşaat 
 
Əbdüləzim Sərkar – 17-ci əsr Azərbaycan 
memarı. Şamaxı rayonundakı Kələxana türbələri-
nin müəllifidir. Bu türbələrin birində memarın adı 
həkk edilmişdir. “Sərkar” (başçı) ləqəbi də kom-
pleksin tikintisi ilə əlaqədardır. Sərkarın yaradıcı-
lıq üslubu əsərlərində həcm-fəza quruluşunun 
mütənasibliyi və eyni tipli türbələrin fərdi xüsusiy-
yətlərə malik olmasında ifadəsini tapmışdır. 
Kərbəlayi Səfixan (1788, Əhər – 1910, 
Şuşa) – Azərbaycan memarı. Memarlıq və inşaat 
sənətini Təbrizdə öyrənmişdir. 19-cu əsrin 2-ci 
yarısında Şuşaya köçmüş, Qarabağ memarlığının 
inkişafında da mühüm xidməti olmuşdur. Mema-
rın inşa etdiyi tikililərdə, xüsusilə məscidlərdə 
Şərq memarlarına xas olan konstruktiv elementlər 
yerli ənənələrlə üzvi əlaqələndirilmişdir. Bərdədə 
İmamzadə kompleksinin yenidən qurulması 
(1868), Ağdamda məscid (1870), Şuşada aşağı 
məscid (1874) və Gövhərağa məscidinin bərpası 
(19-cu əsr), eləcə də Odessada Tatar məscidi 
(1870-ci illər), Aşqabadda Qarabağlılar məscidi 
(1880-ci illər) Kərbəlayi Səfixanın ən yaxşı 
işlərindəndir. 
Qasımbəy Hacıbababəyov (1811, Şamaxı – 
1874, orada) – Azərbaycan memarı. 1848-56-cı 
illərdə Şamaxıda quberniya memarı işləmişdir. 
 
 
 
O, 1860-cı ildən sonra Bakının abadlaşma-
sında yaxından iştirak etmiş, onun layihəsi 
əsasında Bakıda Sahil küçəsi abadlaşdırılmış, 
Fəvvarələr bağı ətrafında karvansaralar tikilmişdir. 
Şamaxıda hamamların, Təzə məscid və 
Cümə məscidinin tikilməsi və bərpası onun adı ilə 
bağlıdır.  
İstedadlı memar xidmətlərinə görə 
“Müqəddəs Anna” ordeni ilə təltif edilmişdir. 
Zivərbəy Gəraybəy oğlu Əhmədbəyov – 
Azərbaycan memarı.  
1873-cü ildə Şamaxıda ziyalı ailəsində 
anadan olmuş, 1902-ci ildə Peterburq Mülki 
Mühəndislər İnstitutunu bitirmişdir. O, ali təhsil 
almış ilk azərbaycanlı memardır. 1918-22-ci 
illərdə Bakının baş memarı olmuşdur.Memar 
təkcə Bakıda deyil, həmçinin Şamaxı və 
Göyçayda da bir çox tikililərin layihəsini 
vermişdir. 
 
 
 
1906-18-ci illərdə Göyçayda məscid, 
Şamaxıda İmam məscidi, Səadət məktəbi, Bakıda 
Təzə Pir məscidi və s. binalar memarın 
yadigarıdır. 
 
 
 
Məmmədhəsən Hacınski (1875, Bakı – 
1931, Tiflis) – Azərbaycan memarı. Peterburq 
Texnologiya İnstitutunu bitirmiş, əsasən şəhərsal-
ma sahəsində fəaliyyət göstərmişdir. 1908-ci ildən 
Bakı Şəhər İdarəsində tikinti şöbəsinə başçılıq 
İslam memarlığı və inşaat 
 
31 
etmişdir. Bu dövrdə Bakının abadlaşdırılması və 
inşaat işlərinin genişlənməsində iştirak etmiş, Ba-
kının baş planını redaktə edərək şəhərin planlaşdı-
rılmasının ümumi layihəsini təkmilləşdirmişdir. 
1909-10-cu illərdə Bakıda Dənizkənarı 
bulvarın salınması və dəniz hamamının tikilməsi 
Hacınskinin fəaliyyəti ilə bağlıdır. 
Tələt Ağasıbəy oğlu Xanlarov – 20-ci əsr 
Azərbaycan memarı, Şərq ölkələri Beynəlxalq 
Memarlıq Akademiyasının akademiki.  
 
 
 
1927-ci ildə, Petroqrad Universitetinin 
hüquq məzunu Ağasıbəy Əliqulubəy oğlu 
Xanlarovun ailəsində – Bakı zadəganlarının qədim 
nəslində dünyaya gəlmişdir. Onun yüzlərlə 
layihələndirdiyi və tikdiyi müxtəlif bina və 
qurğularla birlikdə sosializm sisteminin dağılması 
və Azərbaycanın müstəqilliyinin bərpası, ölkə 
ictimaiyyətinin daimi bəşəri dəyərlərə qaytarıldığı 
dövrdə, onun fəaliyyətində bu özünü memarlıqda 
göstərmiş, öz əksini tapmışdır. 
Bu baxımdan Bakı şəhəri Bakıxanov 
qəsəbəsinin bulvar zolağında inşası davam edən 
İmam Rza məscidinin layihəsi Tələt Xanlarovun 
hazırki dövrdə yaradıcılıq zirvəsidir. Məscidin 
yığcam və mütəşəkkil planının kompozisiya 
mərkəzini, içərisində böyük ölçülü mehrab hücrəsi 
olan ibadət zalı təşkil edir. Mehrabın kompozisiya 
həllində simmetrik forma və tətbiqi elementlərin 
qarşılıqlı vəhdətinə nail olmuşdur. Baş fasadın 
memarlığını, nəbati naxışlı frizi və tağı olan mər-
kəzi imiqrasiyalı orijinal portal, günbəz və kvadrat 
şəkilli əsas üzərində 35 m hündürlüyə ucalan 
səkkizbucaqlı minarələr formalaşdırır. Yüksələn 
minarələr kompozisiyasının yuxarı hissəsi onun 
əsas birləşdirici başlanğıcıdır. Tərəfləri sütuncuq-
lardakı arkatura ilə eyni olan qülləcik, “dişli” 
akroterialarla əhatə olunmuş cilalı günbəzlə ta-
mamlanır. Minarələrdəki xüsusi estetik rol, stalak-
tit karniz-dayaqlar üzərindəki eyvanlara məxsus-
dur. Mərkəzi günbəz öz orijinal memarlıq həlli ilə 
diqqəti cəlb edir. 
Məscidin mərkəzi portalı geniş, örtülü keçi-
də tərəf açılır. Portal gözəl bəzəyi ilə içəri, ibadət 
zalına daxil olmağa dəvət edir. Bütövlükdə İmam 
Rza məscidi planlaşdırma, kompozisiya prinsipləri 
və memarlıq-dekorativ elementlərin vəhdətinə 
görə möhtəşəm və yüksək mənəvi baxışlı görünür. 
Bakının Nərimanov rayonundakı Cümə 
məscidi memarın ən dəyərli İslam memarlıq 
abidəsidir. 
Mehmet İzzət Tuğutlu – türk memaralimi. 
O, 1950-ci ildə Türkiyənin Sivas şəhərində anadan 
olmuşdur. Memarlıq fakültəsində mükəmməl 
təhsil alaraq, sonralar ərəb və fars memarlığı üzrə 
elmi axtarışlar aparmış, yüksək memarlıq mühən-
disi, alimlik dərəcəsinə yüksəlmişdir. Yaxın və 
Orta Şərqin bir çox ölkələrində tədqiqatlar apar-
mış, dünyada İslam memarlığı üzrə böyük alim-
memar kimi tanınmış, Avropa və Asiya universi-
tetlərində oxuduğu mühazirələr ona şöhrət gətir-
mişdir. 
Memarın layihələri üzrə İran, İordaniya, 
Türkiyə və Şimali Afrikada özünəməxsus yerli 
koloritə uyğun gözəl məscidlər inşa etmişdir. 
 
  
İslam memarlığı və inşaat 
 
 
NIZAMI GƏNCƏVININ TƏRCÜMEYI-HALI 
 
 
Hər əhəmiyyətli iş Allahın adı ilə 
bağlanmasa o iş naqisdir. 
Nizami Gəncəvi 
 
 
 
Dahi Nizaminin irsindən danışmazdan 
əvvəl onun öz sözlərini xatırlayaq: 
 
Bismillahir rəhmanir rəhim, 
Həst Kelide-dəre-gənce-həkim. 
 
Tərcüməsi: 
 
Bismillahir rəhmanir rəhim, 
Hikmət xəzinəsinin qapısının açarıdır. 
 
Nizami Gəncəvi memarlıq və inşaat elmi 
ilə əlaqədar bütün sahələri (geodeziya, tikintinin 
texnologiyası və təşkili, memarlıq, layihələndir-
mə, inşaat materialları, şəhərsalma və s.) dərin 
bildiyi üçün dərin elmi fikirlər də söyləmiş, hə-
min fikirlər böyük Nizaminin dövründə və ondan 
əvvəlki dövrlərdə inşaat və memarlıq elminin 
hansı səviyyədə olduğunu, layihələndirilən hər 
bina və qurğunun memarı və ustasının nə qədər 
yüksək biliyə (həm dini, həm də dünyəvi) yiyə-
lənməsini aşkar etməyə bizə imkan vermişdir. 
Digər tərəfdən, hər bir millət yalnız öz həqiqi 
tarixini, maddi və mənəvi dəyərlərini tanıyıb 
bunların qədrini bildiyi zaman qabaqcıl millət, 
böyük millət sayıla bilər. 
Şeyx Nizaminin əsərlərində memarlıq və 
inşaata dair çoxlu məlumat, fikir və mülahizələr 
vardır ki, bunlar da onun “Xəmsə” adı altında 
birləşən beş poemasında göstərilmişdir. Biz onun 
əsərlərində memarlıq və inşaat məsələlərini 
araşdırıb, din ilə elm arasındakı qırılmaz vəhdəti 
əks etdirməyə çalışmışıq. 
Nizami Gəncəvi 1141-ci ildə Gəncə şəhə-
rində doğulub, böyüyüb, yazıb-yaratmış və orada 
da dünyasını dəyişmişdir. Əsl adı İlyasdır. Atası 
Yusif, babası Zəliəddin və ulu babası Müyəd-
fiddin o zamankı Gəncənin ən yüksək ziyalı 
zümrəsindən olmuş, elmə, irfana və mənəviyyat 
aləminə qulluq edən məşhur şəxsiyyətlər kimi 
tanınmışlar. Şairin dayısı Xacə Ömər öz dərin 
savadı və əməli təcrübəsi sayəsində Gəncədə, 
Atabəylər sarayında yüksək mənsəb sahibi – 
vəzir olmuşdur. İlyas ibtidai təhsilini, görünür öz 
evlərində – atasının yanında almış, hələ uşaq ikən 
ərəb və fars dillərini, “Qur’an”ı, hədisləri, fiqhi, 
Məhəmməd Peyğəmbərin (s) və başqa din xa-
dimlərinin sirlərini öyrənmiş və sonralar “Ədəb” 
məfhumuna daxil olan elmlərin mütaliəsinə 
başlamışdır. 
O zaman kübar və zadəgan ailələrin elmə 
və ədəbə marağı olan istedadlı nümayəndələri öz 
təhsillərini müsəlman Şərqinin mədəniyyət və 
elm ocaqlarında – Bağdad, Dəməşq, Qahirə, 
Məkkə, Mədinə və başqa şəhərlərdə davam 
etdirirdilər. 
Nizami isə həm ibtidai və orta, həm də 
elmi təhsilini öz sevimli şəhəri olan Gəncədə al-
mışdır. Onun Bağdada və başqa elm mərkəzləri-
nə getməməsinin əsas iki səbəbi olmuşdur. Gənc 
İlyasın meyli olsaydı, bəlkə də ailəsi onu 
Bağdaddakı məşhur “Nizamiyyə”də və ya başqa 
darülfünunlardan birinə göndərə bilərdi. Lakin 
şairin həm cavanlıqdan seyr və səyahətə meyli, 
həvəsi olmamış, öz doğma şəhərini dəlicəsinə 
sevdiyi, öz el-obasının vurğunu, məftunu olduğu 
üçün vətənini tərk etməmiş və heç vaxt da bu 
fikrə düşməmişdir. 
Başqa sözlə, əgər şair öz doğma 
şəhərindən ayrılmaq qüdrətinə malik olsaydı, o, 
xilafətin mərkəzi Bağdada köçüb, öz misilsiz 
sənətilə böyük xəzinələr yığardı. Bundan əlavə, 
öz təhsilini davam etdirmək üçün uzaq elm və 
İslam memarlığı və inşaat 
 
33 
mədəniyyət mərkəzlərinə getməyə şairin heç 
ehtiyacı da olmayıb. 
Yaddan çıxarmaq olmaz ki, Nizami kimi 
dühalar zəminsiz yarana bilməzdi. Onların 
meydana gəlməsi üçün müəyyən ictimai-iqtisadi, 
mədəni mühit lazım idi. 12-ci əsr hər bir sahədə 
tariximizin parlaq intibah dövrü idi. 
Atabəy Şəmsəddin Eldəgiz, onun oğlanları 
Məhəmməd Cahan Pəhləvan və Qızıl Arslanın 
fəaliyyəti nəticəsində keçmişdə parçalanmış Səl-
cuqlar imperiyası bir növ yenidən bərpa edilərək 
böyük bir dövlət yaradılmış və həmin dövlətin 
mərkəzi Arran və Azərbaycanın əsas paytaxtı 
Gəncə şəhərinə köçürülmüşdü. Gəncə artıq Ya-
xın və Orta Şərqin iqtisadi, siyasi, ticarət, mədə-
niyyət mərkəzinə, elm və sənət ocağına çevril-
mişdi. Azərbaycanda kənd təsərrüfatı, kustar 
sənaye, beynəlxalq tranzit karvan ticarəti o qədər 
sürətlə inkişaf etmişdi ki, feodal istehsal üsulu və 
istehsal münasibətləri elə tərəqqiyə çatıb, irəlilə-
mişdi ki, kəndlilərin şəhərə axışması və “bürkeş-
ləşməsi”, feodalların şəhərlə qaynayıb-qarışması 
başlamışdı. Yaxın və Orta Şərqin ən böyük alim, 
şair, yazıçı və memarları, tanınmış sənətkarları 
Gəncəyə toplaşmışdılar. Şəhər böyük elm ocağı-
na çevrilmiş, orada yüzlərlə mədrəsə, şəxsi və 
ümumi kitabxanalar işə düşmüşdü. Bunun 
nəticəsində mütaliə üçün lazım olan, müsəlman 
aləminin ən ucqarlarında belə yazılmış kitabları 
İlyas öz doğma şəhərində əldə edə bilərdi. 
Gəncənin ən zəngin və möhtəşəm kitabxanası 
Atabəylərin saray kitabxanası idi. Xacə Ömərin 
sayəsində həmin kitabxananın qapısı şair üçün 
həmişə açıq olmuşdur. 
Belə bir mühitdə yaşayan Nizami hələ 
cavanlığında o zamankı elmin bütün sahələrini 
öyrənmiş və Fərabi, İbn-Sina, Biruni kimi əsrinin 
ən böyük ensiklopedistlərindən biri olmuşdu. 
Şairin bilik dairəsinə rəngarəng və bir-birindən 
uzaq fənlər daxil idi: cəbr və dialektika, həndəsə 
və sofistika, kimya və ritorika, məntiq və təbabət, 
astronomiya və stilistika, tarix və minerologiya 
və s. Bundan əlavə o, gözəl xəttat, katib, natiq 
olmuşdur. Nizami qəsidələrindən birində xəttat-
lığı İbn-Müqlədən, natiqliyi və mühazirə sənətini 
İbn-Hanidən yaxşı bildiyini özü qeyd edir. 
Yerin kürə şəklində olması, planetlərin 
avtonomluğu (“Hər bir ulduz ayrıca bir aləmdir 
və onun öz səması vardır”), “daimi çərx edib 
hərəkətdə olan göy”ün quruluşu, “kainatın və 
zamanın əbədiliyi”, “dörd ünsürün mahiyyəti” və 
s.-in hamısı mütəfəkkir İlyasa məlum idi. O 
deyirdi: “Saturnun dairəsi ilə Yer kürəsinin 
mərkəzi arasında yerləşmiş fənlərin hamısını 
öyrənib, bütün elmlərin ümdəsi oldum”. Bunu, 
Nizaminin “Yeddi gözəl”ində dedikləri də təsdiq 
edir: 
 
İzlədim yolunu səyyarələrin 
Nə ki elmlər var gizli və dərin 
Oxudum, xəbərdar oldum da vardım 
Varlıqlar sirrini yeryer aradım. 
 “Yeddi gözəl”, 21. 
 
 Dəqiq elmlərdən başqa (elmül-əbdin) 
Nizami humanitar fənləri (elmül-ədyan) hərtərəfli 
öyrənərək o zamanın mədəni xalqlarının tarixini, 
onların elm və mədəniyyət aləmində əldə 
etdikləri nailiyyətləri dərindən mənimsəmişdi. 
O, ərəb tərcümələri vasitəsilə antik 
dünyanın fəlsəfəsindən (Platonun “Respublika”, 
“Qanunlar”, “Timeos”, Aristotel, Evklid, Hermes 
Trismegist, Fales, Tianlı Appoloniya, Tirli 
Porfirinin əsərlərini), qədim İran tarixi və 
mədəniyyətindən, türk, ərəb və çin xalqlarının 
elm, mədəniyyət aləminin bütün 
nailiyyətlərindən xəbərdar idi. 
Beləliklə, özünün yazdığına görə Nizami 
çox mütaliə etmiş, dövrünün geniş məlumatlı 
şəxsiyyətlərindən olmuşdur. O deyir: 
 
Dünyada nə qədər kitab var belə, 
Çalışıb, əlləşib gətirdim ələ. 
Oxudum, oxudum, sonra da vardım, 
Hər gizli xəzinədən bir dürr çıxardım. 
“Yeddi gözəl”, 31. 
 
Əsərlərindən göründüyü kimi, Nizami 
güclü mücərrəd təfəkkürə və idraka malik 
olmuşdur. Bunların və geniş mütaliənin sayəsin-
də, ömrünü Gəncə şəhərində keçirən şair dünya-
nın müxtəlif qitə və regionlarına xas olan təbii 
görünüşün, təbiət hadisələrinin müfəssəl və real 
təsvirini vermiş, dərin elmi fikirlər söyləmiş, nə-
zəriyyələr irəli sürməyə və ümumiləşdirici 
nəticələrə gəlməyə müvəffəq olmuşdur. 
Ömründə heç vaxt doğma yurdu Gəncəni 
tərk etməyən Şeyx Nizami bu qədər biliyə malik 
olmasını belə izah edir: 
 
Dünyanı ayaqla yox, 
Dolaşmışam başımla. 
 
O, bütün ömrü boyu Gəncədə yaşamış, 
saray şairi olmaqdan qətiyyətlə imtina etmiş, 
İslam memarlığı və inşaat 
 
halal zəhmətilə dolanmışdır. Təqribən 1169/70-ci 
ildə Dərbənd hökmdarı Seyfəddin Müzəffərin 
kəniz kimi göndərdiyi qıpçaq qızı Afaq (Appaq) 
ilə evlənmiş, 1174-cü ildə oğlu Məhəmməd 
anadan olmuşdur. 
Nizami Gəncəvi dünya ədəbiyyatı tarixinə 
məsnəvi formasında yazdığı beş poemadan ibarət 
“Xəmsə” (Beşlik) bəxş etmişdir. Nizaminin ilkin 
Şərq renessansının zirvəsi olan yaradıcılığında 
ictimai-siyasi, sosial və mənəvi-əxlaqi ideyaları 
öz parlaq bədii əksini tapmışdır. 
Nizami əsərlərində bir sıra memar 
obrazları da yaratmışdır. Onların içərisində 
Simnar və Şeyda (“Yeddi gözəl”) da vardır. 
Nizaminin sadə daşyonan Fərhadı 
(“Xosrov və Şirin”) böyük bir memar obrazı 
kimi dünya ədəbiyyatında məşhurdur. Şair belə 
mahir sənətkarların istedadının layiqli qiymət 
almamasına təəssüflənir, həyatı rövnəqləndirən 
sənət adamlarının nadanlar əlində həlak 
olmalarına acıyır. 
İnsan zəkasının qüdrətinə dərin inam 
bəsləyən Nizami əsərlərində elmin fəzilətindən 
dönə-dönə bəhs edilmişdir. Onun yaradıcılığında 
alim və filosof obrazları mühüm yer tutur və 
onlar hökmdarları və cəmiyyəti düzgün 
istiqamətləndirən qüvvə kimi təsəvvür edilirlər. 
Nizami insanın əxlaqi gözəlliyinə xüsusi 
qiymət vermiş, kamil insanın ancaq zahiri 
əlamətləri ilə deyil, mənəvi gözəllikləri ilə də 
seçildiyini qeyd etmişdir. Nizami ancaq yüksək 
əxlaq prinsiplərinə riayət yolu ilə xoşbəxt 
cəmiyyət qurulmasına inanırdı. 
Nizami həm də böyük vətənpərvər 
olmuşdur. O, bütün əsərlərində təsvir etdiyi 
hadisələri Azərbaycanla əlaqələndirməyə, 
vətənin keçmiş qüdrətli günlərini tərənnüm 
etməyə çalışmışdır. 
Rus şairi, jurnalist A.A. Dementyev deyir: 
“Nizaminin hər bir sətri, hər bir şeri ürəyinin 
qanı ilə yazılmışdır. Böyük xalqının, böyük 
Vətəninin bütün ümidləri və arzuları, bütün 
kədəri və bütün sevinci şairin ürəyində özünə yer 
tapmışdır”. 
O, eyni zamanda şerlə belə deyir: 
 
Ey böyük Nizami, qəlbin heç zaman, 
Ayrı döyünməyib eldən-obadan, 
Bəlkə ona görə böyüksən ki, sən, 
Dövrün hər dərdini duya bilmisən... 
 
Ey böyük Nizami, böyüklüyündən 
Sən öz ilhamını xalqından aldın. 
Elə bununçün də dahiləşib sən, 
Zamanın fövqünə qalxıb ucaldın! 
 
Nizami, dövrünün bütün elmlərinə, o 
cümlədən İslam memarlığı və inşaat sənətinə, 
nəqqaşlıq və buna yaxın elmlərə dair geniş 
təsəvvürə malik olmuş və əsərlərində müxtəlif 
elm sahələrinə dair mülahizələr irəli sürmüşdür. 
 
 
 
 
 
  
İslam memarlığı və inşaat 
 
35 
 
NIZAMI GƏNCƏVININ ƏSƏRLƏRINDƏ  
MEMARLIQ VƏ INġAAT 
 
 
Ey adı ən yaxşı başlamış,  
Sənin adın olmadan yazını başlayarammı? 
Ey bütün varlıqların işini nizama salan, 
Sənin adın kilidlərin açarıdır. 
 “Leyli və Məcnun”, 182 
 
İslam dini Çindən Atlantik okeanına qədər 
uzanan torpaqlarda bütün müxtəlif sivilizasiyaları 
birləşdirərək vahid mədəniyyət yaratdı və İslam 
mədəniyyətinin əsası qoyuldu. Bu mədəniyyət 
Yer kürəsinin yüksək mükəmməlliyə malik, 
sonuncu İlahi mədəniyyəti oldu. Eyni zamanda 
İslam mədəniyyətinin bir şaxəsi kimi İslam 
memarlığının əsası qoyuldu ki, onun da əsasını 
İslam dini təşkil etdi. 
Beləliklə, İslam mədəniyyətinin həlledici 
təsiri ilə Azərbaycanda maddi və mənəvi 
mədəniyyətin inkişafında yeni tarixi dövr 
açılmışdır. Belə ki, Azərbaycanda vahid ərəb 
əlifbası yayılır, şəhər və kəndlərdə mədrəsələr 
təşkil edilir və tədriclə savadlanma prosesi 
başlanır. Hətta bir çoxları təhsil məqsədilə ərəb 
məmləkətlərinə gedir, orada fəlsəfə, məntiq, 
psixologiya, ilahiyyat, riyaziyyat, astronomiya, 
coğrafiya və s. elmləri öyrənir, tədris ocaqlarında 
dərs deyir və hüquq sahəsində qazilik edirlər. 
Azərbaycanda əvvəlcə dini və ədəbi 
istiqamətlərdə başlanan islamın qərarlaşması, 
mövcud olan qeyri-islami dini etiqadları aradan 
qaldırmaqla insanların daxili aləmində böyük 
islami dönüş yaratmışdı. Həmin dönüşün 
səmtləndirdiyi istiqamətdə ictimai həyatın bütün 
sahələrində sosial münasibətlər, elm, fəlsəfə, 
məişət tərzi, geyim formaları, ailə, əxlaq, hüquq, 
mülkiyyət, memarlıq, nəqqaşlıq, musiqi, kaşı 
bəzəkləri inkişaf etməklə İslam mədəniyyəti 
formalaşıb. Nəticədə, Azərbaycan mədəniyyəti 
sistemində şer, miniatür sənəti, kalliqrafiya, 
şəhərsalma, məscidlərin tikilməsi, memarlıq, 
fəlsəfə və ədəbiyyat daha yüksək səviyyələrdə 
tərəqqi edir. 
Azərbaycanın orta əsrlərdə və sonrakı 
dövrlərdə yaşayıb, dünya mənəvi xəzinəsinin 
incilərini yaratmış Bəhmənyar, Sührəverdi, Şeyx 
Mahmud Şəbüstəri, Seyid Yəhya Bakuvi kimi 
filosof və mütəfəkkirləri, Fələki Şirvani, Xacə 
Nəsrəddin Tusi, Hubeyn Tiflisi, Əbdürrəşid 
Bakuvi, Nəimi, Eynətülquzat, Urməvi, Əcəmi 
Naxçıvani, Hacı Zeynalabdin Şirvani kimi 
alimləri, Xaqani, Nizami, Nəsimi, Füzuli, Məsihi, 
Marağalı Əvhədi kimi dahi şairləri məhz islam 
zəminində yetişib, böyük şəxsiyyətlər kimi 
tanınmışlar. Əgər biz keçmiş sovet dövründə 
olduğu kimi bu görkəmli sənətkarların dinə qarşı 
çıxdıqlarını iddia ediriksə, şübhəsiz ki, onların 
böyüklüyünü və dahiliyini inkar etmiş oluruq. 
İslam zəminində yetişmiş, yazıb-yaratmış şer, 
sənət və elm dühalarının yaradıcılığını islamsız, 
“Qur’an”sız təsəvvür etmək, onları bu nəzəri, 
əxlaqi bünövrədən təcrid edib, sırf materialist 
baxımdan tədqiq etmək elmə qarşı 
hörmətsizlikdən başqa bir şey deyildir. 
O cümlədən, dahi Şeyx Nizami 
Gəncəvinin də adı çox böyük ehtiram və 
məhəbbətlə qeyd olunmalıdır. 
Araşdırıcıların qeyd etdiyinə görə də 
“Nizami dinsiz, etiqadsız cəmiyyət təsəvvür 
etmir”. Bu, sadəcə olaraq mümkün də deyil. Çün-
ki dünyanın bütün vicdanlı mütəfəkkirləri dini 
şüurda cəmiyyətin hərəkətvericisini, onu nizamda 
saxlayan qüvvəni görürlər. Nizami də eləcə. 
Ustad Nizami öz əsərlərində Allaha, 
peyğəmbərlərə belə xitab edir: 
 
Göyləri xəlq edib yaraşıq verən, 
Saysız ulduzlara nur, işıq verən, 
İncə fikirlərə çıraq yandıran, 
Zülmət gecələri işıqlandıran, 
Bizə qorxu, ümid, şadlıq, qəm verən, 
Günəşli və aylı bir aləm verən 
Bu yeri, bu göyü Odur saxlayan 
Onun varlığına şahiddir Cahan. 
 
Nizami deyir ki, varlıq pərdəsi aradan 
qalxınca Onun görüntüsü də nəzərdə canlanır. 
Digər tərəfdən şairin nə qədər yüksək Allahpərəst 
olmasının “Xəmsə”də Allaha münacatlarında, 
Peyğəmbərimizə (s) nətlərində açıq-aşkar 
görürük. O yazır: 
 
Hər adın başlanğıcı olan Sənin adındır, 
Başlayışın əvvəli Sənə çatmanın axırıdır. 
 “Yeddi gözəl”, 101. 
 
İslam memarlığı və inşaat 
 
Eyni zamanda Nizami bunu belə təsvir edir: 
 
Xəbər verəndə ki, gəldi Nizami, 
Sevincinə sanki əlavə oldu. 
Mənim Allahpərəst olduğuma görə, 
Buyurdu ortadan meylər yığıldı. 
 
12-ci əsrin dahi şəxsiyyətlərindən biri olan 
Azərbaycan şairi və mütəfəkkiri Nizami Gən-
cəvinin əsərləri ictimai fikir tarixində xüsusi yer 
tutur. Onun dünya şöhrətli ədəbi-bədii və elmi 
dolğunluğu ilə seçilən poemaları bütün ölkələrin 
alim, şair, yazıçılarının tədqiqat obyekti olub, 
tarixi və fəlsəfi baxımdan geniş təhlil olunur. 
Lakin Nizaminin əsərləri təkcə bu cəhətlərdən 
deyil, eyni zamanda elmi cəhətdən də böyük 
əhəmiyyət kəsb edir. Onun poemalarında bir çox 
elm sahələrinə (astronomiya, riyaziyyat, həndəsə, 
ulduzşünaslıq, psixologiya, memarlıq və s.) dair 
qiymətli məlumatlar verilərək, dəyərli elmi fikir 
və mülahizələr söylənilir. 
Nizami insan biliyinin məhdudluğuna və 
hələ göylərin çox sirlərini aça bilmədiyinə işarə 
edərək inanır ki, nəhayət bir gün bu sirlər elm 
yolu ilə açılacaqdır. 
Nizami zəmanəsinin elmlərinə dərindən 
yiyələnməklə yanaşı qabaqcıl elmi fikirlərin təb-
liğatçılarından biri idi. Nizami malik olduğu elmi 
bilikləri və öz düşüncəsindən irəli gələn elmi fi-
kirləri məşhur poemalarında şərh və təbliğ etmiş-
dir. Zamanın tələbləri səviyyəsində dayanmaq 
üçün alim eyni dərəcədə sənətkar, sənətkar isə 
alim olmalı idi. Odur ki, Nizami dövründə sənət-
karlarla alim arasında kəskin fərq duyulmurdu. 
Nizami Gəncəvi astronomik biliklərə 
dərindən yiyələnmiş alim idi. Onun əsərlərindəki 
memarlar da ulduzların işindən xəbərdar münəc-
cim, göyölçən, ulduzşünaslardır. Memarın astro-
nomiyanı bilməsi orta əsr intellektualları üçün 
sadəcə dəb deyildi. Nizamiyə görə, bunu bilmək 
ilk öncə tikilən binaya əlverişli vaxt və yön 
seçmək, onu “bədnəzər”dən uzaq etmək üçün idi. 
Əcəmi Naxçıvani də Möminə Xatun tür-
bəsinin bayır örtüyünü göy kaşılarla bəzəyib, göy 
günbəzə oxşatmış və onun altındakı yazı qurşağı-
nı “Ya Rəbb, bəd gözlərdən uzaq elə!” sözləri ilə 
bitirmişdir. Deməliyik ki, binaların bayır günbəz-
ləri çox vaxt ulduz naxışlarla örtüldüyündən 
kosmik assosiativlik (şüurda ayrı-ayrı təsəvvürlər 
arasında əlaqə) daha aydın üzə çıxırdı. 
Dövrün memarlıq abidələrini yaradan 
memar, mühəndis, nəqqaşların biliyi, yaradıcılığı 
və ictimai mövqeyi barədə ən dolğun bilikləri 
Nizaminin əsərlərində almaq olar. Qeyd etməli-
yik ki, şairin memarlığa, memara yüksək qiymət 
verməsi, memar yaradıcılığına bələd olması da, 
dövrün ümumi yüksək mədəni səviyyəsinin 
tutarlı göstəricilərindən biridir. Bu baxımdan 
şairin “Yeddi gözəl” əsəri daha dəyərlidir. Şair bu 
əsərində Xavərnəq qəsrinin, hər biri bir rəngdə 
olan yeddi günbəzinin – saray köşklərinin necə 
tikilməsindən, quruluş və bəzəklərindən danışmış 
və onu aşağıdakı parçada belə vermişdir: 
 
Bundan əlavə o, öz rəyi və ölçü (işləri) ilə 
Ulduzları müşahidə edir və ucalıqları ölçür. 
O, gildən elə bir tağ bəzəyib (ucaldır) ki, 
Ulduzların çırağını oğurlayır. 
 
Kainatı, ulduzları bilməsi memara 
ucaltdığı binalarda ilahi nizam və mütənasiblik, 
bütövlük və ahəngdarlıq əldə etməyə imkan ve-
rirdi. Nizami dövrü abidələrinin əsas naxış növü-
nün quruluşunda da ulduzluğa bənzərlik güclü-
dür. Əsasən də ulduzlara bənzər müxtəlif fiqurlar 
dayanan bir naxış quruluşlarını kosmosla insan 
arasındakı əbədi bağlılığın simvolları da saymaq 
olar. Nizamiyə görə, memarlar riyaziyyatın 
nəzəriyyə və prinsiplərini dərindən öyrənirmişlər. 
14-cü yüzillikdə Məhəmməd Naxçıvani 
memarlardan bəhs edəndə yazmışdır ki, “Hən-
dəsə elmini bilməkdə onlara tay yoxdur”. Həmin 
yüzilin sonunda İbn Xəldun bildirmişdir ki, İslam 
ölkələrində həndəsi problemlərin çoxunu bilmək 
memar üçün zəruridir. Belə zərurət ilk növbədə 
memarlığın təbiətindən doğur. 
11-13-cü əsrlər abidələrinin həcm-məkan 
həllində naxış quruluşlarının əsasında dayanan 
ahəngdarlığın həndəsi mahiyyəti də bunu təsdiq 
edir. Bu dövrün yığcam quruluşlu monumental 
binalarının köşk tipli məscidlərinin, qülləvari tür-
bələrinin başlanğıc biçimləri: kub, prizma, silindr, 
sfera, piramida, konus (planda kvadrat, çoxbu-
caqlı, dairə), bu biçimlərin yerinə, funksiyasına 
və materialına görə seçilməsi, plastik işləməli ri-
yazi prinsiplərə və həndəsi ahəngdarlığa əsasla-
nırdı. 
Memar və nəqqaşların universal təfəkkürü 
dəqiq elmlərə, xüsusilə həndəsəyə sıx bağlılığı 
əsas olmuşdur. Nizami yazır: 
 
Nəqqaş hansı işə başlasa gərək, 
Allahın adına vursun ilk bəzək. 
 “Ġqbalnamə”, 519. 
İslam memarlığı və inşaat 
 
37 
Səlcuqlar dövrü həndəsi naxış sənətinin 
yüksəliş dövrü olmuşdur. Son nəticədə xətlərin 
harmonik birləşmələrinin məhsulu olan bu bəzək 
sisteminin qurulmasında riyazi qanunauyğunluğu 
Nizami dəqiq vermiş və belə şərh etmişdir: 
 
Nəqqaş əgər on naxış çəksə də 
Bir xətt əsas götürülür. 
Əgər xətdən bir cizgi belə kənara çıxsa 
Bütün xətlərin hamısı pozular. 
 
Həndəsi biliklər orta dövr memarları üçün, 
həm də zəngin simvollar sistemi olub onu öz 
yaradıcılığından kənar biçimləri yamsılamaqdan 
uzaqlaşdırmaqdan güclü bədii və təcrübi  
vasitə idi. 
“Qabusnamə”nin “Nücum və həndəsə 
elmi haqqında” bəhsində deyilir: “...Əgər 
mühəndis, ya yerölçən olsan, hesabı yaxşı öyrən, 
amandır, bir saat belə hesabı təkrar etməmiş 
olma, çünki hesab elmi vəhşi elmdir. Əgər yer 
ölçsən bucaqları təyin et, müxtəlif tərəfli şəkillərə 
xor baxma və demə ki, bunu ölçərəm, qalanlarını 
təxminən yazaram; sahədə böyük fərqlər əmələ 
gələr. Bucaqları düzgün təyin etməkdə xüsusən 
səy göstər. Ayıq ol, sahə ölçərkən bucaqlara fikir 
verməyi unutma. Çoxüzlü cisimlərdə çox zaman 
qövs şəklində bucaq olar. Çox yerdə bunlar kor 
bucağa oxşarlar. Belə halda isə sahədə böyük 
fərq əmələ gəlir. Sənin üçün sahəni hesablamaq 
çətin olan şəkil rast gəlsə, onu təxmini 
hesablama, yarısını üçbucaq və dördbucaqlara 
böl. Heç elə bir şəkil ola bilməz ki, belə etmək 
mümkün olmasın. Sonra hərəsini ayrı-ayrı 
hesabla, nəticə düz çıxar”. 
Ləxmilərin dövləti 7-ci əsrin əvvəllərinə 
qədər davam etmiş və bu qəbilənin ən məşhur 
şahlarından biri Neman ibn Qeysər Sədir və 
Xuvarnəc saraylarını tikdirmişdir. Neman Sasani 
şahı Yəzdigirdin atası Bəhramla dost olmuşdur. 
Deyilənlərə görə o, bu sarayları Bəhramın 
istirahət etməsi üçün tikdirmişdir. Məlumata 
görə, tikinti qurtardıqdan sonra, sarayın memarlıq 
sirləri öyrənilməsin deyə Simnar adlı memar 
öldürülmüşdür. 
Sarayın tikilməsi üçün Neman memar 
axtarırdı. Nizami “Yeddi gözəl”də bunu belə 
təsvir edir: 
 
Sarayı tikməyə gəzib vardılar, 
Mahir bir ustanı çox axtardılar. 
Hər gələn duruxdu, döndü bir daşa, 
Vurula bilmədi imarət başa. 
Nəhayət yetişdi xəbər Nemana: 
“Dolanma dərbədər, düşüb dörd yana, 
Sənin axtardığın qadir sənətkar 
Olsa, ola bilər Sam oğlu Simnar, 
Zirəkdir, od kimi iti əllidir, 
Dünyaya hünəri, işi bəllidir. 
Çox binalar tikib Misirdə, Şamda, 
Yatır hər birisi bir ehtişamda”. 
 
O, bənna olsa da, məşhurdur adı, 
Odur min nəqqaşın böyük ustadı. 
Onuntək qiyaslı sənətkarmı var? 
Ucalıqlar ölçər, rəsəd qaldırar. 
 
Bu işin tək odur mahir bənnası, 
O yalnız toxuyar belə libası. 
Palçıqdan tikdiyi bəzəkli tağı, 
Ulduzun gözündən qapar çırağı. 
 “Yeddi gözəl”, 58,59. 
 
Memar Simnarın öz şagirdi memar Şida 
ilə işə başlaması üçün Neman bütün materialları, 
işçiləri və tikinti ilə əlaqədar bütün digər ləvazi-
matları tədarük etdi. Nizami bu haqda belə yazır: 
 
Qəsrə lazım olan hər şeyi Neman, 
Dərhal layiqincə eylədi sahman. 
Dəmir ölçü oldu Simnarın əli, 
Binada işlədi tamam beş ili. 
O qızıl barmaqlı usta nəhayət; 
Tikdi daşla kəcdən gümüş imarət. 
 “Yeddi gözəl”, 59. 
 
Sonra şair yazır: 
 
Neman dedi: “Çoxlu pul versəm, de, sən 
Daha yaxşısını tikə bilərsən?” 
Simnar dedi: “Bəli, istəsən əgər, 
Bir saray tikərəm, bu heçə dönər”. 
Bu söz alışdırdı, yaxdı Nemanı 
Yandı mehribanlıq, mərdlik xırmanı. 
Neman dedi: “Onu buraxsam, əlbət, 
Tikər özgəsinə gözəl imarət”. 
Dərhal əmr eylədi yaxın kəslərə: 
- Simnarı tullayın qaladan yerə. 
 “Yeddi gözəl”, 61. 
 
Bəhram şah da özü üçün bir saray 
tikdirmək istəyir. Nəhayət o, Simnarın şagirdi 
memar Şidanı tapır və ona saray tikmək göstərişi 
İslam memarlığı və inşaat 
 
verir. Memar Şida tikiləcək binanı “bədnə-
zər”dən uzaq olmaq və münasib vaxt seçmək 
üçün astronomiya elminə müraciət edir. Nizami 
bunu Şidanın sözü ilə belə qeyd edir: 
 
Memaram, bəzərəm bütün dünyanı 
Rəssamam, sənətin məndədir canı, 
Göylərdən alaram elə bir nisbət, 
Ki, dəyməz padşaha xətər, əziyyət 
Torpaq nigarxana durduqca hər an, 
Qorxu hiss eyləməz kəhkəşanlardan, 
Saxlar bina səni əziz can kimi, 
Yerə hökm eyləyər asiman kimi, 
İş belə göstərir əmək çəkərəm, 
Yerdə ülkər kimi günbəd tikərəm. 
Hər günbəd bir rəngdə həmahəng olar. 
 “Yeddi gözəl”, 130. 
 
Beləliklə o bəxtəvər xoş gün seçib işə 
başladı. Şair bunu belə qələmə alır: 
 
O, ulduz tanıyan, bəxt görən kişi 
Vaxt seçdi başlanan mübarək işi. 
Seçdi, səadəti bir tale seçdi, 
O, yeddi günbəzi tikməyə keçdi. 
Gün kimi parladı Şida şöhrəti, 
Vurardı qaraya, ağa zinəti. 
Rəssamdı, mötəbər bir sənətkardı, 
Mühəndisdi, böyük hünəri vardı. 
Tibb elmi, həndəsə, asiman, nücum, 
Şidanın əlində sanki mumdu, mum. 
İncə memar idi, bəzək vurardı, 
Nəqşlər çəkərək, surət qurardı. 
Tişəylə, qələmlə çəkərsə əmək, 
Manidən can alar, Fərhaddan ürək. 
Ağlın şagirdiydi Şida hər zaman, 
O təlim almışdı usta Simnardan. 
Simnar Xavərnəqdə çəkəndə əmək, 
Şida eyləmişdi ona çox kömək. 
 “Yeddi gözəl”, 130. 
 
Dedi ki: “Qovaram pis gözü, hərgah 
Lütf edib icazə versə mənə şah. 
Göy ölçmək işində çox pərgaram mən 
İki il qələmdə, işlətdi sənət, 
Bir saray tikdi ki, cənnətdi, cənnət 
Çalışdı, çarpışdı, göstərib hünər 
Yeddi günbəz tikdi hər yeri gövhər. 
 “Yeddi gözəl”, 132. 
 
Nizami əsərlərində geosentrik sistemə aid 
çoxlu məlumatlar vermiş və onun məğzini 
“Yeddi gözəl”də Bəhram şahın tikdirdiyi “Yeddi 
günbəzin tərifi”ndə açmışdır: 
 
Şah baxdı hasara, yeddi qülləyə 
Hər qüllə oxşardı bir səyyarəyə, 
Ulduzlar tanıyan sənətkar Şida 
Ulduz rəngi vermiş hər bir günbəzə. 
Keyvan taleyində günğəz ki, vardır 
Qaraya bürünmüş müşkə bənzərdi. 
O ki, Müştəriyə həmahəng idi, 
Bəzəyi, düzəyi səndəl rəng idi. 
O günbəz ki, Mərrix adını aldı, 
İncə naxışlıydı, sərasər aldı. 
O bürc ki, Günəşdən verirdi xəbər, 
Saraltmışdı onun üstündəki zər. 
Onu ki, şux etmiş göyün Zöhrəsi, 
Axdı Zöhrə kimi onun çöhrəsi. 
Ona ki, Ütarid vermişdi nemət, 
Firuzə rəngində yetmişdi zinət. 
O günbəz ki, ona Ay yol salırdı, 
Şahın taleyindən yaşıl çalırdı. 
Dediyim bəzəkdə qalxdı göylərə, 
Oxşayıb yeddisi yeddi ülkərə. 
 
Bu şer parçasında verilmiş fikirlərin şərhi 
ilə əlaqədar olaraq demək olar ki, qədimdə qəbul 
olunmuş astroloji (nücum) təsəvvürlərə görə 
planet hesab edilən yeddi səma cisminin hər biri 
müəyyən bir rəngdə idi və həftənin müəyyən bir 
gününə uyğunlaşdırılırdı. 
Eyni zamanda Bəhram şahın tikdirdiyi 
yeddi saraydan hər biri yeddi planetin təcəssüm 
etdiyi rənglərdən biri ilə bəzədilmişdi. Təsəvvü-
rdən göründüyü kimi şair göstərir ki, memar və 
ustalar bina və qurğular tikərkən təsadüfi 
rənglərdən deyil, məhz İlahinin kainata bəxş 
etdiyi səma cisimlərinin rənglərindən geniş 
istifadə edirdilər. 
Nizami topoqrafiya (yerölçmə) və geode-
ziya elminə də dərindən bələd olmuş və yerin 
ölçülməsi, atlasın tərtibi haqqında “Şərəfnamə”də 
belə yazır: 
 
Dünyaya gəlmədən əvvəl xaçpərəst, 
Çəkdi bu dünyada xaç kimi bir xətt. 
Həmin bu dördbucaq ətləsi xətlə 
Həndəsi ölçünü keçirdi ələ. 
O gün ki, istədi gəzsin dünyanı, 
Ölçməyə başladı əvvəl hər yanı. 
İslam memarlığı və inşaat 
 
39 
Hər bir məsləhətdən, mərhələlərdən 
Qalmadı bir qarış yer ölçülməyən. 
Bu işdə hesabsız yerölçən vardı 
Uzun illər ilə ölçüldü çöllər 
Hesaba alındı bütün mənzillər. 
Aldığı quruda o saray qurdu, 
Mənzil-mənzil yolu ölçüyə vurdu. 
 “ġərəfnamə”, 56-57. 
 
Nizami Gəncəvi şəhərsalma problemləri-
nin həllində, abadlıq işlərinin yerinə yetirilməsin-
də hökmdarların nə qədər böyük rol oynadığını 
“Şərəfnamə”də İsgəndərin timsalında belə verir 
və göstərir ki, İsgəndərin müharibələri sülhə 
xidmət edir. O, dağılanlardan çox tikir. Şəhərlər, 
imarətlər asudəliyin bərpası İsgəndərin qayəsidir. 
“Şərəfnamə” poemasında özünəməxsus 
sənətkarlıqla İsgəndərin tikdirdiyi füsunkar 
gözəllikdən bəhs edərək yazır: 
 
Qumlara qum kimi sərvət səpərək 
Abadlıq yolunda çəkdi bir əmək, 
Dəniz sahilində böyük İsgəndər 
Təzə bahar kimi qurdu bir şəhər. 
Bir cənnət kimiydi – işıqlı, abad, 
Hər yerdə bazarı, baxçası gürşad. 
Şəhəri İsgəndər tikdirib deyə 
Adını qoydular “İsgəndəriyyə”. 
Şah bina etdiyi bu gözəl şəhər 
Bağbana bərabər, Misrə bərabər. 
 “ġərəfnamə”, 101. 
 
Ölkədə bir şəhər yığsaydı əgər, 
Qurardı ondan da gözəl bir şəhər. 
Bu dünya belədir, bu vaxta qədər, 
Birini yıxarsa, birini tikər. 
 “ġərəfnamə”, 198. 
 
Sonra dahi şair yazır: 
 
Əmr etdi: nə qədər açıq, uçuq var, 
Çəksin bu xəzranın xalqı bir hasar. 
Gecə də, gündüz də qara daşlarla  
Olduqca böyük sədd çəkilsin yola. 
İşbilən, sınanmış daşyonanlardan, 
Dağlarda açığı sədlə bağlayan 
Bilikli ustalar göndərdi ora, 
Keçidlər alındı möhkəm hasara. 
Hasar işlərindən azad olaraq 
Hərəkət qəsdilə ucaltdı bayraq. 
 “ġərəfnamə”, 239. 
 
İsgəndər Səmərqəndi bərpa etmiş, Çəngi, 
Dərbəndi, Bulqarı, Hərbi qaldırmış, bina və qur-
ğuları bərpa etmiş, torpaqları yararlı hala 
saldırmışdır. 
Nizami bu barədə yazır: 
 
Din üçün etdi çox dəlillər icad 
Bu dünya üzünü elədi abad 
Dünyanı gəzərkən döndü hər yana, 
Elədi çox böyük şəhərlər bina. 
Hinddən başlayaraq Yunana qədər 
Hər yerdə tikdirdi böyük şəhərlər 
Səmərqənd şəhrinə o verdi zivər, 
Çəngi də tikdirmiş böyük İsgəndər. 
Həri də yadigar qalmışdır ondan,  
Varmıdır belə bir məmləkət quran? 
Dərbəndi deyirlər İsgəndər qurdu, 
Əslilə o şəhrə böyük sədd vurdu. 
Bulqar şəhrini o etdi bərqərar. 
O şəhrin adıdır əslində, Bünqar. 
 “ġərəfnamə”, 56. 
 
Nizami göstərir ki, şəhərsalma İsgəndərin 
səfərinin sonu və axtarışlarının zirvəsi idi. 
Bu haqda Nizami yazır: 
 
Müzəffər və sağlam dövlət adına 
Təpənin başında saldı bir bina 
Qızıldan vurdurdu şux bəzəkləri 
Ona pəhləvicə ad qoydu “Hərb”. 
 “ġərəfnamə”, 257. 
 
O, yenə yazır: 
 
Az zaman içində bu viran ölkə 
Keçdi abadlıqda Rumu da bəlkə. 
Baxmayaraq zəlzələ qoparıb tufan 
Ölkəni bir anda eylədi viran, -  
Görün ki, nə sayaq qadir hökmdar 
Pozulmuş cəlalı etdi bərqərar! 
Palçıq barıları tamam sökdürdü, 
Yerində qızıldan divar hördürdü. 
Xəzinə sərf edib, verdi təmtəraq, 
Səyi ilə ölkədən dərd oldu uzaq. 
Bağçalar salındı, evlər dikəldi, 
Hər evdən yüz çıraq işığı gəldi, 
O ki, bu torpağı eylədi abad, 
Dərgahı heç zaman olmasın bərbad. 
 “ġərəfnamə”, 428. 
 
İslam memarlığı və inşaat 
 
Nizami şəhərsalma prinsiplərinə uyğun 
olan yerin seçilməsi və orada şəhərlərin salın-
ması, oranın münbit və sulu olması məsələsinə 
böyük yer vermişdir. O, Bərdənin yaxşı iqlimi, 
çoxlu münbit əkini, meydança və bağların 
olduğunu belə təsəvvür edir: 
 
Bərdə nə gözəldir, necə qəşəngdir, 
Yazı da, qışı da güldür, çiçəkdir, 
İyulda dağlara lalələr səpər, 
Qışı baharının nəsimi öpər. 
O yaşıl meşəsi cənnətə bənzər. 
Torpağı silinmiş qayğı, kədərdən 
Reyhanı yaşıldır illər uzunu 
Torpağı yoğrulmuş qızıl suyundan 
Elə bil hər yanda bitmiş zəfəran. 
 
Şair Bərdənin təbii gözəlliyini “böyük”, 
“güllü”, “çiçəkli”, “gözəl”, “qəşəng”, “yaşıllıqlı” 
və s. kimi metaforlarla tərənnüm etməklə şəhərin 
ərazisinin və şəhərin özünün təbii-coğrafi 
xəritəsini yaratmışdır. 
Nizaminin təbiət haqqında məlumatları 
qiymətli mənbə kimi çox əhəmiyyətlidir: 
 
Dedim: “Gəl, bizimlə Bərdəyə gedək 
Qışı qalaq orda, gəzək, kef edək, 
Bizim bu Bərdənin yeri Arandır, 
Suyu çox, otu çox, bir gülüstandır. 
 “Xosrov və Şirin”, 100. 
 
Bərdədə dövrümüzə qədər öz quruluşunu 
qismən və bəzilərinin isə tam saxlanmış yerüstü 
tarixi abidələr də mövcuddur. Bərdə türbəsi, 
Axsayan baba türbəsi, İmamzadə məscid 
kompleksi, çatqı körpülər orta əsr memarlıq 
üslublarını özündə əks etdirən maddi mədəniyyət 
abidələridir. 
Həmin abidələr içərisində daha çox maraq 
doğuranı 1322-ci ildə Əhməd ibn Əyyub əl-
Hafiz Naxçıvani tərəfindən tikilmiş Bərdə 
türbəsidir. Arran memarlıq məktəbinin 
xüsusiyyətlərini özündə cəmləşdirən həmin 
türbə, orta əsrlər dövründə yerli tikinti 
mədəniyyəti ilə bərabər, Bərdənin Naxçıvan kimi 
qədim mədəniyyət və incəsənət mərkəzi ilə 
əlaqəsini də özündə əks etdirir. Abidə yeraltı 
sərdabədən, bayır diametri 10 m, hündürlüyü 
13,5 m, dairəvi silindr şəkilli gövdədən ibarət, üst 
hissəsində konusvari günbəzi olan məqbərədir. 
Müxtəlif daş və kərpiclərlə naxış vurulmuş 
məqbərənin divarlarının yuxarı hissəsində 35 sm 
enində, üzərində kufi xətti ilə yazılmış, kəmər 
şəkilli zolaq vardır. Həmin yazı bişmiş kərpiclə 
tikilmiş “Allah” sözünün təkrarıdır. 
Orta əsrlərdə Tərtər çayı üzərində tikilmiş 
körpülər də dövrünün qiymətli tikilisi, eyni 
zamanda Bərdənin memarlıq, başqa sözlə 
mədəniyyət abidəsidir. Körpülərdən biri 15 
tağlıdır (9-11-ci əsrlər) və xalq arasında “Qarı 
körpüsü” adlandırılır. Tərtər çayının nisbətən dar 
hissəsində salınmış körpü (8-14-cü əsrlər) 12 
tağlıdır. 
Nizamini təbiət hadisələrinin – zəlzələləri-
nin mahiyyətinin açılması çox düşündürmüşdür. 
O, düzgün olaraq yerdaxili qüvvələrin yer səthin-
də zühur etmə formalarından olan zəlzələləri yer 
qabığının dərin qatları ilə əlaqələndirmişdir: 
 
Zəlzələnin dəhşəti ərzə qorxu salanda, 
Yerin dərin qatına lərzə, qorxu salanda! 
 “Sirlər xəzinəsi”, 108. 
 
Nizami seysmik dalğaların Yer qatlarında 
yayılması ilə əlaqədar olan qanunauyğunluğu 
(uzununa və eninə dalğaları) aşağıdakı şer 
parçasında vermişdir: 
 
Əvvəl bir zəlzələdə qopardı rüzgar, 
Sağa da, sola da çatladı divar. 
İkinci zəlzələ qopduğu zaman 
O çatlamış divar uçdu binadan. 
 “Leyli və Məcnun”, 242. 
 
Nizami bina və qurğuların uzunmüddətli 
və zəlzələyə davamlı olma məsələləri ilə əlaqədar 
tikilən binanın bünövrəsinin çox keyfiyyətli və 
möhkəm olmasını göstərir. Bununla əlaqədar o 
yazır: 
 
Bərk təməl üstündə qurdum bir bina, 
Ki, ziyan dəyməsin divarlarına. 
 “ġərəfnamə”, 54. 
 
Nizaminin əsərlərində su təchizatı 
məsələlərinə də böyük fikir verilir. 
Nizaminin əsərlərindəki bir çox 
məlumatlar onun hidroloji məsələlərə yaxşı bələd 
olduğunu göstərir. Şairin dövründə əsas təcrübi 
hidroloji məsələ su təchizatı olduğundan 
əsərlərində yeraltı suların çıxarılması ilə 
İslam memarlığı və inşaat 
 
41 
bilavasitə əlaqədar olan “quyu qazmaq”, “quyu 
suyu”, “dərin quyu”, “tap su olan yeri, orda quyu 
qaz”, “daşdan su çıxarmaq”, kəhriz, quyu, dol, 
dolça və s. ifadələrə rast gəlirik. Nizaminin quyu, 
kəhriz və onların qazılmasında istifadə olunan 
avadanlıqlar haqqında məlumatlar aşağıdakı 
misallarda əks olunmuşdur: 
 
Göndərinlə salladım dolçasını kəhrizə. 
 “Sirlər xəzinəsi”, 36. 
O quyudan qismətdi ha, nə oldu, Yusifin? 
Nəsibi bir kəndirdi, bir də doldu Yusifin. 
 “Sirlər xəzinəsi”, 39. 
 
Çıxmışdı dar quyudan dol üstə. 
 “Sirlər xəzinəsi”, 111. 
 
Otlardan toxunan ip də qırılar, 
Dolçası qırılıb quyuda qalar. 
 “Ġsgəndərnamə”, 131. 
 
Bir dolan quyudan su çəkərəm. 
 “Ġsgəndərnamə”, 189. 
 
Bir dolça quyudan su çıxarmasa, 
Nə xeyri, uzunmuş ipi, ya qısa. 
 “Ġsgəndərnamə”, 613. 
 
Yeraltı suların müxtəlif məqsədlərlə istifa-
dəsi üçün (bunlar əhali arasında “məişət quyu-
ları”, “təsərrüfat quyuları”, “həyat quyuları”, elmi 
dildə “şaxta quyuları” adlanırlar) vasitəsilə 
çıxarılması bütün dünyada, əsasən düzən və 
qismən dağətəyi zonalarda yayılmışdır. Yeraltı 
suların quyu vasitəsilə istifadəsi Azərbaycan 
ərazisində Abşeron yarımadasında, o cümlədən 
Bakı şəhərində bir vaxtlar vüsət almışdı. Hətta 
Bakıdakı 12-ci əsrin əzəmətli yadigarı Qız 
qalasının içində indiyədək qalmış su quyusu 
vardır. Abşeronun yeraltı suları istifadəsində 
qədimdən tətbiq olunmuş üsullardan biri də 
ovdanlar olmuşdur. 
Keçmiş zamanlarda isti iqlim zonalarında 
karvan yolları üstündə, karvansaralarda, yaşayış 
məntəqələrində su quyuları qazmışlar. Bunlardan 
məsələn, Məkkə şəhərində müsəlmanların ən bö-
yük ziyarətgahları olan müqəddəs Kəbə məsci-
dinin həyətində məşhur Zəm-Zəm adlı quyu 
vardır. “Xəmsə”də Nizaminin də dəfələrlə adını 
çəkdiyi bu quyu qədimdən mövcuddur. Məkkə 
də yaşayış məntəqəsi kimi onun ətrafında salın-
mışdır. Məlum olduğu kimi, Məkkədə dini rəh-
bərlik, o cümlədən Zəm-Zəm quyusuna nəzarət 
Qüreyşilərin sərəncamında olmuşdur. Bir vaxtlar 
Zəm-Zəm quyusuna nəzarəti Haşim etmiş, vəfa-
tından sonra bu iş oğlu Əbdülmütəllibə 
(Məhəmməd Peyğəmbərin (s) babası) keçmişdir. 
O, 530-540-cı illərdə Zəm-Zəm quyusunu 
təmizlətdirib, təmir etdirmişdir. 
Ərəb ölkələrində eramızdan əvvəl 2-ci 
minillikdə qazılmış iki quyu var və indiyədək də 
qalır. Bunlardan biri Misirin paytaxtı Qahirə 
şəhərindəki 90 m dərinliyə malik Yusif (İosif) 
quyusu, o birisi Qüds şəhərinə gedən yollardan 
birinin kənarında yerləşən 30 m dərinliyində olan 
Yəqub (İakov) quyusudur. Burada yazılanlarla 
əlaqədar demək olar ki, “Yeddi gözəl”də “Bişrin 
hekayəsi”ndə Nizami isti, susuz, qumlu çöldə yol 
üstündə uca, şaxlı, budaqlı bir gözəl ağacın 
altında üzərinə küp qoyulmuş, divarları kərpiclə 
hörülmüş bir quyu təsvir etmişdir. Nizami quyu 
və suyu haqqında belə yazır: 
 
Axırda yeddilər pakizə, uca 
Şaxlı, budaqlı bir gözəl ağaca. 
Ora basdırılmış bir küp durardı, 
İçində təptəzə şirin su vardı. 
Doğrudan bu suyun heç üstü yoxdu, 
Yanığı yatırandı, safdı, soyuqdu. 
Üzsə bir yolçunu əgər yanğusu, 
Yenidən can verir ona şirin su. 
Bu küp deyildi, quyudu, quyu, 
Bitib tükənməzdi içinin suyu. 
Küp demə, küp demə, quyudur, quyu, 
Kərpic divarlara qalxmışdır suyu. 
 “Yeddi gözəl”, 182-183. 
 
Nizaminin haqqında danışdığı təcrübi, 
hidroloji məsələlərdən biri də su çəkməklə sulu 
layların su verilməsini gücləndirməyin mümkün 
olduğu barədə düzgün fikir söyləməsidir: 
 
Çox götürsə satqı suyu çeşmədən 
Çeşmənin də suyu artacaq haman. 
 “Xosrov və ġirin”, 138. 
 
Göz açmasan kor qalar öz yerində bulaqlar 
Coşmaz yerin qəlbində, gözlərində  
 bulaqlar. 
 “Sirlər xəzinəsi”, 131. 
 
Bulaq suyu verirdi yer qazdıqca mən. 
 “Leyli və Məcnun”, 50. 
 
İslam memarlığı və inşaat 
 
Nizami əsərlərində doqquz sərbəst 
kimyəvi metal elementdən (qızıl, gümüş, mis, 
qalay, dəmir, almaz (karbon) və s.) söz açır və 
tikintidə bunlardan geniş istifadəni qeyd edir. 
Eyni zamanda şair daşların, mineralların 
həyatda və insan cəmiyyətinin inkişafında böyük 
rolu olduğunu göstərmişdir. Bundan əlavə, 
qiymətli daşlar öz təcəssümünü gövhər, daş-qaş, 
ləl-cəvahirat sözlərində qeyd etmişdir: “firuzə 
göylər”, “firuzə günbəz”, “firuzə naxış” və s. 
Bunlar da onun səma rəngində olmasına və 
cazibədarlığına işarədir. Şair İslam abidələrində 
bu rənglərdən geniş istifadə edilməsini göstərir. 
Firuzə rəngindən təsvir və sirli məqsədlə 
istifadəyə misal olaraq “Yeddi gözəl”də Bəhram 
şahın firuzə rəngli günbəzə getməsi fəslində 
verilmiş bu şer parçasına diqqət edək: 
 
Çərşənbə günündə qönçə açdı gül 
Firuzə rənginə döndü göy bütün 
Cahan firuzədən nur alan kimi, 
Firuzə rəng oldu şahın geyimi 
Firuzə günbəzə eylədi pərvaz. 
 
Süxurlardan “Xəmsə”də mərmər, gilabi, 
təbaşir və kəcin adlarına təsadüf edilir və 
onlardan müxtəlif məqsədlər üçün istifadə 
olunması haqqında məlumat vardır. Kəcdən 
tikinti işlərində istifadə olunduğuna aid 
məlumatlara da rast gəlinir (“tikdiyi daşla gəcdən 
gümüş imarət”). 
Nizaminin qeyd etdiyi süxur, kimyəvi 
elementlər, rənglərdən İslam abidələrində çox 
geniş istifadə edilmişdir. Gildən döymə gil 
tikililər üçün öz təbii şəklində, ya da qabaqcadan 
hazırlanan və qurulan iri pillələr, yaxud xırda 
hissələr (kərpic-xammal) şəklində istifadə edilir. 
Nizami “Yeddi gözəl”də yazır: “Sarı gil ən baha 
qiymətə gedər”. Ağardıcı və yüksək uduculuq 
qabiliyyətilə seçilən gilabi elmi dildə “betonit 
gili” adlanır. 
Abidələrdə bişmiş kərpic xüsusi yer tutur. 
Təbii rənginə görə o, divara boyakarlıq xarakteri 
verir. Kaşı çəkilmiş kərpic olduqda memarlıq 
xüsusiyyətindən başqa, əhəngə qənaət etməyə 
imkan yaradır, binanın tez-tez və baha başa gələn 
təmirinə ehtiyac olmur. 
Daş Azərbaycanda geniş yayılmış tikinti 
materialıdır. Ondan türbələrin tikilməsində 
istifadə edilir. Memarlıq abidələrində yapışdırıcı 
və bərpaedici material kimi əsasən kəc və 
əhəngdən istifadə edilmişdir. 
Kəc adi gildən yüksək plastikliyi, az su 
keçirməsi, möhkəmliyi və bir qədər də 
suyadavamlılığı ilə fərqlənir. Kəc məhlulunun 
plastikliyi seysmik rayonlarda xüsusilə zəruridir. 
Bəzək-inşaat materialları kimi, Nizami 
rəngləri, şüşə, kaşı, mozaika və s. qeyd edir. 
Rənglər kaşı kimi mühafizə və eyni zamanda 
dekorativ əhəmiyyəti olan inşaat materialıdır. 
Metaldan əvvəllər daş hörgüsü üzərinə 
qurğuşun çəkilən tunc bərki dicilərdən (ankerlər, 
dilqəmlər) istifadə olunurdu. İnşaatda meşə 
materialları da geniş yer tuturdu. 
Memarlıq abidələrində oduncağı çəhrayı-
qəhvəyi rəngdə olan arcan ağacından tir taxta 
kimi geniş istifadə olunurdu. 
Memarlıq abidələrində ələlxüsus, İslam 
abidələrinin bəzək-tamamlama işlərində qızıl, 
gümüş, ləl-cəvahiratdan (məscidlərin 
günbəzində, qapıların bəzədilməsində) çox geniş 
istifadə edilmişdir. Qeyd etmək lazımdır ki, Ağa 
Məhəmməd şah Qacar İmam Hüseyn türbəsinin 
günbəz və minarəsini qızıla tutdurmuş, Əli-
Əkbərin qəbri üstü mərmər, fil sümüyü və başqa 
zinətlərlə işlənmiş: ətrafı qızıl və gümüşdən 
düzəldilmiş şəbəkə ilə əhatə olunmuşdur. 
Həzrət Abbasın qəbrinin üstünü götürmək 
üçün İranda düzəldilmiş günbəzə 2 tondan çox 
gümüş, 400 kq qızıl və daş-qaş işlədilmişdir. 
Qeyd edilənlərdən məlum olur ki, Nizami 
adları çəkilən bütün minerallara, süxurun 
xassələrinə və istifadəsinə öz zəmanəsinə görə 
mütəxəssis səviyyəsində bələd olmuşdur. Yeri 
gəldikdə isə onları şerlərində elmi əsaslandırılmış 
və çox gözəl bədii şəkildə istifadə edə bilmişdir. 
Qədim dövrün alimləri kimi Nizami də 
insanın sağlam olub yaşamasında sağlam mühiti 
əsas götürür, onun təmiz hava alması, təmiz su 
içməsi və qidalanmasına böyük fikir verirdi. 
Hələ eramızdan əvvəl 2-ci minillikdə 
azərbaycanlılar ilahi müqəddəs ünsürü (od, su, 
torpaq və havanı) çox müqəddəs bilirdilər. 
Torpağın və su mənbələrinin çirkləndirilməsi 
üstündə insanlar ən ciddi cəzaya və hətta ölümə 
məhkum edilirdilər. Ətraf mühitə bu cür yanaşma 
qədim İslam ölkələrində dinin əsası olmuş və bu 
qanuniləşdirilmişdi. 
Orta əsrlər dövründə təbiətin qorunması, 
heyvanlar aləminə və yaşıllıq vəsaitlərinə 
ehtiyatlı münasibət, vəhşicəsinə ovçuluğun 
İslam memarlığı və inşaat 
 
43 
məhdudlaşması nəinki alimləri, hətta yazıçı və 
şairləri də çox narahat edirdi. Bununla əlaqədar 
Nizami də “İsgəndərnamə”-də humanist, “ideal” 
cəmiyyəti belə xassələndirmişdir və göstərmişdir 
ki, ovçuluğu məhdudlaşdırmaq və ehtiyac 
olmadıqda heyvanları qırmamaq. 
Nizami təbiət-iqlim problemlərini 
şəhərsalma ilə bağlı nəzərdən keçirərək qiymətli 
nəticələr çıxarır. Onun əsərlərində binalar tikmək, 
şəhərlər salmaq üçün konkret coğrafi, topoqrafik 
tələblər qoyulur. Binaların yaxşı iqlim şəraitində 
olması ilə yanaşı, həm də inşaat sahəsini 
çökəkdə, alçaqlıqda deyil, təpə üzərində, gədikdə, 
havası təmiz, quru və sərin yerdə ucaldılmasını 
məqsədəuyğun sayır (“İsgəndərnamə”, 233-250). 
Şəhərsalma baxımından dəniz sahili də 
yararlı sahələrdən sayılır (“İsgəndərnamə”, 102). 
Şeyx tikinti yerlərinin bədii-estetik və 
iqlim xüsusiyyətləri ilə kifayətlənməyərək 
ərazinin yükdaşıyıcı xüsusiyyətlərinə də fikir 
verməyi tövsiyə edir: 
 
Torpağın ki, sinəsi boş oldu 
Onun üstündə bina qurmaq olmaz. 
 “Ġsgəndərnamə”, 547. 
 
Bununla yanaşı bünövrənin özülünün də 
qoyulmasına diqqətlə yanaşmağı vacib sayır: 
 
Süst binalar tez də uçub dağılar. 
 “Ġsgəndərnamə”, 277. 
 
O evin dörd divarı möhkəm olmaz ki, 
Əsası əvvəldən düzgün qoyulmamışdır. 
 “Ġsgəndərnamə”, 612. 
 
Bina, qəsr və qalaların memarlıq 
xüsusiyyətinə gəldikdə isə şair onların ucalığını, 
möhkəmliliyini və əlverişliliyini vacib şərtlərdən 
sayır. O, bu fikri aşağıdakı misralarda qeyd edir: 
 
Şahanə sarayı çox ucadır. 
 “Ġsgəndərnamə”, 202. 
 
Gördü bir saray var göylərə çatır 
Zaman da dəmində onun qarşısında yer  
 öpür. 
 “Ġsgəndərnamə”, 203. 
 
Və yaxud: 
 
Qranit daşlardan bir günbəz ucaltdı 
Əfsun və rənglərlə onu bəzətdi. 
 “Ġsgəndərnamə”, 214. 
 
Nizaminin fikrincə memarlıqda gözəllik 
keyfiyyəti əsərə sonradan əlavə olunmayıb, əsərlə 
üzvi şəkildə bağlıdır. 
 
Orada çox gözəl bir bina var idi 
Qranitdən tikilmişdi, bərli-bəzəkli idi. 
 “Ġsgəndərnamə”, 466. 
 
Yaxud: 
 
İki cür kərpicdən əzəmətli bir qəsr  
 tikilmişdi. 
 “Ġsgəndərnamə”, 549. 
 
Əqiqdən ayrıca bir köşk gördü 
Onda xalis qızıldan işıqlı bir günbəz 
Günəşin günbəzi kimi nur saçırdı. 
 “Ġsgəndərnamə”, 550. 
 
 
 
 
 
  
İslam memarlığı və inşaat 
 
 
ġEYXÜL-MÜHƏNDISIN ƏCƏMI NAXÇIVANI 
 
 
 
 
 
 
Alimlər yer üzündə Allahın çırağıdır. Allah 
hər kəsə xeyir vermək istəsə, o şəxs Onun 
nurundan istifadə edər. 
 Həzrət Əli (ə)  
 
Əcəmi Əbubəkr oğlu Naxçıvani Azərbay-
can memarlığının ən görkəmli nümayəndələrin-
dəndir. 12-ci əsrdə yaşayıb-yaratmış Əcəmi Nax-
çıvan memarlıq məktəbinin banisi olmuşdur. 
Onun yaradıcılığı Yaxın Şərq ölkələrinin memarlı-
ğına güclü təsir göstərmişdir. Əsərlərinin üzərində-
ki kitabələrdə özünü “Əbubəkr oğlu Əcəmi, nax-
çıvanlı memar” adlandıran Əcəmi “Şeyxül-mü-
həndisin” (mühəndislərin başçısı) ləqəbi daşımış-
dır. Onun yaradıcılığı Azərbaycan atabəylərinin 
paytaxtı Naxçıvanla bağlı olmuşdur. Əcəminin 
əsərləri Naxçıvanın mərkəzində yerləşirdi.  
 
 
 
O, burada əzəmətli Yusif ibn Küseyir və 
Möminə xatın türbələrini, qoşa minarəli baştağ 
kompozi-siyası şəklində qurğunu (1187), 
dövrümüzədək mühafizə olunmayan böyük Cümə 
məscidini və mənbələrdə “darülmülk” adlandırılan 
Eldəgəzlər sarayını yaratmışdır. 
Əcəminin məlum olan ilk əsəri Yusif ibn 
Küseyir türbəsidir (1162). Naxçıvan şəhərində 
tikilmiş bu abidəyə xalq arasında “Atababa 
türbəsi” də deyilir. Abidədə bədiiliklə memarlığın 
tektonikası ahəngdar şəkildə birləşmişdir. 
Türbənin üzərindəki kitabədə onun 1162-ci 
ildə Əcəmi Əbubəkr oğlu 
 
 
 
Naxçıvani tərəfindən tikildiyi və orada dəfn 
olunmuş şəxsin adı (Yusif ibn Küseyir) 
göstərilmişdir. Abidənin gövdəsindəki frizdə 
(haşiyədə) kufi xətlə “Qur’an”dan ayələr 
yazılmışdır. 
 
 
 
Türbə yeraltı hissədən və səkkizbucaqlı 
yerüstü gövdədən ibarətdir. Yeraltı hissə türbənin 
İslam memarlığı və inşaat 
 
45 
sərdabəsi, yerüstü hissə isə xatirə abidəsi olub, 
monumental xarakterlidir. 
Səkkizüzlü türbənin çıxıntılı dayaqlar 
şəklində olan tilləri sadə hörgülü kərpicdən yara-
dılmışdır. Binanın qəfəsəsini təşkil edən bu qurğu-
ların arasındakı sahələr (türbənin səthləri) həndəsi 
ornamentli tavalarla üzlənmiş, ayrı-ayrı səthlər 
müstəqil motivli naxışlarla işlənmişdir. Ornament-
lər kiçik kərpiclərdən quraşdırılmış, kəc məhlulu 
ilə tava şəklində birləşdirilərək səthlərə bərkidil-
mişdir. 
Türbənin qərbə baxan səthi digər səthlərdən 
fərqli olaraq giriş baştağı formasında tərtib edil-
mişdir. Ornament bəzəkləri tikilinin memarlıq for-
maları ilə həmahəngdir. 
Abidənin ikiqat örtüyünün daxili günbəzi 
çatma tağ, xarici günbəzi isə piramida şəklindədir. 
Sərdabə ilə yerüstü hissə arasındakı günbəz də 
çatma tağlıdır. 
Yusif ibn Küseyir türbəsi kompozisiyasına, 
tektonik aydınlığına, hissələrinin mütənasibliyinə, 
mühəndis quruluşunun səviyyəsinə görə yüksək 
bədii-memarlıq nümunəsidir. 
Memarlıq prinsiplərinin təkmilləşdirilməsi 
və mürəkkəbləşdirilməsi əsasında yaratdığı ongu-
şəli Möminə Xatın türbəsi monumental abidədir. 
Bu türbə 1186-cı ildə tikilmişdir. Möminə 
Xatın türbəsini çəkinmədən prizmatik gövdəli qül-
ləvari türbələrin şah əsəri adlandırmaq olar. Nax-
çıvanın baxımlı bir yerində ucalan bu türbə öz sə-
ləfləri, eləcə də xələflərində ilk öncə ölçü iriliyi və 
plan biçiminin mürəkkəbliyi ilə üstündür. Onüzlü 
gövdəsi olan Möminə Xatın türbəsinin son dərəcə 
mükəmməl dayaq sistemi, tektonik quruluşu var. 
 
 
 
Üzərindəki kufi xətti ilə yazılmış kitabədə 
türbənin Azərbaycan Atabəyi Məhəmməd Cahan 
Pəhləvanın arvadının şərəfinə tikildiyi göstərilmiş-
dir. İlkin hündürlüyü 35 m olmuş, sonralar 8 m 
hündürlükdə xarici örtüyü dağılmışdır. 
Türbə yeraltı və yerüstü hissələrdən ibarət-
dir. Yeraltı sərdabə hissəsi planda on düzbucaqlı 
olub, orijinal quruluşludur. Mərkəzdə yerləşmiş 
sütundan onbucaqlının hər bir küncünə doğru bir 
tağ salınmışdır. Türbənin sərdabəsindəki bu quru-
luş sonralar Qərbdə, qotika memarlığında tətbiq 
edilmişdir. 
 
 
 
Türbənin yerüstü hissəsi xaricdən on guşəli, 
daxildən isə dairəvidir. Bişmiş kərpicdən tikilmiş 
Möminə Xatın türbəsinin bucaqları çıxıntı şəklin-
də, səthləri isə batıq formada həll edilmişdir. Tür-
bənin bucaqlarındakı çıxıntılar kufi xətti ilə işlən-
miş kitabələrlə örtülmüşdür. Bu kitabələrin uzun-
luğu 500 m-ə çatır. Türbənin əvvəlki dövrlərə nis-
bətən mürəkkəb quruluşlu həndəsi ornamentləri 
daxil edilmiş firuzəyi kaşılarla daha da zənginləş-
dirilmişdir. 
 
 
 
Türbənin qərb hissəsi işlənmə xüsusiyyətinə 
görə fərlənir. Burada səth iki yerə bölünmüş, aşağı 
hissəsində giriş qapısı baştağ şəklində həll edilmiş, 
yuxarı hissəsində isə ornamental bəzəklər veril-
İslam memarlığı və inşaat 
 
mişdir. Memarın adını və abidənin tikilmə tarixini 
göstərən kitabələr baştağdan yuxarıda həkk edil-
mişdir. 
Türbənin sadə quruluşlu daxili sət hi kəc ilə 
suvanmış, günbəzin iç tərəfinə dörd medalyondan 
ibarət bəzək vurulmuşdur. 
 
 
 
Türbənin ornamentlərini Əcəmi həndəsi sis-
temləri xatırladan mürəkkəb naxış şəbəkəsi ilə 
hörmüş, kufi xətli kitabələrini ornament bəzəkləri-
nə uyğunlaşdıraraq abidənin ümumi kompozisiya-
sına daxil etmişdir. 
Türbənin gövdəsi bütünlüklə həndəsi, nəba-
ti naxışlar və epiqrafik ornamentlərlə süslənmişdir. 
Həndəsi kərpic ornament – girih naxışları kimi 
kufi kitabələrini də Əcəmi bu əsərində tam zirvəyə 
qaldırıb. Kitabələr onun bu əsərində o dövrədək 
görünməyən bədii-estetik və semantik dəyər və 
önəm alıb. Kufi kitabələrin bolluğu, mürəkkəbliyi, 
bitkinliyi həndəsi ornamentlərlə qaynayıb-qarış-
ması baxımından türbənin Ön Asiyada tayı 
yoxdur. 
Kompozisiya yetkinliyinə, ayrıntılarının 
incə, zərif işlənməsinə və memarlıq həllinə görə 
Möminə Xatın türbəsi orta əsr memarlıq sənətinin 
zirvələrindən biri sayılır. 
Əcəmi müqərnəs-stalaktit kimi mövcud 
elementi də onun ideya-bədii dəyərini güclədirən 
yerlərdə – karniz qurşağı və tağça uclarında 
işlətməklə əsərin memarlıq surətinə təntənə və 
gözəllik verib. 
Əcəmi yaradıcılığı 12-ci əsr Azərbaycan 
mədəniyyəti və ictimai fikrindəki intibahın parlaq 
təzahürlərindəndir. Əsərlərindəki zəriflik, memar-
lıq bölgülərinin quruluşu, ornament bəzəklərinin 
oynaqlığı orta əsr anlayışı çərçivəsinə sığmayan 
bədii təfəkkürün məhsuludur. Onun ornament 
kompozisiyaları bədiiliklə riyazi təfəkkürün üzvi 
birləşməsinə əsaslanır. 
12-ci əsrdən çox sonra da Əcəminin 
Naxçıvandakı abidələri bir nümunə kimi müxtəlif 
sənətkarlara nəinki ölkə daxilində, hətta Azərbay-
canın sərhədlərindən uzaqlarda da təsir göstərdi. 
Əcəmi yaradıcılığının Azərbaycan, Şərq və hətta 
Avropa ölkələri memarlarına təsiri nəticəsində 
onun sənətindən çoxları bəhrələnmişlər. Bu cür 
sənətkarların memarlıq əsərlərində Naxçıvan və 
ona yaxın ərazidə tikilən bir çox abidələrdəki 
Əcəmiyə xas memarlıq üsullarının bu və ya başqa 
şəkildə təzahürü ilə üzləşmək mümkündür. 
Azərbaycanda bu təsir şimalda Bərdəyə, 
cənubda isə Zəncana qədər uzanan bir ərazidə 
yayılmışdır. Özlərini kitabələrdə “Naxçıvani” de-
yə adlandıran sənətkarlar 14-cü əsrə qədər Əcəmi-
nin banisi olduğu məktəbin üslub xüsusiyyətlərini 
ən bariz şəkildə davam etdirmişlər. O mənəvi qida 
və davamçılıq Naxçıvan yaxınlığındakı Cuğa 
(Gülüstan türbəsi, 13-cü əsr), Marağa (Göy 
günbəz sərdabəsi, 1196), Qarabağlar (Qarabağlar 
türbəsi, 14-cü əsr), Bərdə (İmamzadə türbəsi, 14-
cü əsr), Salmas (Arhun Ağa qızının türbəsi, 14-cü 
əsr), Xiov (Türbə), Urmiyə (Üç günbəz sərdabəsi), 
Həmədan, Təbriz, Dərbənd, Gəncə (İmamzadə) 
sənətkarlarının işlərində yaşadılmış, özünə arxa 
tapmış və inkişaf etdirilmişdir. 
  
İslam memarlığı və inşaat 
 
47 
 
ƏCƏMI SƏNƏTINDƏN BƏHRƏLƏNMIġ MEMAR SINAN 
 
Azərbaycan memarlıq sənətindən, xüsusilə 
də Əcəmi Naxçıvaninin birbaşa təsirindən 
bəhrələnən memarlardan biri də yüzlərlə tikili 
layihələndirib yaratmış, İslam dünyasında şöhrət 
tapmış və Osmanlı türkləri arasında “Sərv 
memari-cahan qoca Sinan” (Dünya memarlığının 
başı Ulu Sinan) ləqəbi qazanmış memar Xoca 
Sinan Əbdülmənnan oğlu (1489-1588) olmuşdur. 
 
 
 
Onun əsərlərindəki Azərbaycan memarlıq 
sənətinin təsirini başqa türk tədqiqatçıları da qəbul 
edirlər. Memar Vədat Dalokay “Toplumçu Sinan” 
adlı məqaləsində Sinanın İstanbuldakı Xosrov 
Paşa türbəsindən bəhs edərkən “Atabəylərdən 
qalma günbəzlərdən bir nəfəs gəlir” – deyə yazır. 
Əlbəttə, Əcəminin mahiyyəti etibarilə banisi 
olduğu Naxçıvan memarlıq məktəbi Naxçıvanın 
ətrafında olan və bu məktəbin təsir dairəsinə daxil 
olan sahədə özünü daha çox göstərir. Bu təsir 
bəzən birbaşa eyni formaların və kompozisiya 
üsullarının tətbiqi şəklində, bəzən isə bu və ya 
başqa memarlıq üsulundan dəyişdirilmiş şəkildə 
işlədilməsi halında təzahür edir. 
Sinan 1489-cu ildə Anadolunun Qayseri 
şəhəri yaxınlığındakı Ağırnas kəndində doğulmuş-
dur. 1514-39-cu illərdə yeniçəri korpusunda xid-
mətdə olmuş, I Sultan Süleymanın inşaat işlərinə 
rəhbərlik etmişdir. Türk ordusunun tərkibində 
müxtəlif yerlərə – Avropa və Asiyanın bir çox 
ölkələrinə (Azərbaycan, Misir, İraq, Rodos, 
Avstriya, Almaniya, eləcə də Macarıstan, Balkan 
ölkələri, Moldova və İtaliyaya) səfərlər etmişdir. 
Görkəmli avstriyalı sənətşünas Ernest Ditsin 
türkiyəli incəsənət alimi Oqtay Aspanana ilə 
birlikdə yazdığı “Türk sənəti tarixi” kitabında 
qeyd edilir ki, 15-16-cı əsrlərdə türk memarı Sinan 
tərəfindən İstanbulda inşa edilmiş bir sıra 
məqbərələrdə Naxçıvan məqbərələri ilə bilavasitə 
əlaqə duyulur. Sinanın Naxçıvan abidələri ilə necə 
tanış olduğunu izah edərkən Dits qeyd edir ki, 
Sinan ordu mühəndisi sifəti ilə 1535-36-cı illər 
İran səfərində iştirak etmiş, o zaman Naxçıvanda 
olmuş və oradakı türbələri görmüşdür. 
Sinan Azərbaycanda olarkən Marağa və 
Naxçıvandakı Atabəylər dövrünün türbələrini, 
Təbriz və Sultaniyyənin əzəmətli abidələrini, 
Azərbaycan ustalarının kaşıkarlıq sənətini 
öyrənmiş, bu tanışlıq onun yaradıcılığına müəyyən 
təsir göstərmişdir. 
Sinan osmanlı-türk incəsənəti tarixində 
bütöv bir mərhələ yaratmış, dünya memarlıq 
tarixində silinməz iz qoymuşdur. 
1538-ci ildə Osmanlı imperiyasının baş 
memarı təyin edilən Sinan memarlıq tarixinin ən 
məhsuldar sənətkarlarındandır. İmperiyanın və 
digər ölkələrin ayrı-ayrı yerlərində onun bilavasitə 
layihəsi və rəhbərliyi altında 515 bina və qurğu, o 
cümlədən, 22 türbə, 18 məqbərə, 84 böyük və 51 
kiçik məscid, 57 mədrəsə, 171 imarət, 3 
xəstəxana, 7 akveduk, 5 su kəməri, 8 körpü, 18 
karvansara, 8 türmə, 88 hamamxana, 35 saray, 7 
darulkurra inşa edilmişdir. Müasirləri Sinanı 
“dünya memarlarının və dövran mühəndislərinin 
başçısı” adlandırmışlar. 
İstanbuldakı Şahzadə (1548) və 
Süleymaniyyə (1550-57) cameləri, İbrahim paşa 
(1551), Əhməd paşa (1555), Rüstəm paşa (1565), 
Kilpinq Əli paşa, Azan Kapı (Məhəmməd paşa, 
1577), Kılıç Əli paşa (1580) məscidləri, 
Xeyrəddin Barbaros (1541), Xosrov paşa (1543), I 
Sultan Süleyman (1559-60) türbələri, Bəyazid 
(1501), Çinili (1543) və s. hamamlar, Qayseridə 
Kurşunlu came (1585), Ədirnədəki Səlimiyyə 
camesi (1569-75), Əli paşa bedestanı (örtülü 
bazar, 1569), Yalnızgöz körpüsü (indiki 
İslam memarlığı və inşaat 
 
Yevpatoriya, 15-ci əsr), Krımdakı Gözləv 
qalasında (indiki Yevpatoriya) Cümə məscidi 
(Xan camesi, 1552), Kəfə (indiki Feodosiya) 
şəhərində, Səlimiyyə camesi (18-ci əsrdə 
uçurulmuşdur), Bitolada (Makedoniya) Heydar 
Qədi camesi (1561), Vişeqradda (Bosniya və 
Hersoqovina) Drin çayı üzərində Sokollu 
Məhəmməd paşa körpüsü (1571) və s. Sinanın ən 
yaxşı tikililərindəndir. O, bina tiplərinin 
konstruksiya və kompozisiyasında bir sıra 
yeniliklər tətbiq etmişdir. Şah əsəri Ədirnədəki 
Səlimiyyə camesidir. 
Sinanın Ayasofiyada və Ədirnədəki 
Səlimiyyə məscidindəki iş islam prinsiplərinin 
reallaşdırıldığı heyrətamiz sənət nümunəsi kimi 
qiymətləndirilə bilər. 
Müqəddəs Sofiya (Ayasofiya) kilsəsi 6-cı 
əsrdə Bizans imperatoru Yustinianın dövründə 
Konstantinopolda (indiki İstanbulda) inşa 
edilmişdir. 1453-cü ildə türklərin İstanbulu fəth 
etməsindən sonra kilsə məscidə çevrilərək 
xristianlığın təcəssümü funksiyasını itirmişdi. O, 
artıq islam dininin böyük və zəngin abidəsi kimi 
Osmanlı memarlarını özünə cəlb edir, öz inşaat 
xüsusiyyətlərini öyrənmək üçün təşəkkül tapan 
Osmanlı memarlıq məktəbinin nümayəndələrini 
həvəsləndirirdi. Ayasofiyanın monumental xarici 
görünüşü sonralar türk sənətkarları tərəfindən 
dəyişdirilmiş, əlavə tikililərlə (minarələr və s.) 
zənginləşdirilmişdir.  
Ayasofiyanın nəhəng günbəzi iki 
yarımgünbəz vasitəsilə gücləndirilərək, bir neçə 
çıxışla davam edir. Bütün daxili fəza ibadət 
mərasimlərinin keçirilməsi yönümündə təşkil 
olunmuşdur. Onun müxtəlif hissələri nizamsız və 
forması genişlik içərisində bir-birinə qovuşub itir. 
Ayasofiya 1935-ci ildən muzeydir. 
Sinanın qeyd edilən nəhəng yaradıcılıq qüd-
rətini müəyyən dərəcədə bir-birini tamamlayan, 
qismən bir-birinə oxşayan üç böyük sənət əsəri – 
Şahzadə, Süleymaniyyə və Səlimiyyə məscidləri 
bir-birini dolğun təcəssüm etdirir. Bu abidələri 
böyük Sinanın yaradıcılığının zirvələri sayırlar. 
I Sultan Süleymanın hər iki oğlunun 
şərəfinə tikdirdiyi Şahzadə məscidinin ümumi 
planı kvadrat şəklindədir. Əsas bina ilə günbəz 
arasında dörd yarımgünbəz yerləşdirilmişdir. 
Onlardan əlavə kənarda da dörd yarımgünbəz 
tikilmişdir. 
Sinanın bu ilk möhtəşəm əsərinin interyeri 
də, xarici görkəmi kimi nəhəng ölçülərə malikdir. 
Mərkəzi zalla bitişik tikilmiş köməkçi binalar 
məscidin daxili genişliyini daha da artırmışdır. 
Tağlar səkkizbucaqlı, gövdəli sütunlarda 
saxlanılır. 
Böyük memarın yaradıcılığında İstanbulda 
tikdirdiyi Süleymaniyyə məscidi xüsusi yer tutur. 
Məscidin sifarişçisi, tarixdə məğrurluğu ilə tanınan 
I Sultan Süleyman bir neçə dəfə memarı işin ləng 
getdiyinə görə hədələmişdi. Hətta sultanın bəzən 
öz fikrindən əl çəkmək istədiyini də yazırlar. 17-ci 
əsrin tanınmış səyyah və tarixçisi Övliya Çələbi 
əsərlərinin birində qeyd edir ki, sultanın bu məs-
cidinin sorağını eşidən Səfəvi şahı Təhmasib ona 
qiymətli hədiyyələr göndərir. Təhmasib sultana 
yazdığı məktubda arzusunu həyata keçirməyi töv-
siyə edir və əgər maddi vəsaiti çatmasa, göndər-
diyi hədiyyələrdən də istifadə etməyi məsləhət 
görür. Məğrur Süleyman məktub oxunub qurtarar-
kən elçinin yanındaca şahın hədiyyələrini İstanbul 
tacirlərinə paylayır. Qiymətli daşlar qoyulmuş 
mücrünü isə memar Sinana verir. Sonra tapşırır ki, 
şahın göndərdiyi daş-qaşı məscidin tikintisində 
sərf etsin. Söyləyirlər ki, Sinan həmin qiymətli 
daşları minarənin birinin bəzədilməsində işlətmiş-
dir. Maraqlıdır ki, Süleymaniyyə minarələrinin biri 
beləcə “Daş-qaşlı” adlandırılmışdır. 
Süleymaniyyə camesi dördminarəli məscid-
lərin ilk nümunəsidir. Məscidin nəhəng salonu 
(sah. 69 x 63 m, hündürlüyü 53 m) günbəzlə 
örtülmüş, iki yandan alçaq qalereyalarla dövrələn-
mişdir. Günbəzin ümumi diametri 26,5 m, 
hündürlüyü isə 53 m-dir. Altında yerləşən baraba-
nın pəncərələrinin sayı 32 ədəddir. Şahzadə məs-
cidindəki kimi burada da əsas bina kub formasın-
dadır. Burada da beş günbəzdən əlavə yarımgün-
bəzlər inşa edilmişdir. 
İncə oyma naxışlarla bəzədilən sultan kür-
süsü (maksura), minbər və mehrab ağ mərmərdən-
dir. Camenin ağ mərmərlə döşənmiş həyətini 
qalereyalar dövrələyir. 
Sinan Süleymaniyyəyə əzəmət verməkdən 
ötrü binanın xarici quruluşunda bir neçə yeniliklər 
yaratmışdır. Pilonlar və gövdəli kontrforslar məs-
cidin görkəmində istənilən təsiri yaradır. Süleyma-
niyyənin əzəməti bir də yerləşdiyi təpəliyin – həm 
quru, həm də sudan yaxşı görünən yerin ümumi 
mövqeyi ilə bağlıdır. Bina kənardan tamaşa 
edənlərə ağır təsir bağışlamamaqdan ötrü memar 
oxvari pəncərə və nişanlarla divarları tamamlamış, 
günbəzi daha da qabarıq qurmuşdur. 
İslam memarlığı və inşaat 
 
49 
İbadət salonuna bitişən 3 şərəfəli minarələr 
daha ucadır (hünd. 76 m). 
Sinanın böyük istedadı Süleymaniyyənin 
daxili quruluşunda da özünü göstərir. Binanın içə-
risi geniş və işıqlıdır. Əsas sütunlar və yarımsütun-
lar qiymətli daşlardan yonulmuşdur. Tavan, divar-
lar, tağlar və s. bir-birindən gözəl, könül oxşayan 
naxışlarla bəzədilmişdir. Əsas şəkillərdə cürbəcür 
çiçək, yarpaq, sünbül və s. təsvir olunur. 
“Qur’an”dan götürülmüş yazılar da diqqəti cəlb 
edir. Tağların tərtibatında ağ və rəngli mərmərdən 
düzəldilmiş mehrab, çiçəklənən kollar təsvir olu-
nan pannonun fonunda füsunkar görkəm alır. Onu 
rəngli mərmərdən düzəldilmiş, göy və qızılı ulduz-
larla bəzədilmiş konusla bitən minbər yaxşı 
tamamlayır. Mütəxəssislər binanın xarici görkə-
mindəki əzəmətin, daxili tərtibatındakı yüksək 
zövq və zəngin tərtibatın ecazkar təsir bağışladı-
ğını həmişə qeyd edirlər. Bu gözəl sənət əsərini 
Sinandan əlavə məşhur xəttat Həsən Qara Hisar və 
rəssam Sərxoş İbrahim ölməz istedadları 
sayəsində zinətləndirmişlər.  
Süleymaniyyə kompleksinə daxil olan 
hissələr bunlardır: ənənəvi formalı həyət, 
üçmərtəbəli portal, minarələr, həyətdəki köməkçi 
xidmət məqsədilə inşa edilmiş binalar. Məscidin 
bağında I Sultan Süleyman və arvadı Xürrəmin 
türbələri yerləşir. Bunlardan əlavə məscid 
kompleksinə mədrəsə, tibb məktəbi, karvansaray, 
xəstəxana və imarət daxil imiş. Yeri gəlmişkən, 
böyük sənətkarın sadə görkəmə malik məqbərəsi 
də Süleymaniyyə məscidinin həyətində yerləşir. 
Sinan Süleymaniyyə camesi kompleksində, 
özünün tikdiyi kiçik bir türbədə dəfn edilmişdir.  
Maraqlıdır ki, Sinan özünün yaratdığı və 
Ədirnə şəhərinin əsas abidəsi sayılan Səlimiyyə 
məscidini həyatının mənası hesab etmişdir. 
Şahzadə məscidi haqqında demişdir ki, o, şagirdlik 
təcrübəsi olub, Süleymaniyyə məscidinin tikintisi 
isə usta köməkçisi işi səviyyəsindədir. 
Sinan Səlimiyyə məscidinin tikintisi ilə 
tikinti mədəniyyəti sahəsində özünün yüksək 
səviyyəsinə yüksəlmişdir. Bu sənət əsəri II Sultan 
Səlimin göstərişi ilə tikilmiş və onun adı ilə 
adlandırılmışdır. 
Səlimiyyə camesi iri memarlıq kompleksi-
nin mərkəzi binasıdır. Sinan Səlimiyyə məscidinin 
baş günbəzini bir səkkizüzlü üzərində ucaltmışdır 
ki, onun əsas üzləri bütöv divarlara, dörd diametri 
isə tağlı çıxışlara söykənir. Bu yolla o, ayrıca 
xətləri olan cilalanmış bir inci yaratmışdır. O, 
həmin məscidin gözəl minarəsinin daxilində bir-
biri ilə kəsişməyən üç pilləkəni yerləşdirməyə nail 
olmuşdur. Bu pilləkənlərin hər biri eyni girişdən 
başlayıb, eyni çıxışdan qurtararaq biri digərinin 
üzərində spiral şəklindədir. 
Camenin günbəzli qalereyalarla dövrələn-
miş həyətində mərmər fəvvarə qurulmuşdur. Məs-
cidin interyeri ağ və rəngli mərmər, kaşı, günbəzin 
iç səthi isə ornamentlər və yazılarla bəzədilmişdir. 
Səlimiyyə məscidinin əlçatmaz səviyyəsi 
həm yerli, həm də əcnəbi memarlar və başqa elm 
sahibləri tərəfindən yüz illərdir ki, təqdir və tədqiq 
edilməkdədir. Məsələn, ingilis memarı Elvis deyir: 
“Bu qoca qübbə tərsinə çevrilib qızılla doldurulsa 
da, bir daha memar Sinanı yetirmədən, 20-ci əsr 
memarlığı bu əsərin bənzərini yarada bilməz”. 
 
 
 
 
Səlimiyyə məscidi 
İslam memarlığı və inşaat 
 
 
Alman alimi isə: “Yer üzərindəki sənət 
əsərləri göydəki ulduz kimidir. Ayasofiya bir Ay, 
Səlimiyyə məscidi isə bir Günəşdir” demişdir. 
Bolqarıstan generalı Aleksandr: “Səlimiyyə! 
Əgər səni türklərin tikdiyini bilməsəydim, Allahın 
tikdiyini söyləyərdim” demişdi. 
Amerika Ali Memarlar Şurası: “Raketlə 
Aya getmək, bu əsəri meydana gətirməkdən daha 
asandır” söyləmişdir. 
Bütünlüklə, Osmanlı-türk mədəniyyəti 
zəminində tərbiyələnmiş bu böyük usta, hər 
şeydən əvvəl, özündən qabaqkı Osmanlı 
memarlığının təbii inkişafını davam etdirmişdir. 
Memarlıq elementi olan qübbəni (günbəzi) daha 
da mükəmməlləşdirərək gözəl şəkillərdən istifadə 
etmişdir. Qübbə, rəvaq (eyvan) və digər estetik 
formaları kamil şəklə gətirməklə, mərkəzi bir 
genişlik əldə etməyə nail oldu. 
Sinanın əsərləri qübbəli memarlığın inkişaf 
zirvəsir. Qərbdən “barokko” yelləri əsənə qədər 
Osmanlı memarları onun yolunu gözləyirdilər. 
Azərbaycan abidələrindən Sultaniyyədəki 
Ölcaytu xan türbəsi, onun bitkin arxitektonik 
quruluşu Sinana daha çox təsir göstərmişdir. Belə 
ki, Xoca Sinan özünün şah əsəri, dünya memar-
lığının ən parlaq incilərindən sayılan Ədirnədəki 
Səlimiyyə camesini ucaldarkən Ölcaytu xan tür-
bəsi təcrübəsindən yararlanmışdır. Came planının 
özəyi Sinanın ilk əsərlərindən fərqli olaraq səkkiz-
bucaqlıdır. Azərbaycan abidəsinin plan quruluşu 
ilə birbaşa bağlılığı olan bu yolda memar, Bizans 
memarlığından gəlmə iri yarımgünbəzlərdən im-
tina etmiş, camenin baş günbəzini səkkiz güclü 
dayaq üstündə ucaltmışdır. Həmin dayaqlar qüllə-
lər şəklində abidənin bayırına, nəhəng günbəzin 
(diametri 31,5 m) dövrəsinə çıxarılmışdır. Belə bir 
fənd Sultaniyyə türbəsindəki günbəzətrafı minarə-
lər ilə yaranmışdır.  
Ölcaytu xan türbəsindən gəlmə bu 
yeniliklərlə memar Sinan camenin mühəndis plan 
quruluşunu olduqca kamilləşdirmiş, həcmi məkan 
kompozisiyasının emosional yükünü xeyli zəngin-
ləşdirmişdir. Səlimiyyənin ibadət salonunun inter-
yeri də Xoca Sinanın ucaltdığı o biri camelərin 
salonlarından daha bütöv, daha əzəmətli görünür. 
Həm də Səlimiyyənin interyerində Sinanın ilk 
əsərlərinə nisbətən kaşı bəzəyi çox işlənmişdir ki, 
bunu da Təbriz zonasının təsiri ilə izah etmək olar. 
 
 
 
 
 
 
  
İslam memarlığı və inşaat 
 
51 
 
ĠSLAMIN MÖHTƏġƏM ABIDƏLƏRI 
 
 
Bizim gücümüzə və böyüklüyümüzə şübhə 
edirsinizsə, ucaltdığımız binalara baxın! 
Ağsaray baĢtağı kitabəsindən 
 
Məlumdur ki, insan yarandığı gündən bəri 
imana ehtiyac hiss etmişdir. Batil inanclara inanan 
bütpərəstlər bütxanalarını, xristianlar kilsələrini, 
atəşpərəstlər atəşgahlarını, yəhudilər havralarını, 
haqqa iman gətirənlər isə came və məscidlərini 
inşa etdilər. Haqq ilə batilin mücadiləsi hər sahədə 
davam etmiş, illər boyu çoxlu binalar inşa 
olunmuşdursa da, Məkkədəki Məscidül-Həram, 
Beyt-ul-lah, Məscidül-Şərif kimi dünyada məşhur 
olan “Allah evi” yarada bilməmişlər. 
Qeyd etmək lazımdır ki, məscidlərin tikinti-
sində onun memarlıq-kompozisiya baxımından 
həllinə, formasına, memarlıq təcəssümü üsulları-
na, quruluş, bəzək formalarının müxtəlifliyinə və 
digər elementlərə hər bir xalqın islamaqədərki 
mədəni irsi də öz təsirini göstərmişdir. Lakin bü-
tün müxtəlifliklərlə yanaşı eyni zamanda onlardakı 
fikirlərin dini əksini özündə ifadə edən fikir 
uyğunluğu da diqqəti cəlb edir. Bu onunla bağlıdır 
ki, müsəlman memarı məscidi layihələndirərkən 
islam normalarına əməl edərək hər bir məscidə 
vacib olan memarlıq elementlərinin (minarə, 
mehrab, minbər və s.) mütləq saxlanmasını zəruri 
hesab edir. 
Dünya miqyasında istər möhtəşəmliyinə, 
istərsə də memarlıq və bəzək işlərinə görə bunlar 
əsl memarlıq abidələrindəndir. Əməvilər məscidi 
(Dəməşq), Qübbə-us-Səhra, Əl-Əqsa (Qüds), Bö-
yük came (Kayruan, Tunis), Göy məscid, Əlişah 
məscidi (Təbriz), Qütbiyyə və Həsən məscidləri 
(Mərakeş), Gəlan məscidi (Buxara), Cümə məs-
cidi (İsfahan), Süleymaniyyə, Səlimiyyə məscid-
ləri (İstanbul), Əl-Əzhər, Məhəmməd Əli məscid-
ləri (Qahirə), Kazimiyyə məscidi (Bağdad), İmam 
Rza məqbərə-məscidi (Məşhəd), Həzrəti Xızır 
məscidi (Səmərqənd), Azərbaycanda Bibiheybət, 
Şah İsmayıl, Sınıqqala məscidləri, Göy məscid, 
Şirvanşahlar sarayı kompleksi, Mərdəkan, Narda-
ran, və Ramanadakı qalalar və başqa sənət abi-
dələri ərəb və digər ölkələrin İslam memarlığının 
nadir incilərindəndir. 
Əbu-ur-Rəhman (731/34-788) – Kordova 
Əməviləri sülaləsinin və Pireney yarımadasında 
əmirliyin banisi Kordova yaxınlığında məscid 
tikdirmişdi. Əmir Teymurun nəvəsi Uluqbəy 
Məhəmməd Tarağay Səmərqənd, Buxara və 
Gijduvan şəhərlərində müsəlman aləmində 15-ci 
əsrə aid olan ən gözəl memarlıq abidələri, mədrə-
sələr inşa etmişdir. Məscidlərin geniş hücrələri, 
dərs otaqları, minarələri olan həmin mədrəsələr 
bütün dünyada məşhurdur. Eyni zamanda Bəsrə 
(838), Kufə (838), Fustat (7-ci əsrin 40-cı illəri) və 
s. şəhərlərdəki sütunlu məscidləri tikildi. Dəməşq 
(7-ci əsrin əvvəlləri), Kayruan (Tunis; 7-9-cu 
əsrlər) və Kordovadakı (7-ci əsr) məscidlər möhtə-
şəmliyi ilə fərqlənir. Sütunlu məscidlər Qahirədə 
Əhməd ibn Tulun məscidi (9-cu əsr), Əlcəzairdə 
Böyük məscid (11-ci əsr), Rabatda Həsən məscidi 
(12-ci əsr) və s. məscidlər ərəb ölkələrinin monu-
mental-dini memarlığında əsas yer tutmuş və İran, 
Qafqaz, Orta Asiya, Hindistanın müsəlman 
memarlığına təsir göstərmişdir. 
Məscidləri, körpüləri, qala divarlarını 
bəzəmək üçün ən məşhur və mahir ustalar dəvət 
olunurdular. Hicri 870-ci (miladi 1465-ci) ildə 
Təbrizdə memar və xəttat Nemətullah Bəvvab 
oğlunun inşa etdiyi və göy, bəzən də firuzeyi 
nəbati naxışlarla bəzək vurduğu Göy məscid Ön 
Asiyada müsəlman memarlıq sənətinin ən parlaq 
nümunələrindən sayılır. 
686-91-ci illərdə Əbu-əl-Malik Qüdsdə Əl-
Həram-əş-Şərifin mərkəzində məsciddə Qahirədə-
ki Fatimilər dövrünə aid tikililər – şəhər divarları, 
karvansara, hamam, dükan, yaşayış evləri, həmçi-
nin dövrümüzədək qalmış möhtəşəm Əl-Hakim, 
Əl-Əzhər, Əs-Salih Talan məscidləri və s. İslam 
memarlığında xüsusi məktəb təşkil edirdi. 13-cü 
əsrdən 16-cı əsrin əvvəlinədək Misir və Suriya 
memarlığı qarşılıqlı əlaqədə inkişaf etmişdi. 
Xəlifə Harun ər-Rəşid fərman vermişdi ki, 
Xilafətə daxil olan bütün ərazilərdə hər bir 
məscidin yanında mədrəsə də tikilsin. 
Dünya memarlığında insan xatirəsini mo-
numental biçimlərlə əbədiləşdirməyin ən uğurlu 
örnəklərindən olan qülləvari türbələr Səlcuqlar 
dövrünün memarlıq fenomenidir. Onların intensiv 
formalaşma prosesi Səlcuqlar dövründə getmiş, 
11-12-ci əsrlərdə bitkin quruluş kompozisiyası 
alaraq geniş ərazidə – Türküstandan Anadoluya-
dək dayanıqlı memarlıq tipinə çevrilmişdir. 
Biçiminə görə “qülləvari türbələr” adlandı-
rılan abidələr daha çox oğuz türklərinin yaşadığı 
İslam memarlığı və inşaat 
 
Anadolu, Azərbaycan və Xorasanda lokallaşıb. 
İki-qatlı (yeraltı sərdabə və yerüstü qüllə) quruluşu 
olan türbələrin üst bölümü silindr, kub və prizma 
biçimli gövdədən ibarət olub, ikiqatlı günbəzlə 
örtülürdü. Qülləvari türbələrin bu 3 tipinin hər 
birində Azərbaycan memarları yekunlaşdırıcı 
nəticələr almışlar. 
İndiyədək qalmış gözəl memarlıq əsərləri 
şahidlik edir ki, 13-14-cü əsrlərdə Azərbaycanda 
iri memarlıq kompleksləri tikilir, ölkənin müxtəlif 
yerlərində möhkəm qəsrlər, gözəl bağsaray kom-
pleksləri ucaldılır. Qeyd edilən abidələr, xüsusilə 
də məscidlər ərəb ölkələrinin monumental-dini 
memarlığında əsas yer tutmuş və İran, Qafqaz, 
Orta Asiya, Hindistanın müsəlman memarlığına 
böyük təsir göstərmişdir. 
II Bəyazid dövrü Osmanlı mədəniyyətinin 
təməllərinin atıldığı zamandır. Məşhur italyan 
rəssamı Leonardo da Vinçi məktubla II Bəyazidə 
müraciət edir ki, İstanbulda came və digər 
memarlıq abidələrinin layihələrini işləmək istəyir. 
Sarayda sevinc var, çoxları bu nəhəng adamın 
meylini alqışlayır, təklifini təqdirlə qarşılayır. 
Dərin ağıla və təsəvvür anlayışına malik olan II 
Bəyazid isə bu təklifi rədd edərək deyir: “Şayət bu 
təklifi qəbul etsək, ölkəmizdə kilsə memarlığı 
hakim olar, İslam memarlığı inkişaf edə bilməz”. 
Əlbəttə, bu görüş ağıllı, fərasətli könül əhli 
olan bir müsəlman üçündür. O hesabla II 
Bəyazidin ardınca türk-İslam torpaqları necə 
iyirmi milyon kvadrat kilometrə çatdısa, eyni 
şəkildə İslam sənəti də bu torpaqlarda zirvəyə 
qalxa bildi. Belə sağlam anlayış sayəsində islamın 
ruhu həndəsəyə nəqş edilmiş, dəyərini qiyamətə 
qədər qoruya biləcək Süleymaniyyə və ona bənzər 
abidələr silsiləsi vücuda gəlmişdir. 
 
 
 
 
Məscid Əl-Nəbi 
 
İranın Tehran şəhərində İmam Xomeyni 
kompleksi və onun məzarı üzərində əzəmətli və 
müasir bir məscid ucalır. Qızılı günbəzli məscid 
memarlıq baxımından ən müasir tələblərə cavab 
verir. Məqbərə sənduqə formasında tikilmiş, 
həndəsi fiqurlarla bəzədilmişdir.  
Aşağıda İslam dünyasının möhtəşəm 
abidələrindən əsaslarını nəzərdən keçirək. 
Məscid Əl-Nəbi və ya Məscidi-Nəbavi – 
Məhəmməd Peyğəmbərin (s) məscididir. 
Peyğəmbərin (s) buyuruğu ilə 623-cü ildə 
Mədinədə tikilmişdir. Peyğəmbər (s) özü də bu 
məscidin inşasında iştirak etdiyinə görə 
“Məscidül-Şərif” adlandırılmışdır. 
Əməvi sülaləsindən 6-cı xəlifə Valid ibn 
Əbülməlik Peyğəmbərin (s) məscidini (705-15) 
tikmək üçün Rum padşahından ustalar 
göndərməyi xahiş etmişdi. O, Rumdan 40 usta, 
daha 40 adam və 40 min misqal (170 kq) qızıl və 
yüklərlə bəzək göndərdi. 
Ustalar gəlib daşdan məscidin bünövrəsini 
qurdular, sütunlarını isə dəyirmi daşdan düzəldib, 
ortalarına dəmir dayaqlar saldılar və qurğuşunla 
doldurdular. Tavanını qızılla bəzədilər, mehrabın 
daşlarını zərlədilər, cənub divarını isə daxildən 
aşağıdan yuxarıyadək (insan boyunda) mərmərdən 
hördülər. Bu abidə İslam dünyasının ən möhtəşəm 
memarlıq incisi sayılır. 
Məscid Əl-Həram və ya Məscidül-Həram 
(Qoruq məscid) – ziyarət edilən və müsəlmanların 
əsas müqəddəs yerlərindən biri sayılan məsciddir. 
Bu məscid Məkkədə yerləşir. Məscidin həyətinin 
mərkəzində Kəbə və Zəm-Zəm çeşməsi yerləşir. 
Kəbə (Əl-Kəbə) və ya Həcərül-Əs-vəd 
(Qara daş – qiblə) – müsəlmanların Məkkədə 
müqəddəs məbədidir. Ərəbcə “Əl-Kəbə” sözünün 
İslam memarlığı və inşaat 
 
53 
hərfi mənası “kub” deməkdir. Hündürlüyü 15 m, 
uzunluğu 13 m, eni 12 m-dir. Yastı damdan və 
kubabənzər binadan ibarət olan Kəbə boz daşdan 
tikilmiş, sütun larla əhatə olunmuşdur. Məşhur 
“Qara daş” Kəbədədir. 
 
 
Kəbə 
 
Zəm-Zəm – Məkkədə, Kəbə yaxınlığında 
Məscid Əl-Həram ərazisində müqəddəs su 
quyusudur. Kəbəni ziyarət edənlər bu müqəddəs 
sudan içirlər. 
Məscid Əl-Əqsa (Məscidül-Əqsa) və ya 
Əl-məscid Əl-Əqsa Qüdsdə, Əl-Həram-əş-Şərifin 
cənub hissəsində məsciddir. İslamın ən məşhur 
ibadət yerlərindən biridir. Məhəmməd Peyğəmbər 
(s) buradan merac etmişdir. “Qur’an”ın “İsra” su-
rəsinin 1-ci ayəsində bu haqda buyurulur: “Bəzi 
ayələrimizi göstərmək üçün bəndəsini (Peyğəm-
bəri (s)) bir gecə (Məkkədəki) Məscidül-Həram-
dan ətrafını mübarək etdiyimiz Məscidül-Əqsaya 
(Beytül-Müqəddəsə) aparan Allah pak və müqəd-
dəsdir. O, doğrudan da (hər şeyi) eşidən və 
biləndir”. 
Məscid Əl-Əqsanın (“Ən uzaq məscid”) 
uzunluğu 784 dirsək, eni 455 dirsəkdən çoxdur. 
Məscidin içərisində 684 sütun var. Məscid çox 
gözəl və möhkəmdir, müxtəlif rəngdə və alabəzək 
mərmər sütunlar üzərində tikilib. Məscidin 
həyətində 5 dirsək hündürlüyündə böyük eyvan 
vardır. Buraya bir neçə tərəfdən pilləkən qalxır. 
Eyvanın mərkəzində mərmər sütunların üstündə 
qurulmuş səkkizguşəli qübbə var. Onun üstü 
qurğuşunla örtülüb, içəridən və bayırdan müxtəlif 
rəngli mərmərlə bəzənib. Qübbənin mərkəzinin 
aşağısında çəpinə uzanmış qaya, onun altında isə 
mağara var. Buraya bir neçə pilləkənlə enib, ibadət 
edirlər. Qübbəyə bir neçə giriş yolu var. Ondan 
şərqdə, qübbədən kənarda həmin eyvandan 
kənarda yerləşən gözəl sütunlar üzərində başqa bir 
qübbə var. Qayanın içərisində 30 sütun var. Qaya 
üstü qurğuşun lövhələrlə örtülüb və cəmi 3992 
lövhədən ibarətdir. Bunların üstündə zərlənmiş 
lövhələr var. Məscidin tavanlarında 4 min ağac 
tiri, damlarında isə 45 min qurğuşun lövhəsi var. 
Qayanın ölçüsü 33x27 dirsəkdir. Qayanın altında 
olan mağaraya 69 adam yerləşir. Məsciddə 5100, 
qayanın üstündə isə 450 çıraq yandırılır. 
Əli türbəsi Kufədə Həzrəti Əliyə (ə) 
ucaldılmış abidədir və müsəlmanların ziyarətgahı-
na çevrilmişdir. Həzrəti Əlinin (ə) adını əbədiləş-
dirməklə əlaqədar Məşhədi Əli şəhəri salınmışdır. 
İmam Əlinin (ə) ziyarətgahı bu şəhərdədir. Plan və 
həcm-məkan həllinə görə Nəcəf şəhərindəki 
İmam Əli (ə) türbəsi Abbas türbəsinin demək olar 
ki, eynidir. Lakin Əli (ə) türbəsinin baş fasadında 
ağac sütunlu eyvan yoxdur. Qoşa minarəli (iki 
ədəd böyük və qızılı) baştağın simmetriya oxunda 
mərkəzi salonun iri günbəzi ucalır. O biri türbələr 
kimi Əli (ə) türbəsinin alt qatı mərmərdən, üst qatı 
bişmiş kərpicdən tikilmişdir. Burada da abidənin 
bayır bəzəyi kaşı mozaikası ilə qızılı səthlərin 
birləşməsindən yaranmışdır. Əmirəlmöminin 
Əlinin (ə) məqbərəsi müxtəlif qızıl naxışlarla 
toxunmuş, gözəl zinətlərlə bəzədilmişdir. 
İmam Hüseyn türbəsi – Kərbəla 
faciəsindən üç gün sonra Bəni Əsəd tayfası gəlib 
şəhidləri dəfn etdi. İmam Hüseynin mübarək 
cəsədinin dəfn olunduğu yer “Qəbr Əl-Hüseyn” 
adlandı və az müddət sonra məşhur ziyarətgaha 
çevrildi. Daha sonra məzar üzərində türbə tikildi. 
İmam Hüseynin müqəddəs türbəsi Abbasi 
xəlifələrindən Harun ər-Rəşid zamanında (hicri 
170-193, miladi 786-809) dağıdılır. Xəlifə Mömin 
türbəni yenidən tikdirir. Yenə Abbasi xəlifələrin-
dən Əl-Mütəvəkkil hicrətin 236-cı (miladi 850-51) 
ilində İmam Hüseyn türbəsini və ətrafındakı 
binaları yerlə yeksan etdirir. Azğın xəlifə 
İslam memarlığı və inşaat 
 
ziyarətgahla bağlı bu və digər məqamları ziyarət 
etməyi ağır cəzalarla yasaq etdirir. 
Tarixçilərdən İbn Əl-Əsir və Həmdulla 
Mustafanın verdikləri məlumatlara görə Buveyhi 
sülaləsi hökmdarlarından Fəna Xosrov Əzizdövlə 
(372-ci (miladi 982) ildə vəfat etmişdir) Nəcəfdə 
Həzrəti Əlinin (ə) və Kərbəlada İmam Hüseynin 
türbələrinin təmiri üçün böyük hümmət 
göstərmişdir. Hicri 407-ci (1016) ildə iki şamdanın 
düşməsi nəticəsində türbədə böyük bir yanğın baş 
verir. Yenə Buveyhilərdən Sultanudövlənin vəziri 
Həsən ibn Əl-Fəzl türbəni təmir etdirir və ətrafına 
hasar çəkdirir. 
Elxani hökmdarlarından Mahmud Qazan 
xan hicri 703-cü (1303-04) ildə Kərbəlanı ziyarət 
edib və türbəyə böyük hədiyyələr verir. Hicrətin 
930-cu (1523-24) ilində Şah İsmayıl Xətai türbəyə 
çox gözəl və sənətkaranə bir zireh hədiyyə edir. 
Sultan Süleyman Qanuni hicri 941-ci (1534-35) 
ildə Kərbəlanı ziyarət edərkən oradakı kanalı təmir 
etdirir və küləyin qumlarla örtdüyü sahələri təmiz-
lətdirib, bağça halına saldırır. Sultan III Murad 
hicri 991-ci (1585) ildə Bağdad varisi Əlipaşa ibn 
Əlvəndin vasitəsilə İmam Hüseynin (ə) məzarı 
üzərindəki qədim türbəni yenidən təmir etdirir. 
Hicri 1135-ci (1722-23) ildə Nadir şahın 
zövcəsi İmam Hüseyn camesinin təmiri üçün 20 
min nadirilik (Abbasi kimi pul vahidi olmuşdur) 
bir vəqf təsis edir. Nadir şahın özü hicri 1155-ci 
(1742-43) ildə Kərbəlanı ziyarət edir. 18-ci əsrin 
sonlarında Ağaməhəmməd şah Qacar İmam 
Hüseyn türbəsinin günbəz və minarəsini qızıla 
tutdurur. 
İmam Hüseyn türbəsi uzunluğu 108 m, eni 
82,5 m olan bir səhn (həyət) içərisindədir. Səhnin 
ətrafları hücrələrlə əhatə olunmuşdur. İmam 
Hüseynin sənduqəsinin ayaq tərəfindən oğlu 
Əliəkbərə aid kiçik bir sənduqə nəzəri cəlb edir. 
Qəbrin üstü mərmərdəndir, lakin fil sümüyü və 
başqa zinətlərlə də işlənmişdir. Ətrafı qızıl və 
gümüşdən düzəldilmiş şəbəkə ilə əhatə olunub. 
Giriş qapısının hər iki tərəfində minarə ucalır. 
“Minarə Əl-Əbdh” adlanan üçüncü bir minarə də 
həyətin şərq kənarındakı binalar üzərindədir. 
Ümumiyyətlə, bu möhtəşəm abidənin 10 
darvazası vardır. 
 
 
 
 
İmam Hüseyn kompleksi 
 
Əbülfəzl Abbasın hərəmi-şərəfi – İmam 
Hüseyn türbəsindən təxminən 500 m şimal-şərqdə 
qardaşı Əbülfəzl Abbasın türbəsi yerləşir. Təd-
qiqatçı alim Qəzənfər Paşayev “Altı il Dəclə-Fərat 
sahillərində” kitabında Həzrət Abbas türbəsindən 
bəhs edərkən yazır: “Hər iki abidə bir-birinə bən-
zəyir. Burada da çoxlu otaq və darvazalar vardır. 
Lakin nisbətən sadə olan Həzrət Abbas məscidin-
də alimlər və din xadimləri basdırılmışdır. Həzrət 
Abbasın qəbri də məscidin içindədir. Qiblə qapısı 
üstündə qədim saat vardı. Hicri 1385-ci (1965) 
ildə Həzrət Abbasın qəbrinin üstünü düzəltmək 
üçün İranda düzəldilmiş günbəz Kərbəlaya 
gətirildi. Günbəzə 2 tondan çox gümüş, 400 kq 
qızıl və daş-qaş işlədilmişdir. Bu İslam aləmində 
ən dəyərli günbəz hesab olunur”.  
Bağdadın 50 km-liyində olan Mahmudiyyə 
şəhərinə çatanda bir cüt qoşa günəşin sağdan 
doğduğu görünür. Bu qoşa günəş Kərbəlada 
İmam Hüseynlə Həzrət Abbas məscidlərinin gün-
bəzləridir. Parıltıya səbəb isə günbəzlərin üzərinə 
çəkilmiş 4-5 mm qalınlığında qızıl təbəqəsidir. 
Kazimiyyə kompleksi – Bu kompleks 
Kazimiyyədə salınmışdır. Şəhər əvvəllər 
Bağdaddan bir qədər kənarda olmuş, indi isə 
Bağdada qovuşmuşdur. Buradakı məsciddə VII 
İslam memarlığı və inşaat 
 
55 
İmam Əbul-Həsən Musa ibn Cəfər Əl-Kazım (ə) 
və onun nəvəsi – IX İmam Əbu Cəfər 
Məhəmməd ibn Əli Ət-Təqi (vəfatı hicri 
220/miladi 835) (ə) dəfn edilmiş və buna görə 
həmin yerə “Kazimeyn” deyilmişdir. 
Səfəvi sülaləsi müqəddəslərin qəbirləri üs-
tündə monumental türbə, məscid kompleksləri tik-
dirdi. Bu işdə I Şah İsmayıl xüsusilə fərqlənmişdi. 
Onun göstərişi ilə Bağdad yaxınlığında tikilmiş 
Kazimiyyə kompleksi həmin dini-xatirə tikililə-
rinin ən gözəllərindən biridir. Şah İsmayıl Xətai 
Bağdadı tutduqdan sonra türbəni uçurdub, yerində 
tikintisi 1519-cu ildə başa çatmış monumental 
bina ucaltdırdı. Ziyarətgah yeddi girişi olan sırtağ 
və hücrələrlə dövrələnmiş həyətin ortasındadır. 
Kazimiyyə iki günbəzlə örtülən mərkəzi salon və 
onu dövr eləyən dəhliz və otaqlardan təşkil olun-
muşdu. 1823-cü ildə qızıla tutulmuş qoşa günbə-
zin üzərində Səfəvilər çağı kaşı bəzəkləri olmuş-
dur. Quruluş mürəkkəbliyi, forma rəngarəngliyi, 
dekor zənginliyi, səthlərin üzlənməsində kaşı ilə 
yanaşı qiymətli metal rəngli şüşə və güzgü 
parçalarının işlədilməsi Kazimiyyə türbəsinə bir 
qədər qarışıq, ancaq olduqca təntənəli və təsirli 
görünüş verir. 
Dəməşq məscidi və ya Əməvilər məscidi – 
Suriya Ərəb Respublikasının ən məşhur və 
görkəmli tarixi abidələrindən biri sayılan Əməvilər 
məscidinə bəzən “Böyük məscid” də deyirlər. 
636-cı ildə başda sərkərdə Xalid ibn Valid 
olmaqla Ərəb Xilafəti qoşunu Dəməşqi istila edir. 
Yarım əsrdən artıq bir müddətdə müsəlmanların 
sayı o qədər çoxalır ki, artıq kiçik ibadətxanalar 
onlara darlıq edir. 
Bir müddətdən sonra Dəməşq Xilafətin adi 
əyalət şəhərindən başlıca şəhərinə çevrilir. Yeni 
sülalə – Əməvilər onu özlərinə paytaxt edirlər. 
Əməvilər yeni paytaxtda yeni ölkənin şöhrətinə 
layiq və Məkkə, Mədinə, Kufə, Bəsrə şəhərlərində 
tikilib fəaliyyət göstərən məsciddən geri qalmayan 
bina tikdirmək qərarına gəlirlər. 
Bu dövr Ərəb Xilafətinin ən qüdrətli dövrü 
olub, sərhədlər şərqində, Çin ölkəsindən başlayır, 
qərbdə Pireney dağlarında və Atlantik okeanında 
qurtarırdı. Əməvi nəslindən olan altıncı xəlifə Əl-
Valid ibn Əbdül Məlik (705-15) xristian icması ilə 
danışıqlardan sonra keçmiş kilsəni alır və onu 
sökdürməyi əmr edir. O, həmçinin tapşırır ki, 
tikiləcək məscidin inşasında kilsənin və Roma 
məbədinin materiallarından istifadə edilsin. 
Beləliklə, xəlifə İslam incəsənəti və memarlığı 
tarixinin ən gözəl nümunəsi olan Dəməşq 
şəhərində Əməvi məscidini tikdirir.  
Əməvilər məscidi özünün ölçülərinin 
nəhəngliyinə, quruluşunun mürəkkəbliyinə, daxili 
tərtibatının zənginliyinə və s. görə haqlı olaraq bu 
şöhrəti qazanıb. Daha əvvəl tikilmiş və İslam 
aləmində tanınan Məkkə, Mədinə, Kufə, Bəsrə və 
s. şəhərlərdəki məscidlərdən öz memarlıq 
quruluşuna görə fərqlənir. Özündən sonra inşa 
edilən müsəlman dini ocaqları üçün bir növ 
nümunə rolunu oynamışdır. 
Ərəb tarixçisi Əbdür-Rəşid Əl-Bakuvi yazır 
ki, xəlifə bu arzusuna o qədər uymuşdu ki, bütün 
ölkənin yeddi illik xəracını bu binanın tikintisinə 
sərf etmişdi. O, bu məscidin tikintisinə dövlətin 
yeddi illik xəracını xərcləmişdi. Onun yanına 18 
dəvə yükü təşkil edən məxaric qeydləri olan 
dəftərləri gətirəndə Valid heç onlara baxmadı və 
əmr etdi ki, bunları rədd etsinlər. O dedi: “Bütün 
bunları biz Allah yolunda xərcləmişik və ona görə 
də gəlin bunun üçün heyfsilənməyək”. 
Deyirlər ki, məscidin möcüzələrindən biri 
də odur ki, əgər kimsə 100 il yaşayıb hər gün bu 
məscidə tamaşa etsəydi, o, hər gün yeni-yeni gözəl 
bəzəklər və əcaib şeylər görə bilərdi.  
Dəməşqin tarixini yazmış müasir ərəb 
tarixçisi İbn Şəddad qədim mənbələrə əsaslanaraq 
göstərir ki, məsciddə hər birində 14 min dinar olan 
400 sandıq və 28 min dinar olan 2 sandıq qızıl sərf 
edilmişdi.  
Qazi Xosrov bəy camesi – Bosniya və 
Hersoqovinanın paytaxtı Sarayevoda türk memar-
lığının ən dəyərli bu abidəsi 1531-ci ildə azərbay-
canlı memar Əsir Əli tərəfindən tikilmişdir. Bu 
came bütün balkanlarda ən iri, gözəl və əhəmiy-
yətli abidədir. Plan quruluşuna, memarlıq həllinə 
görə orijinal əsərdir. Onun ibadət salonu iri gün-
bəzli kvadrat və mehrab tərəfdən ona artırılan 
yarımgünbəzlə örtülü düzbucaqlı məkanlardan 
ibarətdir. Camedə memarlıq kütlələri çox məntiqi 
yerləşdirilmişdir. Onun ağır monumental mərkəzi 
tutumu ilə sütunlu eyvanı yüngül quruluşu və 
çoxüzlü incə gövdəsi olan minarənin dinamik 
biçimi gözəl ahəngdarlıq yaradır. 
Şahi Zində və ya Yaşarı Şah kompleksi – 
Səmərqənddə orta əsrlərə aid nadir memarlıq 
abidəsidir. Səmərqənd hakimlərinin və əyanlarının 
türbələrindən ibarət memarlıq ansamblıdır. Qədim 
qəbiristanlıq içərisində salınmış ansambl 11-12-ci 
əsrlərdən formalaşmağa başlamış, 14-15-ci 
əsrlərdə indiki görkəmini almışdır. 
İslam memarlığı və inşaat 
 
Şahi Zindənin əsas binalarını Teymurilər 
tikdirmişlər, buna görə də ansamblda başlıca 
binalar Teymurilərin nekropoluna çevrilmişdir. 
Ansamblın özəyi təpə ilə yuxarıya qalxan ensiz 
küçədir. Onun yanlarında türbələr, məscid və 
yardımçı tikililər ucalır. 
Əsas abidələri: Qusam ibn Abbas 
məscidtürbəsi (1334), Şadi Mülk əkə türbəsi 
(1372), Şirin bikə əkə türbəsi (1385), Tuman əkə 
kompleksi (1405-06), xatirə məscidi və 
ikigünbəzli türbə (Qazızadə Rumi türbəsi; 15-ci 
əsrin I rübü) və s. 
Binaların tikintisində və bəzədilməsində 
azərbaycanlı sənətkarlar da iştirak etmişlər. Şadi 
Mülk əkə türbəsinin kitabəsində Usta Zeynəddin 
Şəms Təbrizinin, Tuman əkə türbəsinin kitabəsin-
də Şeyx Məhəmməd ibn Hacı Bəndkir ət-Tuğrai 
Təbrizinin adları qalmışdır.  
Vaxtilə çox nüfuzlu ziyarətgah olan Şahi 
Zində Orta Asiyanın xatirə tikililərinin və memar-
lıq bəzəyinin növ zənginliyini, inkişaf mərhələsini 
nümayiş etdirən dəyərli muzeydir.  
Əbu Səid türbəsi – 1049-cu ildə tikilmiş və 
14-cü yüzilliyin əvvəllərində əsasən, bərpa edil-
miş, yenidən bəzədilmişdir. İndi onun baştağın-
dakı kaşı bəzəyi araşdırıcılarını daha çox cəlb edir. 
Həmin kaşı mozaikası üsulu ilə üzlənmiş 
baştağında göy, firuzəyi, ağ və bir az da sarımtıl 
rəngli kaşı lövhələri işlədilmişdir. Kaşı bəzəyinin 
çox gözəl rəng koloriti və incə naxış quruluşu var. 
Orta Asiya memarlığının görkəmli araşdırmaçısı 
Q.A.Puqaçenkovanın fikrincə “Xorasan memar-
lığı üçün... Əbu Səid türbəsinin yığma mozaikası 
müstəsna bir şeydir”. 
II Həsən məscidi – Mərakeşin Kasablanka 
şəhərində tikilmiş bu məscid Məkkə və Mədinə-
dəki ziyarətgahlardan sonra böyüklüyünə görə 
dünyada üçüncüdür. Bu məscidin uzunluğu 200 
m, eni 100 m, hündürlüyü 60 m-dir. Orada eyni 
zamanda 100 minə qədər (20 min məscidin 
özündə, 80 min isə geniş daxili həyətində) 
müsəlman ibadət edə bilir. 
 
 
 
Tac-Mahal kompleksi
 
Dünyada ən uca minarənin hündürlüyü 172 
m idisə, bu məsciddə hündürlük 200 m-ə 
çatdırılmışdır. 
Bu minarə Mərakeşin ən böyük şəhərində 
tikilən məscidi tamamlamışdır. 50 km məsafədə 
seçilən minarənin başında parlayan lazer şüası 
qiblənin istiqamətini göstərir. 
Tac-Mahal kompleksi – Hindistanın Aqra 
şəhəri yaxınlığında Böyük Moğollar dövrü hind 
memarlığının görkəmli abidəsidir. Moğol 
hökmdarı Cahan şah türbəni (1629-cu ildə vəfat 
etmiş) arvadı Mümtaz Mahal Banu Bəyimin qəbri 
üstündə tikdirmiş (1630-52), sonralar Cahan şahın 
özü də həmin türbədə dəfn edilmişdir.  
Arvadının vəfatından yasa batmış Cahan 
şah Şərq aləminin ən yaxşı memarlarını şuraya 
yığmağı buyurdu. Qonşu ölkələrə çaparlar 
göndərildi. Şahın elçiləri Şiraz, Buxara, 
Səmərqənd, Bağdad, Dəməşq və İstanbulu 
dolaşdılar. O biri çaparlar isə (o vaxtlar necə 
mümkündürsə) təcili olaraq Asiyadakı bütün 
məşhur tikililərin plan və təsvirini (salnamədə belə 
də yazılmışdır) Aqraya gətirdilər.  
Nəhayət, şura çağırıldı. Saysız-hesabsız 
variantlar müzakirə olundu. Yüzlərlə sxem və plan 
sınaqdan çıxarıldı və çıxdaş edildi. İmperator elə 
bir bina tikdirmək istəyirdi ki, dünyada nə indi, nə 
də gələcəkdə misli, bərabəri olmasın. Axır ki, türk 
memarı Ustad Məhəmməd İsa Əfəndinin layihəsi 
İslam memarlığı və inşaat 
 
57 
üzərində dayandılar. Onun variantı həm ustaların, 
həm də imperatorun xoşuna gəldi. Cahan şah əmr 
etdi ki, gələcək məqbərənin modeli taxtadan 
düzəldilsin. Model bəyənildikdən sonra tikinti 
hazırlığı başlandı. Ustalar gələcək günbəzlərin 
xətlərini cızır, məmurlar fəhlələri yığır, Racputana 
karxanalarında ən yaxşı mərmərlər kəsilirdi. Baş 
bənnalar Dehli və Qəndəhardan gəlmişdilər. 
Memarlar istanbullu Xan Rumi və səmərqəndli 
Məhəmməd Şərif günbəzlərin tikintisinə rəhbərlik 
edirdilər və bir lahorlu usta onlara kömək edirdi. 
Dekorativ işlərə buxaralılar və dehlililər baxırdı, 
bağbanı Benqaliyadan çağırmışdılar, xəttatlar və 
rəssamlar Dəməşq, Bağdad və Şirazdan idilər. Baş 
memar isə yerli sənətkar, layihənin müəllifi Ustad 
İsa idi. 
Tac-Mahalın, Şərq memarlığının o vaxta 
qədər əldə etdiyi ən yüksək nailiyyətlərini özündə 
əks etdirməsini anlamaq üçün təkcə bu siyahını 
gözdən keçirmək kifayət edər. Buxara, Dəməşq, 
Səmərqənd, Bağdad, Şiraz və başqa yerlərdən 
gələn ustalar o şəhərlərin təcrübəsini özləri ilə 
gətirmişdilər. Bu şəhərlərin hər biri öz məscidləri, 
minarələri, məqbərələri və sarayları ilə məşhurdur. 
Mütəxəssislərin böyük əksəriyyəti 
Hindistandan idi. Öz ölçüsünə görə bu tikinti 
dünya əhəmiyyəti kəsb edir. 
Memarlıq dərslikləri yazanlar səhv etmirlər: 
Tac-Mahal elə tikilib ki, onun tam hündürlüyü 
fasadın eninə bərabərdir, yəni tərəflərinin 
uzunluğu 75 m-ə çatanda dəqiq kvadrat şəklini 
alır. Özü də piştağın hündürlüyü binanın 
hündürlüyünün düz yarısı qədərdir. Əlbəttə, 
cızıqların sayını artırmaq da olar və onda Tac-
Mahalın nisbətində daha bir sıra qəribə 
qanunauyğunluq və mütənasiblik aşkar ediləcək. 
Heç şübhəsiz bu, onu tikənlərin böyük xidmətidir. 
Onlar buna nail olublar ki, tamaşaçı Tac-Mahalı 
mürəkkəb və düzgün həndəsi fiqur kimi qəbul 
etmir, yalnız onun gözəlliyini duyur, hiss edir. 
Ensiz çarhovuzun kənarı ilə qabağa 
getdikcə Tac-Mahal “böyüyür”. Daha onu baxışla 
əhatə etmək mümkün deyil. Divarların ağ 
mərməri arasında bəzi yerdə qırmızı əhəng 
daşından naxış salınıb. Naxışlar yersiz görünmür, 
göz oxşayır. 
Tac-Mahalın içərisi xarici görünüşü kimi 
bir o qədər də yığcam deyil. Sanki hər yana – 
divarlara, döşəmə və kenotaflara xalça 
döşənmişdir. Məqbərənin baş salonunda yalnız 
kenotaflar – zəngin bəzənmiş sərdabələr yerləşir. 
Mümtaz Mahalın və onun yanında dəfn olunmuş 
Cahan şahın sərdabələri aşağıda, məqbərənin 
zirzəmisindədir. Bu sərdabələr başabaş yarıbahalı 
daş-qaşla inkrustasiya edilmişdir. Əfsanəvi 
ağacların budaqları çiçəklərə qarışmış, yarpaqlar 
və ləçəklər füsunkar naxışlara dönüb, sərdabələrin 
hər tərəfinə yayılmışdır. İnkrustasiyada cilalanmış 
ağ mərmərdən istifadə olunub. Ümumiyyətlə, 
məqbərə başdan-başa bu mərmərdən tikilib və 
bərq vuran daş-qaşların qırmızı, yaşıl, mavi rəngi 
çox mülayimdir. Lazurit Şri-Lankadan və 
Pamirdən, nefrit Çindən, ametist İrandan 
gətirilmişdi. Tac-Mahalı yaratmaqdan ötrü 20 min 
fəhlə, rəssam və həkkak 18 il zəhmət çəkmişlər. 
“Tac-Mahal” dedikdə təkcə məqbərə nəzər-
də tutulmur. Məqbərə kompleksin yalnız mərkəzi-
dir. Məqbərənin yerləşdiyi platformadakı künclə-
rindəki eyni biçimli dörd minarə də, təkcə Tac-
Mahal və minarələrin deyil, həmçinin məscid və 
qırmızı qumaşdan olan üstüörtülü qalereyanın da 
yerləşdiyi daha böyük platforma da bu kompleksə 
daxildir. Bu tikililər də özlüyündə gözəldir, lakin 
memar onlar üçün ağ mərmər yox, qırmızı qumaş 
seçmişdir ki, həmin binalar bir növ ikinci plana 
keçsin, məqbərədən diqqəti yayındırmasın, əksinə, 
onun bəyazlığını və xəfifliyini bir az da qabarıq 
şəkildə nəzərə çarpdırsın. 
Kompleksə həmçinin çarhovuz və 
fəvvarələri olan böyük bir bağ da daxildir və bu 
bağ elə planlaşdırılıb ki, məqbərə müxtəlif tərəf-
lərdən daha yaxşı görünsün. Bağdakı sərv ağacları 
qəbiristan ovqatı yaratmır və yamaq təsiri bağış-
lamır. 
Tac-Mahalın tikintisi dövlət əhəmiyyətli 
hadisə idi. Böyük Moğol arxivindəki materiallar 
məqbərənin necə yaranması barədə təsəvvür əldə 
etməyə imkan verir. 
Mənari-Cünban məscidi – İranın İsfahan 
şəhərindəki Karladan məhəlləsində yerləşən bu 
məscid özünün memarlıq üslubu və mozaikalı bə-
zəkləri ilə tamaşaçıya heç də qeyri-adi təsir bağış-
lamır. Lakin bu məscidin tamaşaçıda doğurduğu 
maraq onun adından bəllidir: “Mənari-Cünban” 
fars dilindən tərcümədə “Yellənən minarələr” 
deməkdir. Bu məscidin 5 m hündürlüyə malik iki 
minarəsi fiziki təsiretmə nəticəsində yellənir. Mi-
narələrin hər ikisinin daxili divarına dəstək bərki-
dilib. Minarənin içindəki meydançada dayanan 
şəxs həmin dəstəkdən tutaraq, güclü təkanla onu 
hərəkətə gətirəndə bütövlükdə minarə yellənir. 
Qəribəsi budur ki, bu zaman o biri minarə də 
İslam memarlığı və inşaat 
 
uyğun rəqsi hərəkətə başlayır və hər iki minarə 
birlikdə yellənir. 
Məscidin daxilindəki məzarda Əmu Abdul-
lah adlı mömin və zahid bir şəxs dəfn edilmişdir. 
Onun qəbrinin başdaşında belə yazılmışdır: “Bu, 
Məhəmməd ibn Mahmud Səqəlanın oğlu, hicri 716-
cı il zilhiccə ayının 17-də (miladi 1316) vəfat etmiş 
zahid şeyx, mömin alim, səadətli və təqvalı Əmu 
Abdullahın məzarıdır”. 
Minarələrin yellənməsini bəziləri Əmu Ab-
dullahın qəbrinin kəraməti ilə izah etmiş, bəziləri isə 
bu qəribəliyi memarın məharəti ilə bağlamışlar. 
Minarələrin memarı isə dini və dünyəvi elmlər 
sahəsində Şərqin ən böyük alimlərindən biri kimi 
tanınmış, çoxlu dini kitabların və elmi ixtiraların 
müəllifi, “Şeyx Bəhai” adı ilə şöhrət tapmış 
Bəhaüddin Məhəmməd ibn Hüseyn Amulidir (1547-
1621). 
Şeyx Bəhainin bu qəbildən ixtiraları çoxdur. 
Onun İsfahanda inşa etdiyi, cəmi bircə şamla 
qızdırılan hamam böyük şöhrət qazanmışdır. Uzun 
illər bundan əvvəl Qərb “alimləri” hamamın sirrini 
tapmaq bəhanəsilə onu sökdülər. Əlbəttə, bütöv 
hamamın fəzasının və suyunun bircə şamla necə 
qızmasının sirri tapılmadı, hamamı sökənlər isə onu 
əvvəlkitək bərpa edə bilmədilər. 
Elə həmin illərdə qərblilər yellənən minarələri 
də sökmək fikrində idilər. Amma İran hökuməti 
İsfahan hamamının aqibətini görərək bu işə razılıq 
vermədi. 
Bundan çox əvvəl isə sirri kəşf etmək istə-
yənlər minarəni dəfələrlə söküb, yenidən tikmiş-
dilər. Tədqiqatçılar hər dəfə minarələrin möcüzəsini 
anlamaqda aciz olduqlarını etiraf edir, əvəzində 
başqa bir möcüzə ilə qarşılaşırdılar. Minarələrin 
özülündə qazıntı işləri apararkən, dəfələrlə Əmu 
Abdullahın məzarı sökülürdü. Hər dəfə bu mömin 
şəxsin cəsədi çürüməmiş halda aşkar olur və bu 
mənzərəni görənlərin heyrətini daha da artırırdı. 
Sultan Əhməd camesi – Bu abidə türk me-
marlığının görkəmli abidələrindəndir. İstanbulda 
Sultan I Əhmədin əmri ilə 1609-16-cı illərdə tikil-
mişdir. Camenin memarı Mehmet Ağa olmuşdur. 
Altı minarəli bu camedə eyni vaxtda 35 min 
adam namaz qıla bilir. Nəhəng ibadət salonu iri 
günbəzlə (diametri 24,3 m) örtülmüşdür. Mərkəzi 
günbəzi künclərdən kiçik günbəzlər, yanlardan isə 
yarımgünbəzlər əhatələyir. 
İbadət salonunun interyeri çoxlu pəncərə ilə 
işıqlandırılmış, xəttatlıq nümunələri ilə, göy və yaşıl 
rəngli kaşılardan quraşdırılmış naxışlarla bəzə-
dilmişdir. 
Sultan Əhməd camesini “Göy came” də ad-
landırırlar. Məscidin oyma naxışlı mərmər mehra-
bına Kəbədəki qara daşdan bir parça bərkidilmişdir. 
Salonun içində, giriş sütunlarının yanında 
fəvvarələr düzəldilmişdir. Məscidin günbəzli qale-
reyalarla əhatələnmiş həyətində də fəvvarə var. 
Came bitkin və ahəngdar kompozisiyası ilə 
diqqəti cəlb edir. 
Sultan Səncər məqbərəsi – 12-ci əsr Orta 
Asiya memarlığının görkəmli abidəsidir. Türkmə-
nistanın Mərv şəhərindədir. Memarı Məhəmməd ibn 
Atsız əs-Səraxsidir. 
Möhtəşəm günbəzli binanın kubşəkilli aşağı 
hissəsi tağlı qalereya ilə tamamlanır. Qalereyada 
kərpic düzümündən yaradılmış ornamentlər və kəc 
üzərində oyma naxışlar qalmışdır. Qalereyaya açılan 
8 pəncərə binanın hündür zalını (36 m) işıqlandırır. 
Zalın üst nervürlü və ikiqat üzlük çəkilmiş günbəzlə 
örtülmüşdür. 
Sultan Səncər məqbərəsinin kaşı üzlüklü 
xarici günbəzi qalmamışdır. 
Bibixanım məscidi – Səmərqənddə (Özbə-
kistan) 1399-1404-cü illərdə Əmir Teymurun 
Hindistandakı qələbələri şərəfinə tikilmiş və Tey-
murun arvadı Bibixanımın adı ilə adlandırılmış 
Cümə məscididir. Orta Asiya memarlıq sənətinin 
klassik nümunəsi hesab olunur. 
Bu məscid dövrünün ən iri tikililərindəndir. 
Əsas bina baştağının hündürlüyü 41 m-dir. Məscid, 
bəzəklərinin (kaşı lövhələr, mərmər hissələr, divar 
rəsmləri) gözəlliyi və rəngarəngliyi ilə diqqəti cəlb 
edir. 
Məscidin tikilməsində azərbaycanlı bənnalar 
da iştirak etmişlər. 
Uluqbəy mədrəsələri – Özbəkistanın Sə-
mərqənd, Buxara və Gijduvan şəhərlərində 15-ci 
əsrə aid memarlıq abidələridir. Hər 3 mədrəsəni 
Uluqbəy tikdirmişdir. 
Səmərqənddəki mədrəsə (1417-20) dörd 
eyvanlı daxili həyəti, ikimərtəbəli hücrələri, geniş 
dərs otaqları, böyük məscidi və s. tikililəri olan 
kompleksdir. 
Buxaradakı mədrəsə Uluqbəyin tikdirdiyi üç 
mədrəsədən ən qədimi (1417) olub, 2 eyvanlı daxili 
həyət, ikimərtəbəli hücrələr, dərs otaqları, kitabxana, 
məscid, iki baştağ, minarələr və s.-dən ibarətdir. 
Buxara vilayətinin Gijduvan şəhərindəki 
mədrəsə (1432-33) Səmərqənd və Buxara məd-
rəsələrinə nisbətən kiçikdir. Məscid, dərsxana, 
yataqxana, baştağ, minarə və s.-dən ibarətdir. 
  
İslam memarlığı və inşaat 
 
59 
 
AZƏRBAYCANIN MÖHTƏġƏM MEMARLIQ ABIDƏLƏRI 
 
 
Azərbaycan memarlarının Yaxın Şərqin 
memarlıq tipologiyasının inkişafında, xüsusilə də 
aparıcı memarlıq tiplərinin formalaşmasında bö-
yük xidmətləri olmuşdur. Dini memarlıqda bu xid-
mət özünü Təbrizdə Əlişah məscidi və Göy məs-
cid kimi nadir memarlıq abidələrində göstərmişdir. 
Azərbaycanın möhtəşəm memarlıq abidə-
ləri barədə qısa da olsa məlumat vermək istərdik. 
Məhəmməd (Sınıqqala) məscidi – 11-ci əsr 
Azərbaycan memarlıq abidəsi. Bakıda, İçəri şəhər-
də yerləşən abidə bir-biri ilə bağlılığı olmayan 
məscid və minarədən ibarətdir. 
Məhəmməd məscidi 1078-ci ildə memar 
Məhəmməd Əbubəkr oğlu tərəfindən tikilmişdir. 
Bu onun bizə məlum olan yeganə əsəridir. Bu 
məscidin minarəsi Azərbaycan ərazisində salamat 
qalan minarələrin ən qocamanıdır. Məscidin şimal 
divarındakı kitabədə kompleksin tikilmə tarixi və 
memarın adı ilə yanaşı “ustad-rəis” sözləri də həkk 
edilmişdir. 
Əvvəllər memarın adı ilə “Məhəmməd 
məscidi” adlanmış, 1723-cü ildə I Pyotrun hərbi 
dəniz ekspedisiyası Bakıya daxil olarkən artilleriya 
atəşindən minarənin üst qatı zədələndiyi üçün son-
ralar xalq arasında “Sınıqqala” kimi tanınmışdır. 
Daha sonralar tikilmiş indiki məscidin, minarə ilə 
eyni vaxtda inşa edilən köhnə məscidin yerində 
tikildiyi ehtimal olunur. 
Məscidin minarəsi yuxarıya getdikcə dara-
lan silindr şəklindədir. Minarənin hündürlüyü 20 
m-dən artıqdır və daxilindən dolama pilləkənlə şə-
rəfə hissəsinə yol qalxır. İçəri şəhər planının quru-
luşunda tutduğu mövqeyə görə bu minarədən 
müşahidə məntəqəsi kimi də istifadə olunmuşdur.  
Minarənin yuxarı hissəsini maşikul qurşağı 
əvəzinə iri stalaktitlər dövrəyə alır. Stalaktitlər 
burada bəzək elementi olmaqdan əlavə, həm də 
konstruktiv hissə əmələ gətirib daş balkonu sax-
layır. Balkonaltı daşların üzərində dərin relyefli 
həndəsi ornamentlər həkk olunmuşdur. 
Yonulmuş daşdan tikilmiş Məhəmməd 
məscidi tək minarəsi, asimmetrik və yığcam quru-
luşu, bəzək azlığı ilə səciyyəvi Abşeron məscidi-
dir. Sınıq-qalada orta əsr Şirvan memarlıq məktə-
binin üslub xüsusiyyətləri öz əksini tapmışdır. 
12-ci əsr Azərbaycan memarlığı xüsusilə 
zəngindir. Əbəs yerə həmin əsri Azərbaycan mə-
dəniyyətinin qızıl əsri adlandırmayıblar. Yuxarıda 
artıq həmin dövrün görkəmli nümayəndəsi və 
Naxçıvan memarlıq məktəbinin banisi olan Əcəmi 
Naxçıvani və onun əsas əsərləri barədə geniş 
məlumat vermişdik. 
Əcəmi Naxçıvaninin çoxüzlü (prizmatik) 
gövdəli qülləvari türbələrin təkamül prosesində 
oynadığı həlledici rolu memar Əhməd Əyyub ibn 
əl-Hafiz Naxçıvani yuvarlaq (silindrik) gövdəli 
türbələrdə oynamışdır. Çoxüzlü gövdələri olan tür-
bələrin təkamül prosesi Möminə Xatın türbəsində 
başa çatmışdısa, yuvarlaq gövdəli türbələr ən 
kamil biçimi Əhməd Naxçıvaninin Qarabağlar 
kəndində ucaltdığı Qudi Xatın türbəsində aldı. 
Qız qalası – Bakıda, İçəri şəhərdə ən möh-
təşəm memarlıq abidələrindən biri. Dəqiq tikilmə 
tarixi məlum olmasa da, tədqiqatçıların çoxu 
tərəfindən müdafiə məqsədilə 12-ci əsrdə tikildiyi 
qəbul olunmuşdur. Qalanın daş kitabəsində kufi 
xətti ilə Məsud Davud oğlunun (“Qübbə Məsud 
bin Davud”) adı həkk edilmişdir; bu yazı Məsudu 
qalanın memarı hesab etməyə imkan verir. 
 
 
 
Qız qalası memarlıq formasına görə Şərqdə 
yeganə abidədir. Əhəng daşından tikilmiş qala 
nəhəng qaya üzərində salınmışdır. Abidənin hün-
dürlüyü 28 m, diametri 16-16,5 m-dir. Divarının 
qalınlığı aşağıda 5 m, yuxarıda 4 m olan Qız qalası 
silindrik əsas hissədən və ona bitişik bütöv 
çıxıntıdan ibarət orijinal quruluşa malikdir. Bəzən 
bu çıxıntını kontrfors (dayaqdivar) da adlandırırlar. 
Silindrik hissə daxildə səkkiz mərtəbəlidir. 
İslam memarlığı və inşaat 
 
Mərtəbələr yonma daşlardan hörülmüş 
günbəzlərlə örtülmüşdür. Mərtəbələrarası əlaqə 
qalanın cənub-şərq divarının içərisində düzəldil-
miş pilləkənlər vasitəsilə saxlanılır. Bu mərtəbə-
lərdə 250-dək adam yerləşə bilər. 1-ci mərtəbənin 
hünd. 3 m, qalan mərtəbələrin hünd. isə orta 
hesabla 2,5 m-dir. Qız qalasının belə quruluşu orta 
əsr müdafiə tikililərinin, xüsusən Abşeron qala və 
qəsrləri bürclərinin, əsasən, sığınacaq xarakteri 
daşıması ilə əlaqədardır. Düşmənə qarşı fəal mü-
dafiə bu bürclərin ən yuxarı hissəsindəki meydan-
çada təşkil edilirdi. Qalanın yuxarı hissəsi 19-cu 
əsrin ortalarındakı təmirdən sonra indiki şəklə 
salınmışdır (18-19-cu əsrlərdə qaladan gözətçi 
məntəqəsi və mayak kimi istifadə olunurdu). 
Qız qalası iki hörgü sistemi ilə tikilmişdir. 
Birincisi 12 m hündürlüyədək olan hamar hissədir. 
İkinci hörgü sistemi isə 12 m-dən yuxarı hissədə 
tətbiq edilmişdir. Buradakı yonma daşların növbə 
ilə batıq və çıxıntı şəklində hörülməsi qalaya əzə-
mətli görkəm verir. Qalanın yuxarı hissəsində, di-
varın bir çox yerində bərkimiş suvaq qalıqları var. 
Hörgüdəki bu müxtəlifliyə əsaslanan bəzi tədqi-
qatçılar Qız qalasının aşağı hissəsinin 5-6-cı əsr-
lərdə tikildiyini və kitabənin sonradan səlcuq 
sultanı Mahmudun nəvəsi Məsudun adını əbədi-
ləşdirmək üçün qala divarına qoydurduğunu ehti-
mal edirlər; qalanın qədim dini etiqadlarla əlaqə-
dar olduğu, onun daha əvvəllər (e.ə. 7-ci əsr) tikil-
diyi barədə də fikirlər var. 
Arxeoloji qazıntılara əsasən Qız qalasının 
orta əsrlərdə Bakı-Abşeron müdafiə sistemində 
mühüm rol oynadığını söyləmək olar. 
Abidənin “Qız qalası” adlanması haqqında 
xalq arasında müxtəlif əfsanələr mövcuddur. La-
kin qalanın etimologiyası hələlik qəti müəyyənləş-
dirilməmişdir. 
Qarabağlar türbəsi – Bu türbə Naxçıvanın 
şimal-qərbindəki Qarabağlar kəndində orta əsrlər 
memarlıq abi dəsidir. Kompleksdə türbədən 
başqa, (türbədən 30 m qərbdə) yanaşı qoşa minarə 
və onların arasında yerləşmiş dini binanın qalıqları 
var. Qoşa minarənin 12-ci əsrin sonu – 13-cü əsrin 
əvvəllərində tikildiyi ehtimal olunur. Minarələri 
bir-birinə bağlayan baştağ isə 14-cü əsrə aiddir. 
Baştağın üzərində Elxani hökmdarı Hülaku xanın 
arvadı Quti (Qutuy) xatunun adı yazıldığından, 
onun Quti xatunun şərəfinə tikildiyi güman edilir. 
 
 
 
Qarabağlar türbəsi 
 
Sərdabə və yerüstü hissədən ibarət Qara-
bağlar türbəsində qülləvari türbələrin əsas xüsusiy-
yətləri əks olunmuşdur. Qarabağlar türbəsinin on-
ikibucaqlı yeraltı sərdabəsinin divarları daşdan, 
günbəzləri isə kərpicdən tikilmişdir. Türbənin bü-
tün səthlərinə xırda şirəli yaşıl kərpiclərdən çəkil-
miş üzlük qırmızımtıl kərpic fon üzərində onun 
səthini böyük kvadratlara bölür. Çəpinə qoyulan 
belə kərpiclərdən isə romblar əmələ gətirilmişdir. 
Kvadratların hər birinin içərisində isə iri yaşıl kər-
piclərlə “Allah” və “Bismillah” sözləri yazılmış-
dır. Giriş qapılarının içərisinə rəngbərəng şirəli 
kaşı düzülmüş düzbucaq çərçivəli bəzəklər vardır.  
Türbənin qülləsi səkkizbucaqlı postament 
üzərində qurulmuşdur. Minarələr 19,5 x 19,0 x 5 
sm ölçülü qırmızımtıl və boz kərpiclərdən hörül-
müşdür. Türbə və minarə hörgülərində əhəng 
məhlulundan istifadə edilmişdir. 
Qarabağlar türbəsinin kompozisiya xüsusiy-
yəti dörd baştağlı olmasıdır. Bu baştağlar dörd 
coğrafi cəhətlərdə yerləşərək, türbəyə dördfasadlı 
İslam memarlığı və inşaat 
 
61 
görkəm verir. Baştağların səthi kaşı ilə örtülmüş, 
həndəsi və nəbati naxışlarla bəzədilmişdir. 
Türbənin konus şəklində olmuş yuxarı 
günbəzi və müvafiq kitabələri dağıldığından onun 
inşa tarixini dəqiq təyin etmək mümkün deyildir. 
Lakin tədqiqatçılar türbənin 14-cü əsrin 
əvvəllərində tikildiyini göstərirlər. Qarabağlar 
türbəsi ilə Bərdə türbəsinin oxşarlığına və hər 
ikisinin 14-cü əsrin əvvəllərində tikilməsinə əsasən 
bu abidələrin eyni memarın (Əhməd ibn Əyyub 
Əl-Hafiz Naxçıvani) əsəri olduğu ehtimal edilir. 
 
 
 
Molla Əhməd məscidi – Bu məscid Bakı-
da, İçəri şəhərin məhəllə məscidlərinə aiddir. Sifa-
rişçisi Nəsrəddin Quştasp ibn Həsən Hacıbaba, 
memarı isə tanınmış Abşeron qalalarının, o cümlə-
dən Nardaran kəndindəki qəsrin (1301) və Bibi-
heybətdəki minarəli məscidin (13-cü əsr) müəllifi 
Mahmud ibn Sə’ddir. Məscid 14-cü əsrin əvvəllə-
rində kiçik həcmdə birzallı düzbucaq layihəsində 
inşa edilib. Fasadın yuxarı hissəsində uzununa xətt 
boyunca yerləşdirilmiş ərəb məktubunda ikisətrlik 
inşaat yazısı sifarişçi və memar haqqında geniş və 
ətraflı məlumat verir. Məscid memarlıq irsinin bir 
hissəsi kimi Şirvanşahlar sülaləsi dövrünü əks 
etdirir. 
Bibiheybət məscidi və ya Bibiheybət tür-
bəsi – Bakının Şıx qəsəbəsində türbə. Rəvayətə 
görə, türbədə VII imam Museyi Kazımın qızı (di-
gər mənbələrə görə bacısı) Hökumə və onun Hey-
bət adlı nökəri dəfn olunmuşdur. Mühacirət zama-
nı Hökümə xanım və onun qulamı Heybət Bakı 
şəhəri civarında, indiki Şıx ərazisində məskunla-
şırlar. Heybət Hökümə xanımı “Bibi” adlandırdığı 
üçün İslam aləmində ona bəzən “Həzrəti Bibi” də 
deyirdilər. Orada tikilən məscid isə “Bibiheybət 
məscidi” (Heybətin bibisinin məscidi) adlanır. 
Onlar vəfat etdikdən sonra burada dəfn olunmuş-
lar. Onların dəfn olunduğu yerdə türbə, onun ya-
nında isə 20 m-lik minarəsi olan məscid tikilmiş-
dir. 
Məscid tikilib qurtardıqdan sonra onun ətra-
fında şeyxlər məskunlaşırlar. İslam dini cərəyanı-
nın üzvləri olan bu şeyxlərin şərəfinə həmin kənd 
Şıx (Şeyx) kəndi adlanmağa başlayır. 
Məscidin cənub divarında memar Mahmud 
Sə’d oğlunun və Şirvanşah Fərruxzadın adları olan 
ərəbcə kitabələr olmuşdur. Buna əsasən, məscidin 
13-cü əsrin sonunda tikildiyi ehtimal edilir. Belə 
güman etmək olar ki, məbəd inşa olunan vaxt o 
qədər də böyük olmamışdır. Təəssüf ki, məscidin 
ilkin tam görkəmini bərpa etmək üçün heç bir 
mənbə yoxdur. 
 
 
 
20-ci əsrin əvvəllərində Bibiheybət məsci-
dində yenidənqurma işləri görülməyə başlanmış-
dır. O vaxt məzarın yanında yeni məscid binası 
ucaldılmışdır. 
Tarixi sənədlər göstərir ki, ziyarətgahda 
aparılan bu işlər tanınmış Bakı milyonçusu, 
xeyriyyəçi və səhmdar Hacı Şıxəli Dadaşovun 
vəsaiti və səyi nəticəsində həyata keçirilmişdir. 
Vəqfi ziyarətə gələn dindarlar yol sarıdan 
çox əziyyət çəkirdilər. Bakıdan Şıx kəndinə qədər 
olan yol olduqca acınacaqlı vəziyyətdə idi. Bura 
ziyarətə gələn azərbaycan xalqının şairə qızı 
Xurşidbanu Natəvan və onun həyat yoldaşı Xasay 
xan Usmiyev öz vəsaitləri hesabına Bakıdan Şıx 
kəndinə qədər çay daşlarından düzülmüş qənbərli 
yol çəkdirmişlər. 
Sovet dövründə dini abidələrin, o cümlədən 
Bibiheybət məscidinin dağıdılmasına, yerlə-yek-
san edilməsinə sərəncam verildi və partladıldı. 
Azərbaycan yenidən öz müstəqilliyinə 
qovuşduğu dövrdə orada ziyarətgah bərpa edildi. 
İslam memarlığı və inşaat 
 
Təbriz yaxınlığındakı Şənb Qazan xeyriyyə 
kompleksinin mərkəzi tikilisi Qazan xan türbəsi 
(1297, memar Əlişah Təbrizi) tamamilə dağılmış-
dır. Ancaq əldə olan materiallar onun memarlıq 
quruluşunu aydınlaşdırmağa imkan verir. Qazan 
xan türbəsinin üçqatlı tutum kompozisiyası vardı – 
alçaq daş kürsü, uca kərpic gövdə və günbəz 
örtüyü. Günbəzin iç diametri 14 m-ə yaxın idi. 
Türbənin gövdəsi ikiqatlı (alt qat kub, üst qat 
prizma biçimli) olub. Mərvdəki Sultan Səncər 
türbəsinin (12-ci əsr) müəyyən təsiri altında tikilsə 
də Qazan xan türbəsi Azərbaycanın qülləvari tür-
bələrinin güclü kompozisiya vertikallığını saxla-
mışdı. Alt ölçüləri 22 x 22 m olan türbənin hün-
dürlüyü 50 m-ə yaxın idi. Qeyri-adi monumental-
lığına görə onu yalnız Gürgan şəhərindəki Kabus 
günbəzi (1006) ilə müqayisə etmək olardı. 
Əzəmətli və bitkin memarlığı olan Qazan 
xan türbəsi təkcə Azərbaycanın deyil, Teymurilə-
rin də monumental türbələrinin memarlıq surətinə 
təsir göstərib. 
Qazan xan türbəsinin əsasına qoyulan me-
marlıq prinsiplərinin uğurlu inkişafı baxımından 
ən sanballı əsər Ölcaytu xan türbəsidir. 
Xacə Əlişah Təbrizinin şah əsəri olan 
Qazan xan türbəsinin təsirinin dahi memar Xoca 
Sinanın şah əsəri – Ədirnədəki Səlimiyyə came-
sinidə və İntibah dahisi italyan Filippo Brunelles-
kinin şah əsəri olan Florensiyadakı Santa-Mariya-
della-Fiore kilsəsində (15-ci əsr) aşkar edilməsi isə 
Azərbaycanın Elxanilər dövrü memarlığının yük-
sək beynəlxalq durumunun əsas göstəriciləridir. 
Mirəli türbəsi – orta əsrlərə aid Azərbaycan 
memarlıq abidəsidir. Füzuli rayonunun Aşağı 
Veysəlli kəndindədir. Azərbaycanın qülləvari 
türbələri sırasına daxildir. Üçpilləli kürsülük 
üzərində tikilmiş türbənin silindr şəkilli gövdəsi 
konusvari günbəzlə tamamlanır. Hamar yonulmuş 
daşdan tikilən bu türbə mütənasib həcmlidir. Giriş 
qapısı türbənin səthindən xeyli irəli çıxmış baştağ 
şəklində düzəldilmişdir.  
Mirəli türbəsi yeraltı (sərdabə) və yerüstü 
hissələrdən ibarətdir. Yuxarı hissədən sərdabəyə 
pilləvari yol salınmışdır. Bu da Mirəli türbəsini 
eyni tipli başqa abidələrdən fərqləndirir.  
Kitabəsi qalmadığından türbənin dəqiq 
tikilmə tarixi və memarı məlum deyil. Memarlıq 
üslubuna görə 13-cü əsrin sonu – 14-cü əsrin 
əvvəllərində tikildiyi ehtimal edilir. 
Xıdır məscidi – Bu məscid 1301-ci ildə 
Bakıda tikilib. Düzbucaqlı məscid iki mərtəbədən 
ibarətdir, amma onların arasında birbaşa əlaqə 
yoxdur. Üst mərtəbə – ibadətgah zalı, alt mərtəbə 
isə zirzəmi həyətə çıxmağa yardımçı rolunda 
xidmət edir. Xüsusi olaraq nəzərə almaq lazımdır 
ki, düzgün profil verilmiş kiçik portal hündür 
ibadətgah zalına aparır ki, onun da üstü möhkəm 
şişbucaq daş qübbə formasında örtülmüşdür. Buna 
oxşar kompozisiya əvvəllər Məhəmməd məsci-
dində də (1078-79) istifadə olunub. 
1988-ci ildə məscidin qübbəsinin alt mərtə-
bəsində, eləcə də ibadətgah zalının interyerinə 
çıxan portalında natamam restavrasiya işləri 
aparılıb və məscidin həyəti abadlaşdırılıb. 
Ölcaytu Xudabəndə türbəsi – Təbriz yaxın-
lığındakı Sultaniyyə kəndində 14-cü əsrə aid Azər-
baycan memarlıq abidəsidir. 1305-13-cü illərdə 
memar Tacəddin Əlişah Təbrizi tərəfindən inşa 
edilmişdir. Bu abidəni Elxani hökmdarı Ölcaytu 
Məhəmməd Xudabəndə özünün şərəfinə dövlətin 
yeni paytaxtı Sultaniyyədə tikdirmişdir. 
Ölcaytu Xudabəndə türbəsi ölçülərinə görə 
öz sələflərini geridə qoymuşdu. Bişmiş kərpicdən 
inşa edilən səkkizüzlü əzəmətli türbə (ümumi 
hündürlüyü 54 m, divarının qalınlığı 6 m) açıq sıra 
tağlar şəklində dövrələmə qalereya və hündür 
günbəz (diametri 25,5 m, hündürlüyü 20 m) ilə 
tamamlanır. Divariçi dolama pillələrlə qalereyaya 
yol var. Səkkizbucaqlı gövdənin künclərində sək-
kiz incə minarə (yuxarı hissələri uçmuşdur) ucalır. 
Türbənin interyeri kəc üzərində oyma 
naxışlarla bəzədilmişdir. Cənub tərəfdən türbəyə 
kiçik dəfn kamerası birləşir. 
Türbənin kompozisiyası da bənzərsizdir. 
Belə çoxminarəli kompozisiya bütün İslam me-
marlığında yenilik və böyük sənət hadisəsi idi. 
Türbə mühəndis həlli baxımından da dünya 
memarlığının nadir əsərlərindəndir. Fransız alimi 
O. Şüazidən bu yana dünya memarlıq tarixinə həsr 
olunmuş bütün sanballı əsərlərin müəllifləri Öl-
caytu Xudabəndə türbəsinin qeyri-adi arxitek-
tonikliyi olan örnək əsər kimi təhlilini vermişlər. 
Ölcaytu xan türbəsi memarlıq bəzəyi baxımından 
dövrün ensiklopediyasıdır. Klassik sənət əsərləri-
nin hamısında olduğu kimi bu türbədə də memar 
Xacə Əlişah Təbrizi bütün komponentlərdə dərin 
düşüncə və incə takta əsaslanmış, böyük 
ahəngdarlıq prinsiplərini gözləmişdir. 
Ölcaytu Xudabəndə türbəsinin quruluşu bir 
sıra memarlıq abidələrinə təsir göstərmişdir. Dün-
ya miqyaslı memarlıq əsəri kimi Ölcaytu xan tür-
bəsinin təsirini Türküstanın Teymuri və Hindista-
İslam memarlığı və inşaat 
 
63 
nın Böyük Moğol türbələrində, Əfqanıstanın 
Qəndəhar şəhərindəki Əhmədşah Dürrani 
türbəsində (18-ci əsr) aydın görmək olur. 
Elxanilər çağında Azərbaycanda uzunsov 
ibadət salonları sivri tağbəndlə örtülən məscid tipi 
formalaşır. Bu memarlıq tipinin ən böyük və ən 
möhtəşəm variantı 14-cü əsrdə tikilmiş Təbrizin 
Əlişah məscididir. 1311-24-cü illərdə Elxani 
hökmdarı Ölcaytu Məhəmməd Xudabəndənin 
vəziri Tacəddin Əlişah Təbrizi tikdirmişdir (bəzi 
mənbələrə görə Əlişah (Xacə Əlişah Təbrizi) həm 
də məscidin memarıdır). 
Məscid dövrümüzədək qismən qalmışdır. 
Abidənin hifz olunmuş cənub hissəsi (mehrab 
tərəfi) binanın ümumi quruluşu haqqında təsəvvür 
yaradır. 
Əlişah məscidinin ibadət salonu (sahəsi 
təqr. 2000 kv.m) aşırımı 30 m-i keçən tağbəndlə 
örtülmüşdü. Bu tağbəndin konstruktiv dayanıqlığı-
nı 10,4 m qalınlığı olan divarlar təmin edirdi. Yan-
larında yuvarlaq minarələr ucalan zaman eyvanın 
baş fasada çevrilməsi məscid memarlığında 
yenilik idi. 
Əlişah məscidinin dörd tərəfdən baştağ-
eyvanla əhatələnən düzbucaqlı, geniş daxili həyəti 
(290 x 230 m) olmuşdur. Məscidin şimalındakı 
giriş yolunda qoşa minarəli (hünd. 35 m-dən artıq) 
əzəmətli baştağ ucalırdı. Mənbələrə görə, məsci-
din həyətində böyük hovuz olmuşdur. 
Binanın inşasında bişmiş kərpiclə yanaşı 
qiymətli tikinti materiallarından, döşəmə və di-
varlarında mərmər və kaşıdan, bəzəklərində isə 
hətta qızıl və gümüşdən də istifadə edilmişdir. 
Aydın və əzəmətli memarlıq görkəmi olan 
Əlişah məscidi İslam dünyasının ən iri kompleks-
lərindən biri olmuşdur. Hələ tikintisi başa çatma-
mış onun şöhrəti bütün İslam aləminə yayılmışdı. 
Əlişah məscidi Teymurilərin Orta Asiya, Əfqanıs-
tan və İran ərazisində ucaltdıqları eyvan tipli 
məscidlər üçün örnək olmuş, təsiri Misirə qədər 
yayılmışdı (Bibixanım məscidinin quruluşunda 
Əlişah məscidinin təsiri duyulur). 
Əlişah məscidinin kiçik bir qalığı “Ərk 
qalası” adı ilə Təbrizin simvoluna çevrilib. Məsci-
din bu adla tanınması yəqin ki, onun qalanı xatırla-
dan quruluşu və şəhər içqalasına bitişik tikilməsi 
ilə əlaqədardır. 
Sultaniyyə günbəzi – Sultaniyyə şəhərinin 
əsası Elxani hökmdarı Arqun xanın dövründə 
qoyulmuş, sonra Sultan Məhəmməd Xudabəndə 
bu şəhəri özünün paytaxtı etmişdir. 
Sultaniyyə günbəzi, Sultan Məhəmməd 
Xudabəndə türbəsi İslam mədəniyyətinin dünya 
şöhrətli memarlıq abidələrindən biridir. Sultaniyyə 
günbəzindən tapılan sənət əsəri memarların ustalıq 
və bacarığından, xüsusilə də onların yapma naxış-
larından xəbər verir. Müxtəlif formada yonulmuş 
kərpiclər, düzəlmiş naxışlar, daş, metal, ağac 
üzərindəki kitabələr insanı heyran edir və insanda 
bir cazibəlik yaradır. 
Günbəzin hündürlüyü 48 m, diametri isə 25 
m-dir. Günbəzin aşağısındakı meydan 8 tərəfə 
istiqamət alır. Bu binanın 8 sütununun hər birinin 
50 kv.m sahəsi vardır və torpaqla kərpicin qarışı-
ğından düzəldilmişdir. Sultaniyyə günbəzinin təx-
minən 1600 t kütləsi vardır. Sütunlardan hər biri 
200 t yük saxlayır. Bu tarixi binanın tikintisində 
qəribə bir incəlik var. Bu 1600 t-luq bina 700 il 
keçməsinə baxmayaraq, cəmi 2-7 sm yerə çök-
müşdür. Belə ki, bu binanın bünövrəsinin qalınlığı 
50 sm, bəzi yerlərdə isə hətta 20 sm-ə çatır. 
Günbəzin daxilində və onun divarlarındakı 
arabesklər, kitabələr onu dünyanın memarlıq abi-
dələri sırasına çıxarır. 
4 böyük və 4 kiçik eyvan günbəzin əsas 
memarlığını təşkil edir. Kiçik eyvanlardan üçünün 
ensiz dəhlizlərlə yuxarı mərtəbələrə yolu vardır. 
Bu ensiz dəhlizlər elə düzəldilmişdir ki, bu ağır 
binanın çökməsinin qarşısını almışdır. 
Ensiz dəhlizlər dolayı pilləkənlə birinci 
mərtəbəni ikinciyə bağlayır. Bu mərtəbənin bayıra 
pəncərəsi olan eyvanları vardır. Günbəzin naxışı, 
bəzəyi əsasən bu mərtəbədədir. Bu mərtəbədəki 
yapma işləri atlas pərdənin parıltısı kimi gözləri 
qamaşdırır. Binanın ikinci mərtəbəsinin eyvanları 
qövsvari şəkildədir və tavan örtüyü yapma işləri 
ilə bəzədilmişdir. Deyilənə görə, bu mərtəbə qa-
dınlara məxsus olub. Onlar dini mərasimdən sonra 
və ya mərasim ərzində bura gəlib istirahət edirdi-
lər. Burada 8 minarəyə 8 pilləkən çəkilmişdir. Bu 
minarələrdən 8 azançı camaatı gur səslə ibadətə 
çağırırdı.  
Ömrünün yarısından çoxunu bu qədim 
binanın təmirinə, Sultaniyyədə qazıntı işlərinə sərf 
etmiş Seyid Əli Əsğər Mirfəttah deyir: “Sultaniy-
yə günbəzində işlənmiş kitabələr bu bina haqqında 
statistik məlumatlar verir. Memarlıq sahəsində 
nailiyyətlər əldə etməkdən ötrü, günbəz və 
Sultaniyyə qalası (bir vaxtlar bu qüllənin 16 
hündür qülləsi, şimal və cənub darvazası var idi) 
ətrafında qazıntı işləri davam etdirilir”. 
İslam memarlığı və inşaat 
 
Naxçıvan memarlarının ənənəvi türbə tipi-
nin təkamül prosesində yüksək nəticələrə yetdiyi-
nin dəyərli örnəklərindən biri də Culfa rayonu 
ərazisindəki Gülüstan türbəsidir. Müəllifi, sifariş-
çisi, dəqiq tikilmə tarixi bilinməyən, ancaq Elxani-
lər dövrünün abidəsi olduğu az şübhə doğuran 
Gülüstan türbəsi sərdabəsi yer üstünə çıxarılan və 
bu səbəbdən gövdəsi ikiqatlı quruluş alan özəl 
qülləvari türbə tipinin Azərbaycan ərazisində sala-
mat qalmış nadir əsəridir. Bu türbə tipi daha çox 
Kiçik Asiya – indiki Türkiyə ərazisində yayılıb. 
Gövdəsi kvadrat əsasdan onikiüzlüyə keçən 
Gülüstan türbəsi nisbət, biçim və naxış incəliyinə, 
üslub yetkinliyinə görə Anadolu türbələrindən 
üstünlüyü ilə seçilir. Bütünlüklə qırmızı tufdan 
tikilmiş Gülüstan türbəsinin onikiüzlü bölümünün 
hər ucu içərisi incə həndəsi oyma naxışlarla 
doldurulmuş tağça şəklində işlənib. Mürəkkəbliyi-
nə və biçim zənginliyinə görə bu naxışlar yalnız 
Möminə Xatın türbəsinin kərpic bəzəkləri ilə 
müqayisə edilə bilər. Ancaq Gülüstan türbəsinin 
oyma naxışları daha incədir. 
Qülləvari türbələr əsasən, çadırvari günbəz-
lərlə örtülürdü. Azərbaycanda sferokonik biçimli 
günbəzlərlə örtülü türbələr də özəl inkişaf yolu 
keçib. Belə türbələrin ən monumentalları Qazan 
xan və Ölcaytu xan türbələri olub. 
Bərdə türbəsi – Bərdə şəhərində tarixi 
memarlıq abidəsidir. 1322-ci ildə memar Əhməd 
ibn Əyyub Əl-Hafiz Naxçıvani tikmişdir. Türbə 
dövrünün görkəmli şəxsiyyətlərinin xatirəsini 
əbədiləşdirmək üçün tikilən bürcvari türbələr 
qrupuna daxildir. 
Hündürlüyü 12,5 m olan bu türbə silindrik 
gövdədən və konusşəkilli günbəzdən ibarətdir. 
Bərdə türbəsinin çoxrəngli kəsmə mozaikadan qu-
raşdırılıb, zəngin ornamentlə bəzədilmiş iki başta-
ğı onun sadə və aydın kompozisiyasını dolğunlaş-
dırır. Abidənin bütün səthi, üzərinə firuzəyi kaşı 
çəkilmiş kərpiclə naxışlanmışdır. Bu cür orijinal 
hörgünün kərpic naxışlarında “Allah” sözü mütə-
nasib surətdə təkrarlanır. 
Türbə bürcvari Azərbaycan türbələri üçün 
xarakterik olan yeraltı və yerüstü hissələrə bölü-
nür. Yeraltı hissə türbənin dəfn üçün ayrılmış sər-
dabəsi, yerüstü hissə isə xatirə abidəsi olub, monu-
mental xarakter daşıyır. 
Abidənin kitabəsi dağıldığından Bərdə tür-
bəsinin kimin şərəfinə tikildiyi məlum deyil. Lakin 
onun Elxanilər sülaləsindən bir nəfər üçün tikildiyi 
ehtimal edilir. 
Cin məscidi – Bu məscid Bakıda (İçəri 
şəhər), Şirvanşahlar saray kompleksinin ərazisində 
yerləşir. Fasaddakı epiqrafik yazılar onun hicri 
777-ci (miladi 1375) ildə tikildiyi barədə xəbər 
verir. Məscid Fədlallah İmam Osman Şirvan oğlu-
nun vəsiyyəti ilə tikilib. Hərdən məscidi onun adı 
ilə də deyirlər. Birotaqlı ibadətgah zalı çəkilmiş 
düzbucaqlı layihə əsasında təsvir edilib və üstü şiş-
bucaq daş qübbə formasında örtülmüşdür. Düzgün 
profil verilmiş düzbucaqlı portalın çərçivəsi stalak-
tik üsulla və plastik formada daş divarın fonunda 
təsvir edilmişdir. Bunu epiqrafik ərəb məktubun-
dakı başlıq şəkildən görmək olar. 
Məscidin portalı orta əsrlər İçəri şəhər 
portalları arasındadır və yaxşılardan biridir. 
Abidə hicri 1186-cı (miladi 1772-73) ildə 
Məsud Əli tərəfindən restavrasiya edilib. Bu 
barədə fasadın üzərinə vurulmuş epiqrafik lövhədə 
qeyd olunub. 
Şeyx İbrahim və ya Xacə Əmir Şah məsci-
di – Bakıda, İçəri şəhərdə yerləşir. Məscidin giriş 
qapısının üstünə daş üzərində oyma texnikası ilə 
işlənmiş ərəb dilində epiqrafik lövhə qalmışdır. 
Kitabədə abidənin sifariş edilməsi vaxtı və sifariş-
çinin adı yazılmışdır (“Sultan oğlu Sultan Şeyx 
İbrahim zamanında, möhtərəm sədr Xacə Əmir 
Şah ibn mərhum Xacə Hacı Yəqub 818-ci (miladi 
1415-16) ildə bu məscidin tikilməsini əmr etmiş-
dir”). Digər lövhə Qafar ağa Hacı Murad oğlu 
tərəfindən məscidin restavrasiya olunması haqda 
məlumat verir. 
Məscidin yastı pilyastrlarla üç bölümə ayrıl-
mış fasadı asimmetrik həll olunmuşdur. Məscidin 
yeganə ibadət salonunun cənub divarında stalaktit-
li kiçik mehrab yerləşir. 
19-cu əsrdə məscidin fasadı Avropa me-
marlığının traktovkası vasitəsilə nişanlanmış və di-
varın düzlüyü üç düzbucaqlı çərçivəyə alınmışdı. 
Milli memarlıq abidəsində olduğu kimi özündə 
qədim mənasını saxlayır. 
Keyqubad məscidi – Bakıda, Şirvanşahlar 
sarayının cənub səmtində, “Orta” həyətin meydan-
çasında çox da böyük olmayan səkkizguşəli çal-
maya bənzər günbəzli mavzoley yerləşir. Yazılı 
mənbələrə və rəvayətə görə Seyid Yəhya ibn əs-
Səid Bəha əd-Din əş-Şirvani – Yaxın və Orta 
Şərqdə hörmət və izzət sahibi olan görkəmli alim 
və filosof burada dəfn olunmuşdur. Seyid Yəhya 
Bakuvinin (ehtimala görə hicri 862-ci (miladi 
1457) ildə, digər fərziyyəyə görə hicri 868-ci 
(miladi 1463) ildə vəfat etmişdir) Yaxın Şərqdə 
İslam memarlığı və inşaat 
 
65 
xeyli davamçısı var idi. O, Bakıda Şirvan şahı 
Xəlilullahın sarayında yaşamış və orada məşhur 
filosof-alim kimi tanınmışdır.  
Abbasqulu ağa Bakıxanov “Gülüstani-
İrəm” kitabında Şirvan və onun ətraf əyalətlərin-
dən olanlar haqqında məlumat verərkən yazır ki, 
Seyid Yəhya Bakuvi hicri ilə 8-ci əsrdə bu 
vilayətin mənəvi müəllimi idi. Onun adı bir çox 
sirli elmlərdə məşhur idi.  
Mavzoley Keyqubad adı ilə məşhur olan 
qədim bir məscidə bitişik tikilmişdir. Məscid 
səcdəgah kompleksinə daxil olmuşdur. Kompleks 
barədə də Abbasqulu ağa Bakıxanov xatırlayırdı: 
“Kelya (Seyid Yəhya) – onun dua etdiyi otaq, 
məsciddə yerləşən ocaq və sərdabə onun adı ilə 
adlandırılmış və indiyədək mövcuddur”. Təəssüf-
lər olsun ki, məscid bu günümüzədək qalmayıb, 
1918-ci ildə yanıb. Dağıntıları isə 1936-cı ildə 
yerlə-yeksan edilib. Şirvanşahlar sarayının yaxınlı-
ğında olan bu qədim məsciddən indiyədək qalan 
yalnız bayır divarlarının qalıqları və günbəzi saxla-
yan dirəklərin özülüdür. Keyqubad məscidi qədim 
fotoşəkillər və sxematik ölçülər üzrə memarlıq 
akademiki Pavlinovun məlumatlarına əsasən bəl-
lidir. 1888-ci ildə Bakıda olan Pavlinov bu məsci-
di görüb və sonralar yazırdı ki, təqribən 15-ci əsr-
də tikilmiş və saray məscidindən qat-qat qədim ta-
rixi tikilidir. O, qeyd edir: “Məscid kifayət qədər 
genişdir. Plandan da göründüyü kimi onun gün-
bəzi dörd dirəyin üzərində qurulub. Günbəzin da-
yandığı əsas arakəsmələr və tağlar, günbəzin əsası 
bir neçə çıxıntıdan ibarətdir. Xanın məscidində 
olduğu kimi dördtərəfli pəncərələrlə işıqlanır”. 
Məscidin üzərində əlyazmalar yoxdur. Üst 
görünüşü parıldayan daşlarla hörülüb, damı isə 
hamardır. Məscidin pəncərələri çox da böyük 
olmadığı üçün içərisi qaranlıqdır. Məscidin arxa 
tərəfində ona bitişik tikililər olub. 
Bu qədim dini ocağın tikilmə tarixini 
dəqiqləşdirən məlumatları öyrənə bilməsək də, 
etiraf etmək olar ki, bu ibadət ocağı başqa dövrə, 
başqa eraya aiddir. 
Keyqubad məscidi Azərbaycanın orta əsrlər 
memarlığında geniş yayılmış xaçvari günbəz tipli 
tikililərə aiddir. Onun daxili sahəsini iki cərgə 
dirək-sütunlar bölürdü ki, onlar da ilk baxışda 
saray məscidinin günbəzini xatırladan günbəzi 
saxlayırdı. Cənub divarının yaxınlığında, mavzole-
yə girişin yanında mehrab yerləşirdi. 
Keyqubad məscidinin memarlıq görünüşü 
sadəliyi, dəqiqliyi və bərbəzəksizliyi ilə müəyyən 
edilirdi. 1949-cu ildə Şirvanşahlar sarayının 
“Cənub” və ya “Orta” həyətinin ərazisində aparı-
lan arxeoloji qazıntılar zamanı Keyqubad məsci-
dinin bünövrəsinin alt qatında böyük bir binanın 
divar və bünövrəsinin qalıqları tapılmışdır. Bu 
bina ölçülərinə görə ondan çox kiçik Keyqubad 
məscidinin tikilməsinin başlanğıcı olmuşdur. Qə-
dimliyimizi, keçmişimizi təsdiqləyən və yaşadan 
tarixi inci olan Keyqubad məscidinin qalıqları bu 
günümüzə gəlib çatıb. Onun müasir dövrdə bərpa-
sı xalqımız üçün xeyirli olardı. Axı, keçmişi yaşa-
dan bu memarlıq incisi bu günümüzü də yaşadar, 
gələcəyə isə körpü salardı. 
Bakı Şirvanşahlar Sarayı kompleksi – Ba-
kıda (İçəri şəhərdə) Şirvanşahlar Saray binalarının 
kompleksi öz memarlığı, kompozisiya və qurulu-
şu ilə Azərbaycan memarlıq abidələri içərisində ən 
görkəmli yer tutur. Bakının 15-ci əsrdə Şirvanşah-
lar dövlətinin paytaxtına çevrilməsi ilə əlaqədar 
tikilmişdir. Saray kompleksi 1420-60-cı illərdə 
salınmışdır. 
 
 
 
Şirvanşahlar Sarayı kompleksi əsas bina – 
saray (1420-ci illər), divanxana (1450-ci illər), 
türbə (1435), minarəli şah məscidi (1442), Seyid 
Yəhya Cəlaləddin Bakuvinin türbəsi (1450-ci 
illər), türbəyə bitişik kiçik məscid (“Keyqubad 
məscidi” də adlanır), Murad qapısı və hamamdan 
ibarətdir. 
Saray fasadlarının memarlığında dekorativ 
elementlər yoxdur. Daş divar ensiz və enli hörgü 
cərgələri ilə canlanır. 
Divanxana sarayın əsas binasına yapışıqdır. 
O, əsasən səkkizbucaqlı günbəzli böyük otaqdan 
ibarət olub, üç tərəfdən tağlı eyvanla, bir tərəfdən 
isə divarla əhatə olunmuşdur. Onun qərb fasadı 
monumental portalla bəzədilmişdir. Çatma formalı 
gözəl oyucu tipli yarımgünbəzlə tamamlanaraq, 
yeddi cərgəli stalaktik kəmər üzərində oturur. 
İslam memarlığı və inşaat 
 
Portalın timpan və giriş yerinin üst səthi daş 
oymaqla bəzədilmişdir. Burada kompozisiyanın 
memarlıq formalarının konstruktiv quruluşda ta-
mamlanması və ornamental elementlərin böyük 
məharətlə inşa olunması divanxananın Azərbay-
can xalqının memarlıq irsində böyük yer 
tutmasına imkan vermişdir. 
Saray kompleksinin binası olan türbə 
Azərbaycanda 15-18-ci əsrlər dini tikintilər üçün 
səciyyəvidir. 
Saray məscidi məqbərənin yanında yerləşir 
və onu fərqləndirən cəhətlərdən biri də ibadət 
otağının gözəl mütənasibliyi, tağbənd və günbəz 
örtüklərinin müxtəlifliyidir. 
Məscidin şimal-şərq küncündə minarə 
ucalır. Minarənin yuxarı hissəsindəki staletitlə 
qurşaq balkonu öz üzərində saxlayır. 
 
 
 
 
Şirvanşahlar Sarayı kompleksi 
 
Şirvanşahlar Sarayı kompleksinin əvvəldən 
tərtib edilmiş plan üzrə və kompleksin əsas 
binalarının memar Əli tərəfindən tikilməsi ehtimal 
olunur. Memar Əlinin adı 1435-ci il tarixli 
türbənin baştağındakı badamvari medalyonlarda 
həkk olunmuşdur. Şimal darvazasının baştağı 
üzərindəki kitabədə Ustad Əmirşah 
Vəlyənkuhinin adı yazılmışdır. 
Göy məscid və ya Cahanşah məscidi – 
Təbrizdə 15-ci əsr Azərbaycan memarlıq abidəsi-
dir. 1465-ci ildə Qaraqoyunlu hökmdarı Cahan 
şahın tikdirdiyi Müzəffəriyyə memarlıq komplek-
sinin mərkəzi tikilisi olmuşdur. Kompleksdən yal-
nız əzəmətli Göy məscid (dağınıq halda) qalmış-
dır. 
Məscidin memar Xacə Əli Gücaci tərəfin-
dən tikildiyi ehtimal edilir. Məscidin kitabələrini 
Nemətulla Bəvvab (bəzi mənbələrə görə o, həm 
də Göy məscidin memarıdır) işləmişdir. 
Məscid monumental günbəzlidir (diametri 
16,5 m). Bişmiş kərpicdən inşa edilən Göy məscid 
kvadratşəkilli böyük salondan və onun ətrafında 
qruplaşdırılmış 9 kiçik otaqdan (qalereyalardan) 
ibarətdir. Əsas fasadın (uzunluğu 52 m) 
mərkəzində baştağ, kənarlarında 2 minarə var. Bu 
minarələr ona çox ifadəli və təntənəli görünüş 
verirdi. Son dərəcə zəngin və incə memarlıq 
bəzəyi ilə memar bu əsas ideyanı inkişaf 
etdirmişdi. 
 
 
 
Göy məscid 
 
Məscidin zəngin naxışları, kaşı və oyma 
bəzəkləri onun quruluşu ilə üzvi əlaqələndirilmiş, 
İslam memarlığı və inşaat 
 
67 
kitabələri nəstəliq, kufi, süls və ruqə xətlərilə 
işlənmişdir. Ümumi koloritində göy rəng üstündür 
(“Göy məscid” adı da buradandır). Bu məscid 
“İslamın firuzəsi” də adlandırılmışdır. 
Səlcuq dövrü məscidinin Azərbaycanda, 
xüsusilə də Təbriz bölgəsində təkamül prosesinin 
yekunu olan Göy məscid funksiya, konstruksiya 
və bədii memarlıq həllinin yetkinliyi, kompozisi-
yasının bənzərsizliyinə görə dünya memarlığı 
inciləri arasında fəxri yer tutur. Böyük sənət key-
fiyyətlərinə görə Göy məscid örnəyə – prototipə 
çevrilmiş, ona memarlıq nəzirələri həsr edilmişdir. 
Böyük Moğolların Hindistandakı monumental 
cümə məscidi tipi, İraqda şiə imamları türbələri, 
İran və Türküstanda bir sıra məscidlər Təbriz Göy 
məscidinin birbaşa təsiri altında yaranmışlar. 
Azərbaycanın İrəvan (Rəvan) vilayətində 
Şah İsmayıl Xətainin əmri ilə ilk məscidlərdən biri 
tikilmiş və məscid “Şah İsmayıl Xətai” 
adlandırılmışdır. 
Hacı Banu məscidi – Bu məscid Bakıda, 
Şirvanşahlar saray kompleksinin ərazisində 
yerləşir. 16-cı əsrdə memar Hacı Banu tərəfindən 
tikildiyi kiçik ərəb yazısında xəbər verilir. Digər 
epiqrafik lövhədə qeyd edilib ki, məscid hicri 
1320-ci (miladi 1902-03) ildə təmir olunub, iri 
həcmli yenidənqurma işləri aparılıb. Belə ki, əlavə 
olaraq dəhliz hissədə ibadətgah zalını ikitərəfli 
işıqlandırmaq üçün qoşa yarım-çevrə şəkilli 
pəncərələr qoyulmuşdu. 
Şeyx Səfiəddin kompleksi – orta əsrlərə aid 
Azərbaycan memarlıq abidəsidir. Ərdəbildə Şeyx 
Səfiəddin İshaq Ərdəbilinin (1252-1334) türbəsi 
(Şeyx Səfi türbəsi) ətrafında tikilmişdir. Şeyx 
Səfiəddin kompleksi 16-17-ci əsrlərdə Azərbay-
canda tikilmiş ən görkəmli memarlıq abidələrin-
dəndir. Ziyarətgaha çevrilmiş bu kompleksə Şeyx 
Səfi türbəsindən başqa I Şah İsmayıl türbəsi, 
“Çinixana”, məscid, zəvvarlara məxsus otaqlar və 
s. daxildir. 
Kompleks Ərdəbilin bazar meydanı qarşı-
sında yerləşir. Kompleksə daxil olan binaların ən 
qədimi səkkizbucaqlı Cənnətsəra məscididir (13-
cü əsr).Bu məsciddən sonra ansamblın əsas binası 
olan Şeyx Səfi türbəsi tikilmiş (14-cü əsr; memar 
Əvəz Məhəmməd oğlu), 16-17-ci əsrlərdə başqa 
bina və tikililər kompleksi tamamlanmış və indiki 
formasını almışdır. 
İrəvan vilayətində ən qədim və möhtəşəm 
məscidlərdən, həmçinin nadir incilərdən birini Şah 
Abbas Səfəvi (1587-1628/29) tikdirmişdir. Məsci-
di Azərbaycanın məşhur memarlarından biri sayı-
lan Şeyx Bəhaüddin tikmişdir. Eyni zamanda 
1606-cı ildə Gəncədəki Şah Abbas Cümə məsci-
dini də o tikmişdir. Artıq 7-8-ci əsrlərdə İslam 
memarlığında günbəzli tikililər başlanılır. 
Sferokonik günbəzli xatirə abidələrinin 
Yaxın Şərqdə geniş yayılan tiplərindən biri Səfəvi 
türbələri sayılır. Səfəvi dövlətinin teokratik xarak-
teri ən çox xatirə memarlığına təsir edib. Səfəvi 
şahları şiə imamları və onların övladları, eləcə də 
öz babalarının və görkəmli din xadimlərinin mə-
zarları üstündə monumental türbələr ucaldırdılar. 
Olduqca nüfuzlu, çox gəlirli ziyarətgahlara çev-
rilməsi bu türbələrin məkan konsepsiyasında həl-
ledici rol oynadı. Xatirə abidəsinə ibadət və olacaq 
funksiyalarının artırılması nəticəsində Səfəvi tür-
bələrinin planı çoxyerləşgəli quruluş aldı, memar-
lıq görkəmi isə məscidlərə yaxınlaşdı. 
Səlcuqların qülləvari türbələrinin dinamik 
biçimində ərənlik çağının qəhrəmanlıq ruhu vardı-
sa, Səfəvi türbələrinin mürəkkəbliyində dərvişlik, 
sufilik əlaməti aparıcı idi. 
Monumental Səfəvi türbələrini plan qurulu-
şunun əsasına dinamik səkkizlik qoyulmuşdu – 4 
dik və 4 üfüqi xətt kəsişərək 9 (biri mərkəz, 8 
ətraf) kvadrat əmələ gətirirdi. Çox zaman mərkəzi 
otaq – “Müqəddəs mərkəz” planda səkkizbucaqlı 
biçim alırdı. Simvolik olaraq Cənnət bağına uyğun 
gələn belə sxem Səfəvi türbələrinə Cənnət 
məbədinin modelinə bənzər quruluş verirdi. 
Müqəddəs mərkəz türbənin bayır tutumuna uca 
boyunlu iri günbəz şəklində çıxarılırdı. 
Səfəvi türbə modelinin simmetriya oxların-
dakı kvadratlar çox vaxt giriş üçün ayrıldığından 
türbəyə dörd qapı qoyulurdu. Bunun öz anlamı 
vardı. Səfəvi dövlətinin qurucusu Şah İsmayıl 
Xətai şerlərində mürşidlə dörd qapıdan keçməyin 
zəruriliyini yada salırdı. 
Biçim konseptuallığı, dərin simvolikası, 
özəl memarlıq ifadəliliyi, bitkin və səmərəli 
mühəndis quruluşu Səfəvi türbə modelinin onun 
yarandığı mərkəzdən – Azərbaycandan xeyli kə-
nara çıxmasına səbəb oldu. Belə türbələr İran və 
İraq ərazilərində daha çoxdur. Ancaq Səfəvi türbə 
tipi ən uğurlu inkişaf və bitkinliyini Hindistanda 
Böyük Moğolların saray memarlığında aldı.  
Ərdəbilin Kəhralan kəndində 14-cü əsrdə 
Şeyx Cəbrayıl türbəsindən başlayan kamillik yolu 
uzaq Aqrada – memarlıq incisi Tac-Mahalda 
tamamlandı. Şeyx Səfi oğlu Şeyx Sədrəddin 
İslam memarlığı və inşaat 
 
memarlıq ideyasını türk memarı ustad 
Məhəmməd İsa əfəndi əlçatmaz zirvəyə qaldırdı. 
Şiə imamları türbələrinin günbəzlərinin 
qızıla tutulması ideyası I Şah Təhmasibə aid edilir. 
Bu fəndin əsas mahiyyəti günbəzin günəşə 
bənzədilməsi kimi izah edilir. Qızıl günbəzlə 
qızılbaş çalması arasında da məna və forma birliyi 
vardı. Qızıl günbəzli türbələr indi İran və İraq 
ərazilərində qalıb. 
Hacı Heybət məscidi – Bu məscid Bakıda, 
İçəri şəhərdə hicri 1206-cı (miladi 1791-ci) ildə 
memar Hacı Heybət Əmirəli oğlu tərəfindən 
tikilmişdir. Məscidin düzbucaqlı layihəsi kvadrat 
formalı dəhlizdən, xidməti zirzəmidən və 
camaxatanlı ibadətgah zalından ibarətdir. 
İbadətgah zalının interyerində, künclərdən birində 
memarın və arvadının qəbirləri var. Məscid 18-ci 
əsr abidələrinə aiddir və İçəri şəhərin dini 
tikililərinin inkişafında əhəmiyyətini saxlayır. 
Bəy məscidi – Bu məscid 1895-ci ildə 
Bakıda inşa edilib. Onun tikintisində Məhəmməd-
Həşim Əl-Bakuvinin və Hacı Cavadın oğlanları, 
həmçinin Bakı milyonçularından Murtuza Muxta-
rov, İbrahim Şirvani (xəttat), Mirəli Ən-Haki, 
Mirtağı, Seyid Hüseyn (inşaat ustası) iştirak edib-
lər. Bakıda sənaye kapitalizminin şərtlərinə uyğun 
olaraq, məscid yeni dini memarlıq tikililərinin ax-
tarışlarına başlanğıc qoydu, lakin ənənəvi yerli 
memarlıq əsasında. İlk dəfə geniş həcmli 
kompozisiyadan Şirvanşahlar dövründə Bakı 
memarlıq məktəbinin xarakterinə uyğun olaraq 
istifadə etməyə cəhd etdilər. Bəy məscidi bu cür 
həll olundu, onda Avropa, Şərq və yerli konstruk-
tiv memarlıq prinsipləri toqquşurdu. 
Xanlar məscidi – Bu məscid 19-cu əsrin 
sonunda Xanlarov qardaşları tərəfindən Bakıda, 
İçəri şəhərdə, öz evlərinin yanında tikilmişdir. 
Məscidin memarı Məşədi Mirzə Qafar İsmayılov 
olmuşdur. Böyük olmayan bu məscid yaşayış 
məhəllələrinin arasında yerləşir. Xanlar məscidi 
İçəri şəhər ərazisində tikilən sonuncu dini 
memarlıq abidələrindən biridir. 
Təzə Pir məscidi – Bakıda, 1905-11-ci illər-
də tikilmiş memarlıq abidəsidir. Məscid mərhumə 
Nabat xanım Rzayevanın vəsaiti hesabına tikil-
mişdir. 1796-cı ilin planına görə Təzə Pir məscidi 
rayonunda daha qədim qurğu var imiş. Mülki 
mühəndis Zivərbəy Əhmədbəyov Abşeronda özü-
nün həcmi planlaşdırma və memarlıq xüsusiyyəti-
nə görə dini qurğuların ən yeni, təkmilləşmiş və 
inkişaf etmiş Təzə Pir məscidini layihələndirmiş-
dir. 
Məscidin ilk bünövrə daşı bir mərtəbəli 
görkəmsiz məscidin yerində 23 iyul 1905-ci ildə 
qoyulmuşdur. 
İri həcmli məscid daha çox adamın 
yerləşməsi üçün nəzərə alınaraq monumental 
formada yerli memarlıq ən-ənələrinə əsasən inşa 
edilmişdir. Bu dini abidə daşdan tikilməklə Bakıda 
böyük miqyasına görə ilk dəfə tikilirdi. 
Baxmayaraq ki, məscidin bəzi forma və 
elementləri Şərq memarlığına uyğun gəlir, lakin 
həcmi quruluşu yerli memarlıq xüsusiyətlərinin 
modelləşməsindən irəli gəlir. Bu özünü 
minarələrin forma və hissələrində büruzə verir. 
Bunu Bakıdakı Şirvanşahlar məscidində də 
görmək mümkündür. 
 
 
 
Təzə Pir məscidi dərin üçtağlı portaldan 
ibarətdir. Məscid planda, daxili böyük həcmli 
ibadət zalından (19,6 x 19,6 m) ibarət olmaqla 
aşağı silindrik barabanlı sferik günbəzdən 
(diametri 20 m) ibarətdir. 
Təzə Pir məscidinin tikintisində çox məşhur 
memarustalar – Hacı Abbas – baş bənna, usta 
Hacı Xeyrulla və Məmməd Hənif – ağ daş qoyan 
usta, usta Kərbəlayi Mirzə (1855-1965), Salman 
Atayev və Soltan – ağ daş yonan usta, həmçinin 
Kərbəlayi Məcid və Kərbəlayi Sadıx – məscidin 
interyerinin tərtibatçısı və başqaları çalışmışlar. 
Son illər Azərbaycanın bir çox yerlərində, o 
cümlədən Nardaran piri, Bibiheybət piri, 
Mirmövsüm ağanın ziyarətgahı kompleksi kimi 
möhtəşəm abidələr tikilməkdədir. 
  
İslam memarlığı və inşaat 
 
69 
 
ELM ġƏHƏRININ BANISI – MƏHƏMMƏD  
PEYĞƏMBƏR (S) 
 
 
Allah-təala insan övladının nicatı və inkişafı 
naminə sapıntıları, əyintiləri azaltmaq və aydın, 
düzgün qanunlar yaratmaqla cəmiyyətin istiqamə-
tini düzgün yola yönəltmək məqsədilə elçilər gön-
dərdi. Onların arasında Cənabi-Haqqın bəşər övla-
dının yardımına göndərdiyi sonuncu peyğəmbəri 
Məhəmməddir (s). 
Həzrət Peyğəmbər (s) miladi təqvimlə 570-
ci ildə (17 rəbiüləvvəl (cümə günü) tarixində) 
günəş doğmağa az qalmış dünyaya gözünü açaraq 
aləmləri şərəfləndirdi. 
Beləliklə, azadlıq gülümsəyərək, ədalət mə-
ləyi sevindi. Tanrının mələkləri Allaha tapınaraq 
yeri qucaqladılar. Çünki Allahın sonuncu – yüz 
iyirmi dörd mininci peyğəmbəri Məhəmməd (s) 
dünyaya gəlmişdi. 
Onun zühuru ilə Allahın rəhməti bu aləmi 
bürüdü. Rəsuli-Əkrəmin (s) doğulduğu gecə Kəs-
ralar məskəni sayılan Mədain saraylarında mərmər 
sütunlar və qüllələr yıxılıb yerlə yeksan oldu. 
Məcusilərin alovları söndü və Səva gölünün suyu 
çəkilib qurudu.  
Beləliklə, o gecə baş vermiş hadisələr elmi 
anlayışların üstündə, insanın zəif görmə gücünün 
çərçivəsinə sığışmayan hadisələr idi. Bu mübarək 
gündən qırx il sonra Məhəmməd (s) yüksəklik, 
peyğəmbərlik məqamına yetişdi. O zaman Allah 
tərəfindən Cəbrail vasitəsilə göndərilən ilk ayəni 
oxudu: “Yaradan Pərvərdigarın adı ilə oxu. O, 
insanı laxta qandan yaratdı. Oxu, O – sənin 
Pərvərdigarın ən böyük kərəm sahibidir ki, O, 
qələmə yazmağı öyrədəndir. İnsana bilmədiyini 
öyrətdi”. 
Məhəmməd Peyğəmbər (s) savadsızlığın 
yurdu olan Məkkədə boya-başa çatmış və heç bir 
müəllimdən dərs almamış, heç bir filosof, həkim 
və alim ilə rastlaşmamışdır. 
Buna baxmayaraq “Qur’an” onun dilinə 
axır və müqəddəs ürəyinə nazil olur. Sonra özü bir 
sıra sözlər deyir. Bu sözlər o qədər hikmətlidir ki, 
nəinki dünyanın bütün sözləri ilə bərabərlik edir, 
həm də onlardan çox-çox üstündür. 
Beləliklə, islamın tarixi əziz Peyğəmbərin 
(s) rəsalətə – peyğəmbərliyə yetişdiyi gündən 
başlandı. Allahın əziz elçisi xalqı doğru yola dəvət 
etməyə qalxdığı vəhy mələyinin dilindən: “Sən 
doğrudan da Allahın Peyğəmbərisən!” sözləri 
qulaqlarında səsləndiyi gündən öz öhdəsinə ağır 
bir vəzifə götürdü. Peyğəmbərin besətinin ilk 
dövründə surələr nazil olduqda, Cəbrailin (ə) 
əzəmətini görən Həzrət (s) məsuliyyətini başa 
düşdü ki, bu, böyük məqamdır. Sonra gəldi 
mənzilə, Həzrət Xədicəyə ərz etdi ki, “Peyğəmbər 
olmuşam”. Dedi: “Mən nə deyirəm, sənə necə 
iman gətirim?”. Peyğəmbər (s) dedi ki, “Bir şey 
götür, ört məni”. Həzrət Xədicə cecimi gətirib 
saldı onun üstünə ki, bəlkə Peyğəmbər aram ola. 
Bu mətləbdən sonra getdi əmisi oğlu Vərəqanın 
yanına ki, mənim yoldaşım belə söz deyir, 
əmioğlunun fikri nədir? Əmisi oğlu dedi ki, 
Məhəmməd (s) düz deyir, o peyğəmbərdir. 
Bu ilk vəhy qələm vasitəsilə ilk elm 
şəhərinin təməlini qoydu. Beləliklə, o gecənin 
dastanı – “Allah və elm üsulu” yarandı: bəşər 
tarixinin qarşısında yeni yol açan Məhəmməd 
Peyğəmbər (s) özünü “Elm şəhəri” adlandırdı. 
Beləliklə, İslam elminin təməli qoyuldu. 
Dinimizin əzəməti ondan ibarətdir ki, o bilik və 
elm mənbəyidir. 
İllər keçəcək, peyğəmbərlərin möhürü 
adlanan Məhəmməd (s) özü deyəcəkdir: “Allah 
qırx il ərzində məni tərbiyə edib əxlaqımı yüksəltdi 
və tərbiyəm başa çatdıqdan sonra qırx yaşında 
ikən mənə buyurdu ki, sən böyük əxlaq sahibisən”. 
Məhəmməd Peyğəmbər (s) Həzrət Əliyə 
(ə) böyük dəyər verərək demişdir: “Mən elmin 
şəhəriyəm, Əli isə onun qapısıdır”. 
İslam fəlsəfəsinin özülünü qoyan Həzrət 
Əlinin (ə) tükənməz irsinə, dini və ictimai 
məsələlərə aid 11 minə qədər kəlama malik söz 
xəzinəsinə istinad edərək demək olar ki, o, eyni 
zamanda ərəb ədəbiyyatının banisi olmuşdur. 
Həzrət Əlinin (ə) ilahiyyat fəlsəfəsi sahəsində 
xidməti xüsüsilə yüksək qiymətləndirilmişdir. 
Əmirəlmöminin Həzrət Əli (ə) “Nəhcül-
Bəlağə”də peyğəmbərlərin məqsədi barədə 
buyurur: “Allah-təala Adəm övladları arasından 
peyğəmbərlər seçdi və vəhyi insanlara çatdırmaq 
və rəsaləti təbliğ etmək üçün onları göndərdi ki, 
fitri keyfiyyətləri tələb etsinlər, yaddan çıxmış 
İslam memarlığı və inşaat 
 
nemətləri xatırlatsınlar, təbliğat vasitəsilə onlara 
əsas dəlilləri çatdırsınlar, fitrətlərinin xəzinələrin-
də pünhan qalmış əqli gövhərləri üzə çıxarsınlar”. 
Allah tərəfindən Məhəmməd Peyğəmbərə 
(s) vəhy vasitəsilə “Qur’ani-Kərim”in göndərilmə-
sinin ilk dövründən İslam elmi də yarandı. Odur 
ki, islam bilik əldə etməyi ümumi bir vəzifə 
sandığından müsəlmanlara onu vacib bilmiş, 
çalışmalarını istəmişdir. Məlumdur ki, insanın 
maddi və mənəvi yaşayışının hər hansı sahəsi 
olursa-olsun, “Qur’ani-Kərim” ilə sıx əlaqəsi 
vardır. Bu əlaqə, ayrılmazlıq hər müsəlmana 
“Qur’ani-Kərim”i oxuyub öyrənməyə, öyrətməyə 
ehtiyacı olduğunu aşkar göstərir.  
Müqəddəs kitabın, yəni “Qur’ani-Kərimin” 
dünyaya bəxş olunması ilə Peyğəmbərimiz (s) 
dünyanı hikmət və elmə qovuşdurdu. “Qur’an”a 
görə elm mütləqdir və buna görə də o müqəddəs-
dir. Odur ki, islam dininin bayraqdarı Məhəmməd 
Peyğəmbər (s) elm və savadı təşviq edirdi. Elm 
öyrənmək barədə bu qədər təşviq və təkidlər ona 
səbəb oldu ki, müsəlmanlar bütün dövrlərdə elmi 
axtarışlarda oldular, elmi əsərləri toplayıb tərcümə 
etdilər, habelə özləri tədqiqat işinə başladılar. Və 
bu ona səbəb oldu ki, müsəlmanlar misilsiz hikmət 
və sürətlə dünyada elm və maarif işini yaydılar. 
Onlar yunan, rum, İran, Misir və s. xalqların qə-
dim mədəniyyətləri ilə yeni Avropa mədəniyyəti 
arasında körpü rolu oynamaqla yanaşı, insan 
tarixinin ən əzəmətli mədəniyyətlərindən birini – 
İslam mədəniyyətini yaratmış oldular.  
Müsəlmanlar elm və hikməti əxz edərək, 
onun bütün şöbələrində, fənlərində əməliyyatlar və 
tədqiqatlar aparmış, əsərlər yazmışlar. Cəbr və 
müqabilə, üçbucaqlar, coğrafiya, astronomiya, 
tibb, kimya və bu qəbildən olan fənlərin çoxunda 
kəşflər və ixtiralar etmişlər. 
Beləliklə, islam özü böyük mədəniyyətin 
əsasını qoyub, özünün iftixarlı tarixində darülfü-
nunlar yaradıb, dahilər yetirib bəşəriyyətə təhvil 
vermiş, elmə, mədəniyyətə çoxlu yardım etmişdir. 
Və demək olar ki, İslam Peyğəmbəri (s) köhnə 
dünyanı uçuran və yeni dünyanı quran şəxsiyyət-
dir. O, bu böyük müvəffəqiyyəti böyük düşüncə, 
elm və mədəniyyət inqilabı yaratmaqla qazandı və 
sonra bu müqəddəs mirası canişinlərinə tapşırdı ki, 
onlar uyğun fürsətlərdən istifadə edərək onu yayıb 
genişləndirsinlər. 
Əziz Peyğəmbərimizin (s) dediyi kimi, elm 
əsrdən-əsrə daha çox inkişaf etdiyindən, “Qur’ani-
Kərim”in ayələrində olan açılmamış kəşflər açılır, 
çünki o ayələrin elmi dərinliklərini dərk edə bilən 
alimlərin bilik səviyyəsinin il bundan əvvəlki 
alimlərin bilik səviyyəsindən daha üstündür. 
Odur ki, 14 əsr keçməsinə baxmayaraq, 
səmavi “Qur’an”ın tədqiqi ilə istər ərəb, qeyri-
ərəb, istərsə də, qeyri-islami ölkələrin mütəxəssis-
ləri məşğul olur, şərh edir, yeni-yeni dini və dün-
yəvi sirləri aşkar edir, ayələrini müasir kom-
püterlər vasitəsilə təhlil edərək, yeni-yeni kəşflərə 
nail olurlar. 
Məhəmməd Peyğəmbərin (s) dili ilə deyil-
miş “Alimlərin mürəkkəbi şəhidlərin qanından 
daha qiymətlidir” kəlamı İslam ideyalarının, İslam 
mədəniyyətinin zirvələrə qalxmasına təkan verdi. 
 
  
İslam memarlığı və inşaat 
 
71 
 
ELM VƏ IMAN, ONLARIN VƏHDƏTI CƏMIYYƏTIN 
INKIġAFINDA ƏSAS AMILDIR 
 
 
Dini və ruhani həyatın səmərəliliyi, onun 
tələblərinin reallaşması dərəcəsi baxımından isla-
mın “qızıl əsr”i şübhəsiz, Məhəmməd Peyğəmbə-
rin (s) yaratdığı din və bu dinin Mədinədə 
möhkəmləndiyi dövr olmuşdur. 
İslamın yaranması, yayılması və onun ar-
dınca müsəlman cəmiyyətinin formalaşması tarix-
də baş vermiş ən sürətli və yalnız canlı qabarıq 
formalar, islami dəyərlər yeni mədəniyyətə aydın 
islami səciyyə verdikdən sonra İslam dunyasında 
əsasən, suvarma texnologiyası, mədənlər, şaxtalar, 
toxuculuq sahələri, kimya, elm, ədəbiyyat, fəlsəfə, 
memarlıq, hərbi elmlər, musiqi, astronomiya, tibb 
və s. özünün inkişaf səviyyəsinə çatmışdır. 
Bəşəriyyətin ən dəyərli və qiymətli varlığı 
elm və imandır. Elm və iman iki qanada oxşayır 
ki, onlarsız pərvaz edib ucalmaq mümkün deyil. 
Elmsiz iman, imansız elm bir qanadsız quşa 
bənzəyir. Odur ki, kamil alim təqvalı, bilikli, eyni 
zamanda ümmətin hərəkətverici qüvvəsi olmalı, 
öz əməyinin bəhrəsini xalqın maddi, mənəvi və 
iqtisadi cəhətdən yüksəlməsinə sərf etməlidir. 
İslam dini elmi, biliyi, müqəddəsləri yüksək 
qiymətləndirmişdir. İslamın arxalandığı Dünya 
dörd dirək üzərində durur: 
1. Alimlərin hikməti (elm) 
2. Böyüklərin ədaləti 
3. Allaha xas qulların ibadəti 
4. Qəhrəmanların cəsarəti. 
Elm və fəzilətdə, şücaət və ilahi mərifətdə 
vicdanlara rəhbərlik edən Həzrət Əli (ə) kimi yük-
sək şəxsiyyətdən sonra səhabələr, hafizlər, saysız-
hesabsız İslam alimləri, özü də, sözü də Allahın 
olan “Qur’ani-Kərim”in feyzi ilə yüksəlmiş, bu 
kitabi-qədimdən aldıqları ziyalarıyla aləmləri 
nurlandıraraq bütün dünyaya insanlıq dərsi 
vermişlər. 
Şəhid Murtəza Mütəhhəri deyib: 
“Tarix bir daha sübut etmişdir ki, elmin 
islamdan uzaq düşməsi bəşəriyyətə misilsiz zərər 
və xəsarətlər vurmuşdur. İmana elm çərçivəsindən 
nəzər salmaq lazımdır. Belə olduqda iman 
xurafatdan ayrılır. Onlar bir-birlərindən uzaq 
düşdükdə isə iman donuq və təəssüblə dolu olan 
hərəkata çevrilir və məqsədə çatmaqda vasitə 
deyil”. 
Müsəlman alimi inanır ki, onun hər bir zəh-
məti Allahın nəzərindədir. O, heç vaxt unutmur ki, 
bütün problemlərin həllində ulu Tanrıya, məzhəbə 
inanmaq lazımdır. 
Elm insana gələcək həyatını istədiyi kimi 
qurmaqda yaxından köməklik edir və ona belə bir 
qüdrət və bacarıq bağışlayır. İman isə insanın gələ-
cək həyatını necə qurmağa, bu işin əhəmiyyətini 
dərk etməyə və bu məsələlərin özü və ictimaiyyəti 
üçün xeyirli olmasını başa düşməyə sövq edir. 
İnsan elmdən bir alət kimi istifadə edərək 
təbiəti öz iradəsinə tabe edir. İman isə insana 
hakim olan istək və iradəsini öz ixtiyarına keçirən 
və onu haqqa hidayət edən daxili bir qüvvədir. 
Deməli, iman insan, insan isə elmin vasitəsilə 
yaşadığı aləmi qurur. Və bu iki ünsür birlikdə 
olduqda həm insan, həm də onun dünyası inkişafa 
doğru yönəlir və müəyyən mərhələlər keçdikdən 
sonra təkamülə nail olur. 
“Qur’ani-Kərim”in “Loğman” surəsinin 20-
ci ayəsində: “Yerdəkilər və göydəkilər ixtiyarında-
dır”; “Əzhab” surəsinin 72-ci ayəsində isə: “Sən 
ilahi əmanəti daşıyırsan” buyurulur. Odur ki, hər 
bir müsəlman alim Allahın ümmətə bəxş etdiyi 
bütün nemətlərdən xeyirli məqsədlər üçün istifadə 
etməyi bacarmalıdır. 
Peyğəmbərimiz (s) buyurur: “Məndən eşit-
diyiniz sözləri əzbərləyib saxlayın və gələcək nəsil-
lərə verin. Çox güman var ki, gələcək və çox uzaq 
nəsillər mənim sözlərimin mənasını minbərimin 
ayağında oturan sizlərdən daha yaxşı başa 
düşsünlər”. 
Müsəlman aləminin orta əsrlərdə və sonrakı 
dövrlərdə yaşayıb, dünya mənəvi xəzinəsinin 
incilərini yaratmış İbn Sina, Bəhmənyar Əl-
Azərbaycani, Əbu Həfs Sührəverdi, Şeyx 
Mahmud Şəbüstəri, Seyid Yəhya Bakuvi kimi 
filosof və mütəfəkkirləri, Fələki Şirvani, Xacə 
Nəsrəddin Tusi, Hübeyn Tiflisi, Əbdürrəşid 
Bakuvi, Nəimi, Eynəlqüzzat Miyanəçi, Siracəddin 
Urməvi, Əcəmi Naxçıvani, Hacı Zeynalabdin 
Şirvani kimi alimləri, Xaqani, Nizami, Nəsimi, 
Füzuli, Məsihi, Marağalı Əvhədi kimi dahi şairləri 
məhz islam zəminində yetişib böyük şəxsiyyətlər 
kimi tanınmışlar. Əgər biz keçmiş sovet dövründə 
olduğu kimi bu görkəmli sənətkarların dinə qarşı 
İslam memarlığı və inşaat 
 
çıxdıqlarını iddia ediriksə, şübhəsiz ki, onların 
böyüklüyünü və dahiliyini inkar etmiş oluruq. 
İslam zəminində yetişmiş, yazıb-yaratmış şer, 
sənət və elm dühalarının yaradıcılığını islamsız, 
“Qur’an”sız təsəvvür etmək, onları bu nəzəri, 
əxlaqi bünövrədən təcrid edib, sırf materialist ba-
xımından tədqiq etmək elmə qarşı hörmətsizlikdən 
başqa bir şey deyil. 
İbn Sina deyir: “Bütün ömrüm boyu elmin 
hansısa sahəsi üzrə bir məsələnin həllində çətinlik 
çəkdikdə dəstəmaz alıb, namaz qılıram. Allahdan 
yardım istəyirəm”. 
Şeyxül-mühəndisin Əcəmi Əbu-bəkr oğlu 
Naxçıvani “Qur’ani-Kərim”ə istinad edərək İslam 
memarlıq üslubunu yaratmış, dünya memarlıq və 
inşaat elminə yeniliklər gətirmişdir. Odur ki, heç 
təsadüfi deyildir ki, Əcəmi, yaradıcılığının şah 
əsəri olan Möminə xatun türbəsinin üzərində iki 
dəfə təkrarlanan “Yasin” surəsini həkk etmişdir. 
O cümlədən, dahi Şeyx Nizami Gəncəvinin 
də adı çox böyük ehtiram və məhəbbətlə qeyd 
olunmalıdır. 
Araşdırıcıların qeyd etdiyinə görə, “Nizami 
dinsiz, etiqadsız cəmiyyət təsəvvür etmir”. Bu sa-
dəcə olaraq mümkün də deyildi. Çünki dünyanın 
bütün vicdanlı mütəfəkkirləri dini şüurda 
cəmiyyətin hərəkətvericisi olub, onu nizamda 
saxlayan qüvvəni görürlər. Nizami də eləcə. 
Ustad Nizami Gəncəvi öz əsərlərində 
Allaha, peyğəmbərlərə belə xitab edir:  
 
Hər adın başlanğıcı olan Sənin adındır, 
Başlayışın əvvəli Sənə çatmağın axırıdır. 
Çox vaxt İslam aləminə tənə vuraraq 
deyirlər ki, bu din onları elmi və texniki tərəqqidən 
çəkindirir, buna görə də İslam ölkələrində böyük 
kəşflər edən alimlər yetişməyib. Belə sözləri ancaq 
nadanlar deyə bilər. 
Qərblilər öz xristian təəssübləri ilə qərbli 
düşüncələrinin və eyni zamanda irqçilik hisslərinin 
təsiri altında əsrlər boyunca İslam mədəniyyətin-
dən bəhrələnməklə əldə etdikləri elmlərin mənşə 
və mənbələrini etiraf etmək istəməmiş, hətta 
bununla da kifayətlənməyib, islamı daim kiçik 
göstərməyə çalışmışlar. 
“Ərəblərin böyük tarixi” adlı əsərin müəllifi 
L.A.Sedillot qeyd edir: “Müsəlmanları və onların 
bütün orta əsrlər boyunca yeni mədəniyyətə 
göstərdikləri təsirləri unutmaqda yəqin ki, 
müəyyən məqsəd olmuşdur”. 
İslam aləmində Şeyx Bühaddəni kimi 
istedadlar, elm və xəzinələr yetişmişdir. İmanlı 
alim heç vaxt icad etdiyini cəmiyyətə zərər 
vurmaq üçün tətbiq etməmişdir. Şeyx Bühaddəni 
nüvə enerjisindən tədriclə istifadə etmək qaydasını 
bilirmiş. Lakin onun törədə biləcəyi fəsadları 
nəzərə alaraq, bu sirri heç kəsə öyrətməmişdir. 
Amerika və Avropa alimləri isə onun 
sirrindən azacıq agah olan kimi atom və hidrogen 
bombaları yaradıb, bir partlayışda milyonlarla 
adamı məhv edə bilən silahlar icad etdilər. 
İslam peyğəmbəri Həzrət Məhəmməd (s) 
buyurub: “İki şey mənim belimi sındıracaq: biri 
avam dindar, ikincisi dinsiz alim”. 
Peyğəmbərimizin (s) bu mübarək kəlamın-
dan onun elmə, tərəqqiyə nə dərəcədə yüksək 
qiymət verdiyinin şahidi oluruq. 
 
 
 
 
İslam memarlığı və inşaat 
 
73 
 
ƏSMAÜL – HÜSNA ( ) 
Allahın 99 gözəl adı 
 
“Ən gözəl adlar Allaha məxsusdur; 
Onu həmin adlarla çağırın...” 
(Ə’raf surəsi, 180) 
Ġmam Sadiq (ə) buyurmuĢdur: “Allah-təalanın 100-dən bir 
əskik (yəni 99) adı vardır; hər kim onun bu adlarına iman 
gətirərək saysa, behiştə düşər”. 
 
Həmin adlar bunlardır: 
 
1. ALLAH – bütün gözəl sifətləri özündə 
ehtifa edən ad 
2. ƏL-VAHĠD – yeganə 
3. ƏL-ƏHƏD – bənzərsiz 
4. ƏS-SAMƏD – ehtiyacsız 
5. ƏL-ƏVVƏL – hər şeydən əvvəl mövcud 
olmuş 
6. ƏL-AXĠR – hər şeydən sonra mövcud 
olmuş 
7. ƏL-SƏMĠ – hər şeyi eşidən 
8. ƏL-BƏSĠR – hər şeyi görən 
9. ƏL-QƏDĠR – hər şeyə qüdrəti çatan 
10. ƏL-QAHĠR – zalımları qəhr edən 
11. ƏL-ƏLĠYY – yüksək, uca 
12. ƏL-Ə’LA – ən yüksək, ən uca 
13. ƏL-BAQĠ – əbədi, daimi, qaları 
14. ƏL-BƏDĠ – həmişə ixtira edən 
15. ƏL-BARĠ – yaradıcı 
16. ƏL-ƏKRAM – ən kəramətli 
17. ƏZ-ZAHĠR – aşkarda olan (yaxud 
aşkardakıları bilən) 
18. ƏL-BATĠN – gizlində olan (yaxud 
gizlindəkiləri bilən) 
19. ƏL-HƏYY – diri 
20. ƏL-HƏKĠM – çox hikmətli 
21. ƏL-ƏLĠM – hər şeyi bilən, çox elmli 
22. ƏD-HƏLĠM – çox mülayim 
23. ƏL-HƏFĠZ – ən yaxşı qoruyucu, 
mühafizəçi 
24. ƏL-HƏQQ – həqiqət 
25. ƏL-HƏSĠB – hər şeyi hesaba alan 
26. ƏL-HƏMĠD – həmd edilən (yaxud həmdə 
layiq) 
27. ƏL-HƏFĠYY – öz yaratdıqlarını çox sevən 
28. ƏR-RABB – bəsləyən, pərvəriş verən 
29. ƏR-RAHMƏN – çox mərhəmətli 
30. ƏR-RAHĠM – həmişə mərhəmətli 
31. ƏZ-ZARĠ – yaradan (yaxud bəndələrin 
aqibətini müəyyən edən) 
32. ƏR-RAZZAQ (yaxud ƏR-RAZĠQ) – ruzi 
verən 
33. ƏR-RAQĠB – nəzarətçi, keşikçi 
34. ƏR-RAUF – mehriban, şəfqətli 
35. ƏR-RAĠ – hər şeyi görən 
36. ƏS-SƏLAM – əmin-amanlıq və salamatlıq 
verən 
37. ƏL-MU’MĠN – iman bəxş edən (yaxud 
iman bəslənilən) 
38. ƏL-MUHƏYMĠN – himayə edən 
39. ƏL-ƏZĠZ – çox izzətli 
40. ƏL-CABBAR – zalımlara əziyyət verən 
41. ƏL-MUTƏKƏBBĠR – məqamı uca 
tutulan, böyüdülən 
42. ƏS-SƏYYĠD – ağa, başçı 
43. ƏS-SUBBUH – hər nöqsandan uzaq 
44. Əġ-ġƏHĠD – hər şeyə şahid və nəzarətçi 
45. ƏS-SADĠQ – doğrucul, sədaqətli 
46. ƏS-SANE – yaradıcı 
47. ƏT-TAHĠR – pak, saf 
48. ƏL-ƏDL – ədalətli (yaxud ədalətin özü) 
49. ƏL-ƏFUVV – əfv edən, bağışlayan 
50. ƏL-ĞƏFUR – günahları bağışlayan 
51. ƏL-ĞƏNĠYY – ehtiyatsız, varlı 
52. ƏL-ĞĠYAS – köməkçi, dada yetişən 
53. ƏL-FATĠR – yaradan, vücuda gətirən 
54. ƏL-FƏRD – tək, yeganə 
55. ƏL-FƏTTAH – çətinlikləri həll edən 
56. ƏL-FALĠQ – dan yerini yaran, parçalayan 
57. ƏL-QƏDĠM – əzəli olmadığı zaman 
təsəvvürə gəlməyən 
58. ƏL-MƏLĠK – mülk sahibi 
59. ƏL-QUDDUS – müqəddəs 
60. ƏL-QƏVĠYY – çox qüvvətli 
61. ƏL-QƏRĠB – çox yaxın 
İslam memarlığı və inşaat 
 
62. ƏL-QƏYYUM – dayanıqlı, sarsılmaz, sabit 
63. ƏL-QABĠZ – sıxan (və ya canları alan, qəbz 
edən) 
64. ƏL-BASĠT – açıb-sərən (və ya səxavətli) 
65. QAZĠYUL-HACAT – hökm verən, 
ehtiyacları həll edən 
66. ƏL-MƏCĠD – şan-şöhrətli, əzəmətli, ulu 
67. ƏL-VƏLĠYY (yaxud ƏL-MÖVLA) – dost 
(yaxud ağa, sərvər) 
68. ƏL-MƏNNAN – bəndələrinə çox ehsan 
edən 
69. ƏL-MUHĠT – hər şeyi əhatə edən 
70. ƏL-MUBĠN – hər şeyi bəyan edib 
aşkarlayan 
71. ƏL-MUQĠT (yaxud ƏL-MUĞĠS) – ruzi 
verən (yaxud yardımçı, dada yetişən) 
72. ƏL-MUSƏVVĠR – hər şeyi formaya salan 
73. ƏL-KƏRĠM – çox kəramətli 
74. ƏL-KƏBĠR – çox böyük 
75. ƏL-KAFĠ – kifayət edən, hər şeyə bəs edən 
76. KAġĠFUZ-ZURR – zərərin üstünü açıb ifşa 
edən 
77. ƏL-VĠTR – tək-tənha 
78. ƏN-NUR – nur 
79. ƏL-VƏHHAB – nemət bağışlayan 
80. ƏN-NASĠR – köməkçi, yardımçı 
81. ƏL-VASE – çox əhatəli, geniş 
82. ƏL-VƏDUD – bəndələri çox sevən 
83. ƏD-HADĠ – hidayət edən, doğru yol 
göstərən 
84. ƏL-VƏFĠYY – vəfalı, sadiq 
85. ƏL-VƏKĠL – himayəçi, pənahkar 
86. ƏL-VARĠS – qiyamətdə hər şey məhv 
olduqdan sonra tənha qalacaq vücud 
87. ƏL-BĠRR – yaxşı sifətlərin sahibi 
88. ƏL-BAĠS – qiyamətdə ölüləri dirildəcək zat 
89. ƏT-TƏVVAB – tövbələri qəbul edən 
90. ƏL-CƏLĠL – cəlallı 
91. ƏL-CƏVAD – səxavətli 
92. ƏL-XƏBĠR – hər şeydən xəbərdar olan 
93. ƏL-XALĠQ – yaradan, xəlq edən 
94. XEYRĠN-NASĠRĠN – ən yaxşı yardımçı 
95. ƏD-DƏYYAN – hesabat gününün sahibi, 
hakim 
96. Əġ-ġƏKUR – şükr edilən (yaxud şükrə 
layiq) 
97. ƏD-ƏZĠM – əzəmətli 
98. ƏL-LƏTĠF – lütf edən 
99. Əġ-ġAFĠ – şəfa verən, sağaldan
 
 
 
 
  
İslam memarlığı və inşaat 
 
75 
 
ĠMAM CƏFƏR SADIQ (Ə) ELM VƏ ALIM HAQQINDA 
 
Ağıl hər şeydən yüksəkdir və bundan üstün olan heç bir 
şey yoxdur. 
*** 
Alim elmdən doymaz. 
*** 
Alimin bir günahı bağışlanmamış, zahidin yetmiş 
günahı bağışlanır. 
*** 
Bizim adımızdan nəql olunan və əql və təbii qanunlar 
baxımından mümkün olan bir şeyi dərk etməsəniz, 
inkar etməyin, “Bizdən qəbul olunmuşdur” deyə qəbul 
edin, başqalarına da çatdırın. Amma hərgah əql 
baxımından təbii qanunların xilafına olarsa, onu inkar 
edin, bizdən nəql olunan hədis kimi qəbul etməyin və 
söyləməyin. 
*** 
Din haqqında axtarışlar aparın və pak olun, dini biliklər 
əldə edin. 
*** 
Diqqət edib görün öz elminizi kimdən öyrənirsiniz. 
*** 
Elm əməllə birlikdə olmalıdır. 
*** 
Elm insanı əmələ çağırır. İnsan bu çağırışa müsbət 
cavab versə, elm onunla qalar, yoxsa ayrılıb gedər. 
*** 
Elm kəsb edin və onunla birlikdə elmlə, vüqarla 
zinətlənin. Elm öyrətdiyiniz şəxs qarşısında isə 
təvazökarlıq edin. 
*** 
Elm möminin dostu, həlimlik – vəziri, səbr – sərkərdəsi 
və mehribanlıq – qardaşıdır. 
*** 
Elmini öyrəndiyiniz və elm öyrətdiyiniz kəslərə qarşı 
təvazökar olun. 
*** 
Elm öyrənmək hər bir aləmdə vacibdir. 
*** 
Əgər insanlar elm və biliyin dəyərini bilsəydilər, bu 
yolda qanları tökülsə və girdablara düşsələr belə, onu 
öyrənməyə çalışardılar. 
*** 
Əgər sizlərdən kimsə dini bilik əldə etmək üçün 
çalışmış olsa, biyabanda yaşayan adam kimidir. 
*** 
Hər kəs elm öyrənib əməl etsə və Allahın rizası üçün 
başqalarını öyrətsə asimanların təbəküt aləmində 
əzəmətlə yad edilər. 
*** 
Hər şeyin zəkatı var: Elmin zəkatı da onu başqalarına 
öyrətməkdir. 
*** 
İnsanlar iki cürdür: biliklilər və bilik axtaranlar. 
Qalanları boşboş danışanlardır ki, onların yeri 
cəhənnəmdir. 
*** 
İslam dinində alimin məqamı çox üstündür. 
*** 
Kim dünya mənfəəti üçün hədis öyrənirsə, axirətdə 
nəsibi olmaz. Amma kim onu axirət üçün öyrənirsə, 
Allah həm bu dünya, həm də axirət səadətini verər. 
*** 
Kim müsəlman alimə hörmət edərsə, qiyamət günü 
Allahı özündən razı edər. 
*** 
Kim müsəlman bir alimə hörmətsizlik edərsə, qiyamət 
günü Allahın qəzəbinə gələr. 
*** 
Mən istəmirəm ki, bir cavan elm öyrənmək, yaxud elm 
axtarmaqdan başqa bir işlə gecəsini gündüz etsin. Əgər 
deyilən kimi etməsə, təqsirkardır. Təqsirkardırsa, 
demək, özünə pislik etmişdir. Özünə pislik etmişdirsə, 
deməli, günah iş görmüşdür, yeri cəhənnəmdir. 
*** 
Öz problemlərinin həllini alimlərdən soruşmayan xalq 
məhv olar. 
*** 
Öz yazılarınızı qoruyub saxlayın. Çünki sonradan 
onlara ehtiyac duyacaqsınız. 
*** 
Qiyamət günü abidlə alim dirilib Allahın hüzurunda, 
abidə “Cəhənnəmə gir”, alimə isə “Gözəl insanlar 
yetişdirdiyi üçün onlara şəfaət et” deyərlər. 
*** 
Qiyamət günü alim 500 illik məsafədə olacaqdır. 
*** 
Suda boğulmaq və bəlalara düşmək təhlükəsi altında 
qalsanız belə elm və bilik öyrənin. 
*** 
Ürəyim istəyir: Kimsə taziyanə götürsün, şagirdlərimin 
başına vursun ki, dindən xəbərdar olsunlar, dini düzgün 
anlamaq üçün çalışsınlar və bilik əldə etsinlər.
  
İslam memarlığı və inşaat 
 
 
ġAHIN FAZIL MÜNACAT 
 
 
“Hüvəlləzi xələqə ləkumma fi-l ərzi cəmiən summəstəva iləs-səmaifə səvva hunnə səbə səmavatin və hübə 
bikulli şəyin əlim”. 
Tərcüməsi: “Yer üzündə nə varsa hamısını sizin üçün yaradan, sonra səmaya üz tutaraq onu yeddi qat göy 
halında düzəldib nizama salan Odur. O, hər şeyi biləndir”. 
Bəqərə surəsi, 29. 
 
“Və ləhul-kibriyau fis-səmavati vəl-ərzi və huvəl-əzizul-həkim”. 
Tərcüməsi: “Göylərdə və yerlərdə böyüklük yalnız Ona məxsusdur. O, yenilməz qüvvət və hikmət sahibidir”. 
Əl-Casiyə surəsi, 37. 
 
Ey təbimə qüvvə bəxş edən zat, 
Ey qüvvəmə təbi nəqş edən zat, 
Ver güc bu münacatım yazılsın, 
Məqsudə yenə çatım, yazılsın. 
Ver güc Səni bir də vəsf edim mən, 
Məqsudimə doğru yol gedim mən. 
Gül mövsümü bitdi, qışa az var, 
Yarəb, yaşım altmışa az var, 
Ver qüvvə şerdə halım olsun, 
Söz söyləməyə macalım olsun. 
Ver qüvvə ibadət eyləyim çox, 
“Qur’an”ı qiraət eyləyim çox, 
Qal əhlinə heyrət eyləyim çox, 
Hal əhlinə rəğbət eyləyim çox, 
Aqil ilə söhbət eyləyim çox, 
Cahillərə nifrət eyləyim çox. 
Şəkk yox, əzəli kəramətin var, 
Vahidliyin olarmı inkar? 
Həqsən əməlü sözündə, ey həqq, 
Hər şey ötəri, Sən isə mütləq! 
Hər şeydə fəna, Sən isə baqi, 
Sənsən bu yerin, göyün dayağı. 
Sənsən bizə Adəmi edən xəlq, 
Sənsən bütün aləmi edən xəlq. 
Sənsən yerə göndərən Kitabı, 
Sənsən edən elçi bir cənabı. 
Ol zatı özün rəsul edibsən, 
Son elçi qəbul edibsən. 
Meracə çıxarmısan rəsuli, 
Bu haqda gözəl deyib Füzuli: 
“Fərz oldu bir əzmə cəzm qılmaq, 
Meraci-kəmalə əzm qılmaq”. 
Ən ülvi bəşər deyib o zatə, 
Girdin bəşər ilə ixtilatə. 
Merac kamal meracıydı, 
Merac vüsal meracıydı... 
Sənsən bəşəriyyətin qüruru, 
Sənsən əbədiyyətin zühuru. 
Sənsən əbədi varı həyatın, 
Sənsən ulu memarı həyatın. 
Sənsən qara qəlbi zar edən də, 
Sənsən yarı yarə yar edən də. 
Olmazsa əgər icazən, ey Rəbb, 
Məlum ki, mən olmaram mən, ey Rəbb. 
Sənsən mənə “Alim ol” deyən də, 
Sənsən məni şair eyləyən də. 
Amma məni hey çəkir müəmma, 
Yarəb, mənə çox fikir müəmma. 
Düzgünmü, Füzulinin xitabı, 
Vardırmı sualının cavabı: 
“Hər xilqətə gərçi bir səbəb var, 
Aya, səbəbi kim etdi izhar? 
Gər kaf ilə nundan oldu aləm, 
Aya, nədən oldu kafü nun həm? 
Ay göy dolanır, nədir buna sirr? 
Gün göydə yanır, neçin tükənmir? 
Məhrumdu neçin səma havadan? 
Ulduz niyə göz vurur səmadan? 
Hicran olacaqmı yox cahandan? 
Nöqsan olacaqmı yox cahandan, 
Tüğyan olacaqmı yox cahandan? 
Üsyan olacaqmı yox cahandan? 
Şeytan olacaqmı yox cahandan? 
Düzgünmü bu Şahinin xitabı? 
Vardırmı sualının cavabı? 
Hər riştə ki, haqq əyan edibdir, 
Səriştəsini nihan edibdir”. 
Hərçənd gözəl deyib Füzuli, 
İzahını eyləyib Füzuli, 
Amma məni hey çəkir müəmma, 
Yarəb, mənə çox fikir-müəmma: 
Hər gerçəyin üstündə var pərdə, müəmmadır, 
Yerlər də müəmmadır, göylər də müəmmadır. 
Yoxdan var olan aləm, gildən yaranan Adəm, 
Bir zatə yəqindirsə, çox fərdə müəmmadır. 
Barmağı edib xəncər “Şəqqül-qəmər” ecazı, 
Barmaq da müəmmadır, xəncər də müəmmadır. 
Mülcəm neçin öldürdü Heydər kimi bir mərdi, 
Mülcəm də müəmmadır, Heydər də müəmmadır. 
Loğmanların sehri hər dərdə dəvadırmı? 
Bir dərdə dəvadırsa, çox dərdə müəmmadır. 
Zəmzəm suyu Kövsərmi, Kövsər suyu Zəmzəmmi? 
Zəmzəm hələ sirr isə, Kövsər də müəmmadır. 
Hər şeydə müəmma var, Allah – müəmmasız! 
Şahin sözü üstündə yox pərdə, müəmmadır. 
İslam memarlığı və inşaat 
 
77 
 
BƏZI MEMARLIQ TERMINLƏRI LÜĞƏTI 
 
 Abaka – sütun başlanğıcının tava şəklində üst hissəsi 
 Abidə – sənət və tarixi dəyəri olan tikinti, şəxsiyyət və hadisələrin şərəfinə yaradılan memarlıq əsəri 
 Abris – çevrə, kontur 
 Absida – dini və ictimai binanın bir hissəsi. Planda yarımdairəvi, çoxtərəfli və təsadüfi hallarda 
düzbucaqlı formada olur. 
 Akveduk – çay, dərə və s. üzərində körpü şəklində çəkilən su kəməri 
 Ansambl – uyğunluq 
 Arabesk – həndəsi fiqurlardan mürəkkəb ornament, bəzək, naxış, şəbəkə 
 Arxitektonika – binanın hissələri arasındakı uyğunluq 
 Arxivolt – tağın profillə və yaxud hörgü ilə çərçivələnən hissəsi 
 Baza – təməl, (sütunaltı) özül 
 Came-əl-Cami – müsəlman ölkələrində, o cümlədən Azərbaycanda Cümə məscidi “Məscidi əl-
Cami”, “Məscidi-ədinə” də adlanır. Ümumiyyətlə, həcmi planlaşdırma həlli böyük olan məscidə 
“came” deyilir. 
 Dəstəmazxana – namaz qılmazdan əvvəl qüsl etmək üçün yer 
 Ərəb memarlığı – dünya memarlığında xüsusi yeri olan memarlıq. Dünyada islamın meydana 
gəlməsi, yayılması və inkişafı ilə əlaqədar olaraq müsəlman ölkələrində və müsəlmanların 
məskunlaşdığı ərazilərdə memarlıq da yaranıb inkişaf etdi. 7-ci əsrdən başlayaraq islam dininin təriqət 
qanunlarının, ayinlərin icrası üçün məscidlərin tikintisinə başlandı. İlk məscidi Məhəmməd 
Peyğəmbər (s) 623-cü ildə Mədinədə tikmişdir. Sonra Bəsrədə (635), Kufədə (638), Dəməşqdə (8-ci 
əsr), Qüdsdə (687-691), Kordovada (8-10-cu əsrlər), Qahirədə (9-cu əsr), Samirədə (9-cu əsr), 
Əlcəzairdə (11-ci əsr) və başqa yerlərdə məscidlər tikildi. 7-ci əsrdən başlayaraq Azərbaycanda da 
ərəb mədəniyyətinin tərkib hissəsi kimi məscid, minarə, xanəgah, türbə və s. tikilməsinə başlandı. 
Naxçıvan, Təbriz, Bakı, Marağa və başqa şəhərlərdə ərəb-Azərbaycan memarlığının ən gözəl əsərləri 
yaradılmışdır. 
 FəramüĢxana – dərviş oyunlarında zikr göstərilən binanın adı 
 Günbəz – binaların üstünü örtmək üçün işlədilən ən qədim konstruksiyalardan biri. Daşların və 
kərpiclərin maili şəkildə qoyulması ilə əlaqədar olaraq, günbəz yuxarı getdikcə daralır və beləliklə, 
xırda daşlar vasitəsilə böyük boşluğun üstünü örtmək mümkün olur. 
 Azərbaycan, İran, Türkiyə, Orta Asiya, Ərəbistan məscidlərinin günbəzləri dünya memarlığının ən 
nadir incilərindən sayılır. Ayasofiya, Süleymaniyyə, Sultan Əhməd cameləri (Türkiyə), Kazımiyyə 
kompleksi (Bağdad), Əli türbəsi (Nəcəf), Abbas türbəsi (Kərbəla), İmam Rza məqbərəsi (İran), Kuri-
Əmir türbəsi (Səmərqənd), Təzə Pir, Göy məscid, Gəncə Cümə məscidi (Azərbaycan), Sultan Səncər 
türbəsi (Mərv) və s. abidələrin günbəzləri dünyada məşhurdur. 
 Hərəmgah – müqəddəslərin dəfn olunduğu yer, türbə, məqbərə, məscid, kənd, şəhər 
 Ġbadətgah, ibadətxana – müsəlmanların ibadət etdikləri məscid, məbəd, pir və s.-nin adı. 
 Ġnteryer – binanın içərisi, iç görünüşü 
 Kalliqrafiya – bax xəttatlıq 
 Karkas – binanın gövdəsi 
 Karniz – binalarda divarın səthindən irəli çıxan çox profilli kəmər 
 KaĢı – bişmiş gil təbəqəsi və yaxud kərpic üzərinə çəkilmiş şüşəvari, minaya oxşayan parlaq maddə 
 Kəckarlıq – dekorativ sənət növü, kəc üzərində bədii oyma və kəcdən tökmə üsulu ilə bədii-memarlıq 
elementlərinin hazırlanması. Kəc məhlulu divara suvaq kimi çəkilir, naxışlar onun hazırlanmış 
səthində (yaş suvaq üzərində) oyulur. Memarlıq bəzəklərinin emosionallığını artırmaq üçün 
kəckarlıqda bəzən boyalardan da istifadə edilir. Bu məqsədlə kəcin oyulmuş yerləri parlaq tempera ilə 
rənglənir. 
İslam memarlığı və inşaat 
 
 Kitabə – Şərq, həmçinin Azərbaycan memarlıq və təsviri sənətində üzərində yazı həkk olunmuş daş 
lövhə. Qədim dövrlər, xüsusən orta əsrlərə aid epiqrafik abidələrin və kitabələrin bir çoxu dini 
məzmunlu ehkamlardan ibarətdir. 
 Kompozisiya – incəsənətdə əsas ifadə vasitələrindən biri. Memarlıqda binanın əsas hissələrinin 
qarşılıqlı vəziyyətini müəyyənləşdirən sxemdir. Kompozisiyanın ən geniş yayılmış qanunlarından biri 
simmetriyanın, yəni mərkəzə nisbətən binanın sağ və sol tərəflərinin eyni olmasıdır. 
 Konxa – yarımgünbəz. Bəzən planda dairəvi və ya kvadrat formalı abidələrdə günbəzaltı sahəni 
genişləndirmək üçün üç-dörd absidadan istifadə edirlər. Bu absidaların yuxarı hissəsi günbəzlə 
birləşərək dairəvi formaya çevrilir və günbəzin ağırlığını öz üzərinə götürür. 
 Kufi xətti – qədim ərəb əlifbasının bir şəkli olub, 14-15-ci əsrlərə qədərki abidələrdə işlənilirdi. Kufi 
xəttin başlıca xüsusiyyəti həndəsi düzgünlüklə yazılması və düz cizgilərdən istifadə edilməsidir. 
 Lyunet – tağbənddə, günbəzdə və yaxud qapı və pəncərə üstündə düzəldilən tağvari boşluq. Bu 
binanın içərisini işıqlandırmaqla bərabər onun memarlıq formasını da zənginləşdirir. 
 Mavzoley – monumental qəbirüstü tikinti. Buraya bəzən sərdabədən başqa memorial zal da daxildir. 
 Mayoliks – kaşı 
 Mehrab – məscidlərdə qiblənin istiqamətini göstərən memarlıq elementi. Adətən məscid divarında 
oyulmuş tağşəkilli formaya malik olur. Mehrabın kənarlarını ornamentlər, “Qur’an” ayələri və Allahın 
müqəddəs adları yazılmış xəttatlıq nümunələrilə bəzəyirlər. Adətən mehrabın düz qarşısında, məscidin 
döşəməsindən bir qarış aşağı səviyyədə dördbucaqlı formaya malik kiçik bir yer olur. Camaat 
namazına başçılıq edən şəxs (imam) həmin yerdə namaz qılır. Mədinə, Dəməşq, İstanbul, Qahirə, 
İsfahan və s. kimi şəhərlərdəki qədim məscidlərin mehrabı əsl memarlıq incisi sayılır. Bir yerdən 
başqa yerə aparıla bilən mehrablar da olur. “Qur’an”ın 34 və 38-ci surələrində adı çəkilir. Məscidlərdə 
mehrabın olması tarixi dəqiq olmasa da, 7-ci əsrin sonlarında mehrab vacib olmuşdur. Bəzi 
məscidlərdə, xüsusilə də camelərdə bir neçə mehrab düzəldilir. 
 Məbəd – islamda dini ayinlərin, mərasimlərin icrası, ibadət edilməsi məqsədilə əlaqədar tikili. İslam 
dünyası, o cümlədən Azərbaycan məscidləri, ibadətgahları, məbədləri milli memarlıq nümunələrini 
özündə əks etdirir. Əhəmiyyətinə görə məbədlərin icra etdiyi dini məzmun daha böyük mənalar kəsb 
edir. 
 Mədrəsə – ibtidai məktəbin ikinci mərhələsini təşkil edən tədris müəssisəsi. İslamın yayıldığı 
ölkələrdə ilk mədrəsələr təqribən 10-cu əsrdə yaradılmış, ilk belə məktəblər Xorasanda və 
Mavərənnəhrdə təsis edilmişdir. 11-ci əsrdən başlayaraq mədrəsə əsas tədris müəssisəsi hesab 
edilmişdir. 
 Məhlul – divar daşlarını və ya kərpiclərini bir-birinə bərkitmək üçün hazırlanmış horra (qarışıq) 
 Məqbərə – bax türbə, mavzoley 
 Məscid – müsəlman ibadətgahı, Allaha səcdə yeri. Bir qayda olaraq dəstəmaz almaq üçün nəzərdə 
tutulmuş həyətdən və bir o qədər də bəzəyi olmayan içəri otaqdan ibarət olur. Burada müsəlmanlar 
namaza durur, ruku və səcdə edirlər. Cümə günləri xüsusi cümə namazları qılınır və dini icmanın 
başçısı olan imam xütbə oxuyur. İlk məscidi Məhəmməd Peyğəmbər (s) Mədinədə 623-cü ildə öz 
evinin yaxınlığında səmti (üzü) Kəbəyə (qibləyə) tərəf inşa etmişdir. Qübə məscidi 630-cu ildə Kəbə 
ətrafı və həyəti ilə birlikdə məscid adlanmışdır. Məkkədəki məscid bütün dünyada “Məscidül-Həram” 
(“Beytullah”, yəni “Allahın evi”) adı ilə məşhurdur və müsəlman aləmində ən müqəddəs məscid 
hesab edilir. Sonralar Yaxın və Orta Şərq, Suriya, İran, Orta Asiya, Azərbaycan, Türkiyə və başqa 
ölkələrdə də məscidlərin tikintisinə başlandı. 7-8-ci əsrlərdə inşası bir qədər də genişləndi. Tikilən 
məscidlərdə mehrab, hücrə yerləşdirildi. Dünya memarlığında istər möhtəşəmliyinə, istərsə də 
memarlıq və bəzək işlərinə görə bunlar əsl memarlıq abidələridir. 
 Minarə – İslam memarlığında müqəddəs abidənin bir hissəsi, müsəlmanları ibadətə səsləyən azan 
qülləsi. İlk minarə Bəsrə, Fustat (Bağdad) və Dəməşqdə (Şamda) Əməvilər məscidində tikilmişdir. 
13-cü əsrdən yalnız bir minarəli məscidlər tikilirdi ki, minarə ondan aralı inşa edilirdi (dörd minarəli 
Məkkə məscidi istisna olunmaqla). 14-cü əsrdə İranda və Orta Asiyada, sonralar Misirdə və Yəməndə 
qoşa minarəli məscidlərin tikintisinə başlanmışdır. Minarələrin iki növü vardır: dairəvi və düzbucaqlı 
formalı minarələr. Məscidin minarəsinə çıxmaq üçün əvvəllər xaricdən, sonradan daxildən pilləkənlər 
İslam memarlığı və inşaat 
 
79 
qoyulurdu. Hazırda Türkiyədə bəzi məscidlərin minarələrinə lift quraşdırılır. Azərbaycanda da bir, iki 
və dörd minarəli məscilər vardır. 
 Minbər – məscidin bir elementi. Moizə edən şəxsin oturması üçün nəzərdə tutulur. Hamı tərəfindən 
görünsün deyə minbər məscidin səthindən bir qədər yuxarıda qurulur. Moizə edən şəxs pilləkənlərlə 
minbərə qalxır. Üçdən başlayaraq onlarla pilləsi olan minbərlər vardır. Adətən minbər məscidin qiblə 
divarına bitişik, mehrabın sağ tərəfində olur. Məkkə, Mədinə, Qahirə, İsfahan, İstanbul, Dəməşq kimi 
iri şəhərlərin məscidlərini bəzəyən qədim minbərlər İslam mədəniyyətinin incilərindən sayılır. İlk 
minbərdə 628-629-cu illərdə Məhəmməd Peyğəmbər (s) əyləşib xütbə oxumuşdur. 
 Mollaxana – ibtidai dini tədris müəssisəsi 
 Nef – binanın xarici divarlar, tağlar və ya dirəklərlə əhatə olunmuş, quruluş etibarilə uzunsov və 
düzbucaqlı formada olan daxili fəzası 
 Nervyura – tağbəndin daxili və ya xarici tərəfdən qabırğa formasında qalınlaşdırılmış hissəsi 
 Nəsx – ərəb yazı növlərindən biri. Kufi xəttindən fərqli olaraq bu, düz xətlərlə deyil, əyri cizgilərlə 
yazılır. 
 Nəzirgah – nəzir deyilib, kəsilən (qurbanlıq, nəzirlik heyvanı) yer, pir, ocaq 
 Ornament – müxtəlif fiqurların vahid kompozisiyalı naxışı. Naxışı təşkil edən ünsürlərin (fiqurların) 
həndəsi şəkilli və ya nəbatat amilindən götürülməsindən asılı olaraq, ornamentlər həndəsi və nəbati 
adlanan iki əsas qrupa bölünür. 
 Oyma – müxtəlif inşaat materiallarının (daş, ağac, sümük və s.) qazma üsulu ilə işlənməsi 
 Pir – müsəlmanlarda dini, etiqadi və inamla əlaqədar ibadət, sitayiş yeri 
 Portal – binaların giriş qapısının ətrafında düzəldilmiş memarlıq elementi. Portal, ümumiyyətlə 
qapıdan xeyli hündür və divardan irəli çıxmış şəkildə düzəldilir. Azərbaycan memarlığında portal 
adətən, çatma tağ şəklində verilir. 
 Profil – yandan görünüş 
 Qiblə, əl-Qiblə – hər bir müsəlmanın namaz qılarkən və qurban kəsərkən üz çevirdiyi səmt, istiqamət. 
Məkkədəki müqəddəs Kəbənin səmtidir. 
 Qönçə – dörd tərəfdən məhdudlanmış ornament kompozisiyası. Azərbaycan memarlığında qönçələr 
əsas etibarilə səkkizbucaqlı və ya altıbucaqlı çərçivə daxilində yerləşir. 
 Rotonda – dairəvi və ya yarımdairəvi qübbəli kiçik bina. Çox vaxt sütunlar üzərində qurulur. 
 Sərdabə – məqbərə və türbələrin meyit basdırılan yeraltı hissəsi 
 Stalaktit – mağaraların tavanından asılan damcılardan əmələ gələn əhəngli ərp. Xüsusilə, Azərbaycan 
memarlıq abidələrinin yonma daşdan və xüsusi şəkilli kərpiclərdən quraşdırılmış həndəsi 
həcmliklərdən ibarət hissəsinə də deyilir. 
 Substriksiya – binanın və ya hər hansı bir yükdaşıyan memarlıq elementinin (dirək, sütun, pilon) 
yeraltı hissəsi 
 Tağ – pəncərə, qapı və başqa oyuqların (divardakı boşluğun) üfüqi olmayan örtüyü. Tağların şəkli 
mərkəzə doğru simmetrik olmalıdır. Ən çox yayılmış növ yarımdairəvi tağdır. 
 Tağbənd – prinsip etibarilə günbəzin quruluşuna uyğundur, lakin tağbəndlə planda uzunsov şəkilli 
otaqlar örtülür. 
 Tağpara – tağ hörülərkən daş və kərpiclərin altına qoyulan qövsşəkilli taxta. 
 Tağ yelkənləri – kvadrat profildən (günbəzlə birləşərək) dairəvi formaya keçmək üçün günbəzaltı 
tağların arasına konstruktiv element qoyulur. Onlar yuxarı qalxdıqca dairəvi barabana çevrilir. Tağ 
yelkənləri iki tağ arasındakı günbəzaltı dayaq vəzifəsini görür. Onlar binanın karkası ilə bir konstruktiv 
sistem təşkil edir. 
 Tambur – günbəzin barabanı. Günbəzi saxlayan binanın silindrik və ya çoxtelli tamamlanan (yuxarı) 
hissəsi. Mərkəzi hissəni işıqlandırmaq üçün barabanda pəncərə yeri qoyulur. Ona çox vaxt dini 
binalarda təsadüf olunur. 
 Terrakat – bişirilmiş sarı yaxud qırmızı gildən hazırlanan bədii məmulat 
 Terrasa – səki, meydança, eyvan 
 Tetrakonx – dörd yarımgünbəz 
 Transept – məbədin planına xaçvari forma verən eninə neflərin xaricə çıxan hissəsi 
İslam memarlığı və inşaat 
 
 Tromp – kvadrat formadan səkkizbucaqlıya, onaltıbucaqlıya və dairəvi formaya keçmək üçün divar 
tinlərində düzəldilmiş konstruktiv element. Tromplar günbəz dairəsinin düzbucaqlı həcmindən dairəvi 
şəklə keçməsini asanlaşdıran amillərdən biridir. 
 Türbə, məqbərə – islam, ilahiyyat müqəddəsləri, övliyalar və başqa şəxsiyyətlərin xatirəsini 
əbədiləşdirməkdən üçün onların məzarları üzərində tikilən bina 
 Xəttatlıq – bədii yazı sənəti, avropalaşdırılmış adı “kalliqrafiya”dır. Hürufatın yazı vasitələrinin (məs., 
qamışqələm, lələkqələm və s.) və onların üslubi inkişafı ilə əlaqədar olmuşdur. Xəttatlıq sənəti, əsasən 
orta əsrlərdə Şərqdə, o cümlədən Azərbaycanda geniş yayılmış, ərəb əlifbası ilə yazılan müxtəlif xətt 
növləri meydana çıxmışdır. 10-12-ci əsrlərdə formalaşmış süls, nəsx, müəqqəq, reyhan, tuqi və ruqə 
xətləri yaranmışdır. Şərq ölkələrində, həmçinin Azərbaycanda sonralar divani, təliq, şikəstə, nəstəliq 
xətləri də meydana gəlmişdir. Xəttatlıq əsasən, dini kitabların köçürülməsində, məscid binalarının 
bədii tərtibində geniş istifadə edilmişdir. 
 
 
 
 
 
  
İslam memarlığı və inşaat 
 
81 
 
SON SÖZ 
 
 
Şükürlər olsun ki, Ulu Tanrının köməyi 
ilə dini və elmi mənbələrdən toplanmış 
məlumatlara əsasən, İslam memarlığı və 
inşaatı haqqında kitabçanı tamamlaya bildik. 
Bununla əlaqədar, fikrimi bir neçə kəlmə dua 
ilə başa çatdırıram. 
Həmd və səna olsun Allaha. Onun 
Salam və Salavatı olsun bəşərin ən yaxşısı 
Həzrət Məhəmməd və Hidayət yolunun 
çıraqları olan Əhli-beytinə. 
Sənin böyük, əzəmətli, yüksək, əziz 
adınla, ya Allah! 
Pərvərdigara, ürəklərimizi iman nuru 
ilə işıqlandır. 
Öz mərifət və məhəbbət nurlarını 
ürəklərimizə saç. 
Bizi Öz müqəddəs zatın ilə Ulu 
Peyğəmbərini (s) tanıyan et. 
Əziz Peyğəmbərinin (s) məhəbbət 
nurlarını hamımızın ürəklərimizdə yerləşdir. 
Peyğəmbərin (s) və Əhli-beytinin (ə) 
məhəbbət və mərifət nurlarını hamımızın 
ürəklərimizdə yerləşdir. 
Bizi Öz Peyğəmbərinin (s) və məsum 
İmamlarının davranışları ilə tanış et. Qoy biz 
İs-lam, “Qur’an” və müqəddəs varlıqların 
qədrini bi-lən olaq. Ölülərimizi Öz lütf və 
rəhmətinə şamil et. 
Və ağamız Sahib-əz-Zamanın (ə) 
zühurunu yaxınlaşdır. 
Kitabın yazılışı ərəfəsində öz dəyərli 
məsləhətlərini verən və kömək edən şəxslərə: 
memarlıq doktoru Vilayət Kərimova, tarix 
elmləri doktoru Şahin Fazilə, bədii redaktor 
Qurban Cəbrailə, Beynəlxalq Eko Enerji 
Akademiyasının prezidenti, akademik Fəqan 
Əliyevə, Füzuli adına Əlyazmalar 
İnstitutunun elmi işçisi Hacı Müzəfəddin 
Əzizova, Şelf Layihə istehsalat birliyinin 
inşaatçı mühəndisləri Hacı Ələddin 
Atakişiyev, Akif Nəcəfov və başqalarına 
dərin minnətdarlığımızı bildirib, onlara Ulu 
Allahdan can sağlığı arzulayırıq. 
Vəssələmu aleykum rəhmətullahu və 
bərəkətuhu. 
 
 
 
 
 
 
İslam memarlığı və inşaat 
 
 
QAYNAQLAR 
 
1. Əl- Qur’ani əl-Kərim 
2. Həzrət Əmir-əl-Möminin Əli ibn Əbu Talib (ə). Nəhcül-Bəlağə. Tehran, 1995 
3. Ağazadə F. Gözəl xətt özü sərvətdir. “İslamın səsi” qəzeti, 1-4-cü saylar 
4. Azərbaycan Sovet Ensiklopediyası, 1-10-cu cildlər 
5. Алпатов М.В. Всеобщая история искусства. т. 1. Москва, 1948 
6. Arif Xanlaroğlu, Elmira Novruzqızı. Dünyanı heyrətə salan sənətkar. “Qütb” jurnalı, №4, 2000 
7. Buzovnalı Rəhimağa İmaməliyev. İslam Ensiklopediyası. Bakı, “Boz Oğuz”, 1997 
8. Гасанова А.А. Сады и парки Азербайджана. Баку, “Ишыг”, 1996 
9. Qiyasi Cəfər. Yaxın-uzaq ellərdə. Bakı, “İşıq”, 1985 
10. Qiyasi Cəfər. Nizami dövrü memarlıq abidələri. Bakı, “İşıq”, 1991 
11. Emin Əliyev. Orta əsrlərdə Azərbaycanda İslam mədəniyyəti. Gənc Azərbaycanşünasların 
məruzələri. Bakı, 1998 
12. Əli Heydər Babayev. Nizami Gəncəvinin geologiya məsələləri. Bakı, 1999 
13. Əli İzzətoviç. İslam intibahı və müasir reallıq. “Qütb” jurnalı, №2, 1999 
14. Əliyev Q.Ə. Əcəmi Naxçıvaninin yaradıcılığında harmoniya və mütənasiblik problemləri. 
Memarlıq namizədi alimlik dərəcəsi almaq üçün təqdim edilmiş dissertasiyanın avtoreferatı. Bakı, 
1996 
15. Əbdürəşid əl-Bakuvi. Abidələrin xülasəsi və qüdrətli hökmdarların möcüzələri. Bakı, “Nur”, 1992 
16. Əzizov M. Ərəb qrafikasında xətt növləri. ”İslam dünyası” qəzeti. 
17. Əhməd Cəfərzadə, Seyfəddin Qəniyev, Rafik Alışov, Sərvan Rəsulov. Şamaxı. Bakı, 1982 
18. Zakir Məmmədov. Azərbaycan fəlsəfəsi tarixi. Bakı, “İrşad”, 1994 
19. İstanbul. Yücel Akat. Ankara, 1993 
20. İslam, tarix, fəlsəfə, ibadətlər. Bakı, “Elm”, 1994 
21. İmran Cəfərzadə. Əcəmi ilk Azərbaycan memarlıq məktəbinin banisidir. “İqtisadiyyat” qəzeti, 4-
10 oktyabr, 1999 
22. İman işığında. Bakı, “Gənclik”, 1998 
23. Идаят Керимов. Формирование исламской архитектуры Азербайджана. Gənc 
Azərbaycanşünasların məruzələri. Bakı, 1998 
24. Идаят Керимов. Гармония и ритм в зодчестве Азербайджана в Исламский период. 
Azərbaycan incəsənətinin Avropa mədəniyyəti ilə qarşılıqlı əlaqələri. Bakı, “Çaşıoğlu”, 1999 
25. Казиев А.Ю. Художественное оформление Азербайджанской рукописной книги XIII-XIV 
веков. М., “Книга”, 1977 
26. Məşədi Arif Xanlaroğlu. Mən elm şəhəriyəm. Bakı, 1998 
27. Məşədi Arif Xanlaroğlu, Məşədi İttifaq Mirzəbəyli. İbn Sina ilə Bəhmənyarın söhbəti. Bakı, 
“Nurlan”, 1999 
28. Мурад Филфрид Хоффман. Из дневника немца-мусульманина. Кувейт-Москва, 1997 
29. Məşədi xanım Nemət. Azərbaycanda pirlər. Bakı, Azərnəşr, 1997 
30. Məmmədzadə K.M. Azərbaycanda inşaat sənəti (4-16 əsrlər). Bakı, “Elm”, 1978 
31. Məmmədov X.S., Əmiraslanov İ.R., Nəcəfov H.N., Mürsəlov L.A. Naxışların yaddaşı. Bakı, 
Azərnəşr, 1981 
32. Müasir Azərbaycan memarlığı və incəsənəti. Bakı, “Elm”, 1982 
33. Memar Tələt Xanlarov. Bakı, 1997 
34. Məmmədov A.M. Əmək, var-dövlət və yoxsulluq haqqında İslam təsəvvürləri. İslam 
araşdırmaları. 9-cu buraxılış. Bakı, 1999 
35. Неймат М.С. Корпус эпиграфических памятников Азербайджана, т. 1. Баку, “Елм”, 1981 
36. Nizami Gəncəvi. Sirlər xəzinəsi. Bakı, “Yazıçı”, 1981 
37. Nizami Gəncəvi. Xosrov və Şirin. Bakı, “Yazıçı”, 1992 
38. Nizami Gəncəvi. Leyli və Məcnun. Bakı, “Yazıçı”, 1982 
İslam memarlığı və inşaat 
 
83 
39. Nizami Gəncəvi. İsgəndərnamə. Bakı, “Yazıçı”, 1982 
40. Nizami Gəncəvi. Yeddi gözəl. Bakı, “Yazıçı”, 1983 
41. Nəbiyev N. Coğrafi adların mənşəyi (qısa lüğət). Bakı, “Maarif”, 1969 
42. Nərgiz Əliyeva. Azərbaycan Yaqub əl-Həməvinin əsərlərində. Bakı, “Çaşıoğlu”, 1999 
43. Osman Nuri Topbaş. Mövlana dərgahından əsintilər. Bakı, “Gənclik”, 1997 
44. Paşayev Q. Altı il Dəclə-Fərat sahillərində. Bakı, 1976 
45. Rasim Əfəndi. Azərbaycanda dekorativ tətbiqi sənətləri. Bakı, 1976 
46. Rizvan Qarabağlı. Azərbaycan memarlığı dünən, bu gün, sabah. “Cahan” jurnalı, №3, 1997 
47. Salamzadə Ə. Əcəmi Naxçıvani. Bakı, “Elm”, 1976 
48. Salamzadə A.V., Məmmədzadə K.M. Azərbaycan memarlığının Naxçıvan məktəbi abidələri. 
Bakı, “Elm”, 1981 
49. Seyid Cəfər Şəhidi. İslam tarixi və təhlillər 
50. Titus Burhard. İslam incəsənətində əbədi dəyərlər. “Cahan” jurnalı, №4, 1998 
51. Telman Haqverdiyev. Abidələr tarixin sirdaşıdır. Bakı, “Gənclik”, 1982 
52. Tomiras Babanlı, Validə İmaməliyeva. Azərbaycan salnaməsindən səhifələr. Bakı, “Boz Oğuz”, 
1997 
53. Ustad Məmmədağa Cəfəri. Nizami Gəncəvinin şerlərində hikmət, irfan və etik mövzular. Tehran, 
1996 
54. Ustad Cəfər Sübhani. Vilayət günəşi. 1-ci cild, 1999 
55. Усейнов М., Бретаниский А., Саламзаде А. Архитектура Азербайджана. М., 1963 
56. Фатуллаев-Фигаров. Архитектурная энциклопедия Баку. Международная архитектура 
стран Востока. Баку-Анкара, 1998 
57. Фарид Алекперов. Охрана здоровья в средневековом (X-XVII вв.) Азербайджане. Баку, 
1999 
58. Xacə Nəsrəddin Tusi. Əxlaqi-Nasiri. Bakı, “Elm”, 1986 
59. Hacı Sabir Həsənli. Haqqa doğru. Bakı, “Elm və həyat”, 1998 
60. Hacı Abutalib Məmmədov. İslamın ziyarət abidələri. Bakı, “İrşad mərkəzi”, 2001 
61. Camal Mustafayev. Orta əsrlərdə sənətkar təşkilatları. “Cahan” jurnalı, №4, 1982 
62. Şeyxül-İslam Allahşükür Paşazadə. Qafqazda islam. Bakı, Azərnəşr, 1991 
63. Şahzadə Çarlz. Qərblə İslam dünyası arasında körpü salınmalıdır. “Cahan” jurnalı, №4, 1998 
64. Şahin Fazil Fərzəlibəyli. Azərbaycan və Osmanlı imperiyası. Bakı, Azərnəşr, 1995 
65. Сеидбейли Марям Гасан кызы. Научно-культурная жизнь Азербайджана. Баку, 
“Чашыоғлу”, 1999 
66. Qabusnamə. Bakı, Azərnəşr, 1989 
67. N.Əliyev. Nizaminin “İsgəndərnamə” əsərində memarlıq fikirləri. Məqalələr toplusu. Nizami 
Gəncəvi və Azərbaycan incəsənəti. Bakı, “Elm”, 1997 
68. Məşədi Arif Xanlaroğlu. Nardaranın Tac-Mahalı. “Nəbz” qəzeti, 22-28 sentyabr, 2001. 
69. Qiyasi Cəfər. İslam Şərqi memarlığının inkişaf prosesində Azərbaycanın yeri. Bakı, “Kainat” 
jurnalı. 
  
İslam memarlığı və inşaat 
 
 
MÜNDƏRĠCAT 
 
 
Ön söz .................................................................................................................................... 3 
İslama əsaslanan memarlıq .................................................................................................. 4 
İslam abidələrinin yaranmasında inşaat sənəti .................................................................... 9 
Müsəlman dünyasında şəhərsalma ....................................................................................... 12 
İslami naxışlar insanla Allah arasında əbədi vəhdət yaradır .............................................. 18 
İslam abidələrini bəzəyən nəqqaşlar ..................................................................................... 23 
İslam abidələrini yaradan memar və ustalar ........................................................................ 27 
Nizami Gəncəvinin tərcümeyi-halı ........................................................................................ 32 
Nizami Gəncəvinin əsərlərində memarlıq və inşaat .............................................................. 35 
Şeyxül-mühəndisin Əcəmi Naxçıvani ................................................................................... 44 
Əcəmi sənətindən bəhrələnmiş memar Sinan ....................................................................... 47 
İslamın möhtəşəm abidələri ................................................................................................... 51 
Azərbaycanın möhtəşəm  memarlıq abidələri ....................................................................... 59 
Elm şəhərinin banisi – Məhəmməd Peyğəmbər (s) ............................................................... 69 
Elm və iman, onların vəhdəti cəmiyyətin inkişafında əsas amildir ...................................... 71 
Əsmaül-Hüsna ....................................................................................................................... 73 
İmam Cəfər Sadiq (ə) elm və alim haqqında ......................................................................... 75 
Şahin Fazil Münacat ............................................................................................................. 76 
Bəzi memarlıq terminləri lüğəti ............................................................................................. 77 
Son söz .................................................................................................................................... 81 
Qaynaqlar ............................................................................................................................... 82 
 
