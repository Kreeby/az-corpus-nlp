_________________Milli Kitabxana_________________ 
1
_________________Milli Kitabxana_________________ 
2
MARK TVEN 
SEÇİLMİŞ ƏSƏRLƏRİ 
"ÖNDƏR NƏŞRİYYAT" 
BAKI-2005 
_________________Milli Kitabxana_________________ 
3
  
Bu kitab "Mark Tven. Tom Soyyerin macəraları" 
 (Bakı, Yazıçı, 1989) və "Mark Tven. Heklberri Finnin macəraları"  
(Bakı, Gənclik, 1975) nəşrləri əsasında təkrar nəşrə hazırlanmışdır 
Tərcümə edənlər: Şəfiqə Ağayeva 
Həmid Qasımzadə 
Ön sözün müəllifi: Zeydulla Ağayev 
813.52 - dc 21  
AZE 
Mark Tven. Seçilmiş əsərləri. Bakı, "Öndər nəşriyyat", 2005, 464 səh. 
Bu kitabda Amerika ədəbiyyatının klassiklərindən olan Mark Tvenin iki romanı: 
"Tom Soyyerin macəraları" (1876) və "Heklberri Firmin macəraları" (1885) əsərləri 
Azərbaycan oxucusuna təqdim olunur. 
Birinci romanda - balaca Tomun macəralarında Amerika təhsil sistemi əsas gülüş
hədəfinə çevrilir; burada böyük məharətli yazıçı dünyaya uşaqların gözü ilə baxır. 
“Tom Soyyerin macəraları”nın davamı kimi işlənmiş “Heklberri Finnin 
macəraları”nda isə zənci Cim obrazını romana gətirməklə müəllif irqi ayrı-seçkiliyə öz 
nifrətini bildirmişdir ki, bu da əsəri ictimai məzmunlu roman səviyyəsinə qaldırmışdır. 
İrqi ayrı-seçkiliyin tüğyan elədiyi illərdə bu cür ifşaedici mahiyyətli bir əsər yaratması
Mark Tvenin vətəndaş cəsarətinin parlaq ifadəsi idi. XX əsrin tanınmış yazıçısı, Nobel 
mükafatı laureatı Ernest Heminquey heç də təsadüfi olaraq demirdi ki, bütün Amerika 
nəsri “Heklberri Finnin macəraları” romanından törəmişdir. 
ISBN 9952-416-47-3 
© "ÖNDƏR NƏŞRİYYAT", 2005 
  
_________________Milli Kitabxana_________________ 
4
_________________Milli Kitabxana_________________ 
5
GÜLÜŞLƏ, QƏHQƏHƏYLƏ ÖLDÜRƏN SƏNƏTKAR 
Amerika Birləşmiş Ştatlarının ədəbiyyatını Səmuel Lənqhom Klemens -Mark Tven 
(1835-1910) olmadan təsəvvür etmək mümkün deyil. O, doğma xalqının təkcə tanınmış
satira və yumor ustası deyil, həm də ABŞ ədəbiyyatının gələcək inkişafının strategiyasını
müəyyənləşdirən bir sənətkardır. XX əsrin tanınmış ABŞ yazıçısı, Nobel mükafatı laureatı
Ernest Heminquey heç də tssadüfən deməmişdir ki, "Bütün Amerika nəsri "Heklberri 
Finnin macəraları" romanından törəmişdir". 
Düzdür, "Heklberri Finnin macəraları" romanı 1885-ci ildə çapdan çıxana qədər də
Mark Tven artıq ABŞ ədəbiyyatının ən parlaq simalarından hesab olunurdu. Lakin bu 
roman yazıçının yaradıcılıq zirvəsidir. Burada onun əvvəlki bütün əsərlərinin ən yaxşı
cəhətlərinin didaktik vəhdəti vardır və ondan sonrakı ABŞ nəsri "Heklberri..."ni öz şərəfli 
sələfi hesab etmişdir. 
30 noyabr 1835-ci ildə Missuri ştatındakı Hənnibal qəsəbəsi yaxınlığında, kiçik 
Florida kəndində anadan olmuş Mark Tven erkən uşaqlığından ehtiyacın minbir 
labirintindən keçmişdir. Yaşadığı mühitin "dibindəki" bütün eybəcərlikləri və çirkabları
öz gözü ilə görmüş sənətkar sonrakı uzun və məhsuldar yaradıcılığı ərzində kapital 
aləminin üfunətini özunün gülüş və qəhqəhə hədəfınə çevirmişdir. 
Mark Tven öz erkən yaradıcılığı ilə bütün ABŞ ədəbiyyatının istiqamətini 
dəyişmişdir! Bu, hər bir sənətkara qismət olmayan taledir. Ədəbi yaradıcılıqda ilk 
addımlarını atan M.Tven həm özünəqədərki romantik ədəbiyyatın səviyyəsi, həm də
bütün qəzet və jurnallarda tüğyan edən "qara yumor"la barışa bilmirdi. Daha çox ingilis 
realist ədəbiyyatının ənənələrinə istinad edən yazıçı ABŞ ədəbiyyatı üçün tamamilə yeni 
olan yumor yarada bildi. 
Yerli hindu tayfalarının silah gücünə sıxışdırılması, müxtəlif lokal müharibələr 
M.Tven dövrü Amerikası üçün çox xarakterik idi. Belə doyüşlərin təmas xətlərri "frontir" 
(sərhəd) adlanırdı və amerikan "qara yumor"u məhz həmin frontirlərdə yaranır və
yayılırdı. Daha çox başqasının şəxsi ləyaqətini və milli mənliyini məsxərə obyektinə
çevirən həmin yumor Mark Tvenin realist yaradıcılıq aləminə zidd idi və onun ədəbi 
novatorluğu da məhz bu məqamdan başlayır. 
Mark Tven ədəbi yaradıcılığa başlayanda satira və yumor qəzet və jurnalların aparıcı
janrı kimi diqqəti cəlb edirdi. Qəzet yumoristlərinin əksəri professional yazıçı olmasa da, 
onların yaradıcılığı Anıerika ədəbiyyatının sonrakı inkişafında ciddi iz buraxmışdu. Onlar 
ilk dəfə olaraq yerli folklorun müxtəlif janrlarının potensial imkanlarını görüb 
qiymətləndirə bilmiş, onları şifahi xalq yaradıcılığından ədəbiyyata gətirmişdilər. Bu, 
onların tarixi xidməti idi. Lakin 
  
_________________Milli Kitabxana_________________ 
6
bu yumoristlərin əksəri bir qayda olaraq cənub ştatlarındakı torpaq sahiblərinin, qul istismarından 
varlananların tərəfində dayanırdı. Bu məhdudluq onları ucuz gülüşə meylləndirir, komik vəziyyət 
yaratmaq üçün aşağı təbəqə nümayəndələrinin, əksər hallarda isə yerli hinduların gülünc vəziyyətə
düşməsinə aid bir-birinə bənzəyən və tezliklə unudulan "əsərlər" yaratmaqdan yuxarı qalxmağa 
qoymurdu. Mark Tvenin ilk əsərləri isə öz kəskinliyi, ifşaedici mahiyyəli ilə diqqəti cəlb edirdi. 
Sonrakı sabit və həmişə inkişafda olan məhsuldar yaradıcılıq yolu isə onu təkcə yumorist kimi deyil, 
həm də kəskin satira ustası kimi dünya ədəbiyyatına bəxş etmişdir. 
O, ucuz, bayağı komik effekt axtarmır, yalnız cəmiyyət üçün xeyirli olan ciddi gülüşə üstünlük 
verirdi. M.Tveni öz sələflərindən və müasirlərindən fərqləndirən əsas cəhətlərdən biri də budur. O, 
dəbdə olan "İfrat qəddarlıq" yolu ilə getməyərək "kobud yumor" materialı olan sərxoşluq, 
xoşagəlməz qoxular, qətl, meyit və s. kimi süjet çalarlarından qaçmış, dərin humanist xarakterli 
əsərlər yaratmışdır. Erkən yaradıcılıq dövrünün məhsulları olan "Daç Nikdə qətl", "Təzə cinayət", 
"Şöhrət çələngli qatillər" və başqa yumoristik skeçlər -- birpərdəli komediyalar məhz yazıçının 
ictimai-faydalı iş görmək inancının nəticəsi kimi qiymətlidir. Kobud yumor mövzusuna gəlincə isə, 
qeyd etmək lazımdır ki, bu, M.Tvenin qanlı səhnələrə olan meylindən deyil, pisliyi, nadanlığı, 
yamanlığı gülüşlə öldürmək kimi humanist məqsədindən irəli gəlirdi. 
Mark Tvenin yaradıcılığını üç dövrə bölmək olar. Onun bir yazıçı kimi formalaşıb ümumxalq 
məhəbbəti qazanması yaradıcılığının birinci düvrünə təsadüf etsə də, yazıçıya əsl şöhrəti ikinci 
dövrdə - XIX əsrin 70-80-ci illərində qələmə aldığı iri həcmli əsərləri gətirmişdir. "Tom Soyyerin 
macəraları" (1876), "Avara adam xaricdə" (1880), "Şahzadə və dilənçi" (1882) və "Heklberri Finnin 
macəraları" (1885) əsərlərində müəllif hadisələri incə, zərif yumor hissi ilə qələmə alsa da, oxucunun 
mühakiməsinə verilən problemlər qlobal mahiyyəti, dağıdıcı, məhvedici gücü ilə yadda qalır. 
Burada belə bir haşiyə qoymağa ehtiyac duyulur ki, ailə qurandan sonra M.Tvenin yaradıclığında 
ictimai mahiyyətin güclənməsi, reallığın daha parlaq ifadəsi, qabardılan məsələlərin bəşəri çəkisinin 
artması birbaşa olaraq onun həyat yoldaşı Oliviyanın adı ilə bağlıdır. Oliviya təkcə sədaqətli həyat 
yoldaşı, övladlarını ifrat dərəcədə sevən qayğıkeş ana deyildi, o həm də yazıçı ərinin ilk oxucusu, ilk 
məsləhətçisi və tənqidçisi idi. Ziyalı ailəsindən çıxmış, həm yüksək ailə tərbiyəsi, həm də mükəmməl 
təhsil almış Oliviyanın bədii zövqü ərini tam qane edir, mövzu seçimində, bu və ya digər hadisənin 
ədəbi həllində onunla hesablaşmağa vadar edirdi. İlk iri həcmli əsər olan "Tom Soyyerin macəraları" 
romanının uğurlu alınması və sonrakı əsərlərinin oxucu auditoriyasına daha dərin təsiri məhz həyat 
yoldaşı Oliviyanın fəal və yaradıcı müdaxiləsi nəticəsində mümkün olmuşdur.  
Mark Tven insan hüquqlarının tapdanmasını, hindulara divan tutulmasını, irqi ayrı-seçkiliyi, 
xalqın böyük əksəriyyətinin ehtiyac içərisində yaşamasını sakit qarşılaya bilmirdi. O, bütün 
yaradıcılığı boyu əzilən milyonların tərəfində dayanmışdır. 
Ona xas olan ən xarakterik xüsusiyyətlərdən biri də öz vəzifəsini təkcə ədəbi əsər yazmaqla 
bitirməməsi idi. M.Tven fəal həyat mövqeyi tutan ziyalı idi. 1885-ci ildə ABŞ prezidentinə yazdığı
məktubunda o, qərbdə yaşayan hindulara qarşı hakimiyyət dairələrinin vəhşi münasibətinə ciddi 
etirazını bildirmiş, bu özbaşınalığa son qoyulmasını tələb etmişdir. M.Tvenin bu mübariz əhvalı, 
humanist mövqeyi qələmə aldığı əsərlərin hamısını vahid leytmotivdə birləşdirir. 
ABŞ yazıçısının iki romanı bir kitab halında Azərbaycan oxucusuna ilk dəfə təqdim edilir. "Tom 
Soyyerin macəraları" və xüsusilə "Heklberri Finnin macəraları" romanları Mark Tvenin şah əsərləri 
hesab edilir. Balaca Tomun macəralarında Amerika təhsil sistemi əsas gülüş obyektinə çevrilir, 
burada yazıçı dünyaya böyük məharətlə uşaqların gozü ilə baxır. Bu romanın davamı kimi işlənmiş
"Heklberri Finnin macəraları" əsərində isə zənci Cim obrazının romana gətirilməsi ilə irqi ayrı-
seçkiliyə müəllif nifrəti əsəri sosial roman səviyyəsinə yüksəldir. İrqi ayrı-seçkiliyin tüğyan etdiyi bir 
dövrdə bu cür ifşaedici mahiyyətli əsərin ortaya çıxması Mark Tvenin vətəndaş cəsarətinin parlaq 
ifadəsi idi. 
_________________Milli Kitabxana_________________ 
7
Bu romanda M.Tven öz oxucusunu yenidən "Tom Soyyerin macəraları" əsərindəki sevimli 
qəhrəmanları ilə görüşdürür. Lakin illər ötmüş, əvvəlki uşaqların yerini sosial mühitin get-gedə daha 
çox sıxışdırdığı dərdli-ələmli yeniyetmələr və gənclər tutmuşdur. 
Seçdiyi macəra janrı Tvenin doğma Amerika torpağını misilsiz bir məhəbbətlə sevməsi, 
Missisipi vadisinin gözəlliklərini vəsf etməsi, habelə müəllifin insan və təbiət probleminə didaktik 
baxışını aydınlaşdırmaq üçün gözəl imkanlar açmışdır. Zənci Cimlə daha təhlükəsiz yerlərə qaçan 
Heklberri həm əsrarəngiz təbiəti, həm də onun qoynunda baş verən qanlı hadisələri görür, addımbaşı
insan hüquqlarının pozulduğunun, insan şəxsiyyətinin alçaldığımn şahidi olur. Birinci romandakı
balaca dindar Heklberrinin yerini get-gedə dörd tərəfdəki hadisələrə ayıq gözlə baxan, ziddiyyətlərin 
əsl mahiyyətini anlamağa çalışan Heklberri tutur. 
Qəhrəmanın mənəviyyatındakı mürəkkəb dəyişiklik, əvvəlki Hekin əvəzində xaraktercə yeni 
olan dolğum obrazın dayanması prosesi, həqiqətin və reallığın daha dərindən dərk edilməsi, Amerika 
dünyasında gördüklərindən dəhşətə gələrək sərbəst və azad həyat haqqında düşüncələri Mark Tvenin 
ozünün gəldiyi nəticələrin bədii ifadəsi idi. Hər iki əsərdəki Amerika yalanlar, saxtakarlıq və
zorakılıq Amerikasıdır. Belə Amerikada nə Tom və Heklberri kimi kimsəsizlərə, nə də zənci Cim 
kimi qaçqınlara yer vardır. 
Ən çətin mətləbləri incə gülüşün ifşaedici qəhqəhəsi ilə oxucuya çatdıran Mark Tven belə bir 
inamı təlqin edirdi ki, əclaflar, qaniçənlər öz əcəlləri ilə ölüb getməzdən əvvəl onları məsxərəyə
qoyub alçaltmaq, məhv etmək lazımdır. Özünün məşuır "Sirli naməlum şəxs" povestində
qəhrəmanının dili ilə dediyi kimi, "gülüşün hücumuna qarşı heç nə tab gətirə bilməz". 
Mark Tvenin dünya ədəbiyyatı qarşısındakı xidmətlərinin böyüklüyü bir də orasındadır ki, onun 
ifşaedici, dağıdıcı satirası fövqəladə gərginliyi ilə seçilən tarixi mərhələdə yaranırdı. Dünya 
kapitalizmi düşərgəsində siyasi və iqtisadi, sinfi və milli ziddiyyətlər kəskinləşir, kapitalist 
ölkələrinin daxili və xarici siyasətində irtica mahiyyəti aparıcı mövqeyə keçirdi. M.Tvenin gözləri 
önündə konstitusiya qanunları bir-bir pozulur, Amerika tədricən demokratik respublikadan "taxt-
tacında respublikaçıların oturduğu monarxiyaya" çevrilirdi. 
Yazıçının biganə qaldığı bircə dənə də olsun problem yox idi. O, ABŞ-ın Havay adalarındakı
özbaşınalığını məsxərəyə qoyurdu: budur, ABŞ Qrenada kimi kiçik bir adanı oz süngüsünə
keçirmişdir; Tven Avropanın amerikanlaşdırılması təhlükəsindən narahat olurdu: budur, dünyanın bir 
çox regionunda ABŞ hərbi bazaları ölüm və qırğın simvollarına çevrilmişdir, İraqda başlanmış
mənasız müharibə minlərlə adamın həyatına son qoymuş, bir ölkəni xarabazarlığa çevirmişdir... 
Təəssüf ki, belə paralellər çoxdur. Bütün bunlar həm Mark Tvenin sənətkar dühasının böyüklüyünü 
bir daha təsdiq edir, həm fövqəlgüclü dövlətlərin yırtıcı xisləti haqqında inamımızı gücləndirir, həm 
də bizi belə bir təbii qənaətə gəlməyə vadar edir: nə qədər ki, yer üzündə təpədən-dırnağa 
silahlanaraq dişlərini başqasına qıcayan fovqəldövlətlər vardır, no qədər ki, vəhşi xislətini terror və
vahimə vasitəsilə yeridən ünsürlər vardır. nə qədər ki, pislik yaxşılığa meydan oxuyur, Mark Tvenin 
satirasının ifşaedici mahiyyəti də var olacaqdır. Əslində bu, onun əsərlərinin həmişəyaşarlığıdır! 
Onun yaradıcılığına hələ yazıçının sağlığında dünyəvi maraq var idi. Müəllifin əsərləri fransız, 
alman, türk, rus... dillərinə tərcümə olunurdu. Tvenin gülüş obyektinin təkcə Amerika olmadığını
görən, bu gülüşü həm də öz dərdlərinə məlhəm bilən, bu gülüşün gücü ilə öz xalqlarının yaşayış
tərzində və məişətində çevriliş etməyə ümid bəsləyən mütərcimlərhələ XIX əsrin axırları, XX əsrin 
əvvəllərində onun zəngin yaradıcılığına müraciət edirdilər. 
Mark Tvenin Azərbaycana ilk "gəlişi" türk dili vasitəsilə olmuşdıır. 1910-cu ildə Bakıda Orucov 
qardaşlarının mətbəəsində Amerika yazıçısının "İyirmi beş milyonluq çek" kitabı çapdan çıxmışdır. 
Əsəri məşhur teatr tənqidçisi Hacı İbrahim Qasımov türkcədən dilimizə çevirmişdir (İngiliscədən 
türk dilinə isə Məhəmməd Xalid tərcümə etmişdi). 
Sonralar respublikamızda Mark Tvenin yaradıcılığına maraq heç vaxt səngiməmişdir. 
Oxucularımızın diqqətinə təqdim edilən bu iki roman keçən əsrin 30-cu illərində A.Əfəndizadənin 
_________________Milli Kitabxana_________________ 
8
tərcüməsində çapdan çıxmış, böyük maraqla qarşılanmışdır. 1947-ci ıldə İ.Nəfisi tərəfindən tərcümə
olunmuş "Şahzadə və dilənçi" əsəri ayrıca kitab halında çap edilmişdir. Bir neçə ildən sonra 
"Azərnəşr" onun on beş əsəri toplanmış "Seçilmiş hekayələr" kitabını oxucularımızın mühakiməsinə
vermişdir (tərcümə edənlər Cabbar Məcnunbəyov və İslam İbrahimov. Bakı, 1953). Bundan sonra 
"Gənclik" nəşriyyatı "Şahzadə və dilənçi"ni ikinci dəfə nəşr etmişdir. 
Bu kitabda oxucuya təqdim olunan "Tom Soyyerin macəraları" və "Heklberri Finnin macəraları" 
romanları keçən əsrin əllinci illərinin axırlarında yenidən tərcümə edilmiş və müvafiq olaraq 1958-
59-cıı illərdə çapdan çıxmışdır. Birinci əsəri Şəfiqə Ağayeva, ikincini isə Həmid Qasımzadə tərcümə
etmişdir ("Gənclik" nəşriyyatı ikinci romanı 1975-ci ildə təkrar nəşr etmişdir). Nəhayət, 1961-ci ildə
"Uşaqgəncnəşr" M.Tvenin on bir hekayəsinin toplandığı "Milyon funt sterlinqlik bank bileri" kitabım 
Rafael Nağıyevin tərcüməsində çapdan buraxmışdır. 
...Mark Tvenin uşaqlığının keçdiyi doğma Hənnibal qəösəbəsindəki təpənüı üstündə bir-birilə
şirin söhbət edən iki oğlanın heykəli uzaqdan diqqəti cəlb edir. Bu, Tvenin qəhrəmanları Tom və
Heklberrinin heykəldir. Onlar sanki şirin-şirin söhbət edə-edə ayaqlarının altından axan Missisipi 
çayına tərəf addımlayırlar. 
Təxminən yüz otuz il bundan qabaq Hənnibal qəsəbəsində ayaq açmış Tom və Heklberri indi də
yol gedir, dünyanı dolaşır, qələmindən çıxdıqları məşhur yazıçının, satira və yumor ustasının — 
dünya ədəbiyyatının korifeylərindən olan Mark Tvenin şöhrətini, xoş sorağını dönə-dönə bütün yer 
üzünə yayırlar... 
Zeydulla Ağayev 
filologiya elmləri doktoru 
_________________Milli Kitabxana_________________ 
9
  
_________________Milli Kitabxana_________________ 
10
_________________Milli Kitabxana_________________ 
11
BİRİNCİ FƏSİL 
MƏSƏLƏ VURUŞMADAN BAŞLÄNIR 
-     Tom! Cavab gəlmir. 
-    Tom! 
Cavab eşidılmır. 
-  Çox qəribədir, görəsən bu uşaq harada itib-batıb!.. Tom! 
Cavab gəlmir. 
Polli xala cynəyini burnunun ucuna endirdi və onun üstündən bütün otağı 
gözdən keçirtdi; sonra eynəyi alnına qaldırdı, onun altından otağı gözdən 
keçirtdi. O, uşaq kimi xırda bir şey axtardıqda çox nadir hallarda eynəkdən 
baxardı, demək olar ki, heç baxmazdı; bu eynək onun bəzəyi və fəxri idi. Onu 
zəruriyyətdən deyil, yarışıq üçün almışdı, gözünə taxanda heç bir şeyi görə
bilmirdi. O, bir dəqiqəliyə özünü itirdi, sonra yavaşcadan - elə yavaşcadan ki, 
yalnız otağın mebeli onun səsini eşidə bilərdi - dedi; 
- Bir dayan, əlbət əlimə keçərsən!.. 
Sözünü qurtarmamış əyildi, döşəmə şotkası ilə çarpayının altını axtarmağa 
başladi. Şotkanı hər dəfə çarpayının altına uzatdıqdan sonra dayanıb nəfəsini 
dərirdi. Orada pişikdən başqa heç bir şey çıxara bilmədi. 
- Belə də uşaq olar! Ömrümdə belə nadinc görməmişəm! 
O, taybatay açılmış qapıya yanaşaraq kandarda dayandı və öz bostanını - alaq 
basmış pomidor ləklərini gözdən keçirtdi. Tom orada da görünmürdü. Onda Polli 
xala uzaqlarda eşidilsin deyə mümkün qədər səsini qaldıraraq qışqırdı: 
- To-o-om, haradasan? 
Onun arxa tərəfində yüngül bir xışıltı eşidildi, dönüb baxdı, qapıdan çıxıb 
əkilmək istəyən uşağın lap elə vaxtındaca aşırmasından yapışdı. 
- Belədir ki, var! Anbara baxmaq heç ağlıma gəlməyib. De görüm, sən 
orada nə edirdin? 
- Heç bir şey. 
- Heç bir şey? Bir əllərinə, ağzına baxsana. Bu nədir belə? 
- Bilmirəm, xala. 
- Amma mən bilirəm. Bu mürəbbədir, bildinmi, mürəbbədir. Yüz dəfə 
sənə demişəm ki, mürəbbəyə əl vurma, döyüb öldüirərəm. O çubuğu ver mənə. 
_________________Milli Kitabxana_________________ 
12
  
Çubuq yuxarı qalxdı, deyəsən bu müsibətdən yaxa qurtarmaq mümkün 
olmayacaqdı. 
- Xala, bir ora baxın, o arxa tərəfinizdəki nədir? 
Xala özünü təhlükədən qorumaq üçün tumanının balağını yığışdıraraq geri 
döndü. Uşaq isə bir anda uca hasarı aşıb gözdən itirdi. 
Polli xala ilk dəqiqədə özünü itirdi, sonra mülayimcəsinə qaqqanaq çəkib 
güldü: 
- Di, bacar görüm onunla, necə bacarırsan! Mən də ki, bircə ağıllanmıram 
da... Məgər o, başıma az kələk açıb! Mənim yerimə ayrı adam olsaydı, indi 
ağıllanmışdı. Qocanın axmağı ələ düşməz! Yaxşı deyiblər ki. "qoca köpəyə təzə
oyun öyrətmək olmaz". Aman yarəb, axı o hər gün təzə bir kələk düzəldir, mən 
bunları haradan başa düşə bilərəm! Elə bil ki, məni nə qədər təngə gətirməyi də
bilir. Bilir ki, bircə anlığa məni güldürsə və ya diqqətimi yayındırsa qollarım 
boşalacaq, daha ona bircə kötək də ilişdirə bilməyəcəyəm. Təqsirimi niyə
gizlədim! Mən öz borcumu yerinə yetirə bilmirəm. Axı müqəddəs kitablarda 
yazılıbdır ki, uşağa rəhmi gələn adam onu məhv edir. Bundan heç bir şey 
çıxmayacaqdır, nahaq yerə günaha batıram. Onun qəlbinə cin-şeytan girib, mən 
bunu bilirəm, ancaq nə edə bilərəm, tifil rəhmətlik bacımın balasıdır, ona əl 
qaldırmağa ürəyim gəlmir! Elədiyi işlərə göz yumuram, vicdanım mənə əzab 
verir, cəzalandırıram, ürəyim davam gətirmir. Daha nə etrnək olar, müqəddəs 
kıtablarda da yazılıbdır ki, insanın dərdi çox, ömrü isə qısa olur; məncə elə belə
də var. Bu gün tənbəllik edib məktəbə getmir, gərək sabah onu yaxşıca 
cəzalandıram, bir iş tapşıram ki, evdən bayıra çıxa bilməsin. Bütün uşaqlar 
bayram etdiyi bir vaxtda onu işləməyə məcbur etmək insafdan deyil, onunçün 
işləmək hər şeydən ağırdır, ancaq nə edim, mən gərək öz vəzifəmi yerinə
yetirəm, yoxsa uşağı bədbəxt edərəm. 
Tom məktəbə getmədi, öz vaxtını çox gözəl keçirdi. Axşam yeməyinə qədər, 
sabah üçün odun mişarlamaq və gözlük qamqalaq qayırmaqda zənci uşaq Cimə
kömək etmək üçün ancaq evə qayıda bildi. Hər halda Cim öz işlərinin dörddə üç 
hissəsini görüb qurtarana qədər Toa macal tapıb sərgüzoştlərini ona nağıl edə
bildi. Tomun kiçik, ögey qardaşı Sid, ona tapşırılan işin hamısını görüb 
qurtarmışdı (o, qamqalağı, odun talaşalarını yığıb evə daşıyırdı). Sid sözəbaxan 
və dəcəlliklə işi olmayan dinc bir uşaq idi. 
Tom axşam yeməyini yediyi və fürsət düşdükcə qənddandan qənd 
çırpışdırdığı müddətdə Polli xala ona cürbəcür ağıllı və hiyləgər suallar 
  
_________________Milli Kitabxana_________________ 
13
yağdırırdı ki, bəlkə Tom çaşıb, ağzından bir söz qaçıra. Bir çox sadəlövh adamlar 
kimi o da özünü söhbətdə ən incə və məharətli bir diplomat hesab edir və elə
zənn edirdi ki, onun bütün sadə hiylələri - böyük hiyləgərlik və diribaşlıq 
nümunəsidir. O, Tomdan soruşdu: 
- Tom, bu gün məktəbdə sənə çox isti deyildi ki? 
- Bəli, xala. 
- Bəlkə çox isti idi? 
- Bəli, xala. 
- Bəs nə yaxşı çimmək həvəsinə düşməmisən, Tom? 
Tomun ürəyi qopdu, nə isə pis bir iş baş veracəyini hiss etdi. O, şübhəli-
şübhəli Polli xalanın üzünə baxdı, lakin elə bir şey görə bilmədi. Ona görə də
dedi: 
- Yox, xala, o qədər də ürəyim istəmədi. 
Polli xala əlini uzadaraq Tomun köynəyini yoxlayıb dedi: 
- Hə, Tom, heç tərləməmisən. 
Tomun köynəyinin quru olub-olmadığını bəhanə ilə yoxlaya bildiyini və 
bunun nə məqsədlə edildiyi heç kəsin ağlına gəlməyəcəyini düşünmək ona ləzzət 
verirdi. 
Ancaq Tom küləyin hansı tərəfdən əsdiyini o saatca başa düşüb, tez xalasını
qabaqladı: 
- Yox, biz orada quyu suyu ilə başımızı islatmışdıq. Başım indi də
yaşdır, bir baxın! 
Polli xala belə mühüm bir sübutu nəzərdən qaçırdığına görə çox bikeflədi. 
Lakin həmin dəqiqə yenə də ruhlandı: 
- Tom, başını islatmaq üçün köynəyinin yaxalığını sökmək lazım 
gəlmədi, elə deyilmi? Gödəkcənin yaxasını aç görüm! 
Tomun sir-sifəti açıldı. O, gödəkcəsinin yaxasını açdı, köynəyinin yaxalığı 
möhkəm tikilmişdi. 
-Ay sənə nə deyim! Dur rədd ol buradan! Düzü, mən elə bilirdim ki, sən 
dərsdən qaçıb çimməyə getmisən. Yaxşı, bu dəfə səni bağışlayıram. Görünür, 
mən yanılıram, sən o qədər də pis uşaq deyilsən. 
Polli xala fəndgirliyinin bu dəfə baş tutmadığına bikeflədisə də, Tomun heç 
olmasa təsadüfən özünü yaxşı aparmasına sevindi. 
Lakin Sid məsələyə qarışdı: 
- Mənə elə gəlir ki, siz onun yaxalığını ağ sapla tikmişdiniz, ancaq 
indi tikişin sapı qaradır. 
- Əlbəttə, mən ağ sapla tikmişdim! Tom! 
    
_________________Milli Kitabxana_________________ 
14
  
Lakin Tom söhbətin axırını gözləmədi. Özünü qapıdan bayıra salaraq 
qışqırdı: 
- Yaxşı, Siddi, gör sənin başına nə oyun gətirəcəyəm! 
Tom xəlvət bir yerə çəkilib gödəkcəsinin yaxasını qaldırdı, astar tərəfə saplı, 
iki yoğun iynə sancılmışdı, iynələrin birinin sapı ağ, o birininki isə qara idi. 
- Sid olmasaydı, Polli xala heç bir şey başa düşməyəcəkdi. Lənətə gəlmiş! 
Xalam da gah ağ sapla tikir, gah da qara. Heç olmasa, həmişə bir cür sapla 
tiksəydi, adam da çaşbaş düşməzdi, hər dəfə sapı necə yadda saxlayasan. Amma 
Sidi nə kötəkləyəcəyəm - ömrü boyu yadından çıxmayacaqdır! 
Tom şəhərin ən nümunəvi uşaqları deyildi. Bununla belə o, ən nümunəvi 
uşağı çox yaxşı tanıyir və ondan zəhləsi gedirdi. 
İki dəqiqə keçməmiş o özünün bütün bədbəxtliklərini unutdu. Ona görə yox 
ki, onun bədbəxtliyi yaşlı adamların bədbəxtliyi kimi ağır və kədərləndirici 
deyildi, xeyr, ona görə ki, yeni və maraqlı bir fikir onun bütün dərd-qəmini bir 
anlığa qəlbindən sıxışdırıb çıxarmışdı. Yaşlılar da belə olurlar. Onlar yeni bir işə
başladıqda öz dərdlərini unudurlar. Bu yeni iş ondan ibarətdir ki, Tom bayaq bir 
zəncidən xüsusi tərzdə fit çalmağı öyrənmişdi, indi arxayınçılıqda bunu məşq 
etmək istəyirdi. 
Bu tamamilə xüsusi quş cəh-cəhi idi, hərdən civildəyib ucadan cəh-cəh 
vurmaq lazım idi. Fitdə belə bir cəh-cəh çıxsın deyə dili tez-tez üst damağa 
vurmaq lazım gəlirdi - əgər oxucu bir vaxt uşaq olmuşsa, bunun necə edildiyi 
yəqin ki, yadında qalmış olar. Tom bütün diqqəti və səyi ilə işə girişib tezliklə
müəyyən vərdiş əldə etdi və küçədə daha sürətlə addımlamağa başladı. O, 
ağzında musiqi çalırdı, qəlbi isə minnətdarlıq hissi ilə dolu idi. O, özünü yeni bir 
planet kəşf etmiş astronom kimi hiss edirdi, lakin onun bu sevinci astronomun 
sevincindən daha dərin, qüvvətli və coşqun idi. 
Yay axşamları çox uzun olur. Hələ hava qaralmamışdı. Tom birdən fiti kəsdi. 
Qarşısında, özündən azca böyük olan, tanımadığı bir oğlan durmuşdu. Sent-
Pitersburq kimi balaca və ucqar bir şəhərdə hər hansı yaşda və cinsdən yeni bir 
adamın görünməsi çox nadir təsadüf idi. O oğlan həm də yaxşı geyinmişdi, işə
bir bax, adi gündə o, yaxşı geyinmişdi! Lap qəri yağına çəkmə geyinmişdi. 
Çəkmə, özü də cümə günü! Hətta boynunda al-əlvan lentdən qalstuku da var idi. 
Ümumiyyətlə, onda Tomun ən çox zəhləsi gedən bir şəhərli görünüşü var idi. 
Tom bu 
    
_________________Milli Kitabxana_________________ 
15
parlaq möcüzəyə baxdıqca şıq geyinmiş oğlanın qarşısında özünü sındırmır, 
burnunu daha dik tuturdu. Lakin öz yoxsul paltarı ona daha acınacaqlı
görünürdü. Uşaqların heç biri dinmirdi. Biri yana bir addım atdıqda, o biri də
həmin dairədə yana bir addım atırdı. Onlar bir-birinin gözünün içinə baxaraq 
uzun müddət üz-üzə durdular. Nəhayət, Tom dedi: 
- İstəyirsən səni möhkəmcə əzişdirim? 
- Hünərin var, əzişdir! Ancaq bu, sən bacaran iş deyil. 
- Dedim əzişdirərəm, bil ki, əzişdirərəm. 
- Əzişdirə bilməzsən. 
- Bilərəm. 
- Yox, bilməzsən! 
- Bilərəm. 
Ağır bir sükut çökdü. Sonra Tom yenidən düləndi: 
- Sənin adın nədir? 
- Sənə qalmayıb. 
- İstəsəm, mənə qalar. 
- Hə, nə oldu, bəs niyə vuruşmursan? 
- Bircə kəlmə də danış, gör payını alırsan, ya yox! 
- Bah, qorxdum səndən, buyur görüm neynəyəcəksən! 
- Özünü çox dartma, istəsəm, səni bircə əlimlə şil-küt edərəm! 
- Bəs niyə eləmirsən? Elə dilin var... 
- Dilini kəsməsən gör eləyirəm, ya yox! 
- Yox əşi, sənin kimiləri çox görmüşük! 
- Necə də bazənibdir! Çox böyük adamsan! Bunun bir şlyapasına bax! 
- Əgər xoşuna gəlmir, vur başımdan düşsün. Hünərin var buyur, onda 
görərsən.. 
-      Yalan deyirsən! 
- Yalançı sən özünsən! 
- Əşi, səndən vuruşan olmaz! Səndə o hünər hanı! 
- Deyəsən baş apardın ha! 
- Bir də səsin çıxsın, gör kərpiclə vurub başını necə əzirəm! 
- Bəs niyə əzmirsən? Əz də! 
- Əzərəm, canını da alaram. 
- Deyirsən, amma yerindən tərpənmirsən. Dil pəhləvanısan! Bəs niyə 
vuruşmursan? Qorxursan? 
- Yox, qorxmuram. 
- Qorxursan! 
_________________Milli Kitabxana_________________ 
16
Yenə sükut çökdü. Onlar bir-birlərinə çəp-çəp baxa-baxa yenə de yerlərində 
hərləndilər. Nəhayət, çiyin-çiyinə gəldikdə Tom dedi:  
-      Rədd ol burdan! 
- Özün rədd ol! 
- Mən rədd olmuram. 
- Mən də olmuram. 
Onların hər ikisi yerlərini möhkəmlətmək üçün ayağının birini irəli atıb, 
nifrətlə bir-birlərinə baxa-baxa, var güclərilə çiyin-çiyinə itələşirdilər. Ancaq heç 
biri ustun gələ bilmədi. Nəhayət, mübarizədən qızışmış və qıpqırmızı qızarmış
halda bir-birlərini buraxıb yana çəkildilər. Tom dedi: 
- Qorxaq küçük. Dayan, böyük qardaşıma deyərəm, o sənin öhdəndən 
yaxşı gələr. Səni çeçələ barmağıyla yıxar. 
- Allah vurmuşdu sənin böyük qardaşım! Mənim qardaşım səninkindən 
də böyükdür. Sənin qardaşını götürüb hasarın o üzünə atar! 
Onların heç birisinin qardaşı yox idi. 
- Hamısını yalan deyirsən. 
- Heç biri yalan deyil. Sənə qalsa çox söz deyərsən! 
Tom ayağının baş barmağı ilə tozda cızıq çəkib dedi: 
- Hünərin varsa, bu xətdən bircə addım o tərəfə keç, səni o qədər 
əzişdirərəm ki, adın da yadındın çıxar. Di buyur görək! 
Yad uşaq o saatca xətti keçərək dedi: 
- Vur görüm, necə vurursan! 
- İtələmə, yoxsa bu saatca payım alarsan! 
- Görərik, vur də, bəs nəyi gözləyirsən? 
- İkicə sent1 ver, gör vururam, yoxsa yox! 
Yad uşaq cibindən iki qara pul çıxarıb istehza ilə Toma uzatdı. Tom yumruq ilə onun 
əlindən vurub pulları yerə saldı. Elə o saatca uşaqlar pişik kimi bir-birlərinə sarılaraq 
torpağın içində eşələmməyə başladılar. Onlar bir-birinin saçını yolur, paltarını cırır, üz-
gözünü cırmaqlayır, bir-birini yumruqlayırdılar, toza batsalar da şöhrət qazanmağa cəhd 
edirdilər. Bir azdan qarışıqlıq içərisindən Tomun yad oğlanı altına basıb kötəklədiyi 
aydınca göründü. 
Tom dedi: 
- Üzr istə! 
Oğlansa dartınır, birtəhər Tomun əlindən çıxmaq istəyirdi. O, ağrının şiddətindən 
deyil, çoxu acığından ağlayırdı. 
    
1Sent -xırda pul, dolların yüzdə biri 
_________________Milli Kitabxana_________________ 
17
- Tez ol, üzr istə, - deyib Tom yumruqlannı yeno də işə saldı. 
Nəhayət, yad oğlan boğuq bir səslo Toradan üzr istədi. Tom onu buraxıb 
dedi: 
- Bu sənə dors olsun. Bundan sonra bil ki, kimə əl qaldırırsan. 
Şıq geyinmiş oğlan, paitaraıın tozunu çırpa-çırpa gedir, hıçqırıb burnunu 
çəkə-çəkə: "Əlbət gələn dəfə əlimə düşərsən, gör sənin başına nə oyun 
gətirəcəyəm" – deyə Tomu uzaqdan-uzağa hədələyirdi. 
Tom ona istehza ilə gülüb, kefi kök, damağı çağ, evlərinə tərəf yollandi. 
Lakin Tom üzünü o tərəfə çevirən kimi yad uşaq yerdən bir daş götürüb düz 
onun kürəyinin arasına ilişdırdi və dağ keçisi kimi qaçıb bir an içərisində gözdən 
itdi. 
Tom düz evlərinə qədər onun dalınca qaçıb harada yaşadığını öyrəndi. O, bir 
müddət darvazanın yanında keşik çəkərək düşmənini döyüşə çağırdı, lakin yad 
oğlan ağız-burnunu əyə-əyə pəncərədən ona acıq verərək, evdən bayıra çıxmadı. 
Nəhayət, düşməııin anası göründü. Tomu  yaramaz, kobud və tərbiyəsiz kiiçə
uşağı adlandırarıq, rədd olub getməyi ona əmr etdi. Tom çıxıb getdi və gedərkən 
oğlanın anasını xəbərdar etdi ki, oğlu bir daha onun gözünə görünməsin, əgər 
görünsə, əlindən qurtara bilməyəcəkdir. 
Tom evlərinə çox gec qayıtdı, yavaşca dırmaşaraq pəncərədən içəri girdikdə
Polli xalanın gizlənib onu güddüyünü gördü. Polli xala Tomun kostyumunun nə
kökə düşdüyünü gördükdə, şənbə günü onu istirahətdən məhrum edərək ağır bir 
iş tapşıracağına özünə möhkəm söz verdi. 
İKİNCİ FƏSİL 
QİYAMƏT RƏNGSAZ 
Şənbə gününün səhəri gəlib çatdı, yay gününün təmiz havasında hər şey par-
par parıldayır, həyat qaynayırdı. Hər bir kəsin qəlbində musiqi səslənirdi, əgər bu 
qəlb gəncdirsə, mahnı öz-özünə axırdı. Hər bir kəsin sifətində sevinc, yerişində
bahar duyulurdu. Ağ akasiya çiçəklənmiş, onun xoş ətri havanı bürümüşdü. 
Hər tərəfdən görünən yamyaşıl Kardif dağı uzaqdan insanlara dinclik və
rahatlıq vəd edən gözəl, cazibədar bir diyarı andırırdı. 
Tom, əlində əhəng vedrəsi və uzun bir fırça səkidə göründü. O, barını gözdən 
keçirtdi, sifətindəki şən ifadə yox oldu, dərin bir kədər 
_________________Milli Kitabxana_________________ 
18
ruhunu bürüdü. Doqquz füt1 hündürlüyündə, otuz yard2 uzunluğunda taxta barı! 
Həyat ona boş, yaşayış isə ağır bir yük kimi göründü. O, köksünü ötürərək 
fırçanı vedrədəki əhəngə batırdı, barının taxtalarından birinə çəkdi, bu əməliyyatı
bir neçə dəfə təkrar etdi və sonra ağartmış olduğu çox cüzi bir parça ilə hələ
ağardılmamış hissəni müqayisə edərək qəmgin halda ağacın dibində oturdu. 
Cim əlində dəmir vedrə, "Buffalolu qız" mahnısını oxuya-oxuya, atılıb düşə-
düşə darvazadan çıxdı. Şəhər quyusundan su daşımaq Toma həmişə cansıxıcı bir 
iş kimi görünürdü, lakin indi buna başqa cür baxdı. Yadına düşdü ki, quyunun 
başı həmişə adamla dolu olur. Ağların və zəncilərin uşaqları - oğlanlar, qızlar 
həmişə quyunun başına yığışır, öz növbələrini gözləyərək dincəlir, bir-birləri ilə
oyuncaqlarını dəyişir, vuruşur və oynaşırdılar. Bir də yadına düşdü ki, quyu 
onların yüz əlli addımlığında olsa da Cim oradan ən azı bir saata qayıdır, o da ki, 
dalınca adam göndərildikdən sonra Tom dedi: 
- Bura bax, Cim, mən sənin əvəzinə suya gedərəm, sən qal buranı
bir az ağart. 
- Yox, mister Tom, qoca xanım tapşırıb ki, tez gedim, su gətirim, 
yolda dayanıb heç kəslə söhbət etməyim. O mənə tapşırıb ki, Tom səni 
çağıracaq, deyəcək, gəl barını ağart, sən onun sözünə qulaq asma, öz 
işinin dalınca get. Xanım dedi ki, barı ilə özü məşğul olacaq. 
- Sən onun sözünə qulaq asma, Cim. O çox şey deyə bilər! Vedrəni 
ver mənə, bircə dəqiqədə doldurub gətirərəm, onun heç xəbəri də olmaz. 
- Yox, qorxuram, mister Tom, qoca xanımdan qorxuram. Başımı
bədənimdən ayırar, vallah ayırar. 
- Polli xala ha! O heç ümründə adamı döymür, olsa-olsa barmağındakı
üskuklə başına bir-iki çırtma vurur, vəssalam. Nə böyük işdir! Düzdür, danlayır, 
deyinir, ancaq sözdən nə çıxar, axırda özü ağlayır... Cim, 
sənə kürəcik verəcəyəm! Sənə mərmər zolaqlı ağ kürəcik verəcəyəm. 
Cim tərəddüd etməyə başladı. 
- Ağ mərmər ey, Cim! Zarafat deyil... 
- Ah, o necə də parıldayır! Mister Tom, ancaq qoca xanımdan bərk 
qorxuram... 
- Hələ istəsən, yara olan barmağımı da sənə göstərərəm. 
Cim necə olsa insandı, belə bir maraqlı şeydən imtina etməyə qüvvəsi 
çatmadı. O, vedrəni yerə qoyub, ağ kürəciyi aldı və böyuk maraqla 
1Fut - 0.3 metrə bərabər uzunluq ölçüsüdür.
2Yard -0,91 metrə bərabər uzunluq ölçüsüdür.
_________________Milli Kitabxana_________________ 
19
əyilib, Tomun sanğını açmaqda olduğu yaralı barmağına baxmağa başladı. Bir 
dəqiqə keçməmiş o, kürəyini qaşıya-qaşıya və əlindəki vedrəni danqıldada-
danqıldada küçə ilə bərk qaçırdı. Bu zaman Tom böyük səylə hasarı ağardır, 
Polli xala isə təntənəli bir vüqarla, əlində tuflisi, döyüş meydanını tərk edib 
gedirdi. 
Lakin Tomun elə səylə işləməsi uzun sünnədi. O, bu günü necə şən 
keçirməyə hazırlaşdığını fikirləşdikcə qüssəsi daha da artdı. Bir azdan başqa 
uşaqlar evlərindən çıxıb müxtəlif maraqlı yerlərə gəzməyə gedəcəklər, Tomu isə
işləməyə məcbur etdiklərini görüb, ona güləcək və lağ edəcəklər... Bunu 
fikirləşdikcə onun bədəni od tutub yanırdı. O, bütün var-dövlətini cibindən 
çıxarıb gözdən keçirməyə başladı: bunlar sınıq-sökük oyuncaqlar, kiçik 
kürəciklər və hər cür xırım-xırda idi; bunlar bəlkə də bir şeylə dəyişdirməyə
yarardı, lakin heç olmasa, bircə saat tam azadlıq satın almağa kifayət etməzdi. 
Tom miskin əmlakını yenə də cibinə yığıb, uşaqları rüşvətlə yoldan çıxarmaq 
məqsədindən daşındı. Lakin bu ağır və ümidsiz dəqiqədə o, birdən-birə başına 
gələn parlaq fikirdən ruhlanaraq əsl ilhama gəldi. 
Tom fırçanı əlinə götürüb sakitcə işini davam etdirməyə başladı. Bir az 
keçmiş Ben Roccrs küçənin tinindən göründü - Tom hamıdan artıq onun 
istehzalarında qorxurdu. Ben kefi kök, damağı çağ, hoppana-hoppana yeriyirdi. 
Bu, onu göstərirdi ki, Benin qəlbi sakitdir, o həyatdan ən yaxşı şeylər gözləyir. 
Ben alma yeyir və hərdənbir də uzun-uzadı ahəngdar bir fit verirdi, bunun 
ardınca isə ən aşağı notda "din-don-don", "din-don-don" səsləri eşidilirdi. Ona 
görə ki, Ben paroxodu yamsılayırdı. O, yaxınlaşdıqda sürəti azaltdi, küçənin 
ortasına tərəf döndü, sağ kənarı üstə əyilib, yavaş-yavaş sahilə yan almağa 
başladı. Onun çox ciddi, vüqarlı görünüşü var idi, çünki doqquz fut oturumlu, 
"Böyük Missuri" gəmisini təqlid edirdi. O, eyni zamanda həm gəmi, həm 
paroxod, həm də paroxod zəngi idi, ona görə də elə təsəvvür edirdi ki, kapitan 
körpüsündə dayanıb özü komanda verir, özü də öz komandasını yerinə yetirir. 
-Maşın, dur, ser! Tin-lin-lin! - Maşın dayandı, gəmi yavaş-yavaş səkiyə
yanaşdı. - Geriyə! - Ben qollarını aşağı salıb şax saxladı. - Sükanı sağa döndər! 
Tin-lin-lin! Çu! Ç-çü-u! Çu! - Sağ əl havada təntənəli bir əda ilə dairə cızmağa 
başladı, bu qırx futluq çarx idi. - Sükanı sola döndər! Tin-lin-lin! Çu-ç-çu-çu! - 
İndi də sol əl havada dairə cızmağa başladı... - Sağ kənar! Tin-lin-lin! Dayan! Sol 
kənar! Sürəti azalt. Maşın, dur! Tin-lin-lin! Çu-ç-çu-u! Kəndiri tulla! Cəld ol! 
Kən- 
    
  
_________________Milli Kitabxana_________________ 
20
diri neynəmisiniz! Orada nə eşələnirsən! Bağla! Belə, indi burax! Maşın durdu, 
ser! Tin-Hn-lin! Ş-ş-ş! (İndi gəmi buxar buraxırdı). 
Tom gəmiyə qətiyyən məhəl qoymadan barını ağartmaqda davam edirdi. Ben 
gözlərini ona dikib soruşdu; 
- Aha, deyəsən. yedəklənmisən! Yaxşıca ələ keçmisən! 
Cavab çıxmadı. Tom fırça çəkdiyi yeri bir rəssam gözü ilə nəzərdən keçirib, 
sonra ehtiyatla fırçanı həmin yerə bir də çəkdi və azca kənara duraraq, öz işinə
vüqarla tamaşa etdi. Ben yaxına gəlib onun yanında durdu. Tom almanı
gördükdə ağzı sulandı, lakin udqunub yenə də səylə işini davam etdi. Ben dedi: 
- Hə, dost, deyəsən işləmək lazım gəlir, hə? 
Tom tez ona tərəf dönüb dedi: 
- Bən, sənsən? Heç gəldiyini görmədim! 
- Bura bax, Tom! Mən çimməyə gedirəm. Sən istəmirsən? Yox, 
əşi, sən yəqin ki, işləyəcəksən, hə? Bir də nə söz ola bilər? Əlbət ki, 
işləmək daha maraqlıdır! 
Tom diqqətlə Benin üzünə baxıb soruşdu: 
- Sən iş nəyə deyirsən? 
- Səncə bəs bu iş deyil? 
Tom yenə də işini davam etdirərək etinasız cavab verdi: -Nə bilim, bəlkə 
işdir, bəlkə də heç iş deyil! Ancaq bircə onu bilirəm ki, bu, Tom Soyyerin 
ürəyindəndir. 
- Əşi, burax görək! Guya barı ağartmaqdan çox xoşun gəlir! 
Fırça yenə də barının üzəri ilə müntəzəm surətdə enib-qalxırdı. 
- Xoşuma gəlir? Niyə də gəlməsin, bizim kimilərinə barı ağartmaq 
həmişə qismət olmur. 
Bundan sonra iş sanki Benin gözündə dəyişib başqa şəkil aldı. O, alma 
gəmirməyindən əl çəkdi. Tom fırçanı ehtiyatla irəliyə-geriyə aparır, arabir öz 
işinin nəticəsindən həzz almaq üçün dayanıb baxır, sonra yenə də fırçanı işə
salırdı. Ben isə onun bütün hərəkətinə diqqət yetirir və get-gedə bu işə marağı
artırdı. Birdən o dedi: 
- Bura bax, Tom, ver bir az da mən ağardım! 
Tom fıkirləşdi, əvvəlcə elə bil ki, razılaşacaqdı, lakin birdən fikrini dəyişdi. 
- Yox, Ben, baş tutmaz. Polli xala bu barının üstündə yamanca əsir. 
Bilirsən, bura barının küçə tərəfidir. Əgər həyət tərəfi olsa idi, o heç nə 
deməzdi, heç mən də deməzdim. Axır ki, bu barı üçün o yamanca əsir! Buranı
bllirsən necə ağartmaq lazımdır? Məncə, min uşağın, hətta 
   
  
_________________Milli Kitabxana_________________ 
21
iki min uşağın içində biri ancaq tapıla bilər ki, bu barın əməlli-başlı ağarda 
bilsin. 
- Yox, canım! Qoy heç olmasa bir az ağardım, bas... Lap azca... 
Tom, əgər mən sənin yerinə olsaydım, qoyardım! 
- Ben, mən böyük sevinclə razı olardım, sənə hindi kimi söz verirəm, 
ancaq bilmirəm Polli xala nə deyər? Cim də ağartmaq istəyirdi, amma o 
qoymadı. Sid də istəyirdi, o, heç Sidi də qoymadı. Məsələ belədir. Deyək ki, sən 
barını ağartmağa başladın, birdən bəlkə... 
- Nə danışırsan, Tom, mən lap səylə ağardaram! Sən ver, bir sınaqdan 
keçirim. İstəyirsən, almanın yarısını sənə saxlayım? 
- Nə deyirəm... Amma yox, Ben, yaxşısı budurki, əl vurmayasan. Mən 
qorxuram. 
- Almanın hamısını sənə verərəm! 
Tom üzdən könülsüz, lakin ürəyində bərk sevinərək fırçanı əlindən verdi. 
Sabiq "Böyük Missuri" gəmisi isti günəş altında tər tökə-tökə zəhmət çəkirkən, 
işdən aralanmış rəssam kölgədə çəlləyin üstündə əyləşib, ayaqlarını yellədə-
yellədə alma gəmirir və sadəlövh adamları tora salmaq üçün yeni plan üzərində
düşünürdü. Bu heç də çətin deyildi: küçə ilə onun yanından hər dəqiqə uşaqlar 
gəlib keçirdi, onlar Toma gülüb, lağ etmək üçün ayaq saxlayır, lakin qalıb barını
ağartmalı olurdular. 
Ben yorulub gücdən düşdükdə Tom ikinci növbəni, kağızdan düzəldilmiş
köhnə bir çərpələngə Billi Fişera satdı. Fişer də yorulduqda onu Conni Miller 
əvəz edərək, bunun müqabilində Toma bir ölü siçovul və ip verdi ki, siçovulun 
quyruğundan yapışıb fırlatmaq asan olsun. Beləliklə, saatlar bir-birini əvəz edir, 
uşaqlar bir-birini dəyişirdi. 
Yoxsul, əmlaksız Tom günortaya qədər tamamilə varlanıb cah-calal içində
üzdü. Yuxarıda saydığımız qiymətli şeylərdən başqa onun on iki kürəciyi, sınıq 
mizqanı, gözə tutub baxmaq üçün göy şüşə sınığı, boş qarqarası, heç bir şeyi 
açmayan açarı, bir parça tabaşiri, büllur qrafin qapağı, qalay əsgərciyi, bir cüt 
çömçəquyruğu, altı taraqqası, bir gözü kor pişik balası, mis qapı dəstəyi, itsiz 
xaltası, bıçaq sapı, dörd parça portağal qabığı və köhnə pəncərə çərçivəsi var idi. 
Tom heç bir iş görmədən vaxtını çox şən keçirtdi, barıya üst-üstə üç dəfə
əhəng çəkildi. Əgər onun əhəngi qurtarmasaydı, şəhərin bütün uşaqlarını müflis 
edəcəkdi. 
Tom heç bir iş görmədən vaxtını çox şən keçirtdi, barıya üst-üstə üç dəfə
əhəng çəkildi. Əgər onun əhəngi qurtarmasaydı, şəhərin bütün uşaqlarını müflis 
edəcəkdi. 
_________________Milli Kitabxana_________________ 
22
Tom fikirləşdi ki, həyatda yaşamaq o qədər də pis deyildir. O, özünün belə
xəbəri olmadan, insan hərəkətlərini idarə edən böyük bir qanun kəşf etdi; uşağın, 
istərsə də yaşlı adamın bir şeyi arzu etməsi üçün yalnız bir şərt lazımdır - gərək 
o, qabaqcadan bilsin ki, həmin şeyə nail olmaq asan deyil. 
Tom vəziyyətdə baş vermiş əhəmiyyətli dəyişiklik ətrafinda bir müddət də
fikirləşdikdən sonra, məlumat vermək üçün baş qərargaha yollandı. 
ÜÇÜNCÜ FƏSİL 
TOMUN TANIMADIĞI GÖZƏL QIZ 
Tom eyni zamanda həm yataq otağı, həm qonaq otağı, həm yemək otağı, həm 
də kitabxananı əvəz edən çox səliqəli bir otağın pəncərəsi qabağında oturmuş
Polli xalanın yanına gəldi. Mülayim yay havası, sakitlik, çiçəklərin gözəl qoxusu 
və adama layla çalan anların vızıltısı ona öz təsirini göstərmişdi, xala əlində
hörmə olduğu halda mürgüləyirdi, çünki evdə pişikdən başqa danışmağa bir kəs 
yox idi, o da ki, xalanın dizi üstündə şirin yuxuya getmişdi. Eynəyini ehtiyat 
üçün alnından yuxarıya qaldırmışdı. O, elə güman edirdi ki, Tom çoxdan 
qaçmışdır, ona görə də indi Tom heç bir şeydən çəkinmədən onun yanına 
gəldikdə xala təəccübləndi. 
Tom dedi: 
- Xala, mən indi oynamağa gedə bilmərəmmi? 
- Necə? İşini qurtarmısan? Nə qədər ağartmısan ki? 
- Hamısını, xala. 
- Tom, özündən söz düzəltmə, - bilirsən ki, mən belə şeyləri xoşlamıram. 
- Mən söz düzəltmirəm, xala, hamısını qurtarmışam. 
Hər deyilən sözə inanmaq Polli xalanın adəti deyildi. O getdi ki, işi öz gözü 
ilə yoxlasın. Tomun dediyinın heç olmasa iyirmi faizi düz olsaydı, o çox razı
qalardı. Barının başdan-başa dönə-dönə ağardıldığını, üstəlik barının dibi ilə yerə
ağ bir zolaq da çəkildiyini gördükdə Polli xalanı təsvirəgəlməz heyrət bürüdü. 
Dedi: 
- Belə ha! Buna heç söz ola bilməz, sən istəyəndə işləməyi bacarırsan, 
Tom. - Burada tərifi bir qədər yumşaltdı: - Ancaq heyif ki, belə 
vaxtlar çox az-az olur... Yaxşı, get oyna, ancaq evə vaxtında gəl, yoxsa işin 
şuluq olar. 
   
  
_________________Milli Kitabxana_________________ 
23
Tomun parlaq müvəffəqiyyəti Polli xalanı elə heyrətləndirmişdi ki, uşağın 
qolundan yapışıb düz anbara apardı, iri bir alma seçib ona bağışladı və uzun-
uzadı ibrətamiz bir nitq söylədi ki, vicdanla və səylə işləmək nəticəsində, 
düzlüklə alınmış mükafat daha qiymətli və daha xoş olur. O öz nitqini müqəddəs 
kitablardan götürülmüş yaxşı bir kəlamla tamamladıqda Tom fürsət tapıb bir 
qoğal çırpışdırdı. 
Tom hoppana-hoppana qaçaraq otaqdan çıxdıqda, həyətdən ikinci mərtəbəyə
qalxan pilləkəndə Sidi gördü. Tomun yerdən gotürdüyü kəsəklər havada 
vıyıldayaraq dolu kimi Sidin ətrafına səpələndi. Polli xala heyrətdən özünə gəlib 
Sidin köməyinə çatana qədər altı-yeddi kəsək hədəfə dəydi. Tom isə barını
aşaraq birca anda gözdən itdi. Həyətdən çıxmaq üçün qapı vardı, lakin Tomun 
bir qayda olaraq belə şeylərə vaxtı çatmazdı - indi qapıdan çıxmaq hayına qalan 
kim idi! Daha onun ürəyi sakit olmuşdu: Polli xalanın diqqətini qara sapa cəlb 
edərək onu pis vəziyyətə qoymuş Siddən hayıfını çıxmışdı. 
Tom öz məhəllələrinin səmtindən keçdi, Polli xalanın inək saxladığı pəyənin 
yanından ötüb zir-zibilli bir döngəyə buruldu. Əsir düşmək və edam olunmaqdan 
yaxasını müvəffəqiyyətlə qurtarıb, şəhər meydançasına tərəf yollandı. Burada 
qabaqcadan olan danışığa əsasən ikİ ordu döyüşə hazır bir vəziyyətdə düzlənib 
durmuşdu. Bunlardan birinə Tom, o birisinə isə onun ayrılmaz dostu Co Qarper 
komandanlıq edirdi. Hər iki böyük sərkərdə özlərini o qədər də alçaq tutmurdular 
ki, gedib döyüşəydilər - bu, xırda-mırdaların işi idi, - onlar hündür bir yerdə
yanaşı oturaraq hərbi əməliyyata rəhbərlik edir və öz yavərləri vasitəsilə müxtəlif 
əmrlər yağdırırdılar. 
Uzun və şiddətli vuruşmalardan sonra Tomun ordusu böyük qələbo qazandı. 
Ölənləri hesaba aldılar, əsirləri dəyişdilər, gələn dəfə nə vaxt müharibə elan 
etmək və nə üstündə vuruşmaq haqqında razılığa gəlib qəti döyüş gününü təyin 
etdilər. Sonra hər iki ordu sıraya düzülüb yola düşdü. Tom isə tək-tənha evlərinə
tərəf yollandı. 
O, Cef Tetçerin yaşadığı evin yanından keçərkən bağda, tanımadığı bir qız 
gördü. Bu, iki uzun sarışın hörüyü olan, göy gözlü qəşəng bir qız idi. Əynində ağ
parçadan yay donu, balaqları tikməli pantalon var idi. Bir az bundan əvvəl böyük 
döyüş qələbələri qazanmış qəhrəman, bircə atəş belə açılmadan qızın əsiri oldu. 
Əvvəllər məftun olduğu Emi Lourens adlı qız özü haqqında kiçik xatirə belə
buraxmadan bir dəqiqənin ərzində onun qəlbindən çıxıb yox oldu. Tom elə
bilirdi ki, onu dəlicəsinə sevir, bu məhəbbət ömrü boyu onun qəlbindən 
çıxmayacaqdır; lakin 
   
_________________Milli Kitabxana_________________ 
24
indi məlum oldu ki, bu yalnız ötərgi bir maraq imiş. O, məhəbbətinin qarşılıqlı
olması üçün bir neçə ay əzab çəkmişdi, lakin cəmisi bircə həftə bundan əvvəl qız 
qəlbini Toma açıb, onu sevdiyini bildirmişdi: bircə həftə, yalnız bircə həftə Tom 
bəxtiyar olmuş, öz qələbəsi ilə fərəhlənmişdi. Budur, indi bircə anın içində, 
qonaq gəlib, tez də gedən kənar bir adam kimi qız onun qəlbini tərk etmişdi. 
Necə ki, qız görmürdü, Tom uzaqdan-uzağa bu yeni məlakəyə pərəstiş etdi. 
Bundan sonra guya qızın orada olduğundan xəbərsizmiş kimi, qızın xoşuna 
gəlmək, onu heyran etmək istəyən oğlanların adəti üzrə o da cürbəcür oyunlar 
çıxartmağa, özünü göstərməyə başladı. Uzun müddət müxtəlif sarsaq oyunlardan 
çıxdı, sonra çətin bir fokus göstərirkən təsadüfən qıza baxdıqda onun evlərinə
tərəf getdiyini gördü. Tom kədərlənərək gedib hasara söykəndi; o ümid edirdi ki, 
qız bəlkə bir müddət bağda qalacaqdır. Qız artırmada bir dəqiqəliyə ayaq 
saxlayaraq qapıya sarı yönəldi, o, addımını kandardan içəri qoyanda Tom 
dərindən köks ötürdü. Lakin elə o saatca da onun üzü güldü; qız gözdən 
itməzdən əvvəl çönüb barının üstündən Toma bir çiçək atdı. 
O, çiçəyə tərəf qaçıb, onun iki addımlığında dayandı, əlini gözünün üstünə
tutaraq, sanki küçənin axırında nə isə çox maraqlı bir şey görürmüş kimi 
baxmağa başladı. Sonra yerdən bir saman çöpü götürdü, başını dala əyərək onu 
burnunun üstünə qoydu; yanı-yanı irəliləyərək çiçəyə yaxınlaşdı və nəhayət, 
yalın ayağını onun üstünə basdı, elastiki barmaqları çiçəyi yerdən götürdü. Tom 
bir ayağının üstündə hoppana-hoppana küçənin tinində gözdən itdi. Lakin bu çox 
çəkmədi, Tom bir dəqiqəliyə özünü xəlvətə vermişdi ki, çiçəyi gödəkcəsinin 
altında ürəyinə və bəlkə mədəsinə yaxın bir yerdə gizlətsin, o, anatomiyanı o 
qədər də yaxşı bilmirdi və belə şeylərdən başı çıxmazdı. 
Bundan sonra o, qayıdıb barının yanına gəldi, axşam qaranlıq düşənədək 
orada qalaraq cürbəcür oyunlardan çıxdı; lakin qız bir daha görünmədi. Tom isə
öz-özünə toxtaqlıq verirdi ki, qız bəlkə pəncərədən onun bu canfəşanlığını görüb. 
Nəhayət o, könülsüz-könülsüz, tamamilə xəyala dalmış halda evlərinə tərəf getdi. 
Axşam yeməyi zamanı Tom o qədər həyəcanlı idi ki, xalası heyrətə gəldi: 
"Görəsən bu uşağa nə dərd dəyib?" Sidin üstünə kəsək yağdırdığına görə onu 
möhkəmcə danladılar, lakin heç vecinə də almadı; bu qulağından aldı, o 
qulağından ötürdü. O, xalasının gözünün qabağında bir parça qənd çırpışdırmaq 
istərkən əlinin üstündən möhkəm bir şillə dəydi. Tom dedi: 
   
_________________Milli Kitabxana_________________ 
25
- Xala, Sid qəndi yeyəndə siz heç onu döymürsünüz. 
- Sid heç vaxt sənin kimi adamı hövsələdən çıxartmır. Gözüm üstündə
olmasa, sən əlini qənddandan çəkməzsən. 
Bir azdan xala çıxıb mətbəxə getdi. Sid cəzalanmadığından istifadə edərək 
qənddanı götürüb öz qabağına qoymaq istədi. Onun Tomun qarşısında belə
lovğalamnasına heç cürə dözmək olmazdı. Lakin Sidin barmaqları qənddanı
saxlaya bilmədi, o sürüşüb yerə düşərək çilikləndi. Tom bərk sevindi. Elə sevindi 
ki, ağzından bircə kəlmə belə söz çıxarmayıb susdu. O belə qərara gəldi ki, heç 
xalası içəri girəndə də bir söz deməsin, dinməzcə otursun. Polli xala qənddanı
kim sındırdığım soruşduqdan sonra məsələni açıb desin. Bunu dedikdən sonra 
xalanın öz "sevimlisinin" başına nə oyun açdığına tamaşa etməyin ayrı ləzzəti 
vardı! Tom şadlığından elə şaşırmışdı ki, xalası mətbəxdən qayıdıb şüşə
qırıqlarının yanında dayandıqda və eynəyinin üstündən onlara iti bir nəzər 
saldıqda özünü güclə saxlaya bildi. O, nəfəsini içəri çəkərək öz-özünə
fikirləşirdi: "Bax, indi bu saatca başlanacaqdır!" Lakin bir an keçməmiş Tom 
yerə sərələndi! Xalanın qüdrətli əli onun üzərində yeniden yuxarı qalxmışdır ki, 
Tom bərkdən qaraqışqırıq qopartdı: 
-Dayanın! Əlinizi saxlayın! Axı siz məni niyə döyürsünüz? Qabı mən 
sındırmamışam ki, Sid sındırıb! 
Polli xala bu gozlənilməz sözdən donub qaldı. Tom gözləyirdi ki, xalası
indicə peşman olacaq, onun halına acıyacaq. Lakin dili söz tutan kimi xalası
dedi: 
- Hə!.. Ancaq mən güman edirəm ki, sən bu zərbələri nahaq yerə
almadın! Mən burada olmadığım müddətdə bir hoqqa çıxarmamış olmazsan! 
Sonra vicdanı ona əzab verdi, uşağa bir neçə mehriban söz deyib, könlünü 
almaq istədi, lakin bunu etmədi, o bir söz desəydi, özünün təqsirkar olduğunu 
büruzə vermiş olacaqdı ki, bu da tərbiyə qayda-qanununa zidd idi. Ürəyində
həyəcan keçirsə də, susub öz işləri ilə məşğul olmağa başladı. 
Tom mısmırığını sallayaraq bir küncdə oturub fikirləşirdi. O bilirdi ki, Polli 
xala indi ürəyində onun qarşısında diz çökməyə hazırdır, bu hissdən Tom həzz 
alırdı, lakin özünü elə göstərirdi ki, guya heç bir şey hiss etmir. O, xalanın göz 
yaşları içərisində hərdən ona bikef-bikef nəzər yetirdiyini gorür, ancaq heç nəyi 
büruzə vermək istəmirdi. O, təsəvvürünə gətirirdi ki, ölüm yatağındadır, Polli 
xala isə onun üzərinə əyilərək özünün bağışlanmasını xahiş edir. Lakin Tom 
bunu etməyəcəkdir, o 
   
  
_________________Milli Kitabxana_________________ 
26
üzünü divara tərəf çevirərək öləcək, bircə kəlmə də söz deməyəcəkdir. Onda 
görəsən Polli xalanın halı necə olacaqdır? Gah da o, öz meyitinin çaydan 
çıxarılıb evə gətirildiyini təsəvvür edirdi; onun qıvrım saçları islanıb alnına 
yapışmış, əzab çəkmiş ürəyi əbədi olaraq dayanmışdır. Bu zaman xala özünü 
cəsədin üstünə atacaq, gözlərindən sel kimi qanlı yaşlar axacaqdır. O, Allaha üz 
tutub yalvaracaq ki, balasını əlindən almasın; onu heç bir zaman incitməyəcəyinə
söz verəcəkdir! Qısa ömründə dünyanın hər əzab-əziyyətini çəkmiş yazıq Tom 
isə sifəti ağarmış, bədəni soyumuş, hərəkətsiz və hissiz uzanıb qalacaqdır... 
Tom bütün bu xəyallardan o qədor mütəəssir olmuşdu ki, heç bir şey 
görmədən göz yaşları içərisində boğulurdu, o gözünü qırpanda kirpiklərindəki 
yaş yanağına süzülür, burnunun ucundan yerə damcılayırdı. O öz kədərindən elə
böyük həzz alırdı ki, hər hansı bir sevinci qəlbinə yaxın qoymağı və ya 
sirayətedici şənliyə uymağı bu an ağlına belə gətirməzdi. O, öz kədərini 
müqəddəs bir şey kimi mühafizə edirdi. Odur ki, şəhərdən kənarda yaşayan 
tanışlarıgildə bir həftəni darıxa-darıxa başa vurmuş xalası qızı Meri evlərinə
qayıtdığı üçün sevinə-sevinə içəri girdikdə, özü ilə şənlik və günəş işığı
gətirdikdə, Tom tutqun halda yerindən qalxaraq başqa qapıdan otaqdan çıxdı. 
O, uşaqların adətən oynadıği küçələrdən uzaqlarda dolaşıb, öz əhvalına 
uyğun, kədərli və kimsəsiz yerlər axtarırdı. Çayda sahilə bağlanmış salın üstü 
Toma ən əlverişli bir yer kimi göründü, o lap qıraqda oturdu. Tom çayın tutqun 
səthini seyr edir və yalnız bircə şey arzulayırdı: təbiət iərəfindən qoyulmuş üzücü 
qayda-qanuna riayət etmədən birdən-birə, asanlıqla boğulub məhv olmaq 
istəyirdi. Bu zaman çiçəyi xatırlayıb, öz cibindən çıxartdı, çiçək solmuş və
ölüşkəmişdi; bu Tomun kədərli xülyalarını daha da artırdı. Tom fikirləşirdi ki, 
qız bütün bunlardan xəbər tutsaydı, görəsən onun halına acıyardımı? Kim bilir, 
bəlkə ağlayar, onu qucaqlamaq, ürək-dirək vermək istərdi. Bəlkə də bütün bu 
soyuq aləm kimi o da laqeydcəsinə üz döndərib gedərdi. Bizim əzab çəkməkdə
olan yazıq Tom bu mənzərəni gözünün qabağına gətirdikcə, özündə xoş bir 
süstlük hiss edirdi. O, bütün bunları müxtəlif şəkillərdə uzun zaman 
təsəvvüründə canlandırdı. Nəhayət, xəyali mənzərə solub parlaqlığını itirdi. Tom 
köksünü ötürərək yerindon qalxdı və qaranlıqda gözdən itdi. 
Axşam saat onun yarısına yaxın Tom gediş-gəlişsiz küçə ilə tanış olmadığı
Gözəl Qızın yaşadığı evə tərəf gedirdi. O, evə çatdıqda bir dəqiqəliyə ayaq 
saxladı. Diqqətlə qulaq asdısa da, heç bir səs-səmir eşidə bilmədi. İkinci 
mərtəbənin pəncərəsindəki pərdəyə şamın tutqun 
  
_________________Milli Kitabxana_________________ 
27
işığı düşmüşdü. Gözə görünməyən Gözəl Qız görəsən o otaqdadırmı? Tom 
barıdan aşıb, çiçək ləklərinin arası ilə yavaş-yavaş pəncərənin altına gəldi, başını
yuxarı qaldıraraq uzun müddət həyəcanla pəncərəyə baxdı, sonra oradaca arxası
üstə yerə uzanaraq, əlini sinəsinə qoydu və solmuş çiçəyi ürəyinə sıxdı. Bax, o, 
burada beləcə də ötəcəkdi. Tək-tənha, yurdsuz-yuvasız, nə alnındakı soyuq ölüm 
tərini siləcək bir nəvazişkar əl ona toxunacaq, nə də ömrünün son dəqiqəsində, 
ürəyi yanan sevimli bir məxluq onun halına acıyaraq sinəsi üstə əyiləcəkdir! 
İnsanın qəlbinə sevinc gətirən səhər açılacaq, qız isə gəlib onun cansız cəsədini 
görəcəkdir. Ah, heç olmazsa, onun cəsədi üzərində bircə damcı göz yaşı
axıdacaqmı? Yenicə çiçəklənməkdə olan gənc həyatın amansız əl tərəfindən 
söndürüldüyünə kədərlənib heç olmasa bircə dəfə köksünü ötürəcəkmi? 
Pəncərə açıldı, xidmətçi qadının kəskin səsi bu müqəddəs sükutu pozdu - 
yerdə sərələnib əzab çəkən Tomun üstünə şırıltı ilə böyük bir qab su əndərildi.1 
Bizim qəhrəman az qaldı boğula, o, fınxıra-finxıra tez sıçrayıb ayağa qalxdı. 
Anlaşılmaz söyüşlə bir daş havada vıyıldadı, şüşə çilik-çilik olub ətrafa 
səpələndi, balaca, güclə seçilən bir fiqur sıçrayıb barıdan aşaraq qaranlıqda yox 
oldu. 
Tək cumculuq islanmış paltarını soyunub şamın işığında gözdən keçirərkən 
Sid yuxudan oyandı. Tomu danlamaq və ya ona işarə ilə bir söz toxumaq 
fikrində olsa da Sid bunu etmədi, Tomun baxışlarından anladı ki, bu təhlükəlidir. 
Tom bir də dua etməklə özünü əlavə zəhməyə salmağı lazım bilməyib 
yatağına uzandı, lakin onun bu səhvi Sidin gözündən yayınmadı, Sid bunu 
ürəyində saxladı. 
DÖRDÜNCÜ FƏSİL 
LOVĞALIQ GÖR ADAMl NƏ HALA SALIR 
Günəş yer üzərində yüksələrək dinc şəhərə işıq saçır, sanki ona xeyir-dua 
verirdi. Səhər yeməyindən sonra Polli xala bütün ailəni ibadətə topladı; bu ibadət 
möhkəm bünövrə üzərində qurulmuş Tövrat dualarından başlanır, sonra isə
xüsusi əlavələrdən ibarət duru sementlə bərkidilirdi. 
_________________Milli Kitabxana_________________ 
28
  
İbadətdan sonra Tom özünü möhkəm ələ alaraq, Tövratdan şeir əzbərləməyə
başladı. Sid öz dərsinı hələ bir neçə gün bundan əvvəl əzbərləyib qurtarmışdı. 
Tom bütün qüvvəsini səfərbərliyə aldı ki, beş şeri əzbərləyib öyrənə bilsin: o, 
uzun-uzun vəzlər seçdi, ona görə ki, heç yerde qısa şeir yox idi. 
Yarım saatdan sonra Tom dərs haqqında yalnız tutqun bir təsəvvürə malik 
idi, ona görə ki, dərsdən başqa Tomun beynində hər nə istəsəniz var idi, əlləri isə
hey hərəkət edir, tamamilə başqa işlərlə məşğul olurdu. 
Meri onun əlindən kitabı aldı ki, Tom dedikcə baxıb yoxlasın. Tom dili 
dolaşa-dolaşa dərsi əzbərdən deməyə başladı. 
-       Ruhən... e... e... 
- Yoxsul olanlar. 
- Hə, yoxsullar, olanlar. Ruhən yoxsul olanlar... e... e... 
- Xoşbəxtdirlər... 
- Xoşbəxtdirlər, zira onlar... Zira onların... 
- Yox onlar... 
- Onlar. Ruhən yoxsul olanlar xoşbəxtdirlər. Zira onlar cənnətlikdirlər. 
Göz yaşı axıdanlar xoşbəxtdirlər, zira onlar... 
-       U... 
- Zira onlar... e... e... 
-       U, T, E... 
- Zira onlar, U, T, E... Dalısını bilmirəm! Xöşbəxtdirlər, zira göz yaşı
axıdanlar, zira onlar, göz yaşı axıdanlar... Bəs sonrası necədir? Vallah, bilmirəm! 
Meri, niyə bəs kömək eləmirsən. Heç utanmırsan, moni acıqlandırırsan! 
- Eh, Tom, yamanca sarsaqsan. Mən heç də səni acıqlandırmıram. 
Bu heç mənim fikrimə də gəlmir! Sən gərək dərsini başdan-ayağacan təzədən 
əzbərləyəsən. Eybi yoxdur, Tom, birtəhər öyrənərsən, nə vaxt ki, yaxşı-yaxşı
öyrəndin, sənə çox yaxşı bir şey bağışlayacağam, hə, de ağıllı ol, başla! 
- Yaxşı! Nə bağışlayacaqsan, Meri! De də... 
- Sənin üçün nə fərqi var! Dedim yaxşı şeydir, demək yaxşı şeydir. 
Arxayın ol! 
- Hə, sən mənə yalan deməzsən! Yaxşı, indi gedib möhkəm girışərəm. 
Tom işə "möhkəmcə" girişdi, özü də ikiqat maraqla - alacağı hədiyyənin 
həvəsi ilə elə səylə işə girişdi, parlaq müvəffəqiyyət əldə etdi. 
  
_________________Milli Kitabxana_________________ 
29
Bunun əvəzində isə Meri ona on iki sent yarım qiymətində ikiağızlı cib bıçağı
bağışladı. Tomun sevincinin həddi-hüdudu yox idi. Doğrudur, bıçağın ağzı heç 
bir şey kəsmirdi, lakin bu əldəqayırma, sarsaq bir şey deyildi. Barlou firmasının 
buraxdığı "həqiqi" bıçaq idi, elə buna görə də Tomu heyran etmişdi. Bu qərb 
ştatlarının uşaqları haradan uydurublar ki, belə qorxunc silahı əldə də qayırmaq 
olar və əldə qayrılan bıçaq heç də əsl bıçaqdan pis olmaz. Bu, yəqin ki, həmişəlik 
bir sirr olaraq qalacaqdır. Tom bu bıçaqla bufetin ora-burasını kəsib müayinə
etdi və yenicə kamoda əl atmaq istəyirdi ki, onu bazargünü məktəbinə getmək 
üçün geyinməyə çağırdılar. 
Meri ona içi su ilə dolu ləyən və bir parça sabun verdi. Tom həyətə çıxib 
ləyəni skamyanın üstünə qoydu, sabunu suya salıb çıxartdı və yerinə qoydu; 
qollarını çırmaladı; sonra suyu götürüb xəlvətcə yerə tökdü; mətbəxə girib 
qapının dalından asılmış dəsmal ilə üzünü bərk-bərk silməyə başladı. Lakin Meri 
üz dəsmalını onun əlindən alıb dedi: 
- Tom, heç utanmırsan! Yaxşı-yaxşı yuyun, su sənə heç bir şey eləməz. 
Tom bir az pərt oldu. Ləyənə yenə də su tökdülər, bu dəfə də Tom ləyənin 
yanında bir müddət dayandı. Nəhayət cəsarətini topladı və dərindən nəfəs alaraq 
əl-üzünü yumağa başladı. Bundan sonra o gözləri yumulu halda mətbəxə girib, 
əlini divara sürtə-sürtə üz dəsmalını axtarmağa başladı. Bu zaman yanaqlarından 
axan sabun köpüyü onun no dərəcədə zəhmət çəkdiyini gözəl sübut edirdi. Lakin 
o dəsmalı üzündən çəkdikdə məlum oldu ki, görkəmi o qədər də qənaətləndirici 
deyildir; onun yalnız çənəsi və yanaqları təmiz olub, maska kımi ağarırdı, 
yuxarıda və aşağıda isə su dəyməmiş qara şırımlar nəzərə çarpırdı. Boyun-
boğazında da suvarılmış sahələr qaralmaqda idi. Bunu görüb Meri özü işə girişdi, 
qızın əlindən çıxdıqda Tom, dərisinin rəngi etibarilə solğun sifətli qardaşlarından 
heç də fərqlənmirdi; yaş saçları səliqə ilə hamarlanmış, onların qıvrım ucları
nizama salınmışdı (Tom xəlvətcə saçlarını əli ilə hamarlayıb düzəltməyə
çalışırdı, çox böyük qüvvə sərf edirdi ki, tükləri başına yapışmış kimi hamar 
dursun; ona elə gəlirdi ki, saçları qıvrıq durduqda qıza bənzəyir, bu, onu çox 
bikefləndirirdi). Sonra Meri, Tomun iki il müddətində yalnız bazar günləri 
geydiyi və sadəcə olaraq "o biri kostyum" adlanan təzə kostyumunu şkafdan 
çıxarıb gətirdi. Bu sözə əsasən biz onun neçə dəst paltarı olduğu barədə müəyyən 
fikrə gələ bilərik. 
_________________Milli Kitabxana_________________ 
30
Tom geyinib qurtardıqdan sonra Meri onu "səliqəyə" saldı, gödəkcəsinin 
bütün düymələrini başdan-ayağadək düymələdi, enli yaxalığını aşağı qatladı və
onu Tomun çiyinlərində hamarlayıb düzəltdi, sonra şotka ilə Tomun paltarını
təmizləyib, xallı həsir şlyapasını başına qoydu. İndi o yaraşıqlı görünür, lakin 
özünü çox narahat hiss edirdi, özünü azad hiss etməmək isə ona hər şeydən ağır 
gəlirdi. O arxayın idi ki, Meri çəkmələri yaddan çıxaracaqdır, lakin onun ümidi 
boşa çıxdı. Meri çəkmələri yaxşı-yaxşı yağlayıb Toma verdi. Tomun səbri 
tükəndi, həmişə onu istəmədiyi şeylərə məcbur etdikləri üçün donquldanmağa 
başladı. Lakin Meri mehriban-mehriban onu dilə tutub dedi: 
- Tom, ağıllı ol, yekə oğlansan! 
Tom deyinə-deyinə çəkmələri geydi. Meri də bircə dəqiqənin içində geyindi, 
uşaqların üçü də bazargünü məktəbinə yollandılar. Tom bu məktəbə ürəkdən 
nifrət edir, Meri ilə Sid isə onu sevirdi. 
Bazargünü məktəbində saat doqquzdan on birin yansınadək məşğələ keçir, 
sonra isə ibadət başlanırdı. Uşaqların ikisi könüllü olaraq moizəyə qulaq asmağa 
qaldı, üçüncüsü də qaldı - ancaq onun qalmasının başqa mühüm səbəbi var idi. 
Kilsənin hündür söykənəcəkli taxta skamyalarında üç yüz nəfərədək adam 
yerləşə bilərdi; kilsə balaca idi, onun heç bir bəzəyi yox idi, üstündəki zəng 
qülləsi isə uzaqdan ensiz taxta yeşiyə bənzəyirdi. Qapının ağzında Tom ayaq 
saxladı ki, özü kimi bayramsayağı geyinmiş bir dostu ilə danışsın; 
- Bura bax, Billi, səndə sarı bilet var? 
- Var. 
- Ona nə verim? 
- Nəyin var? 
- Bir parça şirin biyan kötüyü, bir dənə də balıqçı qarmağı. 
- Göstər. 
Tom göstərdi. Dostu bəyəndi, onlar qiymətli şeylərini dəyişdilər. Bundan 
sonra Tom iki ağ kürəciyi üç qırmızı biletə, sonra da müxtəlif dəyərsiz şeylərini 
iki göy biletə dəyişdi. O, kilsəyə gələn uşaqları on beş dəqiqəyədək güdüb 
onlardan da müxtəlif rəngli biletlər aldı. Sonra tərtəmiz geyinmiş bir dəstə oğlan-
qızla kilsəyə girib yerində oturdu və ona yaxın əyləşmiş bir uşaqla dalaşmağa 
başladı. Mötəbər və yaşlı müəllim məsələyə qarışdı; lakin müəllim üzünü o yana 
çevirən kimi Tom qabağında oturan oğlanın saçından çəkdi, oğlan dönüb baxan 
kimi Tom gözünü kitaba dikdi; elə o saatdaca da, çığırtısını, ufultusunu 
  
_________________Milli Kitabxana_________________ 
31
eşitmək üçün başqa bir uşağa sancaq batırdı, müəllim yenə də onu 
töhmətləndirdi. 
Tomgilin sinfindəki uşaqların hamısı eyni xasiyyətli: nadinc, səs-küy salan və
sözəbaxmayan uşaqlar idi. Dərsə cavab verməyə çıxırkən biri də tapşırılmış şeri 
əzbər deyə bilmirdi. Hamısına kömək eləmək lazım gəlirdi. Bununla belə, onlar 
birtəhər şeri axıra çatdırır və hər biri mükafat alırdı; bu mükafatlar, üzərində
müqəddəs kitablardan sözlər yazılmış balaca göy biletlərdən ibarət olurdu; 
Tövratda əzbərlənmiş iki şerin əvəzində bir göy bilet verilirdi. Belə göy biletlərin 
onu bir qırmızı biletə bərabər idi. Onları verib, əvəzində qırmızı bilet almaq 
olardı; on qırmızı bilet isə bir sarı biletə bərabər idi. On sarı biletin əvəzinə
məktəbin müdiri tələbələrə o gözəl keçmiş əyyamda qırx sent qiymoti olan, 
üzərinə ucuz cild çəkilmiş Tövrat bağışlayırdı. Görəsən mənim oxucularıma 
nəinki on sentlik Tövrat, hətta Dore1 tərəfindən çəkilmiş şəkillərlə bəzədilmiş
Tövrat belə bağışlasan, iki min şeir əzbərləməyə onlardan çoxununmu səbri 
çatar?.. Lakin Meri bu yolla, iki il səbirlə əmək sərf etməyin nəticəsində iki 
Tövrat almağa nail olmuşdur; alman uşaqlarından biri isə hətta dördünü və ya 
beşini almışdır. O, bir dəfə dayanmadan bir-birinin ardınca əzbərdən üç min şeir 
oxumuşdu. Lakin belə gərgin zehni əməyə davam gətirə bilməyərək o vaxtdan 
ağlını itirmişdir. Bu, məktəb üçün böyük bədbəxtlik idi, ona görə ki, təntənəli bir 
hadisə baş verdikdə və ya hörmətli bir adam gəldikdə, müdir o şagirdi çağırar, 
Tomun dediyi kimi, onu "dəridən çıxmağa" məcbur edərdi. Yalniz bir qədər yaşlı
şagirdlər ağıllı tərpənib öz biletlərini saxlayar, Tövrat hədiyyə almaq üçün 
cansıxıcı əzbərləmə işi ilə məşğul olardılar. 
Bu hədiyyələrin verilməsi çox nadir və unudulmaz bir hadisə idi. 
Müvəffəqiyyət qazanmış şagird həmin gün elə mühüm, elə böyük rol oynayardı
ki, başqa uşaqların qəlbində o saatca şöhrətpərəstlik hissi oyanar və bəzən bu, ən 
azı iki həftəyədək davam edərdi. Ola bilsin ki, Tom o qədər də dini hissə
qapılmamışdı ki, Tövrat mükafat almağa səy gostərəydi, lakin onun mükafat 
almaq nəticəsində qazanılacaq şan-şöhrətə nail olmağa bütün varlığı ilə can 
atdığına şübhə yoxdu. 
Müdir əlində dua kitabı kafedranın qarşısında dayanaraq, barmağıııı kitabın 
arasına qoyub şagirdlərin sakit olmasını tələb etdi. Estradada solo ifa etməyə
bazırlaşan müğənni qadın üçün nota zəruri olduğu kimi bazargünü məktəbinin 
müdiri də adi qısa bir nitq söyləmək üçün dua 
1 Dore - XIX əsrdə yaşamış fransız rəssamı 
_________________Milli Kitabxana_________________ 
32
kitabını mütləq əlində tutmalı idi. Bunun nəyə lazım olduğu bir sirr olaraq qalır, 
çünki bu əziyyətə məruz qalanların heç biri nə dua kitabına baxır, nə də nota. 
Müdir otuz beş yaşlarında görkəmsiz bir adamdı. O, keçisaqqal, kürən saçlı
idi. Yaxalığının yuxarısı çox nişastalanmış olduğundan, dik qalxaraq qulağına 
dəyir, onun iti ucları isə irəli çıxaraq ağzının künclərinə toxunurdu. Hasara 
oxşayan bu yaxalıq həmişə onu düz qabağa baxmağa və yana baxmaq istədikdə
isə bütün bədəni ilə çevrilməyə məcbur edərdi; müəllimin çənəsi, ucları saçaqlı
və bank bileti kimi enli qalstukuna dirənirdi. Çəkmələrinin burnu modaya uyğun 
olaraq yuxarı əyilmişdi, kənardan baxdıqda xizəyə oxşayırdı. O zamanın gəncləri 
buna çox böyük zəhmət və səbr nəticəsində müvəffəq olurdular, onlar saatlarla 
bir yerdə oturaraq ayaqqabılarının burnunu divara dayayırdılar. Mister Uolters 
xarici görkəminə görə çox ciddi, qəlbən isə çox namuslu və səmimi bir adam idi. 
O, bütün müqəddəs şeylərə elə pərəstiş edir, dinə elə hörmət bəsləyirdi ki, 
özünün belə xəbəri olmadan bazargünü məktəbində adi günlərindəki kimi deyil, 
tamamilə başqa bir səslə danışırdı. 
O, öz nitqinə belə başladı: 
- İndi isə, uşaqlar, mən sizdən xahiş edirəm ki, sakit və düz oturub, bir-iki 
dəqiqəliyə mənə mümkün qədər diqqətlə qulaq asasınız. Bax belə. Yaxşı uşaqlar 
özlərini gərək elə belə də aparsınlar. Görürəm ki, qızlardan biri pəncərəyə baxır; 
deyəsən o elə bilir ki, mən bayırda ağacda oturub quşlarla söhbət edirəm (ümumi 
gülüşlə). Mən sizə demək istəyirəm ki, bu qədər təmiz və gülərüzlü uşaqların 
xeyirxah işlər üçün buraya toplaşdıqlarını görmək necə də xoşdur... 
Və ilaxir və ilaxır. Bu nitqi axıradək burada verməyə heç bir lüzum yoxdur. 
O, ümumi və dəyişilməz bir formada tərtib olunmuşdu, ona görə də hamımıza 
məlumdur. 
Onun nitqinin axırını dəcəl uşaqlar arasında başlanan qapazlaşmalar, başqa 
müxtəlif əyləncələr və eyni zamanda get-gedə artıb uzaqlara yayılaraq hətta dinin 
Sid və Meri kimi gələcək tənha dayaqlarına qədər sirayət edən pıçıltı və
burcuxmalar bir qədər korladı. Lakin mister Uoltersin səsi kəsilən kimi hər cür 
səs-səmir o saatca yatdı və nitqin axırı razılıq əlaməti olan sükutla qarşılandı. 
Pıçıltı başlanmasının səbəbi nadir bir hadisə ilə - qonaqların gəlməsi ilə izah 
olunurdu: hakim Tetçer tamamilə əldən düşmüş bir qocanın, saçlarına dən 
düşmüş orta yaşlı, görkəmli bir cənabın və yəqin ki, onun arvadı olan əzəmətli 
bir qadının müşayiəti ilə içəri daxil olmuşdu. Qadın 
    
_________________Milli Kitabxana_________________ 
33
  
balaca bir qızın əlindən tutmuşdu. Tom Soyyer yerində otura bilmirdi, o çox 
həyəcanlı və qanıqara idi, bundan başqa vicdan əzabı çəkirdi - o gözlərinin Emi 
Lourensin gözlərinə sataşmasından çəkinir, onun məhəbbət dolu nəzərlərinə
davam gətirə bilmirdi. Lakin o, balaca yad qızı görən kimi kefi kökəldi, qəlbi 
sevinclə çırpmağa başladi. Həmin dəqiqədən başlayaraq var qüvvəsi ilə özünü 
göstərməyə: oğlanları kötəkləməyə, saçlarından çəkməyə, sir-sifətini 
əyişdirməyə - bir sözlə, qızı heyran edib, özünü ona bəyəndirmək üçün əlindən 
gələni etməyə başladı. Onun sevincini korlayan yalnız bir şey idi; həmin bu 
mələyin bağçasında başına çirkab suyu tökdüklərini xatırlayanda qanı qaralırdı; 
lakin onun qəlbini təlatümə gətirən xoşbəxtlik dalğaları tezliklə bu xatirəni silib 
apardı. 
Qonaqları yuxarı başda əyləşdirdilər və mister Uoltersin nitqi qurtaran kimi 
onları bütün məktəbə təqdim etdilər. Orta yaşlı cənabın çax mötəbər bir adam 
olduğu məlum oldu. O kim olsa yaxşıdır? Dairə hakimi, uşaqların ömürlərində
görmədikləri ən yüksək mövqeli bir şəxs. Onun hansı xəmirdən yoğurulduğunu 
bilmək, necə bağırdığını eşitmək uşaqlar üçün maraqlı idi, lakin bununla belə bir 
qədər vahimələnirdilər. O, buranın on iki milliyində olan Konstantinopoldan 
gəlmişdi, demək səyahət etmiş, dünyanı görmüş, guya dəmir taxtapuşu olması
haqqında şayiə yayılmış dairə məhkəməsinin binasının gözü ilə görmüşdü. 
Təntənəli sükut və cərgələrdəki uşaqların ehtiramlı baxışları bu fikrin necə böyük 
hörmət doğurduğunu açıq-aydın göstərirdi. Axı bu adam məşhur dairə hakimi 
Tetçer idi, özü də buradakı hakimin qardaşı idi. Cef Tetçer dərhal içəri çıxdı, 
bütün məktəbə acıq verərək, böyük adamla yaxın tanış olduğunu hamıya 
göstərdi. Əgor o, uşaqların arasında gedən pıçıldaşmanı eşidə bilsəydi, bu pıçiltı
musiqi səsləri tək onun qəlbini oxşayardı: 
- Cim, bir ora bax! Ora gedir, bax! Əl verdi - salamlaşırlar! Nə ürəklidir! 
Boynuna al, yəqin ki, sən də Cefin yerinə olmaq istərdin, elə deyilmi? 
Mister Uolters də bərk canfəşanlıq edir, özünü bacarıqlı və işbilən göstərmək 
istəyərək ona-buna irad tutur, sağa-sola, hara gəldi töhmət yağdırırdı. 
Kitabxanaçı özünü gözə soxmaq üçün qoltuğunda bir yığın kitab o tərəf-bu tərəfə
qaçır, kiçik vəzifə sahiblərinin sevdiyi kimi lazımsız səs-küy qoparırdı. Genc 
müəllimlər bir az əvvəl qulaqlarından çəkdikləri şagirdlərinə tərəf 
mehribancasına əyilərək balaca dəcəlləri barmaqla ilə hədələyir, sözəbaxan 
uşaqların isə başlarını sığallayırdılar. Gənc müəllimlər uşaqları ciddi surətdə
töhmətləndirir, ixtiyaratlarından 
  
_________________Milli Kitabxana_________________ 
34
tam istifadə etməyə çalışaraq, qayda-qanunu qoruyurdular. Ümumiyyətlə, demək 
olar ki, birdən-birə, müəllimlərin hamısına kafedra ilə yanaşı olan kitab 
şkafından nə isə götürmək lazım olmuşdu. Onların hər biri oraya iki-üç dəfə baş
vurur və özünü elə göstərirdi ki, guya bu işi lap könülsüz edir, qızlar da 
bacardıqları qədər səy göstərməyə çalışırdılar, ancaq oğlanlar elə cəhd edirdilər 
ki, çeynənmiş kağızlar və şillələr dolu kimi yağırdı. Bütün bunlardan yüksəkdə
böyük bir adam əyləşərək öz şöhrətini parlaq şüalarında isinib həzz alır və
mərhəmətli bir hakim təbəssümü ilə bütün məktəbi gözdən keçirib gülümsünürdü 
- o da səy edirdi. 
Mister Uoltersin tam səadəti üçün yalnız bircə şey çatışmırdı, bu da ondan 
ibarətdi ki, Tövratı təqdim edib uşaqların biliyi ilə lovğalanmaq imkanı yox idi. 
Tələbələrin bəzilərində sarı biletlər var idi, lakin heç kəsdə kifayət qədər deyildi: 
o, qabaqcıl tələbələrin hamısından soruşub öyrənmişdi. Alman uşağının zehin 
bacarığının özünə qayıtması üçün bu saat bütün var-yoxundan keçməyə hazır idi. 
Onun bütün ümidləri boşa çıxdığı həmin bu dəqiqədə Tom Soyyer əlində
doqquz sarı bilet, doqquz qırmızı bilet və on göy bilet irəli çıxaraq özünə Tövrat 
tələb etdi. Bu günəşli gündə ildırım çaxmasına bənzər bir şey idi. Mister Uolters 
Tom Soyyerin ən azı yaxın on il ərzində Tövrat tələb edəcəyini qətiyyən 
gözləmirdi. Ancaq əlac yox idi - öz əli ila qol çəkdiyi "qəbzlər" təqdim 
olunmuşdu, ödəmək lazım idi. Tomu hakimin və başqa seçmə adamların 
əyləşdiyi yerə dəvət etdilər, bu gözlənilməz xəbər kafedradan elan edildi. Bu, son 
on il ərzində baş vermiş ən qəribə hadisə idi və bunun təsiri o qədər qüvvətli oldu 
ki, yeni qəhrəman hakimin səviyyəsinə qədər yüksəldi, indi bütün məktəb bir 
möcüzə əvəzinə ikisini seyr edirdi. Oğlanlar paxıllıqdan yanıb tökülürdülər, 
hamıdan da çox peşman olub əzab çəkən o uşaqlar idi ki, onlar gec də olsa başa 
düşmüşdülər ki, nifrət etdikləri bu fırıldaqçının belə yüksəlməsinə özləri kömək 
ediblər. Onlar öz biletlərini, Tomun barını ağartmaq vəzifəsini başqalarına 
güzəştə getməklə yığdığı dövlətə dəyişmişdilər. Onlar bu hiyləgər fırıldaqçının 
tələsinə düşüb aldandıqları üçün öz-özlərinə nifrət edirdilər. 
Mükafat Toma, müdirin yalnız belə bir şəraitdə söyləyə biləcəyi ən tesiredici 
nitqindən sonra təqdim olundu. Lakin hər halda bu nitq həqiqi ilhamla 
söylənmişdi. Yazıq müdir hiss edirdi ki, burada nə isə bir sirr vardır və yəqin ki, 
bunun üstünü açmaq mümkün olmayacaqdır; heç ağla sığan şey deyil ki, bu uşaq 
kimi iki min Tövrat şerini beyninə 
    
_________________Milli Kitabxana_________________ 
35
yığa bilsin, çünki Tomun heç oncə şeri də yadda saxlaya bilmədiyi müdirə
məlum idi. Emi Lourens həm fəxr edir, həm də sevinirdi və çalışırdı ki, üzünün 
ifadəsindən Tom bunu hiss etsin. Lakin Tom ona tərəf heç baxmırdı da. Emi 
fikrə getdi; sonra bir az kədərləndi; sonra isə onda tutqun bir şübhə oyandı; bu 
şübhə keçib getdi, sonra yenə əmələ gəldi, qız diqqət yetirməyə başladı. Ötəri bir 
baxış ona çox şeyi başa saldı, elə o saatca da sanki ürəyinin başından bir zərbə
endirdilər. Acığından və qısqanclıqdan az qaldı ağlaya, dünyada hamıdan zəhləsi 
getdi. Hamıdan da çox Tomdan zəhləsi getdi - ona elə gəlirdi. 
Tomu hakimə təqdim etdilər, lakin uşağın dili tutuldu, ürəyi şiddətlə
döyünməyə başladı, nəfəsi güclə çıxdı. Bunun bir səbəbi bu adamın çox zəhmli 
olmasıydı, ikinci və əsas səbəbi də o idi ki, həmin qızın atası idi. Məktəb 
qaranlıq olsaydı o, böyük sevincə hakimin qarşısmda diz çökərdi. Hakim Tomun 
başını sığalladı, onu yaxşı oğlan adladırdı və adını soruşdu. Tom ağzını açdı, dıli 
dolaşa-dolaşa ancaq ki, deyə bildi: 
-       Tom. 
- Yox, Tom yox... 
- Tomas. 
- Bax, belə. Mən belə bilirdim ki, bir qədər uzun olacaqdır. Çox yaxşı. 
Yəqin ki, sənin familyan da vardır, ümidvaram ki, sən onu da mənə deyəcəksən. 
Elə deyilmi? 
- Öz familyam cənaba söylə, Tomas, - deyə müəllim söhbətə qarışdı. - Və
"ser" deməyi unutma. Özünü ləyaqətli apar. 
- Tomas Soyyer... ser. 
- Bax belə! Afərin! Qiyamət oğlansan! Qiyamət adamcığazsan! 
İki min şeir - bu çoxdur, lap çoxdur, çox çoxdur! Buna o qədər zəhmət 
sərf etməyinə heç vaxt heyfsilənmə: bilik dünyada hər şeydən qiymətlidir; 
bizi yaxşı və hətta dahi adam edən odur. Sən özün də bir zaman yaxşı adam 
olacaqsan, dahi olacaqsan, Tomas! Onda keçirdiyin yola nəzər salıb deyəcəksən: 
"Bütün bunlar vaxtilə bazargünü məktəbində oxumaq səadətinə nail olmağıma 
görədir. Bunun üçün də mənə bilik verən əziz müəllimlərimə, məni 
həvəsləndirən, mənə diqqət yetirən və mənə belə gözəl bir Tövrat (elə nəfis, elə
qiymətli Tövrat ki, o, mənim özümün olmuşdur və bütün ömrüm boyu onu 
mühafizə edib saxlayıram) bağışlayan mərhəmətli müdirimə borcluyam. Bütün 
bunlar mənim düzgün tərbiyə olunmağım sayəsində əldə edilmişdir!" Bax, 
Tomas, sən belə deyəcəksən, öyrəndiyin o ikı min şeir sənə puldan da qiymətli 
olacaqdır! Bəli, qiymətli olacaqdır! İndi mənə və bu lediyə öyrəndiyin 
    
  
_________________Milli Kitabxana_________________ 
36
şeirlərdən bir neçəsini əzbər deyərsənmi? Əlbəttə, deyərsən, çünki biz sənin kimi 
gözəl oxuyan şagirdlərlə fəxr edirik. Şübhəsiz ki, İsanın on iki şagırdinin adı
sənə məlumdur. Bəlkə sən bizə onlardan birinci olaraq çağrılan iki nəfərin adını
deyəsən. 
Tom bütün bu müddət ərzində düymələrini dartışdırır və utana-utana hakimin 
üzünə baxırdı. İndi isə, qıpqırmızı qızarıb gözlərini yerə dikdi. Mister Uoltersin 
ürəyi yerindən oynadı. Öz-özünə düşündü ki, bu uşaq ən sadə suala belə cavab 
verə bilmir. Bunu sorğu-suala tutmaq görəsən hakimin haradan ağlına gəldi? 
Ancaq o hiss etdi ki, bir söz deməlidir. 
- Cənaba cavab ver, Tomas, qorxma. 
Tom dinmirdi. 
- Mən bilirəm ki, o mənə deyəcəkdir, - deyə xanım sözə qarışdı. 
-  Şagirdinin adı... 
- David və Qoliaf1. 
Mərhəmət edib bu səhnənin axırına pərdə endirək. 
BEŞİNCİ FƏSİL 
KÜÇÜK VƏ "DİŞLƏYƏN" BÖCƏK 
Saat on birin yarısına yaxın balaca kilsənin çatlamış zəngi səsləndi və bir az 
keçmədən camaat səhər ibadətinə yığışmağa başladı. Bazargünü məktəbinin bütün 
şagirdləri kilsənin hər tərəfinə yayıldılar və öz ata-anaları eyləşən skamyalarda oturdular 
ki, həmişə onların gözü qabağında olsunlar. Polli xala da gəlib çıxdı. Sidlə Meri də onunla 
yanaşı oturdular. Tom isə açıq pəncərədən və cəzbedici yay mənzərələrindən mümkün 
qədər uzaqda çıxış yoluna yaxın bir yolda oturdular. 
Kilsə zalının hər iki tərəfi yavaş-yavaş adamlarla doldu; vaxtilə yaxşı günlər görmüş, 
indisə yoxsul və olduqca qoca poçt məmuru; mer öz arvadilə (şəhərdə başqa lazımsız 
şeylərlə birlikdə mer də mövcud idi) hakim, yaraşıqlı geyinmiş qırx yaşlı dul qadın 
Duqlas (var-dövləti, səxavəti ilə hər yerdə məşhur olan mehriban və xoşsifət xanım 
Duqlas şəhərdə yeganə ağa malikanəsinin sahibəsi idi; bütün Sent-Pitersburqun iftixar 
etdiyi ən şən və dəbdəbəli qonaqlıqlar bu qonaqsevər qadının 
1 Tom Tövratın müxtəlif əfsanələrinin qəhrəmanlarını dəyişik salırdı. Tövratda deyilir ki, İsanın 
ilk şagirdlərinin adı Pyotr və Andreydir. David isə qədim yəhudi şahıdır ki, əfsanəyə görə təkbətək 
vuruşmada Qoliafa nəhəng qələbə çalmışdır. 
_________________Milli Kitabxana_________________ 
37
evində düzəldilərdi; beli ikiqat əyilmiş, hörmətli mayor Uord öz arvadı ilə; 
haradansa uzaqlarda gəlib çıxmış, yeni məşhur sima - vəkil Riverson, şəhərin ən 
gözəl qadını batist və lentlərlə bəzənmiş, qəlbləri məflun edən gənc qız 
müşayiətçiləri ilə içəri daxil oldu. 
Qızların ardınca kiçik şəhər xidmətçiləri olan bir dəstə cavan oğlan kilsənin 
eyvanına doluşaraq qapının o tərəf-bu tərəfinə düzüldülər və həsrət çəkərək 
çəlikiərinin dəstəyini sora-sora, qızlar kilsəyə girib yerbəyer olana qədər oranı
kəsdirib durdular. Nəhayət, ən nümunəvi Uşaq - Villi Mafferson da öz anası ilə
göründü; o anası ilə elə rəftar edirdi ki, elə bil anası büllurdan düzəldilmişdi. O, 
həmişə anasını müşayiət edərək kilsəyə gələr və bütün şəhər qadınlarının 
sevimlisi hesab olunardı. Ancaq oğlan uşaqlarının onu görməyə gözü yox idi, 
ona görə ki, Villi yaxşı idi, həmişə onu uşaqlara nümunə göstərirdilər. Bütün 
bazar günlərində olduğu kimi indi də guya təsadüfən olaraq qar kimi ağappaq cib 
yaylığının ucu dal cibindən görünürdü. Tomun ömründə cib yaylığı olmazdı, ona 
görə də cib yaylığı gəzdirən uşaqların hamısını ədabaz hesab edərdi. 
Bütün dindarlar toplaşıb qurtardıqdan sonra kilsə zəngi bir də çalındı ki, 
tənbəllər və veyllər də gəlib çıxsınlar, bu zaman kilsədə təntənəli sükunət hökm 
sürür, yalnız xor oxuyanların pıçıltısı və pıqqıldaşması bu sükutu pozurdu. 
Oxuyanlar ibadət zamanı həmişə pıçıldaşır və pıqqıldaşırdılar. Ancaq haradasa 
bir kilsə xoru var idi ki, onun iştirakçıları özlərini ləyaqətlə aparırdılar, onun 
harada olduğu indi mənim yadımda deyil. Bu, deyəsən çox keçmişlərdə
olmuşdur, demək olar ki, heç nə yadımda qalmamışdır, amma mənə elə gəlir ki, 
bu, bizdə deyil, haradasa xarici ölkələrdən birində olmuşdur. 
Keşiş böyük hisslə duanı başdan-ayağadək oxudu - bizim yerlərin adətinə
görə belə də oxunmalı idi. O, astadan oxumağa başlayaraq yavaş-yavaş səsini 
ucaltdı, sonra naməlum bir yerə çatdıqda axırıncı sözü qüvvətli bir vurğu ilə
ifadə edərək elə bil ki, yuxarıdan aşağıya hoppandı: 
Din qardaşım qan içində üzürkən, Cənnət çiçəkləri qoxlarammı mən? 
Keşiş öz oxumaq məharətilə böyük şöhrət qazanmışdır. Kilsə yığıncaqlarında 
həmişə ondan şeir oxumağı xahiş edirdilər. O susan kimi arvadların hamısı
əllərini yuxarı qaldıraraq sanki gücdən düşmüş kimi dizlərinin üstünə salır, 
gözlərini süzdürərək başlarını bulayır və elə bil kı, 
  
_________________Milli Kitabxana_________________ 
38
deyirdilər: "Bunu sözlə ifadə etmək olmaz,bu, çox gözəldir, çox gözəl-dir, 
AUahın bizim kimi günahkar bəndələri üçün çox gözəldir!" 
Ümumi dııanı oxuyub qurtardıqdan sonra mister Spreq elanlar lövhə-sinə
tərəf çevrildi, yığıncaqlar, növbəti toplanışlar və s. haqqmda mə-lumatlar 
oxuraağa başladı; bu oxunuş o qədər uzandı ki, adam onun qurtaracağma İnana 
bitmirdi. 
Bundan sonra isə, keşiş özü dua etməyə başladı. Bu çox yaxşı və uzun bir dua 
idi; orada heç bir şey umıdulmamışdı; axırda Allahdan isti-xarə etdi ki, keşişin 
sözü eşidilsin, səpdiyi toxumlar yaxşı zəmin tapıb tez cücərsin, bol bəhrə versm. 
Amin! 
Tumanlar xışıldadı, yerlərindən qalxmış dindarlar yenə də oturdular. 
Bıı kitabda haqqında bəhs edilən oğlarnn duadan heç xoşu gəlməzdi, o axıra 
qədər güclə otura bilirdi. Bütun dua müddəti yerində qurcalanır və yalnız nəyin 
haqqında artıq dua etmiş olduqlannı hesablayırdı. Qulaq asmağma asmırdı, lakin 
işin əsl mahiyyətini o lap çoxdan əzbər bilirdi; hətta nədən sonra nəyin 
deyiləcəyi də ona məlum idi. Keşiş özimdən yeni bir söz işlətdikdə Tomun 
qulağı tanış olmayan sözü o saatca alır, uşaq dilxor olurdu; belə əlavələri Tom 
vicdansızlıq və xəspuşluq hesab cdirdi. Duanın ortasında Tomun diqqətini 
qarşıdakı skamyanm söykənə-cəyinə qonrauş bir raİlçək cəlb etdi və uzun 
müddət ona rahatlıq ver-mədi; milçək gah pəncələriııi qoşalaşdıraraq bir-birinə
sürtür, gah da onlarla başını tutub elə qüwətlə qaşıyırdı ki, az qalırdı, başı
bədənindəıı ayrılsın, bu zaman onun sap kimi ııasik boynu görsətirdi; bəzən də
dal ayaqları ilə qanadlarmı sığallayır və frak ətəyi imiş kitni onları çəkib 
düzəldirdi; ümumiyyətlə, öz tualeti ilə elə arxayın və səylə məşğul idi ki, elə bil 
onu heç bir qorxu gözləmədiyinİ bilmirdi. Bu, elə doğrudan da belə İdi: onu 
tutmaq üçün Tomun əlİ ne qədər gicişsə də, dua zamanı o buna cosarət etmirdi. 
Tom bilirdi ki, dııa zamanı belə bir həngamə çıxarsa, işi bitmiş olacaqdır. 
Bununla belə, keşİş duanm axırıncı soz-lərini deyərkən Tomun əli tərpəndi, irəlİ
sürüşdü və elə "amin" sozü deyilən kimi milçək əsir düşdü. Polli xala Tomu 
cinayət işi üstundə tutaraq milçəyi buraxmağa oııu məcbıır etdi. 
Keşiş Tövratdan bir dua oxuduqdan sonra nə barədəso cansıxıcı səslə
rnühakimə yürütməyə başladı. Bu o qədər maraqsız bir moizə idi ki, kilsə
xidmətinə gələnlərin çoxusu mürgü döyməyə başladı. Halbuki, keşİş
günahkarlara necə divan tutulacağından, onlara necə əzab verilə-cəyindən 
danışır, xilas olacaq günahsız, pak adamlann isə sayını ele xır daca bir rəqəmə
gətirib çatdınrdı ki, onları heç xilas etməyə dəyməzdi. 
_________________Milli Kitabxana_________________ 
39
Tom moizənin səhifəsini hesabladı; kilsədən çıxanda o neçə səhifə
oxunduğunu həmişə bilərdi, ancaq nə haqda oxunduğunu ömründə bilməzdi. 
Lakin bu dəfə uzun müddətə olmasa da, o, moizə ilə maraqlandı. Vaiz, Allahın 
əmri ilə yer üzünün cənnətə dönəcəyini, bütün insanların toplanacağını, qurdla 
quzunun yanaşı gəzəcəyini və körpə bir uşağın onları çəkib aparacağını elə
əzəmətli və təsirli sözlərlə təsvir etdi ki, Tom istər-istəməz bu mənzərəni gözləri 
qarşısında canlandırdı. Lakin bu əzəmətli mənzərənin yüksək, ibrətamiz 
mahiyyəti Tom üçün hədər getdi. O, yalnız hamının gözü qabağında bu səhnənin 
əsas iştirakçısı rolunu oynamağın nə qədər əlverişli olduğunu düşünür, həmin 
körpə uşağın yerində olmağı arzulayırdı, ancaq bu şərtlə ki, qurd ələ öyrənmiş
olsun. 
Bundan sonra Tomun iztirabları yenə başlandı, çünki keşiş yenə də müxtəlif 
cansıxıcı mühakimələr yürüdürdü. Birdən Tom öz cibində nə qədər qiymətli bir 
şey olduğunu xatırlayir, tez onu çıxartdı. Bu, qorxunc çənəsi olan iri, qara bir 
böcək idi. Tom ona "dişləyən" adı vermişdi. O, boş piston qutusunun içərisində
saxlanılırdı. Qutunu açan kimi, böcək əvvəl-əvvəl Tomun barmağını dişlədi- 
Tom barmağını çəkdi, böcək dalı üstə skamyaların arasındakı keçidə düşdü. Tom 
isə barmağına ağzına soxdu. Böcək arxası üstə çapalaya-çapalaya qalmışdı. Nə
qədər çalışırdısa da, çevrilə bilmirdi. Tom gözünün ucu ilə ona baxır, birtəhər 
yerdən götürmək istəyirdi, lakin böcək çox uzağa düşmüşdü, əli ona çatmazdı. 
Moizəyə maraq göstərməyən başqaları da böcəyə çəpəki tamaşa etməklə
əylənməyə başladılar. Kiminsə istidən və sakitlikdən yorulub usanmış pudeli1
skamyaların arasını gəzirdi. O, bağlı yerdə oturmaqdan yorularaq, özü üçün bir 
əyləncə axtarırdı. Böcəyi görən kimi kefi kökəldi, quyruğunu bulamağa başladı. 
O öz ovuna diqqət yetirdi, onun ətrafında dolandı, uzaqdan qoxuladı, yenə də
ətrafında fırlandı, sonra isə ürəklənib yaxına gəldi və yenə də qoxuladı, dişlərini 
qıcayaraq böcəyi yaxalamaq istədi, lakin işi baş tutmadı, bunu bir daha, bir daha 
təkrar etdi; Bu məşğələ onun ürəyinə yatırdı, qarnı üstə yerə uzanıb, böcəyi 
qabaq pəncələrinin arasına aldı və bu qayda ilə oyununu davam etdirməyə
başladı. Nəhayət, pudel böcəklə oynamaqdan yorularaq, laqeyd və diqqətsiz 
oldu. Mürgüləməyə başladı, başı aşağı əyildi, sifəti böcəyə toxunduqda o dəqiqə
böcək onun dodağına yapışdı. Bərk zingilti eşidildi, pudel başını tərpətdi, böcək 
İki addım kənara atılıb, yenə də şaqqıltı ilə arxası üstə yerə düşdü. Qonşuluqdakı 
  
1 İt cinsidir.
_________________Milli Kitabxana_________________ 
40
tamaşaçılar gülməkdən uğunub getdilər, qadınlar üzlərini yelpiklə gizlətdilər. 
Tom isə tamamilə xoşbəxt idi. Küçüyün sarsaq görünüşü vardı, görünür, o elə
özü də özünün sarsaqlığını hiss edirdı, lakin ürəyində acıqlanır və intiqam hissi 
ilə alışıb-yanırdı. O, böcəyə yaxınlaşıb, yenidən ehtiyatla hücum etməyə başladı. 
Küçük böcəyin ətrafında fırlanıb, hər tərəfdən üstünə atılır, qabaq pəncələri ilə
böcəyin lap yaxınlığında döşəməni cırmaqlayır, dişlərini şaqqıldadır, başını
tərpədirdi. O, başını elə şiddətlə tərpədirdi ki, qulaqları şaqqıldayırdı. Bununla 
belə, bir qədər sonra böcəklə oynamaq yenə də küçüyü bezikdirdi. O, milçək 
dalınca qaçmağa başladı, lakin bunda da maraqlı bir şey görmədi, burnunu az 
qala döşəməyə sürtərək, atlı qarışqanın dalınca getdi, ancaq bu iş də tezliklə onu 
darıxdırdı. Əsnədi, dərindən nəfəs aldı, sonra böcəyi yadından çıxarıb, onun 
üstündə oturdu. Ağrı bildirən dəhşətli bir zingilti eşidildi, pudel yerindən qopub 
skamyaların arası ilə qaçmağa başladı. O, var gücü ilə ulayaraq, mehrabın 
qarşısından ötdü, keçid yolunun bu tərəfindən o biri tərəfinə sıçradı; qapının 
ağzında bir qədər vurnuxub, ulaya-ulaya yenə də skamyaların arası ilə geriyə
qaçdı. O, ağrıdan tamam özünü itirmişdi, sürətlə qaçıb dairə cızır, tük basmış
quyruqlu ulduzu xatırladırdı. Nəhayət, ağrının şiddətindən ağlı başından çıxmış
bədbəxt heyvan sahibinin dizi üstünə sıçradı. Sahibi də onu götürüb pəncərədən 
bayıra atdı, onun yanıqlı zingiltisi get-gedə zəifləyərək, nəhayət, uzaqlarda 
eşidilməz oldu. 
Bu zaman kilsədəkilərin hamısı gülməkdən özlərini güclə saxlayaraq, 
qıpqırmızı qızarmış halda oturmuşdular, moizə də bir nöqtədə donub qalmışdı. 
Tezliklə vaiz danışığını davam etdirməyə başladısa da, nitqi əvvəlki kimi rəvan 
getmədi. Çünki dindarların diqqətini moizənin əsl mahiyyətinə cəlb etmək heç 
cür mümkün deyildi; əyləşənlər üzlərini skamyaların uca söykənəcəyi arxasında 
gizlədərək, vaizin ən kədərli, təsirli sözünü belə şən qəhqəhələrlə qarşılayırdılar, 
sanki yazıq vaiz ağzından gülməli bir söz çıxarmışdı. Bu işgəncə qurtardığı
zaman hamı yüngüllüklə nəfəs aldı və keşiş kilsəyə toplaşanlara xeyir-dua verdi. 
Tom Soyyer evlərinə kefi kök qayıdırdı, düşünürdü ki, kilsə ibadətinə bir 
qədər rəngarənglik əlavə edilərsə, o bəzən beç də pis olmur. Onu kədərləndirən 
yalnız bir şey idi; pudel onun böcəyi ilə nə qədər istəyirdi oynayaydı, daha onu 
özü ilə götürüb aparmağa pudelin nə ixtiyarı var idi! 
  
_________________Milli Kitabxana_________________ 
41
ALTINCI FƏSİL 
SEHRBAZLIQ VƏ QADIN FÜSUNKARLIĞI 
Bazar ertəsi səhər Tom yuxudan oyandıqda özünü tamamilə bədbəxt hiss 
edirdi. Bazar ertəsi səhərlər həmişə belə olurdu, çünki bu gündən məktəbdə yeni 
əzab və əziyyətlər həftəsi başlanırdı. Hətta bazar ertələri o fikirləşirdi ki, arada 
heç istirahət günü olmasa yaxşıydı, onda bu həbsxana və buxovlar adamda belə
nifrət oyatmazdı. 
Tom yerinin içində uzanıb fikirləşirdi. Birdən onun ağlına gəldi ki, 
xəstələnsəydi heç pis olmazdı; onda məktəbə də getməyə bilərdi. Onun gözləri 
qarşısında dumanlı bir çıxış yolu açılmağa başladı. Təpədən-dırnağadək özünü 
müayinə etdi. Lakin heç bir yerində ağrı biss etmədi. O yenidən müayinəyə
başladı. Bu dəfə Toma elə gəldi ki, onda qarın ağrısının bütün əlamətləri vardır, 
ona görə də bütün ümidini qarın ağrısına bağladı. Ancaq bu əlamətlər get-gedə
zəifləyirdi, nəhayət, tamamlə yox oldu. O yenə fikirləşməyə başladı və tezliklə
başqa bir şey tapdı. Onun üst dişi laxlayırdı. Tom müvəffəqiyyətinə görə özünü 
təbrik edərək elə yenicə zarımağa başlamaq istəyirdi ki, birdən yadına başqa bir 
şey düşdü: indi diş ağrısından şikayətlənərək xalanın yanına getsə, o tutub 
Tomun dişini çıxaracaq ki, bu da çox ağrılı olur; dişi hələlik ehtiyat üçün 
saxlayıb başqa bir şey axtarmağı qərara aldı. Uzun müddət heç bir şey tapa 
bilmədi, birdən həkimin bir dəfə hansı xəstəlik haqqındasa danışdığı yadına 
düşdü; həmin xəstəlik zamanı adamı iki-üç həftə yorğan-döşəkdən durmağa 
qoymurlar, yoxsa xəstə tamamilə barmaqsız qala bilər. Tom elə o saatca ağrıyan 
barmağını, üstünə çəkdiyi döşəkağının altından çıxarıb diqqətlə gözdən 
keçirməyə başladı. Ancaq həmin xəstəliyin nə kimi əlamətləri olduğunu bilmirdi. 
Bununla belə, qərara aldı ki, təcrübə etmək pis olmaz, ona görə də var gücü ilə
zarıldamağa başladı. Sid isə heç bir şey hiss etmədən möhkəm yatmışdı. 
Tom zarıltı səsini daha da ucaltdı, indi ona elə gəldi ki, barmağı doğrudan da 
ağrımağa başlayır. 
Sidin heç vecinə də deyildi. 
Tomun güc sərf etməkdən nəfəsi daralmışdı. O nəfəsini dərdi, sonra 
qüvvəsini toplayıb dalbadal bir neçə dəfə ucadan inildədi. 
Sid hələ də xoruldayırdı. 
Tomun lap acığı tutdu: "Sid, Sid!" - onu silkələməyə başladı. Bunun, əlbəttə, 
təsiri oldu, Tom yenə də zarıldamağa başladı. Sid əsnədi, 
  
_________________Milli Kitabxana_________________ 
42
gərnəşdi, asqırdı, sonra yerimin içində dirsəklənərək Toma baxmağa başladı. 
Tom zarıltısını kəsmirdi. Sid onu çağırdı: 
- Tom! Bura bax, Tom! 
Cavab çıxmadı. 
- Tom, səninlə deyiləm? Tom! De görək, sənə nə olub! - Sid onun 
çiyinlərindən yapışaraq qorxmuş halda üzünə baxdı: 
- Əl çək, Sid. Mənə dəymə, - deyə Tom inildədi. 
- Axı sənə nə olub, Tom? Xalamı çağırım? 
- Yox, lazım deyil. Bəlkə öz-özünə çıxıb getdi. Heç kəsi çağırma. 
- Necə yəni çağırma! Sakit ol, Tom, belə dəhşətlə inildəmə! 
Çoxdanmı bu vəziyyətdəsən? 
- Bir neçə saatdır. Uf! Uf! Yavaş tərpən, Sid, məni öldürərsən! 
- Tom, bəs niyə məni durğuzmadın? Tom, bəsdir. Adam sənin səsini 
eşidəndə canına üşütmə düşür. Tom, axı sənə nə olub? 
-Mən hər şeyi sənə bağışlayıram. Si... (İnilti). Mənə elədiklərinin hamısını. 
Mən öləndə... 
- Uf, Tom, axı sən ki, ölmürsən? Bunlar nəyə lazımdır, Tom, səsini kəs! 
Hələ bəlkə... 
- Mən hamını bağışlayıram, Sid... (İnilti) Onlara elə beləcə də deyərsən, 
Sid. Bir də, Sid, mənim pəncərə çərçivəmlə balaca təkgöz pişiyimi o təzə gələn 
qıza ver, de ki... 
Lakin Sid paltarını qoltuğuna vurub yox oldu. Tom indi doğrudan da əzab 
çəkirdi, xəyalən elə coşmuşdu ki, zarıltısı lap təbii çıxırdı. Sid pilləkənlə
üzüaşağı diyirlənib qışqırdı: 
- Polli xala, ay Polli xala, tez olun gəlin! Tom ölür. 
- Ölür? 
- Hə, xala, ölür... Bəs niyə durmursunuz? Tez qaçın gəlin! 
- Boş şeydir! İnanmaram. 
Bununla belə, o, quş kimi bircə anda pilləkəni çıxdı, Sid ilə Meri də onun 
dalınca qaçdılar. Arvadın sifəti ağappaq ağarmışdı, dodaqları əsirdi. Yatağın 
yanına çatdıqda onun dili çətinliklə söz tutdu: 
- Tom! Tom, sənə nə olub? 
- Uf, xala, mən... 
- Sənə nə olub, Tom? De görüm, başına nə iş gəlib, mənim balam? 
- Oy, xala, barmağım qanqrena olub! 
Polli xala özünü stula yıxıb əvvəlcə güldü, sonra ağladı, sonra isə həm ağladı, 
həm güldü. Bu, ona bir qədər qüvvət verdi, o dedi: 
  
_________________Milli Kitabxana_________________ 
43
- Tom, bu nə oyundur başıma açırsan! Bu sarsaq fikri başından çıxart, dur 
ayağa. 
Zarıltı kəsildi, barmağın ağrısı tamamilə sakit oldu. Tom özünü çox sarsaq 
vəzıyyətdə görüb dedi: 
- Polli xala, mənə elə gəldi ki, bu, qanqrenadır, özü də elə bərk ağrıyırdı
ki, dişim yadımdan çıxdı. 
- Belə de! Bəs dişinə nə olub? 
- Yuxarıda bir dişim tərpənir, elə də ağrıyır ki, az qalır ağlım başımdan 
çıxa. 
- Hə, hə, yaxşı, bir də zarıldamaq fikrinə düşmə! Ağzını aç... Hə, elədir, 
dişin tərpənir, ancaq hələ indiyə qədər bundan ölən olmayıb. 
Meri, get mənə bir tel ipək sap, bir də mətbəxdən bir kösöv gətir. 
Tom dedi: 
-   Oy, xala, çəkmək lazım deyil! İndi ağrisı kəsib, daha qətiyyən ağrımır. 
Xahiş edirəm, dəymə. Fərqi yoxdur, onsuz da məktəbə getməliyəm. 
-   Ah, onsuz da gedəcəksən, belə de! Demək, bütün bu firıldaqları ona görə
qurubsanmış ki, məktəbə getməyəsən, onun əvəzində çaya çimməyə əkiləsən, 
hə? Ah, Tom, Tom, mən səni bu qədər istəyirəm, sən isə özünün bu vəhşi 
hərəkətlərinlə məni lap öldürürsən! 
Diş çıxarmaq üçün lazım olan karastılar artıq hazır idi. Polli xala ipək sapdan 
bir ilgək qayırdı, onu ağrıyan dişə keçirtdi, o birisi ucunu da çarpayıya bağladı. 
Sonra alovlu kösövü əünə götürüb az qaldı uşağın gözünə soxa. Tom, geri 
çəkildikdə diş yerindən çıxıb, sapm ucunda asıla qaldı. 
Lakin hər bir işgəncənin əvəzində insan mükafat almalıdır. Səhər 
yeməyindən sonra Tom məktəbə gedərkən, qabağına çıxan uşaqların hamısı ona 
həsəd aparırdı, çünki dişinin üst cərgəsində indi bir deşik əmələ gəlmişdi. Onun 
vasitəsi ilə yeni və çox gözəl bir qaydada tüpürmək olardı. Bu yeni kəşflə
maraqlanan bir sürü uşaq Tomun dalınca qaçırdı. İndiyədək hamının təriflədiyi, 
pərəstiş etdiyi barmağı yaralı oğlan isə keçmiş şöhrətindən məhrum olub tək-
tənha qaldı. O, bundan çox bikeflədi, ancaq etinasızcasına dedi ki, Tom Soyyerin 
təzə qayda ilə tüpürməsində elə maraqlı bir şey görmür, başqa bir oğlan isə ona 
cavab verdi ki, "pişiyin əli ətə çatmır!". Nüfüzdan düşmüş qəhrəman pərt olaraq 
çəkilib getməli oldu. 
Tezüklə Tom bütün şəhərdə tanınmış bir sərxoşun oğlu Heklberri Finnə rast 
gəldi. Nəcib anaların Heklberri Finndən zəhləsi gedir, ona ürəkdən nifrət 
bəsləyirdilər, çünki Hek tənbəl, nadinc bir uşaq idi və 
  
_________________Milli Kitabxana_________________ 
44
heç kəsin sözünə baxmırdı; bir də ona görə ki, uşaqların Hek üçün ürəkləri 
gedirdi, Heklə oynamaları qadağan edilməsinə baxmayaraq, həmişə onunla 
görüşməyə çalışır və onun kimi olmağa ürəkdən səy edirdilər. Bütün nəcib 
ailələlərdən olan uşaqlar kimi Tom da bütün günü veyil-veyil gəzib dolaşan 
Heklbeniyə həsəd aparırdı. Heklə oturub-durmaq Toma da bərk-bərk qadağan 
edilmişdi. Məhz buna görə də Heklo oynamaq üçün o, hər fürsətdən istifadə
edirdi. Heklberrinin əynində həmişə başqasının çıxarıb atdığı köhnə paltar olardı, 
üst-başı həmişə ləkəli, yağlı olub, cırcındırı sallanırdı. Külək vurduqca cındırları
yellənərdi. Şlyapa əvəzinə başına birtəhər, əzik-üzük iri bir şey keçirərdi, onun 
kənarından aypara şəklində iri bir parça qoparılmışdı. Əynində gödəkcəsi 
olurdusa, ətəyi az qalırdı dabanlarına dəysin, dalındakı düymələr belindən çox-
çox aşağıda dururdu; tək aşırmayla dayanan şalvarı daldan torbalanardı, 
balaqlarını isə dizdən yuxarı çırmalamadıqda, sallanıb palçığın içində üzərdi. 
Heklberri heç bir kəsdən soruşmadan kefi istəyəni edirdi. Quru havada 
birisinin balkonunda gecələrdi, yağış yağdıqda isə, boş bir çəllək tapıb, onun 
içində yatardı. Ona nə məktəbə getmək, nə kilsəyə getmək, nə də birisinin 
sözünə baxmaq lazım gəlirdi. Kefi istədikdə balıq tutar, harada istəsə çimər, 
doyunca çayda qalardı. Dalaşmağı heç kəs ona qadağan etmirdi, lap gecədən 
xeyli keçənə qədər yatmaya bilərdi. Bahar vaxtı birinci olaraq ayaqyalın küçəyə
çıxar və payızda hamıdan sonra ayağına ayaqqabı geyinərdi. Ona nə yuyunmaq, 
nə də tərtəmiz geyinmək lazım idi, söyüşməkdə də ki, böyük məharəti var idi. 
Bir sözlə, bu cırcındırlı səfil uşaq həyata məna verən bütün imkanlara malik idi. 
Sent-Pitersburqdakı ləyaqətli ailələrdən olan, sıxıntı çəkmiş və əzab görmüş
bütün uşaqlar belə düşünürdülər. 
Tom bu ala-bəzək səfili səslədi: 
- Salam, Heklberri! 
- Əgər zarafat eləmirsənsə, salam! 
- O əlindəki nədir? 
- Ölü psşik. 
- Ver baxım, Hek. Gör bir necə də qaxaca dönüb! Haradan almısan? 
- Bir oğlandan satın almışam. 
- Nə vermisən? 
- Göy bilet, bir də öküz qovuğu. Qovuğu sllaqxanadan götürmüşdüm. 
- Bəs göy bileti hardan almışdın? 
- Bir ağac verib, Ben Rocersdən almışdım. 
_________________Milli Kitabxana_________________ 
45
 - Bura bax, Hek, ölü pişik nəyə lazımdır ki? 
- Nəyə lazımdır? Ziyil aparmağa. 
- Yox, əşi! Mən ondan da yaxşı dənnan bilirəm. 
- Bilirsən, bəs neco? De görək, o necə dərmandır? 
- İylənmiş su. 
- "İylənmiş su!" Sənin o iylənmiş suyun heç bir şeyə dəyməz. 
- Səncə dəyməz! Sən hcç təcrübə etmisənmi? 
- Yox, etmomişəm. Ancaq Bob Tenner təcrübə edib. 
- Bunu sənə kİm deyib? 
- O özü Cef Tetçerə deyib, Cef Conni Bekero deyib, Conni de Cim 
Hollisə deyib, Cimdən də Beıı Rocers eşidib, Ben isə bir nəfər zənciyə danışıb, 
həmin zənci də mənə dedi. Vessalam, məsolə belə olub. 
- Bundan nə çıxstn ki? Onlar hamısı yalan danışırlar. Hamısı deyəndə ki, 
zəncidən başqa. Mən onu tanımıram. Yaxşısı budur, sən danış görüın Bob 
Tenner bumı neco edib? 
- Buna nə var ki: əüni çürük kötüyün oyuğunda iylonib qalmış yağış
suyuna salıb. 
- Gündüz? 
- Bəs no vaxt! 
- Üzü kötüyə tərəf? 
- Hə. Hər halda mən belə düşünürəm. 
- Əlini suya salanda bir söz deyibdirmi? 
- Yox, dcyəsən, heç nə deməyib. Bilmirəm. 
- Aha! Hansı axmaq bu sayaq ziyil sağalda bilər? Bundan bir şey çıxmaz. 
Adam gərək meşoniıı lap qalın bir yerinə gedİb, içi iylənmiş yağış suyu ilə dolu 
bir kötük tapa, əiini onun oyuğundakı suya sala və deyə: "Arpa, arpa - hindi 
yemi. fylonmiş su, ziyillordan qurtar məni". 
Sonra gözünü yumub cəld on bir addım geri çəkilə, yerindo üç dəfə firlana, 
bundan sonra isə yolda heç kəsiə damşmadan Çixıb evə gedə. 
Əgər bir adamla danışsan, o sözlərin heç bir təsiri olmaz. 
- Hə, bu, deyəsən, bir işə oxşayır! Ancaq Belə Tenner ziyili belə 
aparmamışdır.  
- Bəs necə, əlbəttə, belə apara bilməz. Elə ona göro də əlləri bütün 
ziyildir. Şəhərdə heç kəsdə ondakı qədər ziyil yoxdur. İylənmiş sudan necə
istifadə etməyi bilsəydi, heç biri də olmazdı. Hek, bu üsıılla mən o qədər ziyil 
aparmışam ki, gəl görəsən. Axı mən qurbağalarla çox oynayıram, ona görə də
məndə ziyil çox olur. Bir de mən ziyilləri noxud qını ilə təmizləyirəm. 
_________________Milli Kitabxana_________________ 
46
- Doğrudur, noxud qını yaxşıdır. Mən də elə aparırdım. 
- Yox əşi? Necə aparırdın? 
- Göy noxudu götürüb qınını aralayırsan, içinin dənini çıxarırsan, sonra 
ziyili kəsirsən ki, qan çıxsın, həmin qanı qının bir yarısının üstünə damcıladırsan, 
ay doğanda gecə yarısı yol ayrıcında basdırırsan. Qının ikinci yarısını isə
yandırmaq lazımdır. Başa düşürsənmi, qının üstündə qan olan parası həmişə o 
birisini özünə tərəf çəkəcəkdir, qan isə ziyili özünə çəkəcəkdir, elə buna görə də
ziyil belə tez gedir. 
- Hə, Hek, doğru sözə nə demək olar. Ancaq ki, qını basdıranda demək 
lazımdır: "Çaladakı noxud qını, əlimin ziyilini apar, qoyma bir də o çıxsın!" 
Onda yaxşı olar. Co Qarper də belə edir, o heç bilirsənmi nə qədər yerlərdə olub! 
Hətta Kunvilin özünə qədər gedib çıxıb... Hə, de görüm bəs, ölü pişiklə ziyili 
necə aparırlar? 
- Necə aparırlar? Lap asan: camaat böyük bir günahkarı qəbiristanda 
basdırandan sonra gecə yarısı pişiyi də götürüb oraya gedirsən. Düz gecə yarısı
Şeytan gəlir, bəlkə də ikisi və yaxud üçü birdən gəlir, sən, əlbəttə, bunu 
görmürsən, ancaq ki, qulağına bir səs dəyir, elə bil ki, külək əsir, bəlkə də onların 
danışığını eşidirsən. Onlar həmin o günahkarı qəbirdən çıxardıb aparanda pişiyi 
dallarınca atıb demək lazımdır: "Şeytan meyit dalıncan, pişik şeytan dalıncan, 
ziyil pişik dalıncan! Mənim ziyildən xəbərim yoxdur!" Bundan sonra əlində
bircə ziyil də qalmayacaqdır. 
- Ağıl kəsən işə oxşayır. Hek, bunu heç sən özün təcrübədən 
keçirmisənmi? 
- Yox, Hopkins qarıdan eşitmişəm. 
- Hə, onda lap doğru olar. Deyirlər o, küpəgirən qandır, 
- "Deyirlər!" Ancaq mən lap yaxşı bilirəm ki, o, küpəgirəndir. O, atama 
cadu eləyib. Atam özü deyirdi. Bir dəfə yol ilə gedirmiş, görür ki, qarı cadu 
oxuyub ona tərəf üfürür; atam tez bir daş götürüb qarıya tolazlayır! Əgər qan 
burulub tez aradan çıxmasaymış, daş dəyəcəkmiş. 
Ancaq heç bilirsən sonra atamın başına nə gəldi?! Elə həmin gecə bir halda 
anbarın damına çıxır, özünü saxlaya bilməyib sürüşur, yıxılır, qolunu sındırır. 
- Bu ki, dəhşətdir! Bəs atan haradan bilib ki, qarı ona cadu eləyir? 
- Aman Allah, bunu bilməyə nə var! Atam elə şeyləri o saatca bilir. 
Deyir, elə ki küpəgirən qan gözlərini sənə zillədi, bil ki. cadu oxuyur. 
Xüsusən bu zaman dodaqaltı mırıldandıqda, daha şübhən olmasın. Ona görə 
ki, küpəgirən qanlar dodaqaltı mırldandıqda, tərsinə dua oxuyurlar. 
    
_________________Milli Kitabxana_________________ 
47
  
- Bura bax, Hek, sən pişiklə ziyil sağaltmaq işini nə zaman təcrübə etmək 
istəyirsən? 
- Elə bu gecə. Məncə, şeytanlar bu gecə o kaftar Vilyamsın dalıncan 
gələcəklər. 
- Axı, Vilyamsı şənbə günü dəfn ediblər. Məgər şənbə günü gecə gəlib 
onu aparmayıblar? 
- Boş sözdür! Heç gecə yarısına qədər cadu təsir etdiyini görmüsən? 
Ondan sonra da ki, bazar günü başlanır. Ağlım kəsmir ki, bazaar günü şeytanlar 
hər yerdə gəzib dolana bilsinlər. 
- Bu heç mənim ağlıma gəlməyib. Doğru deyirsən. Məni də özünlə
apararsanmı? 
- Əgər qorxmasan, apararam. 
- Mən qorxaram? Sən məni tanımırsan?! Gecə gəlib pəncərənin altında 
miyoldayarsanmı? 
- Hə, ancaq mümkün olsa sən də miyolda. Yoxsa keçən dəfə o qədər 
miylodadım, miyoldadım ki, axırda qoca Qeys yuxudan oyandı, məni daşa basıb 
dedi: -"Zəhrimara qalmış bu pişik lap zəhləmizi tökdü!" 
Mən də bir kərpic gotürüb onun pəncerəsinə firıldatdım, ancaq heç kəsə demə
ha. 
- Yaxşı, demərəm. Onda mən miyoldaya bilməzdim, çünki xalam məni 
gözdən qoymurdu, bu gün isə miyoldayacağam... O əlindəki nədir? 
- Elə bir şey deyil, gənədir. 
- Haradan tapmısan? 
- Meşədən. 
- Nə verim ki, verəsən mənə? 
- Bilmirəm. Satmağa könlüm yoxdur. 
- Könlün yoxdursa, lazım deyil. Elə bir şey də deyil, çox xırdadır. 
- Əlbəttə, başqasının malını pisləmək asan işdir. Mən öz gənəmdən 
razıyam. Mənim üçün elə bu da yaxşıdır. 
- Gənə nədir ki, kefin istəyən qədər tapmaq olar. Mən istəsəm lap minini 
taparam. 
- Bəs niyə tapmırsan. Çox yaxşı bilirsən ki, heç birini də tapa bilməyəcəksən. 
Bu lap təzə əmələ gəlmiş gənədir. Bu il birinci dəfədir ki, görürəm. - Bura bax, 
Hek, onun əvəzində mən öz dişimi sənə verərəm. - Göstər, görüm? 
  
_________________Milli Kitabxana_________________ 
48
Tom, içində diş olan kağızı ehmalca cibindən çıxarıb açdı. Heklberri həsədlə
onu gözdən keçirməyə başladı. Olduqca cəlbedici şey idi. Nəhayət, o dedi: 
- Bu, xalis dişdirmi? 
Tom dodağını qaldırıb dişinin boş qalmış yerini Hekə göstərdi. Heklberri 
dedi: 
- Yaxşı, nə deyirəm, ver gəlsin! 
Tom gənəni əvvəl böcək saxladığı boş piston qutusuna qoydu, bundan sonra 
uşaqlar ayrıldılar, onların hər birı elə zənn edirdi ki, artıq varlanmışdır. 
Başqa evlərdən bir qədər aralıda tirdən tikilmiş məktəb binasına çatdıqda 
Tom, vicdanla dərsə tələsən adamlar kimi, iti addımlarla içəri girdi. O, şlyapasını
mıxdan asıb, işgüzar bir görkəmlə cəld öz yerinə keçdi. Kafedrada böyük hörmə
kürsüdə əyləşmiş müəllim sinfin yuxugətirici uğultusunda mürgüləyirdi. Tomun 
içəri girməsi onu yuxudan oyatdı. 
- Tomas Soyyer! 
Tom bildirdi ki, admın bütünlüklə çəkilməsi yaxşı əlamət deyil. 
- Mən buradayam, ser. 
- Yaxına gəlin. Adətiniz üzrə yenə də gecikmisiniz? Nəyə görə? 
Tom cəzadan yaxasını qurtarmaq üçün yalan bir söz tapıb demək istəyirdi ki, 
bu zaman gözləri qızılı rəngli uzun qoşa hörüklərə sataşdı. Məhəbbətin cəzbedici 
qüvvəsinə əsasən o saatca qızı tanıdı, bütün sinifdə yeganə boş yer o qızın 
yanında idi. Tom bir an belə tərəddüd etmədən dedi: 
- Yolda bir dəqiqəliyə ayaq saxladım ki, Heklberri Finnlə danışam! 
Müəllim elə bil ki, iflic oldu - karıxmış halda gözlərini Toma zillədi. Sinifdəki 
uğultu kəsildi. Şagirdlər fikirləşdilər ki, yəqin bu cəsarətli uşağın başına hava 
gəlib. Müəllim bir də soruşdu: 
- Siz... Siz nə etdiniz? 
- Ayaq saxladım ki, Heklberri ilə danışım. 
Heç bir səhv ola bilməzdi. 
- Tomas Soyyer, bu, mənim ömrümdə eşitmədiyim ən heyrətli bir 
etirafdır. Belə bir hərəkət üçün xətkeşlə döymək kifayət etməz. Gödəkcənizi 
çıxarın. 
Müəllimin qolu lap yorulub gücdən düşənə qədər işlədi, əlindəki çubuqların 
hamısı qırıq-qırıq oldu. Nəhayət, əmr verildı: 
_________________Milli Kitabxana_________________ 
49
 - İndi isə, ser, gedin qızların yanında oturun! Qoy bu, sizin üçün dərs 
olsun. 
Sinifdə qopan ani gülüşmə elə bil ki, Tomu pərt etmişdi; əslində isə Tomun 
qızarmasına səbəb tamamilə başqa şey idi. O, yeni ilahə qarşısında qorxu və
utancaqlıq hiss edirdi; bəxtinin belə qeyri-adi dərəcədə gətirdiyinə görə ürəyi 
sevinclə dolu idi. O, şam taxtasından olan skamyanın qırağında oturdu, qız isə
burnunu dik tutaraq ondan kənara çəkildi. Ətrafda hamı pıçıldaşır, bir-birini 
dümsükləyir, bir-birinə göz vururdu, ancaq Tom əlini uzun və alçaq partarıın 
üstünə qoyub sakitcə oturmuş və gözlərini kitaba zilləmişdi. 
Nəhayət, uşaqlar gözlərini ondan çəkdilər, sinif otağını yenə də adi, 
yuxugətirici uğultu bürüdii. Tom gizli-gizli qıza baxmağa başladı. Qız bunu hiss 
etdi, nifrətlə dodaqlarını büzərək, hətta bir dəqiqəliyə arxasını Toma tərəf 
çevirdi. Sonra yenə də üzü Toma tərəf oturduqda qabağında bir şaftalı gördü. Qız 
şaftalını əli ilə itələdi. Tom şaftalını yavaşca yenə də qızın qabağına sürüşdürdü. 
Qız yenə itələdi, lakin bu dəfə çox acıqlı görünmürdü. Tom səbirlə şaftalının 
yenə də onun qabağına qoydu. Daha qız ona dəymədi. Tom qrifel taxtasına: 
"Xahiş edirəm götürəsiniz, məndə yenə var" - sözlərini yazdı. Qız taxtaya baxdı, 
lakin heç bir cavab vermədi. Bu zaman Tom taxtanın üzərində nə isə bir şəkil 
çəkməyə başladı. O, əsərini sol əli ilə gizlətmişdi. Əvvəlcə qız heç bir şeyə tikir 
vermək istəmirdi, lakin sonra qadınlara məxsus maraq ona üstün gəldi ki, bunu 
bəzi əlamətlərdən aydın görmək olardı. Tom guya heç bir şey görmürmüş kimi 
işini davam etdirirdi. Qız xəlvətcə əyilib baxmaq fikrinə düşdü, lakin Tom bunu 
hiss etdiyini büruzə vermədi. Nəhayət, qız təslim oldu, çəkinə-çəkinə Toma 
pıçıldadı: 
- Baxmaq olarmı? 
Tom əlini kənara çəkdi. O, taxtapuşunda iki xoruz olan və bacasından buruq-
buruq tüstü çıxan çox gülməli bir ev şəkli çəkmişdi. Şəkil qızı elə maraqlandırdı
ki, dünyada hər şey yadından çıxdı. Şəkil tamamilə çəkilib qurtardıqdan sonra 
qız ona bir dəqiqəyədək baxıb dedi: 
- Nə qəşəngdir! İndi də adam şəkli çəkin. 
Rəssam evin qabağında qaldırıcı krana bənzəyən bir adam şəkli çəkdi. O, 
ayağını uzadıb evin üstündən rahatca keçə bilərdi, lakin qız o qədər də ciddi 
mühakimə yürütmürdü - o bu nəhəng adamdan çox razı qaldı və pıçıltı ilə Toma 
dedi: 
- Nə gözəldir! İndi də mənim şəklimi çəkin. 
    
  
_________________Milli Kitabxana_________________ 
50
Tom bir qum saatı, onun yuxarısına ay və o tərəf-bu tərəfinə saman çöpü 
kimi nazik əl-ayaq çəkdi, əlin aralı barmaqlarına da yekə bir yelpinc keçirtdi. Qız 
dedi: 
- Ah, nə yaxşıdır! Heyf ki, mən şəkil çəkməyi bacarmıram. 
Tom pıçıldadı: 
- Bu asan şeydir. - Mən sizə öyrədərəm. 
- Doğrudanmı öyrədərsiniz? Bəs nə vaxt? 
- Böyük tənəffüsdə. Siz evə nahar etməyə gedəcəksiniz? 
- İstəsəniz qala bilərəm. 
- Yaxşı. Adınız nədir? 
- Bekki Tetçer. Bəs sizinki? Hə, mən sizin adınızı bilirəm. - Tomas 
Soyyer. 
- Məni kötəkləmək istədikdə belə çağırırlar. Özümü yaxşı apardıqda isə 
Tomam. Məni Tom çağırın, yaxşımı? 
- Nə olar. 
Tom yenə də sol əli ilə gizlədərək taxtanın üstündə nə isə yazmağa başladı. 
Bu dəfə qız utanmadı, xahiş etdi ki, Tom nə yazdığını ona göstərsin. Tom dedi: 
- Elə bir şey deyil... 
- Yox, göstərin. 
- Axı göstərməyə dəyməz. Sizinçün maraqlı olmaz. 
- Yox, olar! Xahiş edirəm, göstərin. 
- Sonra gedib mənim haqqımda ona-buna danışarsınız. 
- Heç nə demərəm. Sizə həqiqi söz verirəm, and içirəm ki, ağzımdan 
bircə kəlmə də söz çıxmaz. 
- Heç kəsə, heç kəsə bir söz deməyəcəksiniz ki? Lap ölənə qədər bu sirri 
saxlayacaqsınızmı? 
- Heç kəsə demərəm, arxayın olun. Di göstərin. 
- Axı, bu sizinçün maraqlı olmayacaqdır! 
- İndi ki siz mənimlə belə başladınız, onda mən özüm baxaram. 
O, xırdaca zərif əli ilə Tomun əlindən yapışdı. Balaca bir çəkişmə başlandı. 
Tom qəsdən özünü elə göstərirdi ki, guya müqavimət göstərir, əslində isə yavaş-
yavaş əlini yazının üstündən çəkirdi. Nəhayət, yazıtmış sözün üstü açıldı: "Mən 
sizi sevirəm!" 
- Ah, yaramaz! - deyə qız Tomun əlinin üstünə yavaşca vurdu; bununla 
belə o, qızarmışdı, ümumiyyətlə, çox razı qaldığı üz-gözündən məlum olurdu. 
  
_________________Milli Kitabxana_________________ 
51
Həmin dəqiqədə Tom kiminsə qüvvətli əlinin qulağım bərk-bərk sıxdığını və
yuxarı dartdığını hiss etdi. Bu qayda ilə onu bütün sinfin içərisindən keçirərək 
şagirdlərin pıqqıldaşmasi altında öz əvvəlki yerində oturtdular. Bundan sonra 
müəllim bir neçə saniyə ağır sükut içərisində onun başı üstündə dayandı və bir 
kəlmə də söz deməyib öz yerinə çəkildi. Tomun qulağı od tutub yansa da, qəlbi 
sevinclə çırpınırdı. 
Sinif sakit olduqdan sonra Tom vicdanla dərsə girişmək istədisə də, bir şey 
çıxmadı, çünki olduqca həyəcanlı idi. Növbə çatdıqda o, dərsi ucadan oxuyub 
rüsvay oldu; coğrafiyadan cavab verirkən gölləri dağ zirvələrinə, dağları çaylara, 
çayları isə qitələrə çevirir, beləliklə, Yer üzündə böyük qarışıqlıq əmələ gətirirdi. 
Sonra imla yazarkən, balaca uşaqlara belə məlum olan ən sadə sözlərdə səhv 
buraxaraq, yazmaqda axırıncı yeri tutdu. Düzgün yazı yazmadığına görə bir neçə
ay içərisində, hamının gözü qarşısında, sinəsində gəzdirdiyi qalay medal alınıb 
başqa şagirdə verildi. 
YEDDİNCİ FƏSİL 
YENƏ DƏ MƏHƏBBƏT VƏ
ÜRƏK ÇIRPINTILARI 
Tom nə qədər diqqətini cəlb etmək istəyirdisə, o qədər də fikri dağilır və
parçalanırdı. Nəhayət, o, köksünü ötürdü, əsnədi və oxumaqdan əl çəkdi. Ona elə
gəlirdi ki, böyük tənəffüs heç bir zaman gəlib çatmayacaq. Hava tamamilə
hərəkətsizdi, heç meh də əsmirdi. Bu, cansıxıcı günlərin ən cansıxıcısı idi. Sələ
dərsi əzbərləməkdə olan lyirmi beş şagirdin yuxugətirici mızıltısı arı vızıltısı
kimi adama elə bil layla çalırdı. Pəncərədən bayırda, isti günəşin şəfəqində, 
bürkü dumanı arasından göyümsov görünən havada Kardif dağının qıvrım 
yamaclarının yaşılıqları gözə çarpırdı; iki-üç quş qanadlarını gərərək, göyün 
üzuüdə lap yuxarılarda tənbəl-tənbəl uçurdu; küçədə heç kəs görünmürdü, yalnız 
bir neçə inək gözə çarpırdı ki, onlar da mürgüləyirdilər. 
Tomun ürəyi azadlığa çıxmağa və bu sıxıntılı saatları qısaltmaq üçün 
əyləncəli bir şey tapmağa can atırdı. O, əlini cibinə saldı, o saat üzü güldu, 
sifətində sevınc parladı. Yavaşca piston qutusunu cibindən çıxardı, gənəni 
götürüb, uzun, hamar partanın üstünə buraxdı. Yəqin ki, 
  
_________________Milli Kitabxana_________________ 
52
bu işə gənə də sevinmişdi, lakin onun sevinci vaxtından qabaq idi; o razılıqla 
yola düşüb getmək istəyən kimi Tom əlindəki sancaqla onun yolunu kəsdi və
başqa tərəfə getməyə məcbur etdi. 
Tomun yanında onun ayrılmaz dostu oturmuşdu; bir az əvvəl Tomun çəkdiyi 
əzabı o da çəkirdi; indi isə, o bu əyləncə ilə çox maraqlanıb. böyük razılıq hissi 
ilə onun iştirakçısı oldu. Bu ayrılmaz dost Co Qarper idi. Bu uşaqlar adətən 
bütün həftəni dostluq edər, bazar günləri isə bir-birlərilə döyüşərdilər. Co da 
pencəyini yaxasından sancaq çıxarıb, əsirə təlim verməyə başladı. Oyun get-gedə
daha maraqlə olurdu. Bir azdan Toma elə gəldi ki, ikilikdə onlar bir-birlərinə
mane olurlar və heç biri gənədən həqiqi həzz ala bilmir. O, Co Qarperin qrifel 
taxtasını skamyanın üstünə qoydu və yuxarıdan aşağıya doğru bir xətt çəkərək, 
onu iki hissəyə bölüb dedi: 
- Bax, necə ki gənə sənin tərəfindədir, sən onu sancaqla qova bilərsən, 
mən əl vurmayacağam. Ancaq sən onu əldən buraxsan və o keçib 
mənim tərəfimə gəlsə, onda daha sən ona dəymə, mən özüm qovacağam. 
- Yaxşı, ötür gəlsin! 
Gənə çox tezliklə Tomu tərk edərək ekvatoru keçdi. Co bir qədər ona əzab 
verdi, sonra gənə onun tərəfindən qaçıb yenə sərhədi keçdi. O, elə hey o tərəfdən 
bu tərəfə, bu tərəfdən o tərəfə keçirdi. Uşaqlardan biri məşğələyə bərk uyaraq 
gənəni marala qovduğu müddətdə, o birisi eyni maraqla ona tamaşa edirdi. Hər 
ikisinin başı taxtanın üzərinə əyilmişdi, bundan başqa dünyada heç bir şey onlar 
üçün mövcud deyildi. Axıra yaxın elə bil ki, Co Qarperə xoşbəxtlik üz vermişdi. 
Gənə gah o tərəfə, gah bu tərəfə qaçırdı və görünür ki, uşaqların özlərindən az 
həyəcanlanmırdı. Qələbə az qala Tom tərəfində olanda və gənəni itələmək üçün 
Tomun əli gicişəndə Co Qarper cəld tərpənərək, o saat sancaqla gənənin 
istiqamətini dəyişdi və onu öz tərəfində saxlaya bildi. Nəhayət, Tomun səbri 
tükəndi. Bu oyun onu cəlb etmişdi. O, əlini uzadıb sancaqla gənəni öz tərəfinə
itələdi. Co tez özündən çıxdı. O, Toma dedi: 
- Tom, gənəni rahat burax! 
- Mən bir az onu hərəkətə gətirmək istəyirdim. 
- Yox, ser, bu namuslu hərəkəi deyil! Onu rahat buraxm! 
- Axı, mən bir azca qovmaq istəyirəm! 
- Sənə dedilər ki, gənədən əl çək! 
- Əl çəkməyəcəyəm! 
- Gərək əl çəkəsən, çünki o mənim tərəfimdədir! 
    
_________________Milli Kitabxana_________________ 
53
 - Bura bax, Co Qarper, bu gənə kimindir? 
- Kimin olur olsun, bunun mənə dəxli yoxdur! Bir halda ki, məninı 
tərəfimdədir, sən ona əl vurmamalısan. 
- Lap yaxşı əl vuracağam. Öz gənəmdir, kefim nə istəyir, onu da 
edəcəyəm! 
Tomun çiyninə dəhşətli bir zərbə endirildi, beləcə bir zərbə də Conun çiyninə
endi. Düz iki dəqiqə onların gödəkcələrindən qalxan toz ətrafdan çəkilmədi, 
şagirdlər onlara baxır, gülməkdən ölürdülər. 
Uşaqların başı oyuna elə qarışmışdı ki, müəllimin xəlvətcə otağın o başından 
bu başına gəlib onların arxasında dayandığını və başqa şagirdlərin birdən-birə
səslərini kəsdikləri hiss etməmişdilər. Müəllim tamaşada bir qədər dəyişiklik 
əmələ gətirməzdən əvvəl uzun müddət səssiz dayanıb baxmışdı. 
Məktəblilər böyük tənəffüsə buraxılanda Tom, Bekki Tetçerin yanına 
qaçaraq pıçıltı ilə ona dedi: 
- Şlyapanızı başınıza qoyun, guya ki, evinizə gedirsiniz, tinə çatdıqda 
birtəhər o biri qızlardan dala qalın, döngəyə burulun, sonra isə yenə də geri 
qayıdarsınız. Mən də elə edəcəyəm - bundan başqa yolla gedəcəyəm, sonra da 
yoldaşlarımdan ayrılıb qaçacağam. 
Onlar dedikləri kimi də etdilər: Tom bir dəstə məktəbli ilə getdi, qız isə başqa 
bir dəstə ilə. Bir neçə dəqiqədən sonra hər ikisi döngənin axırında görüşüb, 
məktəbə qayıtdılar. Məktəbdə onlardan başqa heç kim qalmamışdı. Hər ikisi bir 
skamyada əyləşib, qrifel taxtasını da qarşılarına qoydular. Tom Bekkinin əlinə
bir qrifel verdi, özü isə qızın əlindən tutub taxtanın üzərındə gəzdirməyə, şəkil 
çəkməyi öyrətməyə başladı. Bu qayda ilə yenə də gözəl bir ev şəkli çəkdilər. 
Bundan sonra incəsənətə olan maraqları bir qədər zəiflədi, onlar söhbət etməyə
başladılar. Tom səadət dəryasında üzürdü. O, Bekkidən soruşdu: 
- Sizin siçovullardan xoşunuz gəlirmi? 
- Yox, heç görməyə gözüm yoxdur. 
- Əlbəttə, dirilərindən elə mənim özümün də zəhləm gedir. Mən 
ölülərindən danışıram ki, quyruğuna ip bağlayıb başının üstündə fırladasan. 
- Yox, siçovulları o qədər də sevmirəm. Mən hər şeydən artıq rezın 
çeynəməyi sevirəm. 
- Onu sevməmək olar? Elə mən də sevirəm. Kaş indi bir az olaydı, 
çeynəyəydik. 
  
_________________Milli Kitabxana_________________ 
54
- İstəyirsinizmi? Məndə bir az var. Verim çeynəyin, ancaq sonar özümə
qaytarın. 
Tom razı oldu, onlar kefiköklükdən ayaqlarını yellədə-yellədə növbə ilə
rezini çeynəməyə başladılar. Tom xəbər aldı: 
- Siz heç sirkdə olmusunuzmu? 
- Hə, atam deyib ki, özümü yaxşı aparsam, hələ yenə aparacaq. 
- Ancaq mən getmişəm. Üç dəfə, hələ desən, dörd dəfə. Sirkin yanında 
kilsə bir zibil deyil. Sirkdə həmişə müəyyən bir şey göstərirlər. 
Yekələndə mən də sirkə gedib kloun olacağam. 
- Doğrudan? Lap yaxşı olar! Onlar elə qəşəngdirlər ki... Paltarları da 
başdan-ayağadək al-əlvan olur. 
- Elədir. Nə qədər də desən pul qazanırlar. Ben Rocers deyir ki, guya 
gündə düz bir dollar alırlar. Bura baxın, Bekki, siz heç adaxlanmısınızmı? 
-      O nə deməkdir ki? 
- Necə yəni nə deməkdir? Əvvəlcə adaxlanırlar ki, sonra ərə getsinlər. 
- Yox, mən heç adaxlanmamışam. 
- Adaxlanmaq istardinizmi? 
- Bəlkə də. Düzü, heç bilmirəm. O nəyə oxşayır? 
- Nəyə oxşayır! Nəyə oxşayacaq, heç bir şeyə. Siz sadəcə olaraq oğlana 
deyirsiniz ki, ömrünüzdə ondan başqa heç kimə ərə getməyəcəksiniz, sonra isə
öpüşürsünüz, vəssalam. Bunu kim istəsə edə bilər. 
- Öpüşürük? Öpüşmək nə üçün? 
-      Bilirsinizmi... ona görə ki... ona görə ki... qaydadır, hamı belə edir. 
- Hamı? 
- Əlbəttə, bir-birini sevənlərin hamısı. Taxtaya yazdığım sözlər 
yadınızdadırmı? 
-       Hə... 
- Nə deyirsiniz? 
- Bir söz deyə bilmərəm. 
- Bəlkə mən sizə deyəm? 
- Yaxşı, ancaq başqa bir vaxtda. 
- Yox, mən indi istəyirəm. 
- İndi yox, yaxşı olar ki, sabah deyəsiniz. 
- Yox, indi yaxşıdır. Bekki, razı olun, nə olar! Mən lap yavaşcadan, pıçıltı
ilə deyərəm. 
    
  
_________________Milli Kitabxana_________________ 
55
Bekki tərəddüd etdiyindən Tom bunu razılıq əlaməti kimi başa düşdü, onun 
çiyinlərini qucaqladı, ağzını az qala qulaqlarına yapışdıraraq incə bir səslə 
pıçıldadı: "Mən səni sevirəm!" 
Sonra isə əlavə etdi: 
- İndi həmin sözləri sən də mənə pıçılda. 
Qız bir qədər müqavimət göstərdikdən sonra dedi: 
- Üzünüzü yana çevirin ki, heç bir şey görməyəsiniz, onda pıçıldaram. 
Ancaq ki, heç kəsə danışmayın, heç kəsə, yaxşımı, Tom? Heç kəsə
danışmazsınız ki? 
- Yox, heç kəsə bir söz demərəm. Hə, Bekki, de görək! 
Tom üzünü yana çevirdi. Qız o qədər yaxına gəldi ki, onun nəfəsindən 
Tomun başının tükləri tərpəndi. O, pıçıltı ilə dedi: 
- Mən sizi... sevirəm! 
Bunu dedikdən sonra qız sıçrayıb yerindən qalxaraq skamyalarm ətrafında 
qaçmağa başladı. Tom da onun ardınca qaçırdı, sonra qız bir küncə sıxılaraq, ağ
döşlüyü ilə üzünü örtdü. Tom Bekkinin boynunu qucaqlayıb onu dilə tutmağa 
başladı: 
- Hə, Bekki, daha hər şey qurtardı, bircə öpüşmək qalır. Sən lap nahaq 
yerə qorxursan, bu, çox sadə bir şeydir. Xahiş edirəm, Bekki, başla görək! - Tom 
bunu deyib, qızın əlindən və döşlüyündən çəkməyə başladı. 
Qız yavaş-yavaş yumşaldı, əllərini aşağı salıb qaçmaqdan qıpqırmızı qızarıb 
pörtmüş üzünü Toma tərəf tutdu. Tom düz onun qırmızı dodaqlarından öpüb 
dedi: 
- Vəssalam, bunda nə var ki, Bekki! Bilirsən, daha bundan sonar sən heç 
kəsi sevməməlisən və məndən başqa heç kəsə ərə getməməlisən. Bu daha 
həmişəlik, ömürlük bir şey oldu. Yaxşını, Bekki? 
- Hə, Tom, bundan sonra heç kəsi sevməyəcəyəm, ərə də səndən 
başqasna getməyəcəyəm, ancaq sən də məndən başqası ilə evlənmə. 
- Bəs necə, əlbəttə. Belə də olmalıdır. Məktəbə də birlikdə gələcəyik, 
görən olmayanda evə də bir yerdə gedəcəyik. Oyun oynayanda da həmişə sən 
məni seçəcəksən, mən də səni. Qayda beləlir, nişanlı oğlanla qız həmişə belə
edirlər! 
- Nə yaxşıdır! Mən heç bilmirdim. 
- Eh, bu elə ürəkaçan işdir ki! Biz Emi Lourens ilə... 
Tom qızın geniş açılmış gözlərini gördükdə başa düşdü ki, ağzından söz 
qaçırmışdır, pərt olaraq susdu. 
  
_________________Milli Kitabxana_________________ 
56
- Ah, Tom! Demək mən sənin ilk sevgilin deyiləm? Sənin bir dəfə
nişanlın olub? 
Bekki ağladı. Tom dedi: 
- Bekki, ağlama! Mən onu daha sevmirəm. 
- Yox, Tom, sevirsəm, özün bilirsən ki, sevirsən! 
Tom onu qucaqlamaq istədi, lakin qız onu itələdi, üzünü divara çevirərək 
ağlamaqda davam etdi. Tom bir də onu sakitləşdirməyə təşəbbüs etdikdə qız onu 
yenə itələdi. Bunu görən Tom özünü sındırmaq istəməyərək, Bekkidən üz çevirdi 
və sinifdən çıxıb getdi. O, çöldə durub uzun müddət tərəddüd və həyəcan içində
gözlərini qapıya dikdi ki, bəlkə Bekki peşman olub onun dalınca çıxdı. Ancaq 
qız gəlmirdi ki, gəlmirdi. Tomun ürəyindən qara qanlar axdı, qorxdu ki, birdən 
qız onu bağışlamaz. İlk addım atmaq üçün özü ilə uzun müddət mübarizə
etdikdən sonra, nəhayət, qərara gəlib sinfə girdi. Bekki hələ də küncdə üzü 
divara tərəf duraraq hıçqırırdı. Tom vicdan əzabı çəkdi. Ona yaxınlaşaraq 
dayanıb durdu, bilmədi işə necə girişsin. Sonra çəkinə-çəkinə dedi: 
- Bekki, mən ... mən səndən başqa heç kəsi sevmirəm. 
Cavab gəlmədi, qızın yalnız hıçqırıq səsləri eşidilirdi. 
Tom yalvarmağa başladı: 
- Bekkı, heç olmasa bırgə kəlmə soz de! 
Qız hələ də nonkururdu. 
Tom qiymotli şeylərinin ən qiymətlisi oian mis kürəciyini cibindən çıxarıb 
çiyni üzərindən Bekkiyə uzatdı ki, qız onıı görə bilsİn və dedi: 
- Bekki, istəyİrsən götür, qoy sənin olsun! 
Qız yumruqla Tomun əlinin üstündən vurdu, kürəcik yerə düşüb di-yirləndj. 
Bu zaman Tom qəti addımlarla məktobdən çıxdı, həmin gün bir də geri 
qayıtmamaq üçün baş alıb getdi. 
Bir azdan Bekkinin dalağı sancdı. O, qapıya tərəf qaçdı, lakin Tom heç yerdə
görünmürdü; Bekki evin ətrafını fırlandı, həyəti gəzdi, Tom oralarda da yox idi. 
Qız onu çağırmağa başladı: 
- Tom! Qayıt, Tom! 
Bekki qulaq verdi, cavab yox idi. 
O, tamamilə tək qaldı. Ətraf sükut içində idi. Bekki oturdu və özünü 
məzəmmət edə-edə yenə ağlamağa başladı. 
Bu zaman artıq başqa uşaqlar da məktəbə toplaşmağa başladılar. O, öz 
dərdini gizlətməli və qəlbini susduraraq bütün o cansıxıcı ağır gün ərzində əzab 
çəkməli oldu. Ətrafda hamı ona yad idi, o öz dərdini heç kəslə bölüşə bilməzdi. 
    
_________________Milli Kitabxana_________________ 
57
  
SƏKKİZİNCİ FƏSİL 
DƏNİZ QULDURLARI VƏ SOYĞUNÇULAR 
HAQQINDA 
Tom əvvəlcə döngədən-döngəyə buruldu ki, məktəblilərin adətən gedib-
gəldikləri yoldan kənara çıxsın, sonra isə məyus-məyus baş alıb getdi. Balaca 
çayı müxtəlif yerdə iki-üç dəfə o tərəf-bu tərəfə keçdi, çünki uşaqların arasında 
belə bir söz yayılmışdı ki, guya çayı bu qayda ilə keçən adamın izini tapmaq 
olmaz. Yarım saatdan sonra o artıq Kardif dağının təpəsində yaşayan dul qadın 
Duqlasın evinin yanından buruldu. Oradan dərənin dibindəki məktəb binası
güclə görsənirdi. Tom yolla deyil, dümdüz gedərək, qalın meşəyə girdi, ağacların 
ən sıx yerinə soxularaq, qollu-budaqlı palıd ağacının altındakı yosunluqda 
oturdu. 
Azca da olsun külək əsmirdi; günortanın bərk istisində hətta quşlar da 
susmuşdular. Təbiət elə durğundu ki, azacıq səs-səmir belə onun bu sükutunu 
pozmurdu. Ara-sıra haradansa çox uzaqlardan ağacdələnin tıqqıltısı eşidilirdi, 
lakin bu tıqqıltı ətrafın sükutunu və kimsəsizliyi daha artıq hiss etdirirdi. Uşağın 
qəlbi kədərlə dolu idi, onu əhatə edən aləm də əhvalına uyğun gəlirdi. O, əllərini 
üzünə qoyub, dirsəkləri ilə dizinə söykənərək, uzun müddət fikrə daldı. Ona elə
gəlirdi ki, həyatda sevinc yoxdur, onun insanlara bəxş etdiyi yalnız qəmdir, 
kədərdir. Tom hətta bu yaxınlarda vəfat etmiş Cimmi Xocesə həsəd apardı. 
Adam torpaqda uzanıb əbədi xəyala dala, külək ağacların təpəsi ilə pıçıldaşa, 
qəbrin üstündə bitmiş əlvan çiçəklərlə oynaşa... Bundan gözəl nə ola bilər! 
Omürlük olaraq adam heç bir şeyin dərdini çəkməz və heç bir şey üçün narahat 
olmaz. Heç olmasa o, bazargünü məktəbində yaxşı oxuyaydı! Yox, Tom 
məmnuniyyətlə ölər, onda hər şeyə son qoyulardı. Lap elə o qızı götürək. Axı
Tom ona nə etmişdi? Heç bir şey. O, qıza yaxşılıq etmək istəyirdi, qız isə onunla 
ən yaramaz bir itlə olduğu kimi rəftar etdi! Bir zaman gələcək ki, Bekki öz 
hərəkətindən peşman olacaq, lakin onda bəlkə də gec oldu. Ah, həmişəlik deyil, 
müvəqqəti ölmək mümkün olsaydı! 
Lakin gənc ürək kövrək olur, o, uzun müddət sıxıntılı və qapalı vəziyyətdə
qala bilməz. Tezliklə özü belə hiss etmədən Tomun xəyalları Yer üzərindəki 
həyata qayıtdı. Görəsən, naməlum bir yerə baş götürüb getsə, necə olar? 
Dənizlərdən keçib uzaq-uzaq ölkələrə, tanınmaz-bilinməz bir yerə gedib bir daha 
qayıtmasa, görəsən qız nə düşünər? 
    
  
_________________Milli Kitabxana_________________ 
58
Məzhəkəçi olmaq fikri yenə onun ağlına gəldi, lakin indi bu fikir onda yalnız 
nifrət oyadırdı. Yüngül-yüngül danışmaq, lağlağı etmək, ala-bəzək şalvar 
geymək - onun yüksəklərə meyl edən qəlbinə indi təhqir kimi görmürdü. Yox, 
yaxşısı budur ki, o müharibəyə gedib, bir çox illərdən sonra bədəni başdan-ayağa 
qılınc yerləri ilə örtülü halda şan-şöhrət içərisində qayıdıb gəlsin. Daha yaxşısı
isə odur ki, hindilərə qoşulub vəhşi öküz ovuna getsin, Uzaq Qərbin uca 
dağlarında və ya insan ayağı dəyməmiş çöllərində hərbi yola qədəm qoysun, 
məşhur bir qəbilə rəhbəri kimi geri qayıtsın. O, başdan-ayağa qartal lələkləri ilə
bəzənmiş, bədəni al-əlvan rənglərlə boyanmış balda günlərin bir günü, sakit bir 
yay səhəri cəngavər hindilərə məxsus müdhiş vəhşi qışqırıqla bazargünü 
məktəbinə soxulardı. Onda paxıllıqdan yoldaşlarının gözü çıxardı. Bir də ki, yox, 
bundan daha təmiz bir peşə tapmaq olar. O, dəniz qulduru ola bilər! Bəli, o, 
dəniz qulduru olacaqdır. 
İndi gələcək onunçün aydın oldu, gözqamaşdırıcı bir parıltı ilə onun 
qarşısında geniş yollar açıldı. Onun adı bütün dünyada məşhur olacaq, insanların 
canına vəlvələ salacaqdır! O, dor ağacında yellənən qara bayrağı adamları
dəhşətə gətirən "Tufan ruhu" adlı ensiz, uzun qara gəmisində coşqun dənizləri və
okeanları boyük şöhrətlə gəzəcəkdir! 
Bir gün o, şöbrətinin ən yuksək zirvəsində ikən küləkdən və günəşdən yanıb 
qaralmış, əynində qara məxmər gödəkcə və boynunda qırmızı şərf, belində
tapança və qandan paslanmış qısa xəncər, şlyapasının lələkləri yellənə-yellənə
üzərində insan kolləsi və iki çarpaz sümük şəkli olan geniş açılmış qara bayraq 
altında birdən-birə öz doğma şəhərlərinə gəlib çıxacaq, kilsəyə daxil olacaq, bu 
vaxt fərəhdən donaraq müxtəlif pıçıltılar eşidəcəkdir: "Bu, məşhur dəniz qulduru 
Tom Soyyerdir! İspaniya Dənizlərinin Qara İntiqamçısıdır!" 
Bəli, qət olundu; o, özünə həyat yolu seçmişdir, Evlərindən qaçıb yeni həyata 
qədəm qoyacaqdır. Lap günü sabahdan. Demək, indidən hazırlaşmaq lazımdır. 
Bütün var-yoxu bir yerə toplamaq lazımdır. 
O, yaxınlığında düşüb qalmış çürük ağac kötüyünün yanına gedib bıçaqla 
onun altını qazımağa başladı. Bir azdan bıçaq ağaca toxundu, məlum olurdu ki, 
ağacın altı boşdur. Tom əlini çalaya salaraq uzada-uzada belə bir ovsun oxudu: 
- O şey ki burada deyildi, qoy zahir olsun! O şey ki, burada əvvəldən olub, 
yerində qalsın! 
_________________Milli Kitabxana_________________ 
59
  
Sonra o, əli ilə torpağı çəkib qırağa tökdü: şam ağacından qopmuş enli bir 
talaşa göründü. Tom onu dartıb çıxartdı, buranın balaca, xudmani bir lağım 
olduğu aydınlaşdı. Lağımın dibi və divarları şam talaşaları ilə hörülüb 
düzəldilmişdi. İçərisində isə bir kürəcik vardı. Tomun təəccübünün həddi-
hüdudu yox idi. O, özünü itirmiş halda peysərini qaşıya-qaşıya dedi: 
- Belə şey ola bilməz, bu lap ağ oldu! 
O acıqla kürəciyi bir tərəfə tulladı və fikirləşməyə başladı. Məsələ burasında 
idi ki, onun və onun kimi başqa uşaqların inandıqları bir ovsun yalan çıxmışdı. 
Uşaqlar əmindirlər ki, kürəciyi yerə basdırıb, lazım olan ovsunu oxuduqda iki 
həftədən sonra, yerindən asılı olmayaraq indiyə qədər itirdiyin bütün başqa 
kürəciklər buraya toplanacaq. İndi məlum oldu ki, bunların hamısı başdan-ayağa 
uydurma şeylərdir, bu haqda heç danışmağa dəyməz. Tomun indiyədək inandığı
hər nə varsa kökündən sarsıldı. Başqalarının buna müvəffəq olduqlarını o çox 
eşitmişdi, lakin bircə nəfərin belə bu sahədə müvəffəqiyyət qazanmadığını o 
ömründə eşitməmişdi. Özünün bu işi dəfələrlə sınaqdan keçirməsi və bircə dəfə
də olsun kürəcik gizlətdiyi yeri tapa bilməməsi heç ağlına da gəlmədi. O, bir 
müddət bu məsələnin həlli üzərində baş sındırdı, nəhayət, belə qərara gəldi ki, 
burada ifritənin əli var, işləri korlayan odur. Tom bunu yoxlamağı qərara aldı, 
ətrafi gəzib qumluqda qıf şəkilli balaca bir deşik tapdı. O, yerə uzanıb 
dodaqlarını həmin deşiyə yaxılaşdıraraq çağırmağa başladı: 
- Pələng çıx! Pələng çıx! Hər nə varsa, xəbər var! Pələng çıx! 
Pələng çıx! Hər nə varsa, xəbər ver! 
Qum tərpəndi, onun pələng dediyi böcək bir anlığa görünüb, o saatsa da 
qorxusundan quma cumdu. 
- Deməyə qorxur! Elədir ki var, ifritənin işidir! Mən bilirdim elə! 
O yaxşı bilirdi ki, ifritələrlə bacarmaq olmaz. Bunun üçün zəhmət çəkməyə 
belə dəyməz, ona görə də bu işdən vaz keçdi. Bununla belə fikirləşdi ki, heç 
olmasa, tulladığı kürəciyi tapmaq lazımdır. Tez axtarışa başladı, lakin heç bir şey 
tapa bilmədi. Onda Tom lağımın yanına gəldi, orada dayanıb, ikinci kürəciyi 
cibindən çıxartdı və bayaqkı istiqamətdə tullayaraq dedi: 
- Qardaş, get gəz, öz qardaşını tap! 
O kürəciyin hara düşdüyünü gördü, qaçıb oranı axtarmağa başladı. yəqin ki, 
kürəcik əvvəlkindən çox yaxına və yaxud da çox uzağa düş- 
    
  
_________________Milli Kitabxana_________________ 
60
müşdür. O, bunu iki-üç dəfə təkrar etdi. Axırıncı sınaq müvəffəqiyyətli oldu: 
kürəciklər bir-birindən ikicə addım aralıda idi. 
Elə həmin bu dəqiqədə sıx meşənin yaşıl örtüyü altından tənəkə oyuncaq 
şeypurun zəif səsi eşidildi. Tom cəld gödəkcəsini və şalvarını əynindən çıxarıb 
atdı, aşırmalarından özünə kəmər düzəltdi, qopub böyrü üstə yıxılmış ağacın 
dibindəki çır-çırpını eşələyib oradan əldəqayırma ox-yay, ağac, qılınc və tənəkə
şeypur çıxartdı; bircə anda bütün bu şeyləri götürüb ayaqyalın, köynəyi küləkdə
yellənə-yellənə qaçmağa başladı. 
Tezliklə, uca qarağacın altında ayaq saxlayıb, cavab siqnalı çaldı. Sonra 
pəncələri üstündə qalxaraq ağacın dalından ehtiyatla boylanmağa başladı. 
Xəyalən təsəvvuründə canlandırdığı yoldaşlarını təhlükədən qoruyurmuş kimi 
dedi: 
- Dayanın, igidlər! Mən boru çalana kimi heç kəs pusqudan çıxmasın! 
Əynində yüngül kostyumu olan və Tom kimi təpədən-dırnağadək silahlanmış 
Co Qarper ağacların arasından çıxdı. Tom onu səslədi: 
- Dayan! Mənim icazəm olmadan Şervud meşəsinə girməyə kim cəsarət 
etmişdir?1 
- Qay Qispomun heç kəsin icazəsinə ehtiyacı yoxdur. Sən kimsən ki... sən 
kimsən ki... 
- ...Mənimlə bu cür danışmağa cürət də edirsən? - deyə Tom cümləsinin 
gerisini onun yadına saldı. Onlar kitabdan oxuluqlarını əzbər danışırdılar. 
- Sən kimsən ki, mənimlə bu cür danışmağa cürət edirsən? 
- Mən kiməm? Mən Robin Qudam, tezliklə sənin o iyrənc cəsədin buna 
inanar. 
- Sən doğrudanmı o şöhrətli quldursan? Nə eybi var, səninlə
vuruşacağıma çox şadam. İndi, gözəl meşədən keçən yollara kimin sahib 
olacağını biz qət edərik. Çıx qabağa! 
Onlar bütün silahlarını bir tərəfə atıb, taxta qılıncdan yapışdılar, ayaqlarını
daban-dabana qoyaraq, müdafiə vəziyyəti aldılar və təkbətək vuruşmanın bütün 
qayda-qanunlarına riayət edərək, ciddi döyüşə baş 
1 Tom və Co Qarper Robin Qudu təqlid edirdilər. Robin Qud məşhur quldur, ingilis xalq mahnısı
və rəvayətlərinin məşhur qəhramanıdır. Robin Qud öz yoldaşları ilə birlikdə Şervud meşəsində 
yaşamışdır. O yalnız varlıları və məşhur adamları soyur, əlinə keçenləri isə yoxsullara paylayırdı. 
Uşaqlar Robin Qudun qəhrəmanlıqları haqqında kitablarda oxumuşdular, indi onun igid Qay Qisborn 
ilə görüşünün oyununu çıxarırdılar. 
_________________Milli Kitabxana_________________ 
61
ladılar. İki zərbə yuxarıdan, ikisini isə aşağıdan vururdular. Birdən Tom dedi: 
- İndi əgər məsələnin nə yerdə olduğunu anladmsa əl-ayaq elə! 
Onlar elə qızğın "əl-ayaq eləməyə" başladılar ki, hər ikisi tövşədi, qan-tərə 
batdı. 
Nəhayət, Tom bağırdı: 
- Yixıl! Yıxıl demirəm! Bəs niyə yıxılmırsan? 
-Mən istəmirəm! Yıxılmaq yaxşıdır, bəs sən özün niyə yıxılmırsan? Sən 
məndən də çox yara almısan. 
- Nə olsun ki? Bunun heç bir əhymiyyəti yoxdur. Kitabda belə
yazılmayıb, necə yıxıla bilərəm! Orada aydınca yazılmışdır ki, "o, kürəyindən 
qüdrətli bir zərbə endirərək bədbəxt Qay Qisburnu yerə sərdi". 
Sən gərək çevriləsən ki, mən sənin kürəyindən zərbə endirəm. 
Kitabla mübahisəyə girişmək olmazdı, ona görə də Co Qarper kürəyini 
çevirdi və ağır bir zərbə alıb yerə döşəndi. Sonra isə Co ayağa qalxaraq dedi: 
- İndi də gəl, mən səni öldürüm. Yoxsa bu, vicdansızlıq olar. 
Yox, elə şey olmaz. Kitabda belə deyil. 
- Bax, bu yoldaşlıq olmadı. 
- Yaxşı, Co, sən rahib Tuk və ya dəyirmançının oğlu olub, məni 
dəyənəklə əzişdirə bilərsən. Yaxud da Nottingem şərifi olum, sən də 
Robin Qud ol, məni öldür. 
Belə bir qərar hər ikisinin ürəyindən oldu. Bütün bu igidliklər həyata 
keçirildi. Bundan sonra Tom yenə də Robin Qud oldu, satqın Rahibə onun 
yarasını qəsdən sarımadı ki, qanı axıb getsin. Nəhayət, başlı-başına qalmış bütün 
bir quldur dəstəsini təkcə təqlid edən Co acı göz yaşları axıda-axıda onu bir 
tərəfə sürüyüb, ox-yayı onun gücdən düşmüş əllərinə verdi. Tom dedi: "Bu ox 
haraya düşsə, bədbəxt Robin Qudu orada dəfn edərsiniz!". Sonra ox atıb, arxası
üstə yıxıldı və öləcəkdi ki, gicitkən bədənini daladığından ölüyə yaraşmayan bir 
cəldliklə sıçrayıb ayağa qalxdı. 
Uşaqlar paltarlarını geyindilər, silahlarını gizlədərək evlərinə tərəf 
yollandılar. Onlar artıq dünyada quldur olmadığına ürəkdən təəssüflənirdilər və
düşünürdülər ki, belə bir itki üçün müasir həyat onları nə ilə mükafatlandıra 
bilər? Onlar bir-birlərinə deyirdilər ki, bütün ömrüm boyu Birləşmiş Ştatların 
prezidenli olmaqdansa, bir il Şervud meşəsində quldurluq etmək daha yaxşıdır. 
  
_________________Milli Kitabxana_________________ 
62
DOQQUZUNCU FƏSİL 
QƏBİRİSTANDA QƏTL 
Bu gecə Tom ilə Sidi həmişə olduğu kimi saat onun yarısında yatmağa 
göndərdilər. Onlar gecə duası etdilər, Sid tezliklə yuxuya getdi. Tom isə gözləri 
açıq yerinin içində uzanaraq, böyük səbirsizliklə işarə gözləyərdi. Artıq ona elə
gəlirdi ki, hava yavaş-yavaş qaralmağa başlayır, lakin elə bu zaman saatın on 
dəfə vurduğunu eşitdi. Bədbəxtliyə bir bax, Tom Sidi oyatmaqdan qorxaraq, 
yerinin içində ürəyi istədiyi kimi qurdalana da bilmirdi. O, sakitcə uzanıb 
gözlərini qaranlığa zilləmişdi. Ətrafı cansıxıcı bir sükut bürümüşdü. Yavaş-yavaş
bu qaranlıq içərisində çox əhəmiyyətsiz və güclə seçilə bilən səslər eşidilməyə
başlandı. Saatın çıqqıltısı eşidildi, köhnə tirlər sirli-sirli səslənməyə başladı. 
Pilləkən yavaş-yavaş cırıldadı. Yəqin ki, evdə ruhlar dolaşırdı. Polli xalanın 
otağından sakit və eyni qaydada təkrar olunan xorultu eşi-dilirdi. Bu yandan da 
cırcırama zəhlətökən səsi ilə cırıldamağa başladı. Adamın əlli gözü də olsa, onun 
harada oturduğunu görə bilməzdi. Sonra Tomu titrətmə tutdu. Çarpayısının baş
tərəfində divarda taxta böcəyinin nəhs tıqqıltısı onu qorxuya saldı, bu o demək 
idi ki, evdə yaxm zamanda birisi öləcəkdir. Sonra gecənin xəfif küləyi haradansa 
uzaqlardan itin ulartı səsini gətirdi, daha uzaqlarda ona cavab olaraq başqa bir 
itin ulaması güclə eşidildi. 
Tomun tamamilə səbri tükənmişdi. O, qəti əmin oldu ki, vaxt dayanmış və
əbədiyyət başlanmışdır, ona görə də istər-istəməz mürgüləməyə başladı. Saat on 
biri vurdu, lakin Tom bunu eşitmədi. O, yuxuda nə isə görürdü ki, yanıqlı bir 
pişik miyoltusu onun yuxusuna xələl qatdı. Qonşu otaqda pəncərənin tıqqıltıyla 
açılmasına Tom yuxudan oyandı. "Pişt, rədd ol buradan!" səsi və anbarın 
divarına dəyib sınan boş butulkanın cingiltisi Tomun yuxusunu tamamilə
qaçirtdı. O, bircə dəqiqəyə geyindi, sivişib pəncərədən çıxdı; evin qabağındakı
xırda tikintinin damı ilə iməkləməyə başladı. O, sürünə-sürünə iki dəfə yavaşca 
miyoldadı; sonra anbarın damına hoppanıb oradan da yerə düşdü. Heklberri 
Finn, əlində ölü pişik, artıq orada Tomu gözləyirdi. Uşaqlar yola düşüb, 
qaranlıqda gözdən itdilər. Yarım saatdan sonra onlar artıq qəbiristanın 
hasarından keçib, dizə qədər otun içi ilə gedirdilər. 
  
_________________Milli Kitabxana_________________ 
63
Qərb ştatlarında olan bir çox başqa qəbiristanlar kimi bu qəbiristan da köhnə
idi. Şəhərdən mil yarım aralıda bir təpədə salınmışdı. Onun çürüyüb köhnəlmiş
ağac hasarı bəzi yerlərdə içəriyə, bəzi yerlərdə isə bayıra tərəf əyilmişdi, heç bir 
yeri düz deyildir. Qəbiristanı başdan-başa alaq basmışdı. Köhnə qəbirlər uçub 
dağılmışdı, bircə qəbir daşı da qoyulduğu yerində deyildi; başdaşı əvəzinə yerə
basdırılmış taxtalar qabağa-dala əyilərək, sanki özlərinə dayaq axtarırdılar; onları
qurd yeyib deşik-deşik etmişdi. Bir zamanlar bu taxtaların üstünə yazılmış
"Filankəsin əziz xatirəsinə" sözləri silinib getmişdir. İndi onları gündüz də
oxumaq mümkün deyil. 
Yüngülcə əsən külək ağacların yarpaqlarını xışıldadırdı, Toma qorxudan elə 
gəlirdi ki, bunlar ölülərin ruhudur, onları narahat etdikləri üçün şikayətlənirlər. 
Uşaqlar çox az, həm də pıçıltı ilə danışırdılar: məzan, zaman və qəbiristanın 
üzərinə çökmüş təntənəli sükut uşaqlara ağır təsir etmişdi. Bir azdan onlar 
axtardıqları təzə qəbri tapdılar və qəbrin bir neçə addımlığındakı üç böyük 
qarağacın dalında gizləndilər. 
Özlərinə çox uzun görünən bir müddət ərzində dinməzcə durub gözlədilər. 
Haradasa uzaqlarda ulayan bayquşun səsindən başqa bu gərgin sükutu heç nə
pozmurdu. 
Tomun ağlına ən qorxunc fikirlər gəlirdi. Danışıb söhbət eləməklə birtəhər bu 
fikirlərdən uzaqlaşmaq lazım idi, ona görə də Tom pıçıldadı: 
- Necə bilirsən, Hek? Bizim bura gəldiyimizdən ölülər inciməzlər ki? 
- Mən nə bilim! Adam qorxur, elə deyilmi? 
- Bəs qorxmaz? 
Bir müddət beç biri danışmadı, çünki uşaqlar fikrə getmişdilər. Nəhayət, Tom 
pıçıltı ilə dedi: 
- Bura bax, Hek, sən bilən bu kaftar bizim nə danışdığımızı eşidir? 
- Əlbəttə, eşidir. Özü yox e, ruhu eşidir. 
Tom bir qədər susub əlavə etdi: 
- Mən gərək "cənab Vilyams" deyəydim. Axı, onu incitmək istəmirdim? 
Nə edim, hamı onu "qoca kaftar" çağırırdı. 
- İndi ki, bu ölülər haqqında danışırsan, onda bir az ehtiyatlı ol, Tom! 
Bundan sonra Tom daha danışmaq istəmədi, onlar yenə də susdular. 
Birdən Tom Hekin çiynindən tutub pıçıltı ilə dedi: 
- Suss! 
- Nə var, Tom? 
    
_________________Milli Kitabxana_________________ 
64
Onlar səslərini içərilərinə çəkərək bir-birlərinə qısılıb durdular. 
- Suss! Bax, yenə! Sən bir şey eşitmirsən? 
-      Mən ... 
-     Bax! İndi eşidirsənmi? 
- Pərvərdigara, onlardır, Tom! Elədir ki, var, onlardır! Bəs indi nə 
edək? 
- Bilmirəm. Səncə onlar bizi görürlər? 
- Nə danışırsan, Tom! Onlar qaranlıqda lap pişik kimi görürlər... 
Gərək biz heç bura gəlməyəydik! 
-   Əşi, heç qorxma! Məncə, onlar bızə dəyməzlər. Bizki, onlara bir şey 
etməmişik. Sakitcə otursaq, bəlkə də heç görmədilər. 
- Çalışaram qorxmayım, Tom! Ancaq bilirsənmi, bədənim tir-tir əsir. 
- Qulaq as! 
Uşaqlar nəfəslərini içəri çəkərək diqqətlə qulaq verdilər. Qəbiristanın uzaq 
bir küncündən boğuq səslər gəlirdi: 
- Bax, ora bax! - deyə Tom pıçıldadı. - O nədir? 
- Cəhənnəm alovudur! Uy, Tom, nə dəhşətlidir! 
Bir neçə qaraltı onlara tərəf irəliləyirdi, yırğalanan tənəkə fənərdən yerə insan 
üzündəki çilə bənzər saysız-hesabsız işıq ləkələri düşürdü. Hek tir-tir əsə-əsə 
pıçıldadı: 
- Cin-şəyatindir, lap yəqin! Düz üç dənədir! Tom, daha bizim işimiz bitdi 
Dua oxuya bilirsənmi? 
- Yoxlayaram görüm. Ancaq sən qorxma, onlar bizə toxunmazlar. 
"Allah, sən özün bizə şirin yuxu qismət elə..." 
-      Suss! 
- Nə var, Hek? 
- Bunlar adamdırlar! Birisı lap yəqin adamdır, səsi Mef Potterin 
səsinə oxşayır. 
- Sən nə danışırsan! 
- Mən bilirəm. Bax, tərpənməyəsən. Bizi hardan görəcəkdir? Yenə, 
yəqin, möhkəm vurub, köhnə əyyaşın biridir! 
- Yaxşı, mən səssizcə oturacağam... Nəsə yubandılar. Tapa bilmirlər. 
Budur, yenə gəlirlər. İndi tez-tez gəlirlər. Yavaşıdılar. Baho, yenə sürəti 
artırdılar. Aha, lap az qalıb. İndi düz oldu. Bura bax, Hek, mən o biri səsi də
tanıdım: hindi Codur. 
- Doğrudur, o özüdür. Hələ harasıdır, bu, cin-şəyatindən də pis olacaqdır! 
Görəsən, nə niyyətləri var? 
  
_________________Milli Kitabxana_________________ 
65
Pıçıltı kəsildi, çünki bu zaman üç kişinin üçü də qəbrin yanına gəlib, 
uşaqların gizləndikləri yerin bir neçə addımlığında dayandı. Üçüncü adam 
dilləndi: 
- Bax, buradadır. 
Danışan adam fənəri yuxarı qaldırdı, onun işığında uşaqlar gənc hakim 
Robinsonu tanıdılar. 
Potter və hindi Co, içərisində kəndir və bel olan bir əl arabası gətirirdilər. 
Onlar yükü yerə töküb qəbri qazımağa başladılar1. Həkim fənəri qəbrin baş
tərəfinə qoydu, üç qarağaca tərəf gələrək oturdu və kürəyini ağacın gövdəsinə
söykədi. O, uşaqlara elə yaxın idi ki, əl uzatsaydılar çatardı. 
Həkim yavaşca dedi: 
- Cəld olun! Ayın doğmağına bir şey qalmayıb. 
Mef Potterlə hindi Co cavablarında nə isə mızıldanaraq, qəbri qazımaqda 
davam etdilər. Bir müddət bellərin cırıltısı və kənara atılan torpağın xışıltısından 
başqa heç bir şey eşidilmədi. Çıxan səslər çox yeknəsəq idi. Nəhayət, belin ağzı
taqqıltı ilə tabutun qapağına doydu bir-iki dəqiqədə də keçdikdən sonra Potter 
hindi Co ilə birlikdə tabutu çəkib qəbirdən çıxartdılar. Onlar bellə tabutun 
qapağını qoparıb meyiti çıxartdılar və kobud bir bərəkətlə onu torpağın üstünə
atdılar. Ay buludların arasından çıxaraq meyitin solğun üzünü işıqlandırdı. Əl 
arabası hazır idi, ölünü onun içinə atıb, üstünü adyalla örtdülər və bərk-bərk 
kəndirlə bağladılar. Potter cibindən iri bir bıçaq çıxarıb kəndirin sallanan ucunu 
kəsdi və dedi: 
- Artıq hər şey hazırdır, cənab Ölüsoyan. Ancaq bir iş var: gərək bir 
beşlik də verəsiniz, yoxsa buradaca atıb gedəcəyik. 
- Bax, belə ha! Belələri ilə elə bu cür də danışmaq lazımdır! - deyə hindi 
Co yoldaşının fikrinə şərik oldu. 
Həkim dedi: 
- Bir başa salın görək, bu nə deməkdir? Siz xahiş etmisiniz ki, zəhmət 
haqqınızı qabaqcadan verim, mən də vermişəm. 
- Hələ balaca bir borcunuz da qalır, - deyə hindi Co sözə başladı və ayağa 
qalxmaqda olan həkimə tərəf getdi. - Beş il bundan əvvəl mən yeməyə bir şey 
vermənizi xahiş etdikdə siz məni də öz atanızın mət- 
1Mef Potter və hindi Co meyiti həkim üçün qazıb çıxartdılar. O zamanlar dini adət və ənənələrə görə, 
anatomiyanı insan meyiti üzərində öyrənməyə icazə verilmirdi, ona görə də həmin məqsəd üçün 
həkimlər meyiti yalnız elə gizlin keçirməyə məcbur olurdular. 
_________________Milli Kitabxana_________________ 
66
bəxindən qovdunuz, dediniz ki, mən yaxşı niyyətlə gəlməmişəm. Mən and 
içdikdə ki, yüz il keçsə də əvəzini çıxacağam, atanız məni səfil adıyla 
həbsxanaya saldırdı. Elə bilirsiniz mənim yadımdan çıxıb? Yox, mən elə
adamlardan deyiləm! İndi yaxşıca əlimə keçmisiniz, daha yaxanızı qurtara 
bilməzsiniz! Anladınızmı? 
O, yumruğu ilə həkimi hədələdi. Həkim birdən əlini qaldırdı, hindi yerə
sərələndi. Potter bıçağını əlindən yerə salıb çığırdı: 
- Ey, mənim dostumla işiniz olmasın! 
Bir dəqiqədən sonra onlar artıq həkimlə əlbəyaxa vuruşaraq yeri tapdayır, 
dabanları ilə torpağı qazıq-qazıq edirdilər. Co sıçrayıb ayağa qalxdı, onun gözləri 
qəzəbindən odtutub yanırdı. Hindi, Mef Potterin bıçağını yerdən qaparaq ikiqat 
əyildi, pişik kimi marıda-marıda vuruşanların dövrəsində fırlanaraq fursət 
gözləməyə başladı. Birdən gənc həkim Potterin əlindən çıxdı, Vilyams üçün baş
daşı əvəzinə qoyulmuş ağır taxtanı götürüb, Potteri yerə sərdi. Co fürsətdən 
istifadə edərək bıçağı lap dəstəsinədək həkimin sinəsinə sancdı. Həkim 
səndələyərək Potterin üstünə yıxıldı, onu öz qanına buladı. Elə həmin dəqiqədə
Ayın üzünü örtən bulud, qorxub qaçan uşaqlardan bu dəhşətli mənzərəni gizlətdi: 
onlar qaranlıqda yolu itirmişdilər. 
Ay yenidən goründükdə Co yerə sərələnmiş ikı adamın başı üzərində
dayanaraq, onları seyr edirdi. Həkim nə isə bir neçə anlaşılmaz söz deyib, bir-iki 
dəfə dərin nəfəs aldı və hərəkətsiz qaldı. Co dilləndi: 
- Hə, bununla haqq-hesabı çürütdük! 
O, həkimin var-yoxunu soydu. Sonra xəyanət aləti olan bıçağı Potterin sağ 
əlinə verib, sındırılmış tabutun üstündə oturdu. 
Üç, dörd, beş dəqiqə keçdi... Potter tərpənib inildəməyə başladı. Əlini 
tərpətmək istədikdə bıçağı hiss etdi. Potter onu gözlərinin qabağına tərəf 
gətirərək, nəzərdən keçirib diksindi və yerə atdı. O, qalxıb otürdu, meyiti öz 
üstündən kənara itələdi, diqqətlə ona baxdı, sonra ətrafına nəzər yetirdi, hələ də
heç bir şey başa düşməyərək, gözlərini Conun gözlərinə zillədi: 
- Aman Allah, bu necə olan işdir? - deyə o, soruşdu. 
Co yerindən tərpənməyərək dedi: 
- Yaxşı olmadı. Axı sən bunu niyə öldürdün? 
- Mən! Yox, mən öldürməmişəm! 
Bilirsənmi, nə var! Belə danışmağın faydası yoxdur. Bunun səno heç bir 
köməyi olmaz! 
    
_________________Milli Kitabxana_________________ 
67
Potter tir-tir əsdi, rəngi ağappaq ağardı: 
- Mən elə bildim ki, sərxoşluğum keçəcəkdir. Axı mən bu gün niyə 
içirdim? İndi də başım özümdə deyil, bura gəldiyimdən indi daha da pisdir. Bura 
bax, Co, ancaq vicdanla de, bunu doğrudanmı mən etmişəm? 
Başım dumanlıdır, heç bir şey yadımda deyil. Co, mən belə istəmirdim, mən 
onu öldürmək istəmirdim! De görüm, bu necə oldu, Co? Uf, nə böyük 
bədbəxtlikdir, belə cavan, bacarıqlı bir adama qıymaq olar?! 
- Siz onunla vuruşurdunuz, o, taxtanı sənin başına endirdi, sən döşəndin 
yerə, sonra ayağa qalxdın, lap səndələyirdin, güclə ayaq üstə dura bilirdin, bıçağı
götürdün, o səni ikinci dəfə vurduqda düz ürəyinin başına sancdın. Elə bu zaman 
ikiniz də birdən yıxıldınız və bütün bu vaxtı ölü kimi yerdə qaldınız. 
- Uf, heç mən özüm də bilmirdim ki, nə edirəm! Əgər bunu mən 
eləmişəmsə, onda ölsəm yaxşıdır. Bütün bunları edən zəhrimar araqdır, yəqin ki, 
əsəblərim də yerində deyil. Mən ömrümdə əlimə bıçaq almamışam, onu necə
tutmağı da bilmirəm. Co, heç kəsə bir söz demə! Söz ver ki, deməyəcəksən, axı
sən yaşlı adamsan, Co! Mən həmişə sənin xətrini istəmişəm, sənə qahmar 
durmuşam, yadından çıxmayıb ki? Sən yəqin ki, heç kəsə bir söz deməzsən, elə
deyilmi, Co?  
- Bədbəxt Potter yalvara-yalvara əlini sinəsinə qoyaraq, həyasız qatilin 
qarşısında diz çökdü. 
- Hə, sən mənimlə həmişə vicdanlı hərəkət etmisən, Mef Potter, mən də
bunun əvəzini çıxacağam. Sənə söz verirəm, daha bundan artıq nə deyə bilərəm! 
- Co, sən mələksən! Nə qədər ömrüm varsa, sənə duaçı olacağam, 
-      Potter bunu deyib ağladı. 
- Yaxşı, daha bəsdir, indi ağlamaq vaxtı deyil. Sən o tərəfə get, mən də bu 
biri tərəfə. Tez ol, tərpən. Elə elə ki, burada bir nişandan-zaddan qalmasın. 
Potter əvvəl iti addımlarla gedirdi, sonra isə qaçmağa başladı. Co uzun 
müddət durub onun ardınca baxdı. Sonra dodaqaltı mızıldandı: 
- Bir halda ki, o, zərbədən və sərxoşluqdan belə sarsılmışdır, bıçaq onun 
heç ağlına da gəlməz, yadıa düşsə də, təkcə onun ardınca qəbiristana gəlməz - 
ürəyi quş ürəyi kimidir, qorxar. 
İki-üç dəqiqədən sonra, öldürülmüş həkimə, adyala bükülmüş meyitə, 
qapaqsız tabuta və eşilmiş qəbirə Aydan başqa heç kəs tamaşa etmirdi. Yenə də
ətrafı dərin sükut bürüdü. 
_________________Milli Kitabxana_________________ 
68
  
ONUNCU FƏSİL 
QAÇIŞ 
Hər iki uşaq qorxudan nəfəsləri kəsilə-kəsilə var gücləri ilə şəhərə tərəf 
qaçırdı. Arabir, onları qovurmuşlar kimi, qorxa-qorxa dönüb dala baxırdılar. 
Qaranlıqda qarşılarına çıxan hər bir kötüyü adama, düşmənə oxşadaraq, 
qorxularından ölürdülər; onlar şəhərin lap yaxınlığındakı tənha evlərin yanından 
keçdikdə itlər ayılıb hürüşməyə başladılar, bunu eşidən uşaqlar sanki qanad 
açdılar. 
- Birtəhər özümüzü xaraba gön zavoduna yetirə bilsəydik, - deyə 
Tom, güclə nəfəsini ala-ala pıçıldadı. - Mən lap əldən düşmüşəm! 
Heklberri cavab əvəzinə bərkdən tövşüyürdü, hər iki uşaq var qüvvələrini 
toplayaraq arzu etdikləri yerə tərəf qaçmağa başladı. Daldalanacaqları yer get-
gedə yaxınlaşırdı, nəhayət, onlar özlərini açıq qapıdan çiyin-çiyinə içəri salaraq, 
yerə yıxıldılar. Artıq xilas olduqlarına sevinirdilər. Onlar yavaş-yavaş nəfəslərini 
dərdilər, ürəkləri aramla döyünməyə başladı. Tom pıçıltı ilə dedi: 
- Heklberri, səncə bu işin axırı nəylə nəticələnəcək? 
- Əgər həkim Robinson ölmüş olsa, yəqin ki, dar ağacı ilə... 
- Sən eləmi düşünürsən? 
- Düşünmək nədir, lap yəqini belədir. 
Tom bir qədər susub, yenə soruşdu: 
- Bu məsələnin üstünü kim açacaqdır? Bizmi? 
- Nə boş-boş danışırsan! Biz nə bilək ki, iş nə yerdə olacaq... 
Birdən bəlkə hindi Conu asmadılar, onda necə olsun? O bizi öldürər, indi 
olmasa da, sonra mütləq öldürər. 
- Elə mən özüm də belə düşünürəm, Hek. 
- Xəbər vermək lazımdırsa, qoy elə Mef Potterin özü versin, axmağın 
biridir, ondan hər şey gözləmək olar. Özü də ki, həmişə kefli olur. 
Keflinin də ki, dünya vecinə deyil. 
Tom heç bir cavab vermədi - o fikirləşirdi. Sonra pıçıldadı: 
- Hek, axı Mef Potterin heç bir şeydən xəbəri yoxdur, o necə xəbər verə 
bilər? 
- Necə yəni xəbəri yoxdur? 
- Ona görə ki, Co bıçağı həkimin sinəsinə endirəndə Mef Potter ölü kimi 
yerə sərələnmişdi. Sən elə bilirsən o bir şey görüb? Səncə, " onun bir şeydən 
xəbəri var! 
- Vallah, lap doğru deyirsən, Tom, elədir ki, var! 
_________________Milli Kitabxana_________________ 
69
   - Bir də, bilirsən nə var? Bəlkə elə taxtanın zərbəsindən onun özü də
ayaqlarım uzadıb. 
- Yox, Tom, ağlım kəsmir. Axı onun kefli olduğu aydın görünürdü. 
Bir də ki, onun heç ayıq vaxtı olmur. Lap elə mənim atamın özünü götürək: 
elə ki içib yıxıldı, lap dor ağacıyla döysələr də, xəbəri olmaz. Bunu o özü də
deyir. Mef Potter də onun kimi, məsələ aydındır. Ancaq ayıq olsaydı, bəlkə də
elə bir zərbədən ayaqlarını, sən deyən kimi, uzadardı. 
Tom yenidən düşünərək dedi: 
- Hek, sən ağzından bir söz qaçırmazsan ki? 
- Tom, sən özün çox yaxşı bilirsən ki, biz heç bir söz danışa bilmərik. O 
quduz hindini asmasalar, bizi pişik balası kimi boğub çaya atar - hünərin var, 
ağzından bir söz qaçır. Bura bax, Tom, gəl and içək, bir-birimizə söz verək ki, bu 
sirri möhkəm saxlayacağıq, yoxsa başqa cür olmaz. 
- Nə olar, mən razıyam. Bu, hamısından yaxşıdır. Gəl əllərimizi yuxarı
qaldırıb and içək. 
- Yox, belə yaramaz. Belə and adi iş görəndə, xüsusilə qızlar üçün 
yarayar, bərkə düşəndə ağızlarından bircə kəlmə söz saxlaya bilmirlər. 
Bu isə ciddi məsələdir, bu and yazılı olmalıdır. Özü də mütləq qanla. 
Tom bu fikri ürəkdən alqışladı. Bu çox sirli, anlaşılmaz və qorxunc bir iş idi; 
qaranlıq gecə, belə bir hadisə, onları əhatə edən mühit - hamısı bir-birinə uyğun 
gəlirdi. O, Ay işığında ağaran şam talaşasını götürdü, cibindən bir parça sülügən 
çıxartdı və elə oturdu ki, Ayın işığı onun əlinə düşsün; sonra yoğun yazdıqda 
dilini dişləyə-dişləyə, nazik yazdıqda isə dilini çıxarda-çıxarda çətinliklə
aşağıdakı sözləri cızdı: 
"Hek Fin və Tom Soyyer and içirik ki, bu məsələ barədə ağzımızdan bircə
kəlmə də söz qaçırmayacağıq, əgər bir adama bir söz desək və ya bircə kəlmə
yazsaq, qoy elə yerimizdəcə canımız çıxsın". 
Heklberri Tomun belə asanlıqla yazmasına və onun yaxşı cümlə qurmasına 
lap heyran qalmışdı. O, elə o saatca gödəkcəsinin yaxasından sancaq çıxarıb 
barmağını deşmək istəyirdi ki, Tom onu saxladı: 
- Dayan, belə olmaz! Axı sancaq misdəndir, bəlkə üstündə pası var. 
- Pas nədir? 
- Pas zəhyrli şeydir, bircə qırıq qanına keçsə, onda bilərsən nədir. Tom öz 
iynələrindən birinin sapını açdı, onlar iynəni baş barmaqlarına sancdılar və hərəsi 
sıxıb bir damcı qan çıxartdı. Çətinliklə barmağından qan çıxarda-çıxarda çox 
çalışdıqdan sonra Tom çeçələ barma 
   
  
_________________Milli Kitabxana_________________ 
70
ğının ucuyla öz adının baş hərfini yaza bildi. Sonra N və F hərflərinin necə
yazıldığını Heklberriyə öyrətdi, bununla da bütün işlər qurtardı. Onlar cürbəcür 
sirli mərasimlər və əfsunlardan sonra şam talasının divarıən lap dibində
basdırdılar, bundan sonra inanmaq olardı ki, onların dili-ağzı bağlanmış, 
möhkəm qıfıllanmış, açan isə uzaqlara atılmışdır. Həmin dəqiqədə uçuq binanın 
o biri başındakı iri deşikdən içəri bir adam keçdi, lakin uşaqlar bunu görmədilər. 
- Tom, - deyə Heklberri pıçıldadı, - ağzımızdan söz çıxarmamağımıza 
bunun yəqin ki, köməyi olacaq? Sən buna arxayınsanmı? 
- Əlbəttə, köməyi olacaqdır. Fərqi yoxdur, nə olur olsun susmaq lazımdır. 
Yoxsa elə buradaca canımız çıxacaqdır. Bunu başa düşmürsənmi? 
- Hə, mən də elə düşünürəm. 
Tom pıçıldayaraq uzun-uzadı ona nə isə dedi. Birdən lap yaxınlıqda, onca 
addımlıqda heybətli bir it ulaması eşidildi. Uşaqlar qorxularından bir-birlərinə 
qısıldılar. 
Hek güclə nəfəs ala-ala pıçıldadı: 
- Görəsən kimin başını yeyəcək? 
- Kim bilir! Get o deşikdən bax, tez ol! 
- Yox, sən baxsan yaxşıdır, Tom! 
- Mən gedə bilmərəm, heç cürə gedə bilmərəm, Hek! 
- Get bax da, nə olar! Odur, yenə ulayır. 
- Allah, sənə şükür! - deyə Tom pıçıldadı. - Mən səsindən tanıdım. 
O, Harbisonun itidir. 
- Yaxşı oldu! Tom, qorxudan az qalırdı bağrım çatlaya, elə bildim ki, 
sülənti itdir. 
İt bir də uladı. Uşaqların ürəkləri yenə yerindən oynadı. Heklberri pıçıldadı: 
- Vay, bu it deyil, Tom! Bir bax! 
Tom qorxudan tir-tir əsə-əsə bu dəfə güzəştə gedərək, irəli yeriyib gözünü 
deyişə dirədi və güclə eşidiləcək səslə dedi: 
- Hek, evimiz yıxıldı. Bu, sülənti itdir! 
- O kimin başını yeyəcək? - Tom, tez ol de! 
- Yəqin ki, bizim! Axı, o bizim lap yaxınlığımızdadır. 
- Tom, işimiz xarabdır! Mənim o dünyada yerim cəhənnəmdə hazırdır. 
Buna heç şübhən olmasın, çünki günahım nə qədər desən çoxdur. 
- Cəhənnəm olsun hamısı. Bax, tənbəllik edib məktəbə getməməyin, sözə
baxmamağın axırı belə olar. Mən istəsəydim özümü Siddən də 
  
  
_________________Milli Kitabxana_________________ 
71
yaxşı aparardım, amma istəmədim! Əgər bu dəfə birtəhər yaxamı salamat qurtara 
bilsəm, bir daha bazargünü məktəbindən çıxmayacağam, — deyib Tom yavaş-
yavaş hıçqırıb ağlamağa başladı. 
- Sən özünü pis aparmısan! - deyə Heklberri də ağlamsındı. - Sən 
nə danışırsan, Tom Soyyer, mənimlə müqayisə etdikdə sən mələksən! 
Aman Allah, kaş mən elə sənin yarın qədər yaxşı olaydım! 
Tom birdən hıçqırığını kəsib pıçıldadı: 
- Ora bax, Hek! O, dalı bizə tərəf oturubdur! 
Hek baxıb sevindi: 
- Hə, vallah, elədir ki, var, dalı bizə tərəfdir! Bəs əvvəl necə oturmuşdu? 
- Elə əvvəl də belə. Mən axmaq fikir verməmişəm. Bax, bu lap qiyamət 
oldu, başa düşürsənmi? Bəs o kimin üçün ulayır? 
Ulama səsi kəsildi. Tom qulaqlarını şəklədi. 
- Sus! Bu nədir? - deyə pıçıldadı. 
- Donuz xorultusuna oxşayır... Yox, Tom, burada kim isə xoruldayır. 
- Xoruldamağına xoruldayır... Bəs özü hanı, Hek? 
- Məncə, bax, oradadır, o biri başda. Hər halda xorultu səsi oradan gəlir. 
Bəzən atam da donuzlarla bir yerdə orada yatardı. Ancaq o xoruldamağa 
başlayanda səsdən qulaq tutulardı. Bir də mən inanmıram ki, o bir daha bu şəhərə
qayıda... 
Macəraçılıq rahu uşaqlarda yenə də baş qaldırdı. 
- Hek, əgər qorxmursansa, gedək baxaq. 
- Nəsə getmək istəmirəm, Tom? Birdən bəlkə hindi Xo oldu? 
Tom qorxdu. Ancaq çox tezliklə maraq hissi üstün gəldi, uşaqlar qət etdilər 
ki, gedib baxsınlar, ancaq xorultu səsi kəsilən kimi dabana tüpürsünlər. Onlar 
ayaqlarının ucunda - Tom qabaqda. Hek isə onun ardınca yavaş-yavaş
irəlilədilər. Beşcə addım yolları qalmışdı ki, birdən Tomun ayağının altında bir 
ağac çatıltı ilə sındı. Yatan adam inildəyib o biri böyrü üstə çevrildi, Ayın işığı
lap onun üzünə düşdü. O adam Mef Potter idi. O tərpəndikdə uşaqların qorxudan 
ürəkləri qopdu, ölümlərini gözlərinin altına aldılar, lakin bircə anda onların 
bütün qorxusu yox olub getdi. Onlar ayaqlarının ucunda uçuq hasarı aşaraq 
yaxınlıqda dayandılar ki, bir-birinə bir neçə kəlmə söz deyib vidalaşsınlar. Lakin 
bu zaman yenə də heybətli it ulaması təkrar oldu! Onlar dönüb baxdıqda 
gördülər ki, bir it Mef Potter uzandığı yerin bir neçə addımlığında üzü ona tərəf, 
ağzını yuxarı tutub ulayır. 
  
_________________Milli Kitabxana_________________ 
72
Uşaqların ikisi də birdən dilləndi: 
- Aman Allah! Bu it onunçün ulayırmış. 
- Bura bax, Tom, deyirlər ki, iki həftə bundan əvvəl sülənti it gecəyarısı
Conni Millerin evinin yanında ulayıb və elə həmin gecə çobanaldadan quşu 
onların sürahısına qonub, quruldayıb, bəs indiyə qədər onlardan niyə ölən 
olmayıb? 
- Hə, bilirəm. Nə olsun ki, ölməyib?! Yadındadırmı, Qresi Miller 
həmin şənbə günü mətbəxdə ocağa yıxılıb bərk yanmışdı! 
- Hər halda ölmədi ki! Yavaş-yavaş yaxşılaşır. 
- Axırını görərsən. Onun işi bitib. Fərqi yoxdur, öləcəkdir. Zəncilər belə 
deyirlər, bu cür işləri də ki, onlardan yaxşı bilən yoxdur, Hek. 
Bundan sonra onlar bərk düşüncəyə dalaraq ayrıldılar. Tom yataq otağının 
pəncərəsindən içəri girdikdə artıq səhər açılhaaçıl idi. O mümkün qədər ehtiyatla 
paltarlarını soyunub, gecə xəlvəti evdən getdiyindən heç kəsin xəbər 
tutmamasına sevinə-sevinə şirin yuxuya getdi. 
Sakit-sakit xoruldayan Sidin bir saatdan bəri oyaq olduğu Tomun heç ağlına 
da gələ bilməzdi. 
Tom yuxudan oyandıqda Sid artıq paltarlarını geyinib otaqdan çıxmışdı. 
Günəş otağı işıqlandırmasından məlum olurdu ki, artıq gecdir. Bunu havadan da 
bilmək olurdu. Tom təəccüb etdi. Görəsən, nə üçün həmişəki kimi onun zəhləsini 
töküb oyatmamışlar? Bu fikir onda ən pis şübhələr oyatdı. Beş dəqiqədən sonra o 
geyinib aşağı düşdükdə özünü çox əzgin və yuxusuz hiss edirdi. Bütün ailə
stolun başında əyləşmişdi, lakin onlar səhər yeməyini yeyib qurtarmışdılar. Heç 
kəs onu məzəmmət etmədisə də, üzünə baxan da yox idi. Stolun başında sükut 
hökm sürürdü və elə bir gərginlik hiss olunurdu ki, bundan cinayətkarın canına 
üşütmə düşdü. O, həmişəki yerində oturub özünü şən göstərməyə çalışdı, lakin 
bu yüklü arabanı yoxuşa dartmaq kimi bir şeydi: onun nə üzünə baxan, nə də
səsinə səs verən oldu. Tomun boğazı qurudu, ürəyi yerindən oynadı. 
Səhər yeməyindən sonra xalası onun yanına çağırdı, Tom sevindi ki, ona bir-
iki çubuq çəkəcəklər, yaxası qurtaracaqdır, lakin belə olmadı. İş onun 
gözlədiyindən daha pis oldu. Xalası gözünün yaşını axıdaraq ondan soruşurdu ki, 
Tom onun qoca qəlbinə nə üçün bu qədər əzab verir; nəhayət, o bildirdi ki, Tom 
bundan sonra istədiyi kimi hərəkət edə bilər - qoy özünü məhv etsin, qoca 
xalasını qəbrə göndərsin; daha onu islah etmək mümkün deyil, Polli xala daha 
buna heç təşəbbüs də etmə- 
    
_________________Milli Kitabxana_________________ 
73
  
yəcəkdir. Bu, ağacla döyülməkdən betər idi. Tomun qəlbi kötəklənmiş bədəndən 
artıq əzab çəkirdi. O ağladı bağışlanmasını xahiş etdi, düzələcəyinə azı yüz dəfə
söz verdi. Nəhayət, azad buraxıldı, lakin başa düşürdü ki, təqsirindən tamamilə
keçməyiblər və artıq ona az inanırlar. 
O, Polli xalanın yanından çıxıb getdikdə özünü elə bədbəxt hiss edirdi ki, 
Siddən intiqam almaq hətta xəyalına belə gəlmədi, ona görə də Sidin tələsik dal 
qapını açıb əkilməsi hədər idi. Tom bikef və qanıqara halda məktəbə yollandı, 
dünən dərsdən qaçdığına görə Co Qarper ilə birlikdə cəzalandırıldı; ürəyində
böyük dərdi olan, bununçün də döyülmək kimi boş şeylərə tamamilə laqeyd 
baxan bir insan ləyaqəti ilə cəzaya davam gətirdi. Bundan sonra o, öz yerinə
keçib çənəsi ovcunda skamyaya dirsəklənərək oturdu, əzab çəkən, dərdi başından 
aşan bir adam kimi donuq gözlərini divara zillədi. O, dirsəyinin altında nə isə
bərk bir şey olduğunu hiss edirdi. Çox uzun bir müddət keçdikdən sonra köksünü 
ötürərək yavaş-yavaş vəziyyətini dəyişdi və dirsəyinin altındakı kağıza bükülü 
bərk şeyi əlinə aldı. Tom onu açdı. Dərindən və iztirabla köksünü ötürdü: onun 
ürəyi yaralanmışdı. Kağıza bükülü şey həmin o mis kürəcik idi. 
Onun oxu daşa dəymişdi. 
ON BİRİNCİ FƏSİL 
XALQ MƏHKƏMƏSİ 
Günortaya yaxın birdən-birə bütün şəhəri qorxunc bir xəbər bürüdü. O 
zamanlar Heç kəsin təsəvvür etmədiyi teleqrafa belə ehtiyac yox idi; xəbər 
ağızdan-ağıza, dəstədən-dəstəyə, evdən-evə yayılaraq bütün şəhəri bürüdü. 
Aydın məsələdir ki, müəllim dərsin yarısında şagirdlərini evə buraxdı; əgər belə
etməsəydi, bu, çox qəribə görünə bilərdi. 
Öldürülmüş adamın yanında qanlı bir bıçaq tapılmışdı və kim isə onu 
tanıyaraq demişdi ki, bu, Mef Potterin cib bıçağıdır. Belə danışıq gedirdi ki, guya 
evinə getmiş şəhər sakinlərindən biri gecə saat ikidə Mef Potterin çayda əl-üzünü 
yuduğunu görmüşdür. Mef onu görən kimi qaçmışdır. Bu çox şübhəli idi, 
xüsusən yuyunmağa adət etməmiş olan Mef Potterin gecə əl-üz yuması ağlasığan 
iş deyildi. Həm də deyirdilər ki, bütün şəhəri alt-üst etmişdilərsə də, qatil (şəhər 
sakinləri o qədər də sübut dalınca qaçmırdılar, o saatca hökm çıxarırdılar) heç 
yerdən tapıl- 
  
_________________Milli Kitabxana_________________ 
74
mamışdır. Bütün istiqamətlərdə yollara atlı polis dəstələri göndərilmişdi, polis 
rəisi axşam qaranlıq düşənədək qatilin tutulacağına əmin idi. 
Bütün şəhər qəbiristana tərəf axışdı. Tom öz dərdini unudaraq camaata 
qoşuldu, ona görə yox ki, qəbiristana getməyə çox həvəsi var idi (başqa bir yerə
ondan min dəfə artıq həvəslə gedərdi), yox, yalnız ona görə ki, Tomu oraya 
möhkəm və anlaşılmaz bir qvvə cəlb edirdi. Dəhşətli yerə gəlib çıxdıqda, o 
camaatın arasından irəliyə doğru soxularaq, qorxunc bir mənzərə gördü. Ona elə
gəldi ki, burada olduğu müddətdən yüz il keçmişdi. Kim isə onun əlini 
çimdiklədi, o dönüb baxdıqda gözü Heklberri Finnin gözünə sataşdı. Hər ikisi elə
o saatca üzünü yana çevirdi, qorxdular ki, onların baxışması birisinin gözünə 
dəymiş ola. Lakin adamlar dəhşətli mənzərədən gözlərini çəkmədən danışırdılar. 
- Yazıq! Cavanca oğlan idi! 
- Bundan sonra ölüsoyanlara yaxşıca dərs olar! 
- Mef Potteri tutsalar, asacaqlar! 
Camaatın içərisində belə danışıqlar gedirdi; keşiş isə dedi: 
- Allahın qəzəbindən heç kəs qurtara bilməz! 
Bu zaman Tomun gözləri hindi Conun hərəkətsiz sifətinə sataşdı; onun 
bədəni təpədən-dırnağadək əsdi. Həmin bu dəqiqə adamlar bir-birinə dəydi, 
itələşmə düşdü, müxtəlif səslər eşidiiməyə başladı. 
- Odur! Gələn odur! Özü buraya gəlir! 
- Kim? Kim? - deyə iyirmi səs birdən soruşdu. 
-Mef Potter! 
- Aha, dayandı! Odur, dönür! Buraxmayın, qaçar! 
Tomun başı üzərində, ağacda oturan tamaşaçılar xəbər verdilər ki, o heç 
qaçmaq fikrində deyil, ancaq bərk karıxmış və özünü itirmişdir. Yaxında 
duranlardan kimsə dedi: 
- Həyasızlığa bir bax! Öz işinə tamaşa eləməyə gəlib! Yəqin bilməyib ki, 
bura adamlarla doludur! 
Dəstə ortadan yarıldı, polis rəisi Pollerin əlindən tutaraq təntənə ilə aralıqdan 
keçdi. Bədbəxtin ovurdları çökəyə düşmüşdü, baxışlarından məlum olurdu ki, 
qorxusundan özünü itirmişdir. Onu gətirib ölünün qabağında saxladıqda, iflic 
olmuş adamlar tək bütün bədəni əsdi, əlləri ilə üzünü örtərək hönkürdü. 
- Bunu mən etməmişəm, dostlar! - deyə o, ağlaya-ağlaya and içməyə
başladı. - Vicdanıma and içirəm ki, mən etməmişəm. 
Kim isə çığırdı. 
  
_________________Milli Kitabxana_________________ 
75
- Kim deyir ki, sən etmisən? 
Görünür, güllə hədəfə dəymişdi! Potter əlini üzündə çəkib kədərli bir 
ümidsizliklə ətrafı gözdən keçirdi. O, hindi Conu görüb bağırdı: 
- Ah, Co, axı sən mənə söz vermişdin ki, heç bir vaxt... 
- Bu bıçaq sızinkidirmi? - deyə polis rəisi bıçağı onun qabağına qoydu. 
Potteri tutub ehmalca yerə oturtmasaydılar, o yıxılacaqdı. Sonra o dedi: 
- Elə bil kim isə mənə deyirdi ki, bura gəlib bıçağı tapmasam... 
- O titrədi, sanki məğlub olduğunu dərk edərək ümidsizliklə əlini yellədi 
və davam etdi: - Co, sən bunlara danış, indi daha susmağın nə mənası var?! 
Heklə Tomun dəhşətdən gözləri bərələ qalmışdı; onlar köhnə yalançının 
şahidi olduğu əhvalatı necə sakitcə nağıl etdiyini eşitdilər. Onlar gözləyirdilar ki, 
indicə bu aydın havada göy guruldayacaq, yalançının təpəsinə ildırım 
düşəcəkdir, lakin nə göy guruldadı, nə də ildırım çaxdı; uşaqlar lap təəccüb 
qaldılar. Co sözünü qurtarıb əvvəlki kimi sağ-salamat öz yerində durduqda isə
onların andı pozmaq, hindi Conun böhtan atdığı bədbəxtin həyatını xilas etmək 
meyli bir anda yox olub getdi: onlara aydın oldu ki,  bu yaramaz öz qəlbini 
şeytanlarla satmışdır, şeytan işinə qarışmaq isə məhv olub getmək deməkdir. 
Kim isə soruşdu: 
- Bəs niyə qaçmadın? Niyə buraya gəldin? 
- Bacarmadım... Heç cürə bacarmadım... - deyə Potter inildədi. 
- Qaçmaq istəyirdim, ancaq ayaqlarım məni buraya gətirib çıxartdı. 
- O yenə ağlamağa başladı. 
Bir neçə dəqiqədən sonra istintaq zamanı Co and içərək yenə də eləcə 
arxayınlıqla öz ifadəsini təkrar etdi; uşaqlar isə, hələ də nə göy guruldadığını, nə
də ildırım çaxdığını görməyib, lap yəqin etdilər ki, Co qəlbini şeytanlara 
satmışdır. İndi Co onlar üçün dünyada ən qorxunc və maraqlı bir adam olmuşdu, 
uşaqlar gözlərini ondan çəkə bilmirdilər. 
Öz-özlüklərində onlar belə qərara gəldilər ki, gecələr fürsət düşdükdə ona 
göz qoysunlar ki, bəlkə birtəhər edib onun qorxulu hökmdarı olan şeytanı görə
bilələr. 
Co həkimin meyitini gətirib arabaya qoymağa kömək etdi, bu vaxt 
adamlardan bəziləri qorxudan əsə-əsə pıçıldaşırdılar ki, guya ölünün yarasında 
təzə qan göründü.1 
1Avam adamlar belə düşünürdülər ki, qatil toxunduqda guya ölünün yarasından qan axar. 
_________________Milli Kitabxana_________________ 
76
 Uşaqlar düşünməyə başladılar ki, belə bir uğurlu hal şübhələri doğru 
istiqamətə yönəldəcəkdir, lakin şəhər adamlarından bir neçəsinin: 
"Yarada qan görünəndə Mef Potter meyitin üç addımlığında idi" -dediyini 
eşitdikdə onların bütün ümidləri boşa çıxdı, bikeflədilər. 
Dəhşətli sirr və Tomun çəkdiyi vicdan əzabı onu bu əhvalatdan sonra düz bir 
həftə yatmağa qoymadı. Bir dəfə səhər yeməyi zamanı Sid dedi: 
- Tom, sən yerində elə burcuxursan və yuxuda öz-özünə o qədər 
danışırsan ki, məni gecənin yarısına qədər yatmağa qoymursan. 
Tomun rəngi qaçdı, gözlərini yerə dikdi. Polli xala ciddi bir tövrlə dedi: 
- Yaxşı əlamət deyil, sənin ürəyində nə var, Tom? 
- Heç nə... elə bir şey yoxdur, - Tom cavab verdi. Lakin onun əlləri elə 
əsirdi ki, qəhvəni yerə tökdü. 
Sid dedi: 
- Özü də elə səfeh-səfeh sözlər danışırsan ki! Dünən gecə çığırırdın ki, 
"bu qandır, qandır!" Elə hey təkrar edirdin. Sonra da başladın ki, "mənə əzab 
verməyin, qoyun hamısını danışım!" Nəyi danışacaqsan? 
Bu nədir belə sayıqlayırsan? 
Tomun gözləri qarşısında hər şey fırlanmağa başladı. Bunun nə ilə 
qurtaracağı məlum deyildi, lakin xoşbəxtlikdən Polli xalanın sifətindəki həyəcan 
əlaməti silinib getdi, o özü də hiss etmədən Tomun köməyinə çatdı. Polli xala 
dedi: 
- Bəs necə bilirsən! Bu dəhşətli qətl hamını qorxuya salıb. Mən özüm az 
qala hər gecə onu yuxuda görürəm. Bəzən yuxuda görürəm ki, öldürən mən 
özüməm. 
Meri dedi ki, bu əhvalat ona da eyni təsiri bağışlamışdır. Elə bil ki, bu 
danışıqiar Sidi sakit etdi. Tom çalışdı ki, Sidin əyləşdiyi məclisdən mümkün 
qədər tez uzaqlaşsın. Bundan sonra düz bir həftə o diş ağrısından şikayətləndi, 
hətta gecələr yatanda da üzünü sarıyırdı. Daha bilmirdi ki, Sid gecələr yatmayıb 
onu güdür, bəzən üzündəki sarığı dartıb açır və yerinin içində dirsəklənərək, 
uzun-uzadı Toma qulaq asır, sonra yenə də sarığı bağlayır. Tom yavaş-yavaş
sakit oldu, diş ağrısı onun zəhləsini tökdü, buna görə də ondan imtina etməli 
oldu. Sid Tomun adda-budda sayıqlamasından bir şey başa düşmüşdüsə də, bunu 
heç kəsə deməmişdi. 
Toma elə gəlirdi ki, onun məktəb yoldaşları ölü pişiklər üzərində istintaq 
aparmaqdan heç bir zaman əl çəkməyəcəklər, ona əzab verən şeyi unutmağa 
imkan verməyəcəklər. Sidin nəzərinə çarpdı ki, əvvəl- 
    
  
_________________Milli Kitabxana_________________ 
77
lər hər bir təzə oyunda rəhbərlik rolunu öz üzərinə götürən Tom indi müstəntiq 
olmur. O gördü ki, Tom müstəntiq rolundan imtina edir, bu isə çox qəribə idi. 
Tomun, ümumiyyətlə, belə istintaqlara ikrah hissilə baxması və mümkün qədər 
onlarda iştirak elməkdən çəkinməsi də Sidin nəzərindən qaçmadi. Sid təəccüb 
edir, lakin susurdu. Nəhayət, bu istintaq da köhnəlib dəbdən düşdü və bununla da 
yavaş-yavaş Tomun vicdan əzabına son qoyuldu. 
Bütün bu həyəcanlı müddət ərzində Tom hər gün və ya günəşin fursət tapıb 
həbsxananın dəmir barmaqlıqlı kiçik pəncərəsi yanına gedir, birtəhər ələ
keçirdiyi yeməli şeyləri gizlincə "qatilə" tərəf ötürürdü. Həbsxana şəhərin 
qırağında, bataqlığın yanında kərpicdən tikilmiş kiçik bir bina idi. Qapısında 
gözətçi qoyulmurdu, oraya adamların salınması da çox az hallarda olurdu. 
Tomun gətirdiyi hədiyyələr onun çəkdiyi vicdan əzabını xeyli yüngülləşdirirdi. 
Şəhər əhalisi, ölünü qəbirdən çıxartdığı üçün Conu qatrana batırıb toyuq 
tükündə eşələdikdən sonra əl arabasında küçələrdə gəzdirməyi çox arzu edirdi, 
lakin ondan elə qorxurdular ki, belə bir işə cəsarət edən tapılmadı, ona görə də bu 
fikirdən əl çəkdilər. Co olduqca ehtiyatlı hərəkət edərək, hər iki istintaq zamanı
ifadə verirkən ancaq vuruşraa əhvalatını danışdı, ölünün qəbirdən çıxarılması
barədə isə heç nə demədi. Ona görə də belə qərara alındı ki, hələlik onu 
məhkəmə məsuliyyətinə almamaq daha münasibdir. 
ON İKİNCİ FƏSİL 
TOM DƏRMAN İÇİR 
Toma yeni və daha mühüm bir dərd üz verdiyindən o öz həyəcanlı sirrini bir 
qədər unutmuşdu; Bekki Tetçer artıq məktəbə gəlmirdi. Tom öz məğrurluğuna 
üstün gəlmək üçün bir neçə gün öz-özü ilə mübarizə etdi Bekkini unutmaq istədi, 
nəhayət, dözə bilmədi. O, gecələri qızın yaşadığı evin ətrafını dolaşmağa başladı. 
Tom özünü çox bədbəxt hiss edirdi. Bekki xəstələnmişdi. Birdən o ölsə necə
olacaqdır? Bu fikir onun bütün ümidlərini boşa çıxarırdı. O, artıq nə müharibə, 
nə də dəniz quldurları ilə maraqlanırdı. Həyat onunçün bütün gözəlliyini itirmiş, 
yalnız qüssə və ələm qalmışdı. O, diyircəyini və ağacını da bir tərəfə tulladı, 
artıq bu da Tomu əyləndirmirdi. 
  
_________________Milli Kitabxana_________________ 
78
Polli xala təşvişə düşdü. O, bütün dərmanları dönə-dönə Tomda sınaqdan 
çıxartdı. O, hər cür yeni dərmanlarla və sağlamlığı möhkəmlədən üsullarla 
maraqlanan adamlardan idi. Bu sahədə yeni bir şey meydana çıxan kimi onu 
sınaqdan keçirmək arzusu ilə alışıb yanardı; əlbəttə, öz üzərində yox, çünki o heç 
bir zaman xəstələnməzdi. Ona görə də əlinə keçən adamın üzərində həmin 
dərmanları sınaqdan çıxarardı. 
O zamanlar su ilə müalicə təzə-təzə dəb düşürdü, odur ki, Tomun belə əzgin 
vəziyyəti Polli xala üçün lap yerində oldu. O hər gün səhər sübhdən Tomu 
yuxudan durğuzub odun anbarına aparar və onun üstünə buz kimi soyuq su 
tökərdi; sonra da ağac kimi cod dəsmalla bədənini qıpqırmızı qızaranadək 
sürtərdi; bundan sonra isə onu yaş döşəkağıya bükərək, yorğanın altında 
möhkəm tərlədirdi, belə ki, Tomun dediyi kimi, "canı az qalardı boğazından 
çıxa". 
Lakin bütün bu həngamələrə baxmayaraq, uşaq arıqlayır, sapsarı saralırdı, 
azacıq da eyni açılmırdı. Polli xala öz müalicələrinə isti vannanı, ayağı isti suya 
qoymağı və duş qəbul etməyi də əlavə etdi. Yazıq uşağın sir-sifətindən matəm 
qəmi yağırdı. Xala su müalicəsinin təsirini artırmaq üçün uşağa pəhriz 
saxlatdırır, sıyıq yulaf şirəsi yedizdirir, yara yetişdirici məlhəmlərdən də istifadə
edirdi. Uşağın, bardaq kimi, su tutumunu nəzərə alıb səhərdən axşama qədər 
qarnını müxtəlif dərmanlarla doldururdu. 
Tom bütün bu əziyyətlərə indi tamamilə laqeyd idi. Onun bu laqeydliyi Polli 
xalanı qorxuya saldı. Uşağı necə olursa olsun, həyata qaytarmaq lazım idi. Elə bu 
vaxt Polli xala həyatında ilk dəfə olaraq eşitdi ki, "ağrıkəsən" dərman var. O 
saatca həmin dərmandan bir xeyli aldırıb evə gətirtdi. Bir qədər dadına baxdıqda 
minnətdarlıq hissi onu bürüdü; bu, dərman deyil, duru bir od idi. O su 
müalicəsini və başqa bütün müalicələri bir tərəfə atıb, bütün ümidlərini bu 
"ağrıkəsən" dərmana bağladı. Polli xala darmandan bir çay qaşığı Toma verib, 
böyük həyəcan içərisində nəticəsini gözlədi. Axır ki, onun ürəyi sakit oldu. 
Tomun "laqeydliyi" tamamilə yox olub getmişdi. Uşaq, altında ocaq qalamış
olsaydılar da, özünü belə diribaş apara bilməzdi. 
Tom hiss edirdi ki, artıq bu yuxudan ayılmağın vaxtı çatmışdır. Elə əzgin və
sıxıntılı vəziyyətdə olan bir adam üçün bu həyat bəlkə də yarayardı, lakin bu 
həyatda hiss üçün qida çatışmırdı, eyni zamanda olduqca yorucu rəngarəngliyə
malik idi. O, bütün bu müalicə üsullarından canını qurtarmaq üçün bir neçə plan 
düşündü və nəhayət, özünü elə göstərdi ki, guya bu "ağrıkəsən" çox xoşuna gəlir. 
Tom bu dərmanı 
    
  
_________________Milli Kitabxana_________________ 
79
o qədər tez-tez istəyirdi ki, axırda Polli xala təngə gəlib, şüşəni onun yanında 
qoydu və tapşırdı ki, istəyəndə özü götürüb içsin, ta onun zəhləsini tökməsin. 
Əgər bu, Sid olsaydı, Polli xalanın sevincini heç bir şey poza bilməzdi. Lakin, 
Toma bel bağlamaq olmazdı: xəlvətcə dərman şüşəsinə göz qoymağa başladı. 
Dərman, doğrudan da, get-gedə azalırdı, ancaq xalanın ağlına gəlmirdi ki, Tom 
"ağrıkəsən" dərmanla qonaq otağının döşəməsindəki deşiyi suvarır. 
Bir dəfə Tom elə yenicə hazırlaşırdı ki, dərman dolu qaşığı deşiyə boşaltsın, 
xalasının san pişiyi xoruldaya-xoruldaya otağa girdi və acgözlüklə qaşığa tərəf 
baxmağa başladı; elə bil ki, dərmanın dadına baxmaq üçün yalvarırdı. Tom ona 
dedi; 
- Əgər xoşun gəlmirsə, yaxşısı budur istəməyəsən, Piter. 
Piter özünü elə göstərdi ki, xoşu gəlir. 
- Bax, sonra məndən görmə ha! 
Piter yanılmadığına əmin idi. 
- İndi ki, belə xahiş edirsən, nə deyirəm, verərəm. Mən xəsis oğlan 
deyiləm. Ancaq xoşuna gəlməsə təqsir özündədir, məndən incimə. 
Piter razı idi. Tom onun ağzını açıb bir qaşıq dərman tökdü. Piter iki metr 
yüksəkliyə sıçrayaraq, dəhşətli bir bağırtı qopartdı, otağın içində o tərəf-bu tərəfə
atılaraq özünü avadanlığa toxudu, gül dibçəklərini aşırıb saldı, otaqda bərk səs-
küy qaldırdı. Sonra dal pəncələri üstə qalxaraq başını yana əydi və şiddətli 
miyoltu ilə hədsiz sevincini ifadə edərək quduz bir şənliklə otağın içində
fırlanmağa başladı. Sonra o, yolda rast gələn şeyləri uçurub dağıdaraq, aləmi bir-
birinə vura-vura bütün ev boyu qaçmağa başladı. Polli xala lap vaxtında içəri 
girərək, Piterin bir neçə dəfə kəlləmayallaq aşdığını, axırıncı dəfə möhkəm bir 
miyoltu qopararaq, açıq pəncərədən sıçradığını və hələ salamat qalmış gül 
dibçəyinin yerə saldığını gördü. Polli xala eynəyinin üstündən pişiyin bu 
hərəkətinə baxaraq heyrətindən yerində quruyub qalmışdı. Tonı yerə sərələnərək, 
gülməkdən ölürdü. 
- Tom, Piterə nə olub? 
- Bilmirəm, xala, - uşaq güclə dillənə bildi. 
- Mən ömrümdə belə bir şey görməmişəm. Buna nə olub? 
- Doğrusu, mən bilmirəm, Polli xala, pişiklərin kefi kök olanda həmişə 
belə edirlər. 
- Doğrudan? Belə de! - Tom onun səsində nə isə duyub təşvişə düşdü. 
- Bəli, xala, yəni demək istəyirəm ki, mən belə düşünürəm. 
  
_________________Milli Kitabxana_________________ 
80
- Sən belə düşünürsən? 
- Bəli, xala. 
Polli xala yerə əyildi. Tom isə bərk narahat olaraq onun hərəkətlərinə diqqət 
yetirirdi. Lakin Tom Polli xalanın niyyətini çox gec başa düşdü. Andıra qalmış
qaşığın qulpu çarpayının altından görünürdü. Polli xala onu yerdən götürüb 
Toma göstərdi. Uşaq gözlərini qırpıb üzünü yana çevirdi. Polli xala həmişəki 
adəti üzrə onun qulağından yapışıb üsküklə başına vurdu. 
- Cənab, zəhmət çək məni başa sal görüm, bu dilsiz-ağızsız heyvana niyə
belə əzab verirsən? 
- Yazığım gəldi; axı onun xalası yoxdur. 
- Xalası yoxdur! Axmağın biri axmaq! Xalanın bura nə dəxli var! 
- Ona görə ki, əgər xalası olsaydı, özü ona dərman verib içalatını 
yandırardı, dilini-bağırsağını pörşələyib tökərdi, ta baxmazdı ki, bu pişikdir, uşaq 
deyil! 
Polli xala birdən vicdan əzabı hiss etdi. Hər şey ona tamamilə yeni şəkildə
göründü: bir halda ki, bu dərman pişik üçün belə işgəncəlidir, demək, uşaq üçün 
də belə əzablı ola bilərdi. O yumşaldı, Toma acımağa başladı, Polli xalanın 
gözləri yaşla doldu, əlini Tomun başına qoyaraq mehriban-mehriban dedi: 
- Tom, axı mən sənin xeyrin üçün çalışırdım. Axı bu sənə xeyir edirdi. 
Tom başını qaldırıb ciddi nəzərlərlə xalasına baxdı, lakin bununla 
belə onun gözlərində gülüş sezilirdi: 
- Xala, mən bilirəm ki, siz mənim yaxşılığım üçün çalışırdınız, axı nə 
edim, mən də Piterin yaxşılığı üçün çalışırdım. Dərman onun üçün də xeyirlidir. 
Mən ömrümdə onun belə sevinclə atılıb-düşməsini görməmişdim. 
- Tom, rədd ol gözümün qabağından, yoxsa yenə acığım tutar. Çalış ki, 
heç olmasa, ömründə bircə dəfə özünü yaxşı aparasan. Artıq sənə heç bir derman 
lazım deyildir. 
Tom məktəbə zəng çalınmamışdan əvvəl gəldi. Hamının nəzərinə çarpmışdı
ki, axır zamanlarda bu qeyri-adi hal demək olar ki, hər gün təkrar olur. İndi də o, 
uşaqlarla oynamaq əvəzinə yenə darvazanın yanında var-gəl edirdi. Tom 
yoldaşlarına deyirdi ki, xəstələnmişdir; doğrudan da onun xəstə görünüşü var idi. 
O, özünü elə göstərirdi ki, guya laqeyd-laqeyd o yan-bu yana baxır, əslində isə o 
bircə tərəfə - yəni yola baxırdı. Tezliklə Cef Tetçer həmin yolda göründü. Tomun 
sir-sifəti açıldı; bir dəqiqəliyə həmin tərəfə baxıb, sonra yenə do kədərlə üzünü 
yana çevirdi. 
  
_________________Milli Kitabxana_________________ 
81
Cef gəlib çatdıqda Tom ona yaxınlaşıb ehtiyatla Bekkidən söhbət şaldı. Lakin 
maymaq Cef onun işarələrindən heç bir şey anlamadı. Tom elə hey yola baxır, 
yellənən bir paltar gördükdə ürəyində ümid qığılcımı parlayır, onun Bekki 
olmadığını yəqin etdikdə isə həmin paltar sahibinə ürəyində nifrətla lənət 
yağdırırdı. Nəhayət, o tamamilə ruhdan düşdü; boş sinif otağına girərək oturdu, 
qəmli xəyallara daldı. 
Budur, həyət qapısında yenə bir qız paltarı göründü, sevincdən Tomun ürəyi 
yerindən oynadı. Bir an sonra o, artıq həyətdə idi; hindi coşqunluğu ilə çığırıb-
bağırır, qəhqəhə çəkir, uşaqların ardınca qaçır, qol-qıçını və ya boynunu 
sındırmaqdan qorxmayaraq, barıdan hoppanır, əli üstə gəzir, dombalaq aşır - 
xülasə, ağlına gələn həngamələrin hamısından çıxır, həm də hey gözaltı baxırdı
ki, görsün Bekki Tetçer onun bu hərəkətlərini görür, ya yox. Lakin qız elə bil ki, 
heç bir şey görmürdü, bir dəfə də dönüb ona tərəf baxmadı. Doğrudanmı o, 
Tomun burada olmasından xəbərsizdi? Tom öz qəhrəmanlıqlarını qıza yaxın bir 
yerdə göstərməyə başladı; o, bağırtı ilə qızın ətrafinda fırlanaraq, bir oğlanın 
başından şapkasını qapıb taxtapuşa tulladı, uşaqların toplaşdığı yerə atılaraq 
onları o yan bu yana itələdi, düz Bekkinin qabağında yerə sərələndi. Qız burnunu 
dik tutaraq üzünü yana çevirdi. Tom onun, yoldaşına aşağıdakı sözləri dediyini 
öz qulağı ilə eşitdi: 
- Pah! Bəziləri özlərinə yamanca əl qatıblar, elə güman edirlər ki, baxanlar 
üçün bu çox maraqlıdır! 
Tomun sifəti qıpqırmızı qızardı. O, yerdən qalxıb, əzilmiş və ruhdan düşmüş
halda çıxıb getdi. 
ON ÜÇÜNCÜ FƏSİL 
ÜÇ DƏNİZ QULDURU 
Nəhayət, Tom qərara gəldi. Onun əhvalı pozulmuşdu, artıq hər şeyə hazır idi. 
Onun dostları yoxdur, hamı onu atmışdır, heç kəs onu sevmir. Bədbəxt uşağı nə
vəziyyətə gətirib çıxartdıqların gördükdən sonra bəlkə də ona acıdılar. O, yaxşı
olmağa çalışır, buna can atırdı, lakin imkan vermədilər. Bir halda ki, onlar 
Tomdan yaxalarını qurtarmaq istəyirlər, nə eybi var, qoy qurtarsınlar. Təqsiri 
onun özündə görəcəklər, qoy görsünlər! Məgər hamının üz döndərdiyi kimsəsiz 
bu uşağın şikayətlənməyə haqqı var? Axır ki, onu məcbur etdilər, eybi yoxdur, o 
da bundan sonra oz həyatında cinayətdən çəkinməyəcəkdir. Başqa çıxış yolu 
yoxdur. 
  
_________________Milli Kitabxana_________________ 
82
Bu düşüncələrlə o, artıq Medouleynin ortalarına gəlib çatmışdı ki, tənəffüsün 
qurtarmış olduğunu bildirən məktəb zənginin güclə eşidilən səsi onun qulağına 
dəydi. Bu zəng səslərini o bir daha heç bir zaman eşitməyəcəyini düşündükdə
hıçqırıb ağladı. Bu yola qədəm basmaq nə qədər ağır olsa da, o nə edə bilərdi, 
onu vadar etdilər. Madam ki, onu bütün dünyanı səfil-sərgərdan gəzib dolanmaq 
üçün itələyib bayıra salırlar, tabe olmalıdır, ancaq o hamının günahından keçir. O 
daha da şiddətlə hıçqırmağa başladı. 
Elə bu zäman yaxın dostu Co Qarper ona rast gəldi. Onun da gözlərindən 
ağladığı və hər şeyə hazır olduğu məlum olurdu. Məlum olurdu ki, eyni fikirlə
yaşayan iki qəlb bir-birinə rast gəlmişdir. Tom paltarının qolu ilə gözünün yaşını
silə-silə nağıl etməyə başladı ki, evdən qaçmağa hazırlaşır, ona görə ki, hamı
onunla pis rəflar edir, heç kəs onu sevmir; elə yaxşısı budur ki, gedib bütün 
dünyanı səfil-sərgərdan dolansın, bir daha evlərinə qayıtmasın. Sözünün axırında 
o, Co tərəfindən unudulmayacağına ümid bəslədiyini söylədi. 
Demə, Co da məhz bu məqsədlə öz dostunu axtarır və ondan eyni xahiş
etmak istəyirmiş. Guya xamanı yediyi üçün anası onu möhkəmcə əzişdiribmiş, 
halbuki, Co xamanın üzünü də görməmişdi. Görünür, o anasını təngə gətirmişdi, 
ona görə də anası onun əlindən yaxasını qurtarmaq istəyirdi. Bir halda ki, 
belədir, daha onun evdən çıxıb getməkdən başqa bir çarəsi qalmır. Bəlkə Cosuz 
onun üçün daha yaxşı keçəcək və o heç bir zaman heyflənməyəcək ki, öz 
bədbəxt oğlunu evdən-eşikdən qovub, özgə adamlar arasında gəzib-dolanmağa, 
əzab çəkib ölməyə məcbur etmişdir. 
Uşaqlar kədərlərini bir-birlərinə danışa-danışa yollarına davam etdilər, onlar 
gedə-gedə yeni bir müqavilə bağladılar ki, qardaş kimi bir-birlərinə kömək 
etsinlər və ölüm onların hər ikisini bütün əzab və işgəncələrdən xilas edənə qədər 
ayrılmasınlar. Bundan sonra isə gələcək planlarını müzakirə etməyə başladılar. 
Co insanlardan uzaqlarda, mağarada tək-tənha yaşayaraq, quru çörəklə dolanmaq 
və nəhayət, ehtiyac içərisində soyuqdan, dərddən ölmək istəyirdi; lakin Tomun 
dediklərinə qulaq asdıqdan sonra cinayətkarların həyatının qat-qat faydalı olduğu 
ilə razılaşıb, dəniz qulduru olmağı qərara aldı. 
Sent-Pitersburqdan üç mil aşağıda, Missisipi çayının bir mildən bir qədər enli 
olduğu yerdə uzun, dar və meşəli bir ada var idi; həmin adanın yuxarı hissəsində
çay dayaz və qumsallıq idi. Uşaqlar orda yerləş- 
  
_________________Milli Kitabxana_________________ 
83
məyi qərara aldılar. Adada insan yaşamırdı, özü də qarşı sahildəki qalın və
demək olar ki, ins-cins olmayan meşəyə yaxın idi. Ona görə də uşaqlar Cekson 
adasını seçdilər. Orada kimi qarət edəcəklərini özləri də bilmirdilər. Bundan 
sonra onlar axtanb Hek f inni də tapdılar. Hek o saatca uşaqlara qoşuldu, çünki 
nə ilə məşğul olmağın onunçün fərqi yox idi, belo şeylərdə o çox üzüyola idi. 
Bundan sonra şəhərin yuxarı tərəfində, çayın sahilində xəlvət bir yerdə, özlərinin 
çox sevdikləri vaxtda, yəni gecəyarısı görüşməyi qərara alaraq ayrıldılar. Onların 
hər biri özü ilə balıq tutan qarmaq, tilov və yemək üçün bir şey gətirməli idi, həm 
də bütün bu şeylər dəniz quldurlarına yaraşan bir tərzdə mümkün qədər sirli, 
dolaşıq yollarla ələ keçirilməli idi. Axşam düşənə kimi onlar macal tapıb şəhərə
belə bir səs yaydılar ki, tezliklə onların barəsində "çox maraqlı şeylər 
eşidiləcək". Bu üstüörtülü işarəni vurduqları adamlara möhkəm tapşırırdılar ki, 
ağızlarından bircə kəlmə də söz çıxarmayıb gözləsinlər. 
Gecə yarısına yaxın Tom bir parça bişmiş, hisə verilmiş donuz əti və başqa 
yeməli şeylərlə gəlib, görüş yerindən bir qədər hündürdə, balaca bir təpəcikdə, 
sıx kolların arasında oturdu. Ulduzlu və çox sakit bir gecə idi. Qarşısındakı
nəhəng çay sakit havada durğun okeantək sükuta dalmışdı. Tom diqqətlə qulaq 
asdı, lakin bu sükutu pozacaq heç bir səs eşitmədi. Sonra yavaşcadan, lakin uzun 
bir fit çaldı. Təpənin dibindən ona fitlə cavab verdilər. Tom iki dəfə də fit çaldı, 
onun bu işarəsinə də cavab verdilər. Sonra birisi ehtiyatla soruşdu: 
- Gələn kimdir? 
- İspaniya Dənizlərinin Qara İntiqamçısı Tom Soyyer. Adlarınızı deyin. 
- Hek Finn - Qanlı Əl və Co Qarper - Okeanlar Tufanı. 
Tom bu gurultulu ləqəbləri öz sevimli kitablarından götürmüşdü. 
- Yaxşı, parolu deyin! 
Qaranlıq gecənin sükutunda iki xırıltılı səs pıçıltı ilə eyni dəhşətli bir sözü 
dedi: 
- Qan! 
Bundan sonra Tom donuz ətini təpədən diyirlətdi, özü də onun dalınca aşağı 
uçurlandı, bu zaman şalvarı cırıldı və bədəninin dərisi bir-iki yerdən sıyrıldı. 
Təpənin dibindən sahil boyu çox rahat və düz bir cığır gedirdi, lakin burada 
dəniz quldurlarının son dərəcə qiymətləndirdikləri maneə və təhlükə çatışmırdı. 
Okeanlar Tufanı da hisə verilmiş 
_________________Milli Kitabxana_________________ 
84
bir parça donuz döşü gətirmişdi, döş parçası elə böyük idi ki, görüş yerinə qədər 
güclə gətirə bilmişdi. Finn - Qanlı Əl haradansa bir qazança və bir dəstə
qurumamış tütün yarpağı çırpışdırmışdı, bundan başqa qəlyan düzəltmək üçün 
bir neçə dənə də qarğıdalı saplağı tapıb gətirmişdi. Demək lazımdır ki, onun 
özündən başqa dəniz quldurlarından heç birisi nə papiros çəkir, nə tütün 
çeynəyirdi. İspaniya Dənizlərinin Qara İntiqamçısı dedi ki, yola düşməzdən 
əvvəl od ehtiyat etmək lazımdır. Bu, müdrik fikir idi; o zamanlar kibrit nə
olduğunu, demək olar ki, bilmirdilər. Uşaqlar yüz addım yuxarıda, sahilə
bağlanmış iri salda ocaq işıldadığını gördülər, xəlvəti ona yanaşaraq bir kösöv 
ələ keçirtdilər. Bundan onlar özləri üçün bütün bir macəra düzəltdilər: gah bir-
birlərini dümsükləyir, gah qəfildan dayanaraq barmaqlarını dodaqlarına qoyur, 
gah əllərini xəyali xəncərin dəstəyinə atır, gah da boğuq pıçıltı ilə bir-birlərinə
əmr verirdilər ki, əgər "düşmən" yerindən tərpənsə, ''xəncəri qınınadək sinəsinə
sancmaq lazımdır", ona görə ki, "ölmüş adam sirr verə bilməz". Uşaqlar çox 
yaxşı bilirdilər ki, sancılar indi bu saat şəhərdədirlər, yəqin, dükanları gəzir, 
yaxud bir yerdə oturub əyyaşlıq edirlər. Bununla belə, uşaqlar əsl dəniz qulduru 
kimi hərəkət etməsəydilər, bunun üçün heç bir şeylə özlərinə bəraət qazandıra 
bilməzdilər. Çox keçmədən onlar sahildən aralandılar. Tom komanda verirdi, 
Hek avar çəkirdi, Co isə salın burnunda dayanmışdı. Tom əllərini doşündə
çarpazlayıb, qaşqabaqlı salın ortasında dayanaraq, boğuq və sərt bir pıçıltı ilə 
əmrlər verirdi: 
- Üzü küləyə istiqamət götür! 
- Baş üstə, ser! 
- Belə getmək lazımdır! 
- Oldu, ser! 
- Yarım rumb1 yana ver! 
- Oldu, ser! 
Uşaqlar rəvan və çox ağır-ağır avar çəkərək salı çayın ortasına sürürdülər, 
onun üçün də aydın məsələdir ki, bu əmrlərin heç bir mənası yox idi. Onlar elə-
belə "yaraşıq üçün" verilirdi. 
- Hansı yelkənlər qaldırılmışdır? 
- Alt yelkonlor, raarsellər və bom-kliver, ser! 
- Üçkünc yelkənləri qaldırın! Ey, sizinləyəm! Forstakselə on nəfər adam 
göndərin! Cəld tərpənin! 
1Rumb - kompas ölçüsüdür. 
_________________Milli Kitabxana_________________ 
85
- Oldu, ser! Oldu! 
- Üst yelkənləri də buraxın! Yelkən iplərini çəkin! Uşaqlar, cəld 
tərpənin! 
- Baş üstə, ser! 
- Küləyə tərəf tut! Sola, sola tərəf! Düşmən gəmisinə yan almağa 
hazırlaşın! Sola, sola! Uşaqlar, əlbir olun, istiqaməti dəyişməyin! 
- Oldu, ser! 
Sal çayın ortasına keçdi, uşaqlar onu axına tərəf yönəldərək, avarlara güc 
verdilər. Suyun səviyyəsi o qədər də yüksək deyildi, axının sürəti iki-üç mildən 
artıq olmazdı. 
Bir saata yaxın vaxt keçdi; bütün bu müddət ərzinda uşaqlar demək olar ki, 
danışmadılar. Onların salı indi Sent-Pitersburqun yanından keçirdi. Dumanlı, 
hamar səthində ulduzların işığı əks edən çayın o tərətində şəhər sakit yuxuya 
dalmışdı, yalnız bir neçə yerdən işıq gəlirdi, oradakılar bu saat nə kimi mühüm 
bir hadisənin baş verdiyindən xəbərsiz idilər. Qara intiqamçı hələ də əlləri 
qoynunda durub, bir zamanlar xoşbəxt olduğu, sonra isə əzablar çəkdiyi şəhərə
"axırıncı dəfə" nəzər salırdı. O arzu edirdi ki, coşqun dalğalar arası ilə qorxu nə
olduğunu bilmədən təhlükəyə və olümə qarşı necə üzdüyünü, öz ölümünü kədərli 
bir təbəssümlə necə qarşıladığını o qız görəydi. Onun üçün lap kiçicik bir səy 
lazım idi ki, təsəvvüründə Cekson adasını uzaqlara aparıb çıxarsın - elə uzaqlara 
ki, şəhərdən onu görmək mümkün olmasın. Budur, o, ürəyində sevinc və kədər 
hissi ilə "öz doğma şəhərinə axırıncı dəfə nəzər salır". O biri dəniz quldurları da 
şəhərə "axırıncı dəfə nəzər salırdılar". Onlar o qədər baxırdılar ki, sallarını az 
qala axın adadan xeyli aşağıya aparıb çıxaracaqdı. Lakin onlar vaxtında xəbər 
tutub, öz səhvlərini düzəltdilər. 
Gecə saat ikiyə yaxın sal, adanın iki yüz addımlığında saya oturdu, uşaqlar 
dayaz suya girərək bütün var-yoxlarını qucaqlarında sahilə apardılar. Kiçik 
saldan köhnə bir yelkən də tapmışdılar ki, onlar həmin yelkəni çadır kimi 
kolların üstünə salaraq öz azuqələrini onun altına yığdılar. Özləri isə dəniz 
quldurlarının adətincə açıq havada yatmağı qərara almışdılar. 
Onlar meşənin sıx yerindən iyirmi addım aralıda, yıxılmış bir ağacın 
gövdəsinin yanında ocaq qaladılar, axşam yeməyi üçün tavada bir qədər donuz 
əti qızartdilar və özləri ilə gətirdikləri qarğıdalı fətirlərinin yarısını yedilər. 
Onlara elə gəlirdi ki, insanlardan uzaqlarda, əl-ayaq dəyməyən bir meşədə, hələ
tədqiq edilməmiş yiyəsiz adada beləcə azad kef 
  
_________________Milli Kitabxana_________________ 
86
eləmək son dərəcə fərəhlidir. Onlar belə qərara gəldilər ki, bir daha şəhər 
həyatına qayıtmasınlar. Ocağın göyə yüksələn alovu onların sifətini işıqlandırır, 
meşənin dərinliklərinə tərəf uzanıb gedən ağacların gövdələrinə, par-par 
parıldayan yarpaqlara və yabanı üzüm sarmaşıqlarına qırmızımtıl işıq salırdı. 
Qovurulmuş donuz ətinin axırıncı tikələri və qarğıdalı fətirinin axırıncı
parçası yeyilib qurtardıqdan sonra uşaqlar tox və məmnun halda otun üstündə
uzandılar. Daha sərin bir yer axtarıb tapmaq olardı, lakin onlar düşərgə
tonqalının kənarında qızınmaq kimi gözəl bir zövqdən özlərini məhrum etmək 
istəmirdilər. 
Co dedi: 
- Lap kefdir, elə deyilmi? 
- Qiyamətdir! - deyə Tom cavab verdi. - Uşaqlar indi bizi görsəydilər, nə 
deyərdilər? 
- Nə deyərdilər? Bizim yerimizdə olmaq üçün dünyada hər şeydən 
əl çəkərdilər. Doğru deyilmi, Hek? 
- Mən də elə düşünürəm, - deyə Hek cavab verdi. - Mən ki lap razıyam; 
bu mənim üçün çox əlverişlidir. Mənə bundan yaxşı şey lazım deyil. Düzünü 
desək, axı mən həmişə qarın dolusu yeyə də bilmirəm. 
Bir də ki, burada heç kəs bizə toxunmayacaq, zəhləmizi tökməyəcək. 
Tom dedi: 
- Belə həyat lap mənim ürəyimdəndir. Nə səhər tezdən durmaq lazımdır, 
nə məktəbə getmək, nə əl-üz yumaq, nə bilim, min cürə şey var, hansını deyim! 
Başa düşürsənmi, Co, bir halda ki, dəniz quldurusan, demək, sən sahildə olduğun 
müddətdə heç bir iş görməyəcəksən; amma tərki-dünya olduqda adam gərək 
həmişə dua etsin, bir də ki, həmişə tək-tənha yaşamaq o qədər də fərəhli iş deyil. 
Co dedi: 
- Elədir, sən düz deyirsən! Nədənsə, mən əvvəllər bu barədə 
düşünməmişdim. İndi, təcrübə etdikdən sonra dəniz qulduru olmaq daha çox 
xoşuma gəlir. 
- Bilirsən, - deyə Tom dilləndi, - tərki-dünya olan adamların indi o qədər 
də şöhrəti yoxdur. O qədim vaxtlarda idi. Amma dəniz quldurlarına indi də
hörmət göstərirlər. Bir də ki, tərki-dünya olan adamlar gərək quru yerdə
yatsinlar, əyinlərinə cır-cındır geyinsinlər, pəhriz saxlasınlar, yağışın altında 
islansınlar və... 
Hek soruşdu: 
- Nəyə görə cır-cındır geyib pəhriz saxlayırdılar? 
  
_________________Milli Kitabxana_________________ 
87
- Bilmirəm. Qayda belədir. Onların hamısı belə edirlər. Əgər insanardan 
uzaqda tənha yaşasaydın, sən də o cür etməli idin. 
- Xeyr, bağışla! - Deyə Hek cavab verdi. 
- Bəs nə cür edərdin? 
- Bilmirəm. Ancaq onlar kimi etməzdim. 
- Axı məcbur olacaqdın. Onsuz mümkün deyil? 
- Mən davam gətirə bilməzdim. Baş götürüb qaçardım. 
- Qaçardın? Onda lap yaxşı tərki-dünya olardın! Bu ki biabırçılıqdır! 
Qanlı əl özü üçün daha maraqlı bir məşğələ tapdığına görə cavab vermədi. O, 
qarğıdalı özəyindən düzəltdiyi qəlyanını yenicə kəsib qurtarmışdı, indi isə ona 
sap taxıb, içini tütün yarpağı ilə düldurürdu, üstünə köz basıb sümürməyə, 
ağzından duman kimi tüstü buraxmağa başladı. Yamanca kef çəkirdi. O biri 
dəniz quldurları yoldaşlarına həsəd aparırdılar, onlar ürəklərində qət etdilər ki, 
tezliklə tütün çəkməyə öyrəşsinlər. Birdən Hcklberri soruşdu: 
- Ümumiyyətlə, dəniz quldurları nə edirlər? 
Tom cavab verdi: 
- Onlar çox kefikök yaşayırlar: gəmiləri tuturlar, od vurub yandırırlar, 
pulları isə özlərinə götürüb yaşadıqları adalarda tilsimli bir yerdə basdırırlar ki, 
onlara cin-şəyatinlər qarovul çəksin. Gəmidəki adamların hamısını öldürüb 
dənizə atırlar. 
Co dedi: 
- Ancaq qadınları öz adalarına aparırlar. Onlar qadınları öldürmürlər. 
- Hə, - deyə Tom onun sözünü təsdiq etdi. - Qadınları öldürmürlər, onlar 
çox alicənab adamlardır. Həm də qadınlar həınişə gözəl olurlar. 
Co həyəcanla əlavə etdi: 
- Necə də geyinirlər! Adam lap heyran olur! Üst-başları qızıl, gümüş və 
brilyantlarla bəzədilmiş olur! 
Hek soruşdu: -Kim? 
- Kim olacaq, dəniz quldurlarını deyirəm! 
Hek dalğın halda öz pal-paltarını gözdən keçirib təəssüflə bildirdi: 
- Mən əynimdəki bu pal-paltarla dəniz quldurluğuna, yəqin ki, 
yaramaram. Başqası isə yoxumdur. 
Ancaq uşaqlar ona sübut etdilər ki, macəralarla dolu yeni həyata başlayan 
kimi zəngin geyimlər öz-özünə tapılacaq. Dedilər ki, doğrudur, adətən varlı
dəniz quldurları işə başlarkən kifayət qədər paltar ehtiyatları olur, ancaq işin 
başlanğıcı üçün bu cır-cındır da yarayar. 
  
_________________Milli Kitabxana_________________ 
88
Yavaş-yavaş söhbət kəsilir, kiçik qaçqınların gözləri yumulmağa başlayırdı. 
Qanlı əl barmaqları arasındakı qəlyanı yerə saldı, vicdanı təmiz və bərk yorğun 
olan adamlar kimi yuxuya getdi. Okeanlar Tufanıyla İspaniya Dənizlərinin Qara 
İntiqamçısı isə o qədər də tez yuxuya getmədilər. Onlar uzandıqları yerdə
ürəklərində dua oxudular, çünki onları diz üstə çöküb duanı ucadan oxumağa 
məcbur edəcək bir adam yox idi. Doğrusu, əvvəl fikirləşirdilər ki, heç dua 
etməsinlər, lakin qorxdular ki, bu lap ağ olar, birdən göy üzündən xüsusi olaraq 
göndərilmiş ildırım çaxıb onları parçalayar. Xəyallarında hər şey bir-birinə
qarışdı, dərin yuxuya getməyə hazırlaşırdılar ki, bu zaman qovulması mümkün 
olmayan çağırılmamış qonaq özünü yetirdi. Bu qonaq vicdan idi. Onların 
qəlbində tutqun bir şübhə oyandı: fikirləşdilər ki, bəlkə də evdən qaçmaqda heç 
yaxşı iş görməyiblər! Oğurladıqları donuz əti yadlarına düşəndə isə bu şübhə əsl 
əzaba çevrildi. Onlar azı yüz dəfə konfet və alma çırpışdırdıqlarını yadlarına 
salaraq vicdanı susmağa məcbur etmək istədilərsə də, bir şey çıxmadı, vicdan bu 
qaba baxyalanmış kələklərə uymadı, nəhayət, belə bir aydın nəticəyə gəldilər: 
xəlvətcə konfet, alma kimi şirin bir şey götürmək oğurluq deyil, 
"çırpışdırmaqdır", donuz əti və başqa qiymətli şeyləri götürmək isə əsl 
oğurluqdur ki, bu barədə də dini kitablarda xüsusi ayə vardır. Onlar belə qərara 
gəldilər ki, dəniz qulduru olduqları müddətdə oğurluq kimi alçaq bir cinayətlə öz 
adlarını ləkələməyəcəklər. Bundan sonra vicdan bir qədər sakit oldu, barışıq elan 
etdi, dəniz quldurları bərk yuxuya getdilər. 
ON DÖRDÜNCÜ FƏSİL 
SUDA BOĞULANLARIN AXTARILMASI 
Səhər yuxudan oyandıqda Tom harada olduğunu birdən-birə başa düşmədi. O 
oturdu, gözlərini ovuşdurdu və boylanıb ətrafına baxdı. Yalnız bu zaman özünə
gələ bildi. Sərin və tutqun bir səhər açılırdı, meşənin dərin sükutu adamda xoş
dinclik və rahatlıq hissi oyadırdı. Ağaclardakı yarpaqların biri də tərpənmirdi; 
təbiətin bu əzəmətli sükutunu bir səs belə pozmurdu. Otların və yarpaqların 
üstünə mirvari dənələri kimi şeh düşmüşdü. Ocaqdakı kösövlərin üstünü ağ kül 
örtmüşdü, nazik mavi tüstü düz qalxaraq yuxarıda əriyirdi. Co ilə Hek hələ də
yatırdılar. 
  
_________________Milli Kitabxana_________________ 
89
Haradasa meşənin dərinliklərində bir quş civildəyir; başqa birisi ona cavab 
verirdi. Elə o saatca da ağacdələnin taqqıltısı eşidilirdi. Sübhün sərin boz havası
get-gedə ağarmağa başladı, səslər də elə tədriclə artdı, hər şey oyandı. Uşaq fikrə
getmiş halda təbiətin necə oyanmasına və işə girişməsinə tamaşa edirdi. Balaca 
yaşıl bir qurd şehdən islanmış yarpağın üstü ilə sürünür və arabir bədəninin üçdə
iki hissəsini yuxarı qaldırıb sanki nəyi isə iyləyir, sonra isə yoluna davam edirdi: 
"Yəqin ki, yarpağı ölçür" - deyə Tom fikirləşdi. Qurd Tomun yanına tərəf 
sürünməyə başladıqda uşaq donub qaldı, nəfəsini belə çəkmədi: qurd 
yaxınlaşanda Tom sevinir, dayanıb tərəddüd etdikdə, başqa tərəfə dönmək 
istədikdə bikefləyirdi. Nəhayət, qurd bir dəqiqəliyə dayanıb, gövdəsini qövs 
şəklində yuxarı qaldıraraq ağır düşüncəyə daldıqdan sonra qətiyyətlə Tomun 
ayağının üstünə çıxıb səyahətə başladıqda uşaq ürəkdən sevindi; bu isə o demək 
idi ki, onun təzə kostyumu olacaqdır. Haradansa qarışqa karvanı gəlib çıxdı. 
Onlar dal-dala düzülərək öz işlərinin ardınca gedirdilər. Qarışqalardan biri 
özündən beş dəfə böyük olan bir ölü hörümçəyi qəhrəmancasına arxasına alıb 
ağacın gövdəsi ilə üzüyuxarı aparırdı. Üstündə qara xalları olan qəhvəyi rəngli 
parabüzən, otun üstü ilə başgicəlləndirici bir hündürlüyə dırmanırdı. Tom ona 
tərəf əyilib dedi: 
Parabüzən, parabüzən, tez uç get, 
Evin yanır, qaç, balanı xilas et! 
Böcək onun sözünə baxıb o saatca uçdu, ancaq bu, Tomu təəccübləndirmədi, 
çünki o, parabüzənin tez inanan olduğuna çoxdan bələd idi. Tom onun 
sadəlövhlüyündən istifadə edib, yazıq böcəyi az aldatmamışdı. Sonra var gücüylə
özünün peyin kürəciyini itələyən dozanqurdu gəlib keçdi. Tom barmağı ilə ona 
toxundu ki, pəncələrini qısaraq özünü ölülüyə vurmasına tamaşa etsin. Bu zaman 
artıq hər tərəfdən quşların ötüşməsi eşidilirdi. Lağlağçı qaratoyuq Tomun başı
üzərində ağaca qonaraq cəh-cəh vurur, başqa quşların oxumasını yamsılayırdı. 
Sonra qışqırıqçı zığ-zığ yaşıl bir alov kimi şığıyaraq Tomun lap yaxınlığındakı
bir budağa qondu və boynunu yana əyərək yad qonaqlara böyük maraqla diqqət 
yetimrəyə başladı. Quş Toma o qədər yaxın idi ki, əl uzatsaydı tuta bilərdi. Boz 
dələ və tülkü cinsindən olan başqa iri bir heyvan qaçıb Tomun yanından keçdi; 
onlar hərdən dayanaraq acıqlı-acıqlı uşaqlara baxırdılar. Görünür, bu meşənin 
heyvanları ömründə insan üzü görməmışdilər, ona görə də bilmirdilər ki, 
onlardan qorxsunlar, ya yox. Artıq 
  
  
_________________Milli Kitabxana_________________ 
90
bütün canlılar oyanmış və hərəkətə gəlmişdi; iki-üç kəpənək bir-birini qovur, 
burdan ora, ordan bura qonurdular. 
Tom o biri quldur yoldaşlarını da oyatdı, onlar hamısı çığır-bağırla çaya tərəf 
qaçdılar və bircə dəqiqədə soyunub suya cumdular. Onlar üzə-üzə bir-birini 
qovur, dibi ağ qumlu dumduru dayaz suda bir-birinin üstündə hoppanaraq 
kəlləmayallaq aşırdılar. Əzəmətli çaydan o tərəfdə mürgüyə dalmış kiçik şəhər 
artıq onları cəlb etmirdi. Axın və ya təsadüfən artmış olan su onların salını
götürüb aparmışdı, bu isə uşaqların lap ürəyindən idi, ona görə ki, onlarla şəhər 
həyatı arasındakı əlaqə körpüsü artıq məhv olub getmişdi. 
Onlar şən, təravətli və qurd kimi acmış halda düşərgəyə qayıtdılar, bircə
dəqiqənin ərzində tonqal alovlandı. Hek yaxınlıqda, dumduru sərin suyu olan bil 
bulaq tapdı, uşaqlar enli palıd və qoz yarpağından özlərinə fincan qayırdılar və
belə qərara gəldilər ki, meşənin saf gözəlliyi tərəfindən şirinləşdirilmiş olan bu 
su onlar üçün qəhvəni çox gözəl əvəz edər. Co səhər yeməyi üçün donuz əti 
doğramağa başladı, lakin Tom ilə Hek ondan bir dəqiqə səbr etməyi xahiş
etdilər; onlar sahildə əlverişli bir yer tapıb tilovlarını suya saldılar, elə o dəqiqə
də zəhmətlərinin bəhrəsini gördülər. Co darıxmağa macal tapmamış, onlar geri 
qayıdıb özləri ilə iki xanı balığı və balaca bir naqqa balığı gətirdilər, bu, bütün 
bir ailəyə çatardı. Onlar donuz əti ilə balığı qızartdılar. Lap məəttəl qaldılar - 
hələ ömürlərində balıq onlara belə ləzzət verməmişdi. Daha onlar bilmirdilər 
ki,çaybalığının dadı elə ondadırki, sudan çıxanları kimi odda bişirilsin; bundan 
başqa ağıllarına da gəlmirdi ki, açıq havada yatmaq, oynamaq, soyuq suda səhər-
səhər çimmək və acmaq yeməyin dadını nə qədər artırır. 
Səhər yeməyindən sonra uşaqlar kölgədə uzandılar, Hek qəlyanını çəkdi, 
sonra isə meşənin içiylə kəşfiyyata getdilər. Onlar şən-şən irəliləyir, tufanın 
böyrü üstə yıxdığı çürük kötüklərin, başdan-başa yabanı üzüm tənəklərinə
bürünmüş nəhəng ağacların və qalın kolluqların arasından özlərinə yol açırdılar. 
Arabir yaşıl xalılarla bəzənmiş, al-əlvan çiçəklərə qərq olmuş gözəl və rahat 
guşələrə rast gəlirdilər. 
Uşaqlar, onları sevindirəcək çox şeylər gördülər, lakin heyrətləndirici heç nə
yox idi. Məlum oldu ki, adanın uzunluğu üç mil, eni isə cəmi dörddə bir mildir, 
yaxın sahildə onu cəmisi iki yüz addım enlilikdə dar bir qol ayırır. Onlar hər 
saatdan bir çimirdilər, ona görə də düşərgəyə qayıdıb gəldikləri zaman artıq gün 
günortadan keçmişdi. 
   
  
_________________Milli Kitabxana_________________ 
91
Uşaqlar bərk acdıqlarından daha balıq tutmağa macalları olmadı: donuz əti ilə
möhkəm nahar edərək, kölgədə uzanıb söhbət etməyə başladılar. Lakin nədənsə
söhbətləri tutmurdu, bir azdan tamamilə səslərini kəsdilər. Sakitlik, meşənin 
əzəmətli sükutu və tənhalıq hissi uşaqların əhvalına təsir etməyə başladı. Onlar 
fikrə getdilər. Nə isə anlaşılmaz bir kədər onları bürümüşdü. Bir müddətdən 
sonra bu hiss daha aydın bir şəkil aldı - onlar evləri üçün darıxırdılar. Hətta Qanlı
Əl - Finn də boş çelləyin, özgə qapılarının həsrətini çəkirdi. Lakin onların hamısı
öz zəifliyinin xəcalətini çəkir, heç kəs ürəyindəkini ucadan deməyə cəsarət 
etmirdi. 
Uşaqlar artıq çoxdandı ki, uzaqdan nə isə qəribə bir səs eşidir, lakin bəzən biz 
saatın çıqqıltısına fikir vermədiyimiz kimi, onlar da bu səsə fikir vermirdilər. 
Ancaq bu qəribə səs indi daha aydın eşidilməyə və onların diqqətini cəlb etməyə
başladı. Uşaqlar duruxdular, bir-birlərinə baxdılar və nəfəslərini içəri çəkərək 
diqqətlə qulaq asdılar. Uzun və dərin bir sükut çökdü; sonra uzaqdan boğuq və
qorxunc bir gurultu eşidildi. 
Co alçaqdan soruşdu: 
- Bu nədir? 
Tom pıçıltı ilə dedi: 
- Doğrudan a, bu nə ola bilər? 
- Göy gurultusu deyil, - Heklberri qorxa-qorxa bildirdi.  
-  Çünki goy gurultusu... 
Tom dedi: 
- Səsinızi kəsin! Bir dayanın, danışmayın, görək! 
Onlar bir neçə dəqiqə gözlədilər. Bu dəqiqələrin hər biri onlara bir il kimi 
göründü. Sonra bu təntənəli sükutu yenidən boğuq bir gurultu pozdu. 
- Gedək, baxaq. 
Üçü də yerindən sıçrayıb sahilə tərəf qaçdı. Sahildən şəhəri görmək olurdu. 
Onlar suyun qırağındakı kolları aralayaraq çaya baxdılar. Şəhərdən bir mil 
aşağıda kiçik bir gəmi çayın ortası ilə gəlirdi. Gəminin geniş göyərtəsi adamlarla 
dolu idi. Gəminin yanınca çayaşağı kiçik qayıqlar üzur, o tərəf-bu tərəfə
vurnuxurdu. Lakin qayıqdakı adamların nə etdiklərini uşaqlar uzaqdan seçə
bilmədilər. Birdən gəmidən bir topa ağ tüstü aralandı; tüstu qalxıb bulud kimi 
ətrafa yayıldıqdan sonra yenə də həmin boğuq səs uşaqların qulağına dəydi. 
_________________Milli Kitabxana_________________ 
92
  
- İndi başa düşdüm! - Deyə Tom dilləndi.  
-  Kim isə batmışdır. 
Hek dedi: 
- Doğrudur! Keçən yay Bill Terner batanda da belə edirdilər. Suyun 
üzərində top atılanda batmış adam üzə çıxır. Hə, bir də dəyirmi, ortası dəlik bir 
çörəyin içinə civə qoyub suya buraxırlar, batan adam haradadırsa, çörək də o 
tərəfə üzüb həmin yerdə dayanır. 
Co dedi: 
- Bunu mən də eşitmişəm. Ancaq onu bilmirəm ki, çörək nə üçün dayanır. 
- Məncə burada iş təkcə çörəkdə deyil, - Tom söhbətə qarışdı.  
- Əsl məsələ onu suya salarkən deyilən sözdədir. Onlar çörəyi suya 
saldıqda nə isə deyirlər. 
Hek dedi: 
- Heç bir şey demirlər! Mən özüm görmüşəm, heç nə demirlər. 
Tom dedi: 
- Bu çox qəribədir. Bəlkə yavaşcadan deyiblər, eşitməmisən. Elədir ki, 
var. Bunu elə sən özün də başa düşə bilərdın. 
Tomun yəqin ki, haqlı olması ilə o biri uşaqlar da razılaşdılar, çünki ovsun 
oxumadan sadə bir çörək parçasının o cür ağıllı hərəkət edərək mühüm iş
görməsi mümkün olan şey deyildı. 
Co dilləndi: 
- Eh, kaş ki, elə bu saat mən də o biri tayda olaydım! 
- Mən də! - Hek cavab verdi. - Boğulanın kim olduğunu bilmək üçün 
dünyada hər şeydən keçməyə hazıram. 
Uşaqlar hələ də diqqətlə baxır və qulaq asırdılar. Birdən Tomun ağlına bir 
şey gəldi: 
-  Uşaqlar, batanın kim olduğunu mən bilirəm. Batan bizik. 
Bir anlığa onlar özlərini əsl qəhraman tək hiss etdilər. Bu, böyük qələbə idi: 
onları axtarırlar, onlar üçün dərd çəkirlər, onlar özlərini öldürür, göz yaşı
axıdırlar. Tələf olmuş yazıq uşaqlara sağlıqlarında gün-dirrik vermədikləri üçün 
onlar indi bərk təəssüflənir, sonradan peşman olub özlərini danlayır və vicdan 
əzabı çəkirlər. Ən yaxşısı isə budur ki, şəhərdə indi hamı batmış uşaqlar 
haqqında danışır, bütün uşaqlar onlara, onların şöhrətinə həsəd aparır. Daha 
bundan yaxşı nə ola bilər! Belə bir əhvalatdan sonra dəniz qulduru olmağına 
dəyər. 
Axşam qaranlığı çökən kimi kiçik gəmi yenə də bu sahildən o biri sahilə
getməyə başladı, qayıqlar da yox oldular. Dəniz quldurları düşər 
_________________Milli Kitabxana_________________ 
93
gəyə qayıtdılar. Onlar şöhrətpərəstlikdən şişir, camaatın gözündə yüksəldikləri 
ilə fəxr edir, bütün şəhər əhlini əzab-əziyyətə saldıqlarına sevinirdilər. Uşaqlar 
balıq tutdular, axşam yeməyi hazırladılar, yeyib-içdikdən sonra adamlar onların 
barəsində şəhərdə nə düşündüklərini və nə danışdıqlarını hərəsi bir cürə yozmağa 
başladı; şəhərin mənzərəsini uzaqdan-uzağa seyr etmək onlara çox xoş gəlirdi. 
Lakin qaranlıq düşən kimi onlar yavaş-yavaş səslərini kəsdilər, dinməzcə oturub 
gözlərini oda dikdilər. Onların fikri haradasa uzaqlarda dolaşırdı. Artıq 
coşqunluq yatmışdı, Co və Tom istər-istəməz öz qohumlarını, yaxın adamlarını
düşünməyə başladılar. Yəqin ki, onların özlərinə ləzzət edən bu dəcəllikləri 
evdəkilərə heç də xoş təsir buraxmamışdı. Uşaqların ürəklərinə çox pis fikirlər 
gəldi; ruhdan düşdülər, həyəcanlanmağa və arabir xəlvəti ah da çəkməyə
başladılar. Nəhayət, Co ürəklənərək çəkinə-çəkinə ağzından belə bir söz qaçırtdı
ki, indi yox, əlbəttə, sonralar bir vaxt yenidən şəhər hayatına qayıtmağa onlar 
necə baxırlar... 
Tom onu rəhmsizcəsinə məsxərəyə qoydu. Hələlik heç bir təqsiri olmayan 
Hek də Toma qoşuldu. Ümumi məqsədə xain çıxmış Co tez öz hərəkətini "izah 
etməyə" başladı; o, ürəksizlik və ev üçün darıxmaq ləkəsini öz üzərinə götürərək 
asanlıqla yaxasını onların əlindən qurtara bildiyinə sevindi. Üsyan müvəqqəti 
olaraq yatırıldı. 
Hava tamamilə qaralan kimi Hek mürgüləməyə, bir azdan sonra isə
xoruldamağa başladı. Onun dalınca da Co yuxuya getdi. Tom bir müddət 
dirsəklənmiş halda hərəkətsiz uzanaraq onlara baxdı, sonra ehmallıca dizi üstə
qalxıb tonqalın işıq saldığı yerdə otların arasını araşdırmağa başladı. O, boru 
kimi burulmüş ağ çinar qabıqlarından bir neçəsini qaldırıb baxdı, nəhayət, iki 
dənə yararlısını seçib götürdü. Sonra ocağın qırağında çömbəlib cibindəki 
sülügənlə hər iki qabıq parçasına güc-bəla ilə bir neçə kəlmə söz cızdı, birini 
yenə də burub öz cibinə qoydu, o birini isə Conun şapkasını sahibindən bir qədər 
kənara itələyib, onun içinə qoydu. Bundan başqa o, bütün məktəblilərin 
nəzərində ən qiymətli şey olan bir parça tabaşiri, rezin topu, üç ədəd balıqtutan 
qarmağı, "xalis büllur" adını daşıyan kürəciklərdən birini də cibindən çixardıb 
şapkanın içinə qoydu. Sonra ayaqlarının ucunda ehtiyatla yeriyə-yeriyə ağacların 
arası ilə düşərgədən uzaqlaşdı, addım səsləri eşıdilməyəcək bir məsafəyədək 
getdi, sonra üzünü qumlu sahilə tutaraq qaçmağa başladı. 
    
_________________Milli Kitabxana_________________ 
94
  
ON BEŞİNCİ FƏSİL 
TOM ÖZÜNÜNKÜLƏRƏ BAŞ ÇƏKİR 
Artıq bir neçə dəqiqədən sonra Tom çayın dayaz yeri ilə İllinoys sahilinə
tərəf irəliləyirdi. Su onun kəmərinədək çıxana qədər Tom artıq yolun yarıdan 
çoxunu getmişdi. Sürətli axın ayaqla getməyə imkan vermədiyindən o inamla 
üzməyə başladı ki, sahilə qalmış yüz addımlıq məsafəni başa vura bilsin. O, 
axına qarşı çəpəki üzürdü, ancaq su, Tomun gözlədiyindən daha artıq bir sürətlə
onu aşağıya doğru axıdırdı. Bununla belə, o özünü sahilə çatdırdı və əlverişli bir 
yer tapıb sudan çıxdı. Əlini gödəkcəsinin cibinə salıb, çinar qabığının yerində
olmasına əmin olduqdan sonra sahil boyunca meşənin içi ilə getməyə başladı. 
Üst-başından su axırdı. O, meşədən çıxıb şəhərin qənşərindəki açıqlıq yerə
çatanda hələ saat on olmamışdı. Tom, uca sahilə yan alaraq ağacların kölgəsində
durmuş kiçik gəmini gördü. Sayrışan ulduzlar altında hər şey tamam sükuta 
dalmışdı. O, ətrafına nəzər sala-sala yarğandan enərək suya düşdü, gəmiyə tərəf 
üzüb dal tərəfdə bağlanmış balaca qayığa dırmandı, nəfəsini dərdikdən sonra, 
oturmaq üçün qoyulmuş taxtanın altına girərək gözləməyə başladı. 
Bir azdan sınıq zəngin səsi eşidildi, kim isə sahildən ayrılmaq əmrini verdi. 
Bir-iki dəqiqədən sonra gəminin dartdığı qayığın burnu suyun üzünə qalxdı, 
səyahət başlandı. Bu, gəminin axırıncı səfəri olduğunu Tom bildiyindən öz 
müvəffəqiyyətinə sevinirdi. On iki və ya on üç uzun sürən dəqiqədən sonra 
təkərlər dayandı, Tom qayıqdan aşaraq suya düşdü. Qaranlıqda sahilə tərəf 
üzməyə başladı. O, gəmidən əlli metr aralıda sudan çıxdı ki, sərnişinlərlə üz-üzə 
gəlməsin. 
Tom xəlvəti döngələrlə qaçaraq tezliklə Polli xalanın dal həyətinin barısına 
özünü çatdırdı. O, barıdan aşıb binaya yaxınlaşdı, xalasının otağının işıq gələn 
pəncərəsindən içəriyə baxdı. Polli xala, Sid, Meri və Co Qarperin anası orada 
oturub söhbət edirdilər. Onlar çarpayının yanında oturmuşdular, belə ki, çarpayı
onlarla qapının arasında qalırdı. Tom xəlvətcə qapıya yanaşıb ehtiyatla cəftəni 
qaldırdı, sonra yavaşca itələyərək qapını bir qədər araladı; o, qorxa-qorxa qapını
itələyir və hər dəfə cırıltı səsi eşitdikdə ürəyi qopurdu. Nəhayət, qapı o qədər 
açıldı ki, Tom sürünə-sürünə oradan içəri keçə bilərdi. O, ehtiyatla başım içəri 
soxub yavaş-yavaş iməkləməyə başladı. 
    
_________________Milli Kitabxana_________________ 
95
Polli xala dedi: 
- Görəsən şamın alovu niyə belə titrəyir? (Tom daha sürətlə iməkləməyə 
başladı). Yəqin ki, qapı açılıbdır. Hə, elədir ki, var. Bizim işlərimizdən Allah da 
baş çıxarmaz! Sid, get qapını ört. 
Tom vaxtında özünü çarpayının altna soxmuşdu. O, bir müddət uzanıb 
nəfəsini dərdi, sonra sürünərək o qədər yaxına gəldi ki, əlini uzatsaydı Polli 
xalanın ayağına toxuna bilərdi. 
- Mən sizə dedim axı, - Polli xala sözünə davam etdi, - o heç pis uşaq 
deyildi, ancaq orası var ki, yamanca dəcəl idi, bundan başqa ayrı pisliyi yox idi. 
Bir də yelbeyin və bir az fikri dağınıq idi. Dayça kimi bir şey idi, tənbeh eləməyə
də adam qıya bilmirdi. Amma heç kəsin pisliyini istəməzdi, çox təmiz ürəyi var 
idi. - Polli xala ağlamağa başladı. 
- Elə mənim Coum da eləcə idi: həmişə bir həngamə düzəldərdi, fikri-
zikri dəcəllik olardı. Di gəl ki, çox ürəyiyımışaq, çox mehriban uşaq idi. Məndə
də az yoxdur, bir qaşıq qaymağın ucbatından uşağı tutub döyürəm! Heç yadıma 
düsmür ki, qaymaq turşuduğundan özüm onu bayıra atmışam. Mən bir də onun 
üzünü görməyəcəyəm, yazıq balam, körpə balam!  
-  Miss Qarper elə hönkür-hönkür ağladı ki, elə bil ürəyi parçalanırdı. 
Sid dedi: 
- Mənə elə gəlir ki, Tom üçün indi olduğu yerdə daha yaxşı keçir. 
Hər halda o özünü bir qədər yaxşı apara bilsəydi... 
- Sid! (Tom görməsə də Polli xalanın gözlərinin necə acıqla parladığını 
hiss etdi). Səsini kəs, Tomla işin olmasın, axı artıq o, dünyadan getmişdir! İndi o, 
Allahın hüzurundadır, odur ki, nahaq narahat olursunuz, cənab!.. Ah, miss 
Qarper, mən bu dərdə necə davam gətiracəyəm! 
Heç özüm də bilmirəm! Mən qocanı hərdənbir acıqlandırsa da, o mənim 
yeganə təsəllim idi... 
- Allah verdi, Allah özü də əlimizdən aldı. Allahın kərəminə min şükür! 
Ancaq ki, ağır dərddir! Çox ağırdır! Lap elə keçən şənbə günü Co qulağımın 
dibində bir piston partlatdı, onun üstündə yazıq uşağı elə vürdum ki, yıxıldı. Kim 
nə biləydi ki, bu tezlikdə... O, bir də elə iş tutmasaydı, mən onun boynunu 
qucaqlayıb üzündən öpərdim! 
- Bəli, bəli, miss Qarper, mən sizi başa düşürəm, lap yaxşı başa düşürəm! 
Hələ dünən günorta Tom öz dərmanını götürüb pişiyə içirtmişdi, bilsəniz nə
qiyamət qopmuşdu, mən elə bildim ki, ev bu saatca uçub töküləcəkdir. Allah, sən 
özün mənim təqsirimdən keç! Tomun 
_________________Milli Kitabxana_________________ 
96
başına üsküklə vurdum. Mənim yazıq balam, o daha bu dünyada yoxdur! Daha 
onun bütün əzablarına son qoyuldu. Mənim axırıncı dəfə ondan eşitdiyım 
məzəmmət oldu... 
Bunları xatırlayarkən Polli xala davam gətirə bilmədi, onun gözlərindən yenə
də yaş axmağa başladı. İndi Tomun özü də için-için ağlayırdı - bu, başqası üçün 
deyil, özünün özünə yazığı gəldiyi üçün idi. O, Merinin də ağladığını və Tom 
haqqında yaxşı bir söz demək üçün hərdən söhbətə qarışdığını eşidirdi. İndi Tom 
özü də öz haqqında əvvəlkindən yaxşı fikirdə idi. Bununla belə, Polli xalanın 
kədəri ona o qədər təsir etmişdi ki, az qalırdı çarpayının altından çıxıb, xalası
sevincdən özünə gəlməmiş, onun boynuna sarılsın; bunu çox ürəkdən arzulasa da 
özünü saxladı, hərəkətsizcə uzanıb yerindən tərpənmirdi. 
Söhbətin ardına qulaq asarkən o, ayrı-ayrı sözlərdən başa düşdü ki, əvvəlcə
uşaqların çayda çimərkən boğulduqlarını güman edirmişlər; sonra balaca salın 
yox olduğunu duyuq düşürlər; bundan sonra isə məlum olur ki, itən uşaqlar 
əvvəlcə yoldaşlarına sözarası işarə vururmuşlar ki, bu yaxınlarda bütün şəhər 
onların haqqında qəribə şeylər eşidəcəklər. Buna görə də ağıllı adamlar fikirləşib 
belə qərara gəlirlər ki, uşaqlar saüa üzüb gediblər, yəqin ki, tezliklə çay 
kənarındakı yaxın şəhərlərdən birində tapılacaqlar. Ancaq günortaüstü şəhərin 
beş-altı milliyində, Missuri sahilində sal tapılır, bununla da bütün ümidlər boşa 
çıxır. Demək, onlar batmışlar, əgər batmasaydılar, axşamüstü, bəlkə bir az da tez 
acından evlərinə qayıdıb gələrdilər. Belə güman edirdilər ki, uşaqlar çayın 
ortasında batıblar, ona görə də onları tapmaq olmur. Yoxsa ki, lap yaxşı
üzürdülər, sahilə gəlib çıxmaq onlar üçün çətin olmazdı. Bu əhvalat çərşənbə
günü axşam olmuşdu. Qərara alınmışdı ki; əgər bazar gününə qədər meyitlər 
tapılmasa, ümidi üzüb bazar gününün səhəri yas saxlamaq, dua oxutdurmaq 
lazımdır. Tomu dəhşət bürüdü. 
Miss Qarper içini çəkə-çəkə hamıya "gecəniz xeyrə qalsın" deyib getməyə
hazırlaşdı. Eyni dərdli, yasa batmış qadınlar qucaqlaşdılar, doyunca ağladıqdan 
sonra ayrıldılar. 
Polli xala yatmağa getməzdən əvvəl Sid və Meri ilə xudahafizləşərkən 
həmişəkindən qat-qat mehriban idi. Sid yavaş-yavaş burnunu çəkir, Meri isə lap 
ürəkdən göz yaşları axıdırdı. Sonra Polli xala diz üstə çökərək Tom üçün elə
təsirli, elə səmimi dua etməyə başladı, hədsiz məhəbbət və titrək qoca səsi ilə elə
mehriban sözlər tapıb dedi ki, çarpayının altında Tomun gözünün yaşı
dayanmadı, o, duanın axırınadək ağladı. 
    
_________________Milli Kitabxana_________________ 
97
Tom, xalası yatağa uzanandan sonra da çarpayının altında uzun müddət sakitcə
uzanmalı oldu, çünki xala hey qurdalanır, dərdli-dərdli mızıldanaraq arabir ah 
çəkir, narahat halda o tərəf-bu tərəfə çevrilirdi. Nəhayət, onun səsi kəsildi, yalnız 
hərdənbir yuxuda inildəyirdi. Bundan sonra uşaq çarpayının altından çıxıb, əli ilə
şamın işığını örtərək yatmış qarıya baxmağa başladı. Qoca xalasına onun ürəyi 
yanırdı. O, ağac qabığını cibindən çıxarıb şamın yanına qoydu. Birdən ağlına nə
isə təzə bir şey gəldi, dayanıb fikirləşməyə başladı. Onun sifətində sevinc 
parladı, görünür, yeni qərara gəlmişdi, qabığı götürüb cibinə qoydu və əyilib 
qarının qırışmış dodaqlarından öpdü. Sonra bir dəqiqə belə ləngimədən 
ayaqlarının ucunda otaqdan çıxdı, qapını örtüb içəri cəftəsini saldı. 
O həyətdən çıxıb gəmiyə tərəf getdi, gecənin o vaxtı limanda heç kəs yox idi. 
Cəsarətlə gəmiyə çıxıb bir tərəfdə daldalandı, bilirdi ki, indi gəmidə gözətçidən 
başqa heç kəs yoxdur, o da ki, kayutun bir tərəfinə çəkilib şirin yuxuya 
getmişdir. Bundan sonra Tom qayığın ipini açıb, onun içərisinə mindi və
çayyuxarı yavaş-yavaş avar çəkməyə başladı. Şəhərdən bir qədər yuxarıda o 
bütün qüvvəsini işə salaraq qayığı sahilə tərəf yönəltdi. O, düz körpüyə yan aldı, 
çünki bu onunçün öyrəncəlı bir iş idi. Tom çox istəyirdi ki, qayığı da 
mənimsəsin, çünki onu dəniz quldurlarının qanuni qəniməti olan gəmi hesab 
etmək olardı. Ancaq o bilirdi ki, hər yeri gəzib qayığı axtaracaqlar, beləliklə, 
gəlib dəniz quldurlarını da tapa bilərlər. O, sahilə çıxaraq meşəyə girdi. Orada 
göy çəmənin üstündə oturaraq uzun müddət dincəldi, ona rahatlıq vermayən 
yuxu ilə mübarizə etdi, sonra ayağa qalxıb quldurların düşərgəsinə tərəf getməyə
başladı. Artıq gecə qurtarmaq üzrə idi. Salları saya oturan yerin tuşuna çatanda 
dan yeri artıq ağarmışdı. O, günəşin yüksəklərə qalxıb nəhəng çayı başdan-başa 
öz qızıl şüalarına qərq etdiyi vaxtadək oturub dincəldi, yalnız bundan sonra suya 
girdi. Bir müddət keçdikdən sonra isə o təpədən-dırnağadək islanmış halda 
düşərgənin qırağında durub, Conun Hekə dediyi sözləri eşidirdi: 
- O qaçmaz. Yox, Tom bizi qoyub getməz, Hek, mütləq qayıdacaqdır. O 
başa düşür ki, belə bir hərəkət dəniz qulduru üçün rüsvayçılıq olar, heç olmasa, 
özünü sındırmamaq üçün qayıdıb gələcəkdir. Yəqin yenə nə isə bir kələyi var. 
Kaş onun nə fikrə düşmüş olduğunu biləydim. 
- Yaxşı da, barı heç olmasa bu şeylər indi bizimdirrni? 
- Tamamilə bizim demək olmaz, Hek. Ağac qabığına yazılmışdır ki, Tom 
səhər yeməyinədək qayıdıb gəlməsə, şeylər bizim olacaqdır. 
  
_________________Milli Kitabxana_________________ 
98
- O isə qayıdıb gəlmişdir! - Deyə bu səhnəciyi çox gözəl ifa etmiş Tom 
dilləndi və təntənə ilə düşərgəyə ayaq basdı. 
Tezliklə donuz əti və balıq qızartmasından ibarət olan ləzzətli səhər yeməyi 
ortaya gəldi. Uşaqlar çörək yeməyə oturanda Tom öz macərasını həddindən artıq 
şişirdərək nağıl etnıəyə başladı. Uşaqlar onun söhbətinə axıradək qulaq asdıqdan 
sonra özləri də bıırunlarını yuxarı tutmağa, öyünməyə başladılar. Bundan sonra 
Tom günortayadək yatmaq üçün özünə kölgəli bir yer seçib uzandı, digər dəniz 
quldurları isə balıq tutmağa və adam tədqiq etməyə getdilər. 
ON ALTINCI FƏSİL 
QULDURLARIN DÜŞƏRGƏSİNDƏ 
Nahardan sonra bütün dəstə qumlu sahilə tısbağa yumurtası axtarmağa getdi. 
Uşaqlar çayın çox dayaz yerində gəzərək əllərindəki ağacı quma batırır, yumşaq 
yerə rast gəldikdə aşağı çökərək əlləri ilə qumu eşməyə başlayırdılar. Bəzən 
onlar hər çaladan əlli-altmış yumurta tapırdılar. Yumurtalar girdə, ağappaq və
qozdan bir az kiçik olurdu. Həmin gecə uşaqlar böyük bir ziyafət düzəltdilər, 
doyunca qayğanaq yedilər, hələ səhərə də saxladılar. 
Səhər yeməyindən sonra onlar hay-küylə qumlu sahildə o tərəf-bu tərəfə
qaçır, bir-birlərini qovur, yüyürə-yüyürə paltarlarını çıxarıb atırdılar. Nəhayət, lüt 
soyundular. Sonra qumluğun üstünü örtən suyun içi ilə uzaqlara qaçdılar. Sürətli 
axın onları tez-tez yıxırdısa da bu, onları daha da şənləndirirdi. Onlar gah hamısı
birdən aşağı əyilir, nəfəs almaq üçün üzlərini yana çevirərək çiləşir, gah da 
gülüşərək bir-birlərini suya basırdılar. Sonra da hamısı birdən suyun dibinə
cumur, günəş şüalarında onların yalnız əlləri və ayaqları görünürdü. Bir azdan 
yenə də suyun üzünə çıxaraq fınxırır, ağızlarına dolmuş suyu tüpürür, gülüşür və
tövşüyürdülər. 
Yorulub tamamilə gücdən düşdükdən sonra sahilə çıxıb isti qumun üstünə
sərələnir, özlərini quma basdırır, sonra yenə də suya cumaraq hər şeyi yenidən 
təkrar edirdilər. Birdən onların ağlına gəldi ki, dərilərinin rəngi klounların 
geydiyi ətrəngi trikonu tamamilə əvəz edə bilər, qumun üstündə bir dairə cızıb 
sirk düzəltdilər, üçü də kloun oldu, ona görə ki, belə bir şərəfli vəzifəni heç biri o 
birinə güzəştə getmək istəmədi. 
  
_________________Milli Kitabxana_________________ 
99
Sonra onlar yumru daşlar yığıb onlarla oynamağa başladılar və ta həvəsdən 
düşüb darıxana qədər bu oyundan əl çəkmədilər. Bundan sonra Co ilə Hek yenə
də çimməyə getdi, ancaq Tom getmək istəmədi, ona görə ki, qıçına bağlı olan 
ilan sümüyünü şalvarını əynindən çıxarırkən salıb itirmişdi. Onu təəccübləndirən 
bir şey idi: görəsən necə olub ki, bu tilsimli pitik qıçından açılıb düşəndən sonra 
Tomun əl-ayağı suda qıc olmayıbdır. Necə ki, pitiyi axtarıb tapmamışdı, suya 
girməyə cəsarət etmirdi; o vaxta qədər də Co və Hek artıq yorulub, dinclərini 
almaq üçün yenidən sahilə çıxdılar. Yavaş-yavaş onların hərəsi bir tərəfə üz 
qoydu. Ruhdan düşərək bikef-bikef enli çayın o tayında günəş şüalarında 
mürgüləyən kiçik şəhərə baxdılar. Tom bir də gördü ki, qumun üzərində ayağının 
baş barmağı ilə "Bekki" yazır; o, yazdığı sözü tez pozdu, belə bir zəiflik 
göstərdiyinə görə öz-özünü məzəmmət etməyə başladı. Ancaq davam gətirə
bilmədi, həmin sözü bir də yazdı. Sonra onu ayağı ilə yenə pozdu, bu işi bir də
təkrar etməmək üçün oradan aralanıb quldur yoldaşlarını axtarmağa getdi. 
Lakin Co tamamilə ruhdan düşmüşdü, onun kefini açmaq, demək olar ki, 
mümkün deyildi. O, evləri üçün elə darıxmışdı ki, kədərindən bilmirdi nə etsin. 
Bir bəhanə lazım idi ki, gözlərindən sel kimi yaş axıtsın. Hek də tutulmuşdu. 
Tomun ürəyindən qara qanlar keçirdi, lakin o var gücü ilə çalışırdı ki, bunu 
yoldaşlarına bildirməsin. Onun ürəyində bir sirri var idi, hələlik onun barəsində
söhbət salmaq istəmirdi: ancaq uşaqlarda bu üsyankarlıq əhvali-ruhiyyəsi 
keçməsə, Tom öz sirrini açmalı olacaqdı. O mümkün qədər şad görünməyə
çalışaraq dedi: 
- Bilirsiniz, bu adada yəqin ki, bizdən qabaq başqa dəniz quldurları da 
yaşamışlar! Gəlin buranı bir də tədqiq edək. Ola bilsin buralarda bir yerdə xəzinə
gizlədilmişdir. İçi qızıl-gümüşlə dolu yarı çürümüş bir sandıq qazıb çıxarmaq 
istərdinizmi? Hə? 
Lakin bu təklif yalnız zəif bir maraq oyatdı, o da nəticə vermədən sonüb 
getdi. Tom başqa bir neçə şirnikdirici sözlər də dedi, lakin bunların heç birinin 
faydası olmadı. Hamısı hədər idi. Co qaşqabağını bərk sallamış halda oturaraq 
əlindəki ağacla qumu eşələyirdi. Nəhayət, o dedi: 
- Bəlkə bu işlərdən daha əl çəksək yaxşıdır? Mən evimizə getmək istəyirəm. 
Burada adamın bağrı çatlayır! 
Tom dedi: 
- Nə danışırsan, Co, sonra kefin açılacaq. Bir özün düşün, burada necə gözəl 
balıq tutmaq olar! 
  
_________________Milli Kitabxana_________________ 
100
- Mən baliq tutmaq istəmirəm. Evimizə gəlmək istəyirəm. 
- Belə bir çimərliyi heç yerdə tapa bilməzsən. 
- Çimmək mənim nəyimə lazımdır! Qadağan edilmədikdə çimmək adama heç 
ləzzət də vermir. Yox, mən evimizə getmək istəyirəm. 
- Cəhənnəmə ki! Körpəsən də! Ananı istəyirsən?.. 
- Bəli, anamın yanına getmək istəyirəm! Mənim yerimə olsaydın, sən özün də 
istərdin, ancaq sənin anan yoxdur. Bir də ki, mən körpə-zad deyiləm, sənin haran 
məndən artıqdır! - Deyə Co fısıldamağa başladı. 
- Eybi yoxdur, gəl bu ağlayan çağanı buraxaq, getsin anasının yanına, 
yaxşımı, Hek? Uşaq anasını istəyir! Qoy getsin! Bura sənin xoşuna gəlir, elə
deyilmi, Hek? Biz ikimiz də burada qalacayıq, eləmi? 
Hek həvəssiz-həvəssiz: "Hə-ə-ə" dedi. Co qumun üstündən qalxaraq dedi: 
- Daha mən səninlə danışmıram. Vəssalam! 
O, qaşqabaqlı halda yoldaşlarından aralanıb geyinməyə başladı. Tom dedi: 
- Böyük bir iş olacaq! Səninlə danışmaq mənə elə çox lazımdı! 
Çıx get evinizə, qoy səni məsxərəyə qoyub gülsünlər. Amma yaman da dəniz 
quldurusan! Quldura baxın! Yox, Heklə mən belə ağlağan deyilik. Biz qalırıq, 
elə deyilmi, Hek? İndi ki, istəyir, qoy getsin. Onsuz da keçinərik. 
Bununla belə Tom bərk həyəcan keçirirdi; Conun çox tutqun halda 
geyindiyini görüb təşvişə düşmüşdü. Bundan başqa Hekin ağır bir sükut 
içərisində öz yoldaşının yır-yığış etməsinə diqqət yetirməsi də Toma xoş
gəlmirdi. Bir dəqiqədən sonra Co xudahafizləşmədən suya girib dayaz yerlə
İllinoys sahilinə tərəf üz qoydu. Tomun ürəyi sıxıldı. O, dönüb Hekə baxdı. Hek 
Tomun baxışlarına davam gətirməyərək başını aşağı saldı və dedi: 
- Mən də evə getmək istəyirəm, Tom. Adam burada darıxır. Bundan sonra da 
lap darıxacağıq. Gəl biz də gedək! 
- Mən getmirəm! Kim istəyir, çıxıb getsin. Mən qalıram. 
- Tom, mən getsəm yaxşıdır! 
-Get də. Qabağını kəsən var? 
Hek qumun üstünə səpələnmiş paltarlarını yığışdırmağa başladı. O dedi: 
- Tom, yaxşı olar ki, sən də bizimlə gedəsən. Fikirləş. Biz səni o biri sahildə 
gözləyəcəyik. 
- Nə qədər kefinizdir gözləyin! 
  
_________________Milli Kitabxana_________________ 
101
Hek bikef-bikef yola düzəldi. Tom isə durub onların dalınca baxır, 
təkəbbüründən əl çəkmək, onların ardınca getmək arzusu ilə alışıb-yanırdı. O, 
ümid edirdi ki, bəlkə uşaqlar dayanacaqlar, lakin onlar dayaz suyun içi ilə yavaş-
yavaş uzaqlaşırdılar. Tom tənhalığın necə ağır olduğunu o saatca hiss etdi. Bir 
qədər də keçdikdən sonra o tamamilə yumşaldı, yoldaşlarının ardınca qaça-qaça 
bağırmağa başladı! 
-Dayanın! Dayanın, görün sizə nə deyəcəyəm! 
Uşaqlar o saatca dayanıb Toma tərəf çevrildilər. Tom qaçıb onlara çatan kimi 
öz sirrini açıb deməyə başladı. Uşaqlar məsələnin nə yerdə olduğunu bilənədək 
onun dediklərinə qaşqabaqlı halda qulaq asdılar; əsl mətləbi başa düşdükdə isə
ikisi də sevincək halda: "Bu ki, lap qiyamətdir!" deyib Tomu məzəmmət etməyə
başladılar ki, bunu əvvəldən demiş olsaydı, qətiyyən yerlərindən tərpənməzdilər. 
Tom özünə bəraət qazandırmaq üçün nə isə tapıb dedi, əslində isə sirri 
qabaqcadan açmamağının başqa səbəbi vardı: qorxurdu ki, hətta bu sirrin 
açılması belə uşaqları adada uzun müddət saxlaya bilməz; bunun üçün də onu 
axıra saxlamışdı. 
Uşaqlar şən halda adaya qayıdıb yenə də öz oyunlarına başladılar. Onlar bir-
birinin sözünü kəsə-kəsə, Tomun qəribə şeylər fikirləşib tapmasından danışır, 
onun ixtiraçılığına heyran qalırdılar. Qayğanaqla, balıqla çox gözəl nahar 
etdikdən sonra Tom bildirdi ki, indi o da məmnuniyyətlə qəlyan çəkməyi 
öyrənmək istərdi. Bu fikir Conun da ürəyinə yatdı, o da qəlyanın dadina baxmaq 
istədiyini bildirdi. Hek onlar üçün qəlyan düzəldib içini tütünlə doldurdu. Təzə
öyrənənlər indiyədək, adamın dilini acışdıran üzüm yarpağından başqa heç nə
çəkməmişdilər, buna da ki, tütün demək olmazdı. 
Onlar yerdə uzanıb dirsəkləndilər və qorxa-qorxa, ehtiyatla qəlyanlarını
sümürməyə başladılar. Tüstü çox acı idi, uşaqların boğazını acışdırırdı, ancaq 
Tom dedi: 
-Bu ki, lap asan imiş! Bunun belə sadə bir iş olduğunu bilseydim, çoxdan 
öyrənərdim. 
-Mən də, - deyə Co təsdiq etdi. - Elə bir şey deyil. 
Tom dedi: 
-Başqalarının çəkdiyini o qədər görmüşəm ki, demişəm kaş mən də 
çəkəydim. Ancaq elə bilirdim ki, bacarmaram. 
-Mən də. Elə deyilmi, Hek? Sən ki eşitmisən, bunu sənin yanında neçə dəfə
demişəm? İndi Hek deyər: demişəm, ya yox. 
-Hə, çox demisən, - Hek onun sözünü təsdiq etdi. 
  
_________________Milli Kitabxana_________________ 
102
Tom; 
- Mən də, - dedi. - Azı min dəfə demişəm. Bir dəfə də sallaqxananın yanında 
dedim, yadına gəlirmi, Hek? O zaman Bob Tenner, Conni Miller, Cef Tetçer də
bizim yanımızda idi. Onda dediyim yadındadır, elə deyilmi, Hek? 
- Bəs necə, əlbəttə, yadımdadır, - Hek cavab verdi. - Bu məsələ həmin o ağ
kürəciyimi itirdiyim gün olmuşdu. Yox, O gün yox, bir gün ondan irəli... 
Tom dedi; 
- Aha, görürsənmi! Bax, Hekin də yadındadır. 
Co dedi: 
- Mənə elə gəlir ki, bütün günü qəlyan çəkə bilərəm. Ürəyim bircə tikə də 
bulanmır. 
- Heç mənimki də, - deyə Tom bildirdi..- Mən də bütün günü çəkə bilərəm. 
Ancaq mənə elə gəlir ki, Cef Tetçer bunu bacarmazdı. 
- Cef Tetçer! İkicə qullab vursa yerə döşənər. Hünəri var, qoy bircə dəfə
çəksin. O bacaran iş deyil. 
- Əlbəttə! Conni Miller də onun kimi. Kaş o çəkəydi, mən də qıraqdan durub 
baxaydım! 
Co dedi: 
- Onun işi deyil! Conni Miller nədir?! Tüstüdən o saatca boğular. 
- Əlbəttə, nə danışırsan! Kaş elə indi bu saatca uşaqlar bizi görəydilər! 
- Mən də istərdim. 
- Bura baxın, dostlar, biz heç kəsə bir söz demərik, bir dəfə onların hamısı bir 
yerə toplaşan vaxt mən sənə yanaşıb deyərəm: "Co, qəlyanın yanındadır? 
Nədənsə könlümə qəlyan çəkmək düşüb". Sən də elə belə, guya bu sənin üçün 
adi bir şeymiş kimi cavab verib deyərsən: 
"Hə, köhnə qəlyanım yanımdadır, ehtiyat üçün başqası da varımdır, amma 
tütün səfeh tütündür". Mən deyərəm: "Zərər yoxdur, təki bərk tütün olsun". Onda 
sən qəlyanların ikisini də çıxararsan, arxayın-arxayın doldurub çəkməyə başlarıq. 
Onda görərsən, nə qədər heyrətlənəcəklər. 
-Vallah, lap qiyamət olacaqdır! Ancaq desək ki, bunu dəniz qulduru 
olduğumuz vaxt öyrənmişik, onda lap yanıb töküləcəklər ki, nə üçün bizim 
yanımızda olmayıblar. 
- Əlbəttə, yanacaqlar! Bəs yanmazlar? 
Bu qayda ilə söhbət davam etdi. Lakin bir azdan yavaşıdı, sözlərin arasında 
əlaqə azaldı. Pauzalar uzandı, qəlyan çəkənlər nə isə tez-tez 
  
_________________Milli Kitabxana_________________ 
103
tüpürməyə başladılar. Elə bil ki, ağızlarında göl əmələ gəlmiş, dillərini su 
basmışdı, onlar bu daşqından yaxa qurtara bilmirdilər. Səy etməklərinə
baxmayaraq su hətta boğazlarına dolur, elə hey ürəkləri bulanırdı. Uşaqların 
ikisinin də rəngi ağappaq ağardı, üzlərinə baxanda adamın onlara yazığı gəlirdi. 
Qəlyan Co Qarperin zəifləmiş barmaqlarının arasından yerə düşdü. Bu əhvalat 
Tomun da başına gəldi. Hər iki göl fəvvarə vurur, uşaqlar tüpürməyə güclə macal 
tapa bilirdilər. Co zəif səslə yoldaşına dedi: 
- Mənim bıçağım itib, gedim axtarım... 
Tom kəkələyə-kəkələyə, titrək səslə dedi: 
- Mən sənə kömək edərəm. Bax, o tərəfə sən get, mən də çayın qırağını 
axtararam. Yox, Hek, sən bizimlə getmə, biz sənsiz də tapa bilərik. 
Hek oturub onları bir saatadək gözlədi. Sonra darıxıb yoldaşlarını axtarmağa 
getdi. Hek onları meşənin qalın yerində, bir-birindən çox aralıda tapdı. Onların 
hər ikisi bərk yuxuya getmişdi, sifətləri ağappaq ağarmışdı. Ancaq o başa düşdü 
ki, uşaqların başına bir iş gəlmişsə də, artıq keçib getmişdir. 
Həmin axşam şam edirkən onlar çox az danışırdılar. İkisi də süst qalmışdı. 
Ancaq yeməkdən sonra Hek qəlyanını tütün ilə doldurub, onlar üçün də qəlyan 
hazırlamağa başladıqda uşaqların ikisi də dedi ki, lazım deyil, nədənsə özlərini 
pis hiss edirlər, ola bilsin ki, yemək zamanı tikələri artıq düşüb. 
Gecə yarısına yaxın Co yuxudan oyanıb o biri yoldaşlarını da oyatdı. Havada 
nə isə bir ağırlıq hiss olunurdu: bu yaxşı əlamət deyildi. Nəfəs çəkməyə belə
imkan verməyən ağır bürküyə baxmayaraq uşaqlar ocağın başına komalaşdılar. 
Onlar gərgin intizarla susub oturmuşdular. Dəhşətli sükut davam edirdi. Ocağın 
işıqlandırmadığı hər bir şey qatı qaranlığa qərq olmuşdu. Birdən ani olaraq titrək 
bir işıq yarpaqları zəif işıqlandırıb söndü. Bunun ardınca başqa, daha qüvvətli bir 
işıq parladı. Sonra biri də. Ağacların təpəsi elə bil ki, sakitcə köksünü ötürüb, 
inildədi. Uşaqlar bu ani nəfəsi öz yanaqlarında hiss edib diksindilər, elə bildilər 
ki, bu, gecənin ruhudur, gəlib onların yanından keçdi. Hər şey yenidən sükuta 
daldı. Birdən qeyri-adi parlaq bir alov gecəni gündüzə çevirdi. Uşaqların 
ayağının altında qalmış hər kiçik ot, onların qorxudan saralmış sifətləri aydınca 
göründü. Boğuq bir göy gurultusu sanki göyü yararaq yerə endi, acıqlı-acıqlı
mırıldanaraq haralarda isə itib-batdı. Soyuq külək uşaqlardan keçib yarpaqları
xışıldatdı və ocağın külünü ətrafa sovurdu. Yenə də göy guruldadı, ildırım çaxdı, 
meşə parlaq işığa qərq oldu və 
  
_________________Milli Kitabxana_________________ 
104
birdən elə qorxunc bir gurultu qopdu ki, elə bil uşaqların başının üstündəki 
ağacların təpəsi parçalanıb yerə töküləcəkdi. Onlar göz-gözü görməyən zülmətdə
qorxularından bir-birlərinə sıxılaraq oturmuşdular. İri yağış damcıları yarpaqları
şappıldatdı. 
Tom bağırdı: 
- Tez olun, uşaqlar, qaçın çadırın altına! 
Onların üçü də yerlərindən sıçrayıb qaranlıqda ağac kötükləri və yabanı üzüm 
tənəklərinə ilişə-ilişə hərəsi bir yana qaçdılar. İldırım çaxır, göy guruldayırdı. 
Birdən çəpəki laylarla şırhaşır yağış tökdü. Bərk külək qopdu. Uşaqlar çığıra-
çığıra bir-birlərinə nə isə deyirdilər, lakin küləyin uğultusu və göyün gurultusu 
onların bir-birini eşitməsinə imkan vermirdi. Nəhayət, onlar bir-birinin ardınca 
özlərini çadırın altına saldılar, soyuqdan büzüşmüş və qorxmuş halda bir küncdə
oturdular. Paltarları elə islanmışdı ki, sıxsaydın suyu tökülərdi, ancaq onlara bu 
da ləzzət eləyirdi, çünki hamısı birlikdə bu müsibəti çəkməli olmuşdular. Köhnə
yelkən küləyin şiddətindən elə şappıldayırdı ki, onlar çığırsaydılar da bir-
birlərinin səsini eşidə bilməzdilər. 
Tufan get-gedə güclənirdi, birdən yelkən yerindən qopdu, külək onu götürüb 
apardı. Uşaqlar əl-ələ tutuşub büdrəyə-büdrəyə, ora-bura toxunub əzilə-əzilə
çayın qırağındakı iri palıd ağacının altına qaçdılar. Tufanın ən şiddətli vaxtı idi. 
Arasıkəsilmədən çaxan ildırımın işığından yerdəki hər bir şey - küləkdən 
başlarını əymiş ağaclar, coşan çayda bir-birinin üstünə yuvarlanan ağ ləpələr, o 
tərəf-bu tərəfə səpələnən köpüklər, çəpəki yağan yağış, çayın üzərinə axışan 
bulud yığınlarından o yanda, qarşı sahildə güclə seçilən uca qayalar aydınca 
görünürdü. Az qala hər dəqiqədən bir şiddətli küləyə davam gətirə bilməyən 
nəhəng ağaclar şaqqıltı ilə qırılaraq yerə yıxılır, cavan pöhrələri əzib tökürdü. 
Göy, ara vermədən elə şiddətlə, elə dəhşətlə guruldayırdı ki, söyləmək belə
olmur. Nəhayət, fırtına o qədər gücləndi ki, elə bil bu saatca ada parçalanacaq, 
ətrafa səpələnəcək, od tutub yanacaq, ağaclar batıb suyun altında qalacaq və
bircə anın içində canlı-cansız hər şey məhv olub gedəcəkdi. Belə bir gecədə
çöldə qalmaq dəhşətli idi. 
Nəhayət, döyüş qurtardı, orada-burada hədələyici səs-küy qopara-qopara 
qoşunlar mübarizə meydanını tərk etdilər, yer üzərində yenə də sakitlik əmələ 
gəldi. 
Bərk qorxmuş uşaqlar düşərgələrinə qayıtdılar. Məlum oldu ki, altında özləri 
üçün yatacaq düzəltdikləri böyük çinar ağacını ildırım parça-parça etmişdir, 
uşaqlar ağacın altında qalmadıqlarına sevindilər. 
  
_________________Milli Kitabxana_________________ 
105
Düşərgədə hər tərəfi su basmışdı, ocaqları çoxdan sönmüşdü. Qayğısız 
uşaqların ağlına gəlməmişdi ki, ocağın üstünü bir şeylə basdırıb odu saxlasınlar. 
Təpədən-dırnağa qədər islanmış olduqlarından və soyuqdan titrədiklərindən bərk 
ümidsizliyə qapıldılar. Onlar öz dərdlərini büruzə verməkdən çəkinmirdilər. 
Lakin tezliklə məlum oldu ki, yanında ocaq qaladıqları iri tirin yağış tutmayan alt 
tərəfində əl boyda bir yerində od qalıb. Uşaqlar səbirlə onu üfürməyə, iri 
ağacların kötükləri altında qalmış quru ot və qamqalaqlardan onun üstünə
yığaraq birtəhər alışdırmağa başladılar. Nəhayət, ocaq yenidən alışdı. Onun 
üstünə yoğun çırpılar və budaqlar qoyub gur tonqal qaladılar. Uşaqların kefi 
yenə də kökəldi. Onlar soyutma donuz ətini ocaqda qızdırıb doyunca yedilər, 
sonra düz səhər açılana qədər ocağın qırağında oturaraq özlərini öyə-öyə gecəki 
əhvalatdan danışmağa, onu birə-beş qat şişirtməyə başladılar - onsuz da yata 
bilməyəcəkdilər, çünki ətraf suyun içində idi, quru yer qalmamışdı. 
Günəşin ilk şüaları budaqları arasından görünər-görünməz uşaqları yuxu 
basdı; onlar qumluğa gedib, orada uzandılar. Yavaş-yavaş gün qızdı, bədənləri 
isindi, onlar konülsüz qalxıb özlərinə səhər yeməyi hazırlamağa getdilər. 
Yeməkdən sonra mısmırıqları yenə də sallandı, güclə yerlərindən tərpənə
bildilər, onlar yenə də evlərinə getmək istədilər. 
Tom bunu hiss edərək dəniz quldurlarını müxtəlif vasitələrlə əyləndirməyə
başladı. Lakin dünyada heç bir şey: nə diyircək, nə sirk, nə də çimmək onları
maraqlandırmırdı. Tom həmin o mühüm sirri uşaqların yadına saldı, bir anlığa 
onların üzləri yenə də güldü. Onların üzləri yenidən tutulmamış Tom başqa bir 
şeylə uşaqları maraqlandıra bildi. Onlar müvəqqəti olaraq dəniz qulduru 
oyununu bir tərəfə atıb, hindi olmağı qərara aldılar. Bu fikir onların xoşuna 
gəldi; götür-qoy eləmədən hamısı lüt soyundu, zebr kimi bədənlərini başdan-
ayağa palçıqla rəngləyərək zolaq-zolaq etdilər və gəlmə ingilislərə hücum 
etməyə hazırlaşaraq meşədə o yan-bu yana qaçmağa başladılar. Söz yox ki, hər 
üçü başçı idi. 
Sonra onlar üç düşmən qəbiləyə bölünərək dəhşətli çığır-bağırla bir-birlərinə
hücum edib düşmənləri qırmağa başladılar. Bütün günü qanlı döyüşlərdə
keçirdilər, ona görə də çox razı qaldılar. 
Onlar ac və şən halda düşərgəyə toplaşdılar ki, axşam yeməyini yesinlər, 
lakin bu zaman çətinliyə rast gəldilər: düşmən qəbilələr öz aralarında barışıq 
aparmamış bir-birlərilə bir yerdə yemək yeyə bilməz- 
_________________Milli Kitabxana_________________ 
106
dilər, barışıq isə sülh qəlyanı çəkmədən1 mümkün deyildi. Onlar başqa bir yol 
bilmirdilər. Hindilərin ikisi hətta heyfsiləndi ki, nə üçün əvvəlki kimi dəniz 
qulduru olaraq qalmamışdır. 
Ancaq başqa əlac yox idi, ona görə də özlərini o yerə qoymadan qəlyan tələb 
etdilər və qayda-qanuna uyğun olaraq bir-birlərinə ötürə-ötürə növbə ilə onu 
çəkməyə başladılar. 
Nəhayət, hindi olmalarına hətta sevindilər də, çünki bu onların bəzi şeylər 
öyrənmələrinə kömək etmişdi. Məlum oldu ki, itmiş bıçağı axtarmağa getmədən 
az-az qəlyan çəkə bilərlər; ürəkləri indi artıq o qədər qalxmırdı, vəziyyətləri 
əvvəlki kimi o qədər də pis olmadı. Onlar belə gözəl bir imkanı əldən buraxmaq 
istəmirdilər. Bəli, axşam yeməyindən sonra onlar yenə də qəlyan çəkməyi 
təcrübə etdilər və bu dəfə təcrübələri çox müvəffəqiyyətli oldu, ona görə də
onların gecəsi çox xoş keçdi. 
   
ON YEDDİNCİ FƏSİL 
DƏNİZ QULDURLARININ DƏFNİ 
Lakin həmin sakit şənbə axşamı kiçicik şəhərdə heç kəsin əhvalı şon deyildi. 
Polli xalanın ailəsi və bütün Qarperlər qara geyinib ağır dərddən acı göz yaşları
axıdırdılar. Şəhərdə qeyri-adi bir sakitlik vardı. Ancaq düzünə qalsa, bu şəhər elə
həmişə sakit olardı. Şəhər əhlindən hərə bir növ fikri dağınıq halda öz işi ilə
məşğul idi; bir-birlərilə, demək olar ki, danışmırdılar, elə hey ah çəkirdilər. 
Uşaqlar üçün şənbə günü istirahəti ağır bir yük olmuşdu. Onlar qətiyyən 
oynamaq və şənlənmək istəmirdilər, yavaş-yavaş bütün oyunlardan, demək olar 
ki, əl çəkdilər. Günün axırında Bekki Tetçer darıxdığından nə edəcəyini 
bilməyərək gəlib boşalmış məktəb həyətinə çıxmışdı. O öz-özünə danışırdı: 
- Ah, heç olmasa indi o mis kürəcik məndə olaydı! Onun məndə heç bir 
yadigarı yoxdur! - Qız qəhərlənərək, boğazına dolmuş göz yaşlarını uddu. 
  
  
1 Hindilerdə belə bir qayda vardır ki, onlar barışıq əlaməti olaraq bir qəlyan doldurub 
növbə ilə çəkirlər.
_________________Milli Kitabxana_________________ 
107
Sonra dayanıb özünə dedi: 
-Bax, o sözləri mən ona həmin bu yerdə dedim. Əgər indi olsaydı,mən elə 
deməzdim – ölsəm də deməzdim! Ancaq o, indi yoxdur, mən bir daha onu görə
bilməyəcəyəm... 
Bu fikirlər Bekkinin əhvalını tamamilə pozdu, o, qaynar göz yaşları axıda-
axıda çıxıb getdi. Sonra Tom və Conun yoldaşları olan bir dəstə oğlan və qız 
oraya gəldilər. Onlar barının qırağına gəlib həyətə baxaraq həzin bir pıçıltı ilə
danışmağa başladılar: uşaqlar Tomu axırıncı dəfə harada görmüş olduqlarını, 
onun nə etdiyini, Conun necə qəribə sözlər danışdığını xatırlayırdılar. Bu 
sözlərdə, əlbəttə, elə bir qəribəlik yox idi, lakin uşaqlar indi bunlarda fəlakət vəd 
edən xüsusi mənalar görürdülər. Həlak olmuş yoldaşlarının o zaman durduqları
yerləri uşaqlardan hər biri göstərərək özündən bir neçə bele söz də əlavə edirdi: 
"...Onda mən lap indi durduğum yerdə durmuşdum, o da lap mənim yanımda, 
sən duran yerdə dayanmışdı; birdən o beləcə gülümsündü - elə qorxdum ki, 
bədənimə vicvicə düşdü, onda mən bunun səbəbini, əlbəttə, bilə bilməzdim, indi 
isə yaxşı başa düşürəm!" 
Sonra mübahisəyə başladılar ki, uşaqları sağ ikən axırıncı dəfə kim 
görmüşdür - bu kədərli üstünlüyü çox adam əldə saxlatmağa can atır, cürbəcür 
sübutlar göstərirdi, lakin haradansa bir şahid tapılıb onların sübutlarını yoxa 
çıxarırdı. Həlak olanları axırıncı dəfə kim gördüyü, kim onlarla danışdığı qəti 
müəyyən edildikdən sonra isə bu səadətə nail olanlar özlərini bərk çəkdilər, 
təşəxxüslənməyə başladılar, yerdə qalan uşaqlar isə, onlara həsəd aparır, 
gözlərini onlardan çəkmirdilər. İftixar etməyə başqa bir şey tapmayan bir yazıq 
da özünü öyüb belə dedi: 
- Amma Tom Soyyer bir dəfə məni yamanca əzişdirdi! 
Lakin bu şöhrətlənmək iddiasının heç bir müvəffəqiyyəti olmadı. Uşaqların 
hansından xəbər alsaydın, bunu o da deyə bilərdi, ona görə də belə bir şeylə
öyünməyə dəyməzdi. Uşaqlar həlak olmuş qəhrəmanları hörmətlə yad etdikdən 
sonra dağılışıb getdilər. 
Səhərisi bazargünü məktəbində məşğələlər qurtardıqdan sonra zəng çalındı, 
lakin onun səsi həmişəki kimi şən deyil, çox tutqun və ahəstə çıxırdı. Bu bazar 
günü hava çox saki: idi, zəngin kədərli səsi təbiətdəki qüssəli əhvali-ruhiyyəyə
uyğun gəlirdi. Şəhər əhli kilsəyə toplaşmağa başladı, onlar bir dəqiqəliyə
astanada ayaq saxlayır, bədbəxt hadisə barədə pıçıldaşırdılar. Lakin kilsənin 
özündə pıçıldaşan yox idi; yalnız öz yerlərinə keçib oturmaq istəyən qadınların 
matəm libaslarının xışıl- 
  
_________________Milli Kitabxana_________________ 
108
tısı bu sükutu pozurdu. Kilsənin adamla bu qədər dolu olduğunu hələ heç kəs 
görməmişdi. Nəhayət, içərini tam sükut bürüdü, intizar dəqiqələri başlandı, bu 
vaxt Polli xala Sid və Meri ilə, onlardan sonra isə Qarperlər ailəsi dərin matəm 
içərisində daxil oldular. Kilsədəkilərin hamısı, hətta qoca keşişin özü belə
ehtiramla ayağa qalxdılar və həlak olmuş uşaqların qohum-əqrəbası birinci 
cərgələrdə oturana qədər ayaq üstə qaldılar. Yenidən dərin sükut çökdü, yalnız 
arabir boğuq hıçqırıq səsi eşidilirdi; bundan sonra isə keşiş ayağa qalxıb əllərini 
irəli açaraq oxumağa başladı. 
Keşiş həlak olmuş uşaqların ləyaqətlərini, üstün cəhətlərini və nadir 
istedadlarını elə gözəl boyalarla təsvir etdi ki, onun sözlərinə qulaq asanlar 
uşaqların şəklini gözü qarşısında canlandırıb, onlara qarşı həmişə ədalətsiz 
olduqlarını, yazıq uşaqların yalnız pis cəhətlərini gördüklərini xatırlayaraq 
vicdan əzabı çəkməyə başladılar. Bundan başqa keşış mərhumların həyatından 
bir neçə təsirli hadisələr da nağıl etdi ki, bu hadisələr də onların nə qədər nəcib, 
nə qədər mülayim xasiyyətə malik olduqlarına dəlalət edirdi; kilsədəkilər həmin 
hərəkətlərin nə qədər ləyaqətli və gözəl olduğunu ancaq indi başa düşdülər və bir 
zamanlar bunu yalnız möhkəm kötəyə layiq olan nadinclik və dözülməz bir 
hərəkət saydıqlarını ürək ağrısı ilə xatırlayıb peşman olurdular. Keşiş elə yanıqlı, 
elə təsirli danışırdı ki, kilsəyə gələnlərin ürəyi lap yumşaldı, get-gedə
doluxsundular və özlərini saxlaya bilməyərək, mərhumların ağlaşan qohumlarına 
qoşulub ağız-ağıza hönkürməyə başladılar. Keşiş özü də dayana bilmədi, onun 
da gözləri yaşardı. 
Kilsənin yuxarı balkonundan nə isə bir səs gəldi, lakin buna fikir verən 
olmadi; bir dəqiqə keçmiş bayır qapı cırıldadı. Keşiş yaşlı gözlərindən dəsmalı
çəkincə sanki quruyub daşa döndü. Əvvəlcə bir cüt göz, sonra isə başqa gözlər 
dönüb keşişin baxdığı tərəfə baxdı və birdən demək olar ki, kilsəyə gələnlərin 
hamısı eyni vaxtda yerlərindən qalxıb heyrət içərisində gözlərini içəri girmiş üç 
mərhuma dikdilər. Tom qabaqda, onun ardınca Co, hamıdan axırda isə üstü-başı
cırcındır Hek sıxıla-sıxıla gəlirdi. Onlar boş balkonda gizlənərək özləri haqqında 
oxunan matəm duasına qulaq asırmışlar! 
Polli xala, Meri və bütün Qarperlər ailəsi özlərini xilas olmuş uşaqlarına tərəf 
ataraq onları dönə-dönə öpməyə və Allaha dua etməyə başladılar. Yazıq Hek isə
özünü itirmiş halda bir tərəfdə duraraq karıxdığından bilmirdi nə etsin, ona 
dikilmiş nifrətli baxışlardan canını necə 
  
_________________Milli Kitabxana_________________ 
109
quxtarsın. O, əkilib getmək üçün tərəddüd içində qapıya tərəf yönəlmək 
istədikdə, Tom onun əlindən yapışıb dedi: 
-Polli xala, yaxşı iş deyil! Axı gərək Hekin də qayıtmasına sevinən olsun. 
-Bəs necə, əlbəttə. Yazıq yetimin sağ-salamat qayıdıb gəlməsinə mən 
ürəkdən şadam! 
Hekin ömründə heç nə Polli xalanın indi yağdırmaqda olduğu nəvazişli 
sözləri qədər ona pis təsir etməmişdi. 
Birdən keşiş gur səslə dedi: 
-Allahın kərəminə min şükür, o, bizi hər cürə müsibətlərdən hifz edir! 
Oxuyun, ürəkdən oxuyun! 
Kilsəyə toplaşmış camaatın hamısı ucadan oxumağa başladı. Köhnə duanın 
əzəmətli səsi kilsəni titrədirdi, dəniz qulduru Tom Soyyer isə ona həsəd aparan 
uşaqlara göz gəzdirərkən hiss edirdi ki, bu, onun həyatının ən yaxşı dəqiqəsidir. 
"Aldanmış" şəhər əhli dəstə ilə kilsədən çıxarkən bir-birlərinə deyirdilər ki, 
qədim təşəkkür himninin bu qədər təsirli oxunmasını təkrar eşitmək üçün böyük 
məmnuniyyətlə razı olardılar ki, onları bir daha aldatsınlar. Həmin gün Polli 
xalanın kefinin dərəcəsindən asılı olaraq Tom o qədər öpüldü və şapalaq yedi ki, 
əvvəllər bütün il ərzində nə bu qədər öpülər, nə də döyülərdi. Polli xalanın ona 
olan məhəbbətinin və Allaha təşəkkürünün daha çox kötəkləmi və ya öpüşləmi 
izah edildiyini Tom özü də deyə bilməzdi. 
ON SƏKKİZİNCİ FƏSİL 
QƏRİBƏ YUXU 
Tomun böyük sirri elə bundan ibarət idi - o, quldur dostları ilə evə birlikdə
qayıdıb öz dəfnlərində iştirak etməyi qərara almışdı. Şənbə günü hava qaralana 
yaxın onlar bir tirin üstündə Missuri sahilinə tərəf üzərək, şəhərdən beş-altı mil 
aşağıda quruya çıxmış, meşədə gecələmiş, səhər hava işıqlanana yaxın isə
dolanbac yollarla kilsəyə gəlib balkonda qırıq skamyaların arasında yatıb 
yuxularını almışdılar. 
Bazar ertəsi, səhər Polli xala da, Meri də Tomla çox mehriban rəftar edir və
bir-birlərinə macal vermədən ona qulluq göstərirdilər. Danışıgın arası bir an belə
kəsilmirdi. Birdən söhbətin ortasında Polli xala dedi: 
_________________Milli Kitabxana_________________ 
110
-Yaxşı, Tom, mən başa düşürəm ki, az qala bir həftə bizə əzab vermək, 
incitmək senin üçün maraqlı olmuşdur. Ancaq zarafat xatirinə mənə bu qədər 
əzab verməyə sənin ürəyin necə gəldi? Bir halda ki,siz tir üzərində üzüb öz 
dəfninizə gələ bilmişsiniz, demək mənə də bir növ işarə etmək olardı ki, 
ölməmisən, ancaq evdən qaçmısan. 
Meri dedi: 
- Elədir, Tom, sən bunu edə bilərdin. Mənə elə gəlir ki, bu sənin ağlına 
gəlməyib, yoxsa edərdin. 
- Doğrudurmu, Tom? – deyə Polli xala soruşdu, onun sifətində ümid parladı. 
- Mənə də görüm, yadına düşsəydi, elə edərdinmi? 
- Mən... düzü bilmirəm. Bu hər şeyi korlaya bilərdi. 
- Tom, mən ümid edirdim ki, sən heç olmasa bir az məni sevirsən, - deyə 
Polli xala elə bikeflədi ki, Tom özünü itirdi. - Heç olmasa, bir məni yadına 
salaydın, bu, yenə heç bir şey etməməkdən yaxşı olardı. 
- Polli xala, bu, elə bir şey deyil ki, danışırsınız! - Meri Toma tərəf çıxdı. - 
Onun fikri özündə olmayıb, siz ki, xasiyyətinə bələdsiniz. Tom həmişə bir iş
görəndə tələsir, ona görə də heç bir şey yadına düşmür. 
- Əgər elədirsə, çox təəssüf! Ancaq Sid olsaydı yadına düşərdi.Üzüb gələr, 
mənə xəbər verərdi. Bu, səninçün elə çətin bir iş deyildi.Yaxşı, Tom, yadında 
saxla, bir vaxt olacaq ki, mənim haqqımda düşünmədiyinə peşman olacaqsan, 
onda da qorxuram gec ola! 
- Xala, axı siz bilirsiniz ki, mən sizi sevirəm. 
- Sən bunu bir şeylə sübut edə bilsəydin, bəlkə də inanardım... 
- Bu haqda düşünmədiyimə indi heyfsilənirəm, - deyə Tom peşman bir səslə 
dilləndi. - Ancaq mən sizi yuxuda görmüşəm. Elə bunun özü də şərtdir, elə
deyilmi? 
-Yuxu nədir ki, onu elə pişik də görür. Ancaq heç bir şeydənsə,elə bu da 
yaxşıdır. De görüm necə görmüsən? 
- Çərşənbə günü gecə yuxuda gördüm ki, siz burada çarpayının yanında 
oturmusunuz, Sid isə odun yeşiyinin yanında Meri ilə yanaşi oturubdur. 
- Doğrudur, eləcə də oturmuşduq. Biz həmişə o cür otururuq. Çox şadam ki, 
heç olmasa yuxuda bizi yad etmisən. 
- Gördüm ki, Co Qarperin anası da burada oturub. 
- Doğrudur, o da burada idi! Daha nə görmüsən? 
- Görməyinə çox şey görmüşəm... Ancaq indi yadıma sala bilmirəm. 
- Çalış, birtəhər yadına sal, doğrudanmı yadına sala bilmirsən? 
- Bir də gördüm ki, külək vurub... külək vurub... 
  
_________________Milli Kitabxana_________________ 
111
- Hə, hə, Tom, yadına sal görək! Külək vurub neynədi? Hə? Tom barmağını
alnına dirəyib bir dəqiqə guya fikirləşdikdən sonar dedi: 
- Hə, yadıma düşdü! Külək vurub şamı söndürdü! 
- İlahi, bu nə işdir! Sonra, bəs sonra, Tom? 
- Siz gərək ki, dediniz; "Mənə elə gəlir ki, qapı..." 
- Sonra Tom? 
- Qoyun bir fikirləşim, bircə dəqiqə... Hə! Siz dediniz ki, "mənə elə gəlir qapı 
açıldı". 
- Doğrudur, necə deyirsən, eləcə də olub! Bunlar mənim ağzımdan çıxan 
sözlərdir, elə deyilmi, Meri? Bəs sonra? 
- Sonra... sonra... Yaxşı yadımda deyil... gərək ki, siz Sidi durğuzub, ona... 
- Hə? Hə? Mən ona nə dedim? Tom, mən ona nə dedim? 
- Dediniz ki... hə, ona dediniz ki, qapını örtsün. 
- Vallah, hələ ömrümdə mən belə şey eşitməmişdim! Bundan sonra da 
deyirlər ki, yuxuya inanmaq olmaz! Elə bu saatca bunların hamısını Sirini 
Qarperə danışmaq lazımdır. Hünəri var, bundan sonra mövhumat haqqında 
boşboğazlıq etsin! Dava edə bilməz... Sonra, Tom? 
-  İndi hər şey lap zərrəsinə qədər yadıma düşdü. Sonra siz dediniz ki, mən o 
qədər də pis uşaq deyiləm, bir az dəcəl və huşsuzam, dayça kimi bir şeyəm. 
- Bəli, elədir ki, var! Aan, ya rəbb! Sonra, sonra, Tom? 
- Sonra da siz ağladınız. 
- Hə, ağladım! Bu birinci dəfə deyildi. Bəs sonra? 
- Sonra missis Qarper də ağladı və dedi ki, onun oğlu Co da elədir, dedi; 
"özüm götürüb qaymağı bayıra ata-ata yazıq uşağı nahaqca yerə çöllərə saldım". 
-Tom! Sənə göydən müqəddəslik gəlib! Lap peyğəmbər yuxusu görmüsən! 
Sonrası necə oldu? 
-Sonra Sid dedi ki... o dedi ki... 
-Mən deyəsən heç bir şey danışmamışam, - Sid bildirdi. 
Meri dedi: 
-Yox, Sid, danışmısan. 
- Səsinizi kəsin, qoyun Tom özü danışsın! Hə, Sid nə dedi? 
- O dedi... deyəsən o dedi ki, orada mənim üçün buradakından qat-qat yaxşı 
keçər... Dedi ki, özümü burada o qədər də yaxşı aparmayırdım.  
- Bax, eşidirsinizmi? Bunlar Sidin ağzından çıxan sözlərdir! 
  
_________________Milli Kitabxana_________________ 
112
- Siz isə ona dediniz ki, səsini kəssin. 
- Hə, dedim! Görünür, Allahın məlakələrindən biri bizimlə otaqda imiş! 
Yanımızdaca durubmuş! 
- Missis Qarper, Conun onu pistonla qorxutmağını nağıl elədi, siz isə pişik və
dərman məsələsini danışdınız.. 
- Lap doğrudur! 
- Sonra bizi çayda axtarmaları və bazar günü dəfn edəcəkləri haqda çox 
danışıq oldu, bundan sonra isə siz missis Qarper ilə qucaqlaşıb ağlaşdınız, missis 
Qarper çıxıb getdi. 
-Hamısı doğrudur! Necə görmüsənsə, eləcə də olub! Tom, sən bütün bunları
öz gözlərinlə görmüş olsaydın belə, bundan yaxşı nağıl edə bilməzdin. Bəs 
sonrası necə oldu? Hə, Tom, danış görüm? 
- Sonra siz mənim üçün dua etməyə başladınız. 
Mən sizin necə dua etdiyinizi görür, dediyiniz hər sözü eşidirdim. Sonra 
görürəm uzanıb yatdınız, mənim sizə yazığım gəldi, görürəm ki, bir parça ağac 
qabığı götürüb üstünə belə yazıram: "Biz suda boğulmamışıq, ancaq dəniz 
qulduru olmuşuq". Həmin o qabığı stolun üstündə şamın yanına qoyuram; sonra 
siz deyəsən yuxuya getdiniz, yuxuda sifətiniz olduqca mehriban idi; görürəm 
özümü saxlaya bilmədim, sizə yanaşıb dodaqlarınızdan öpdüm. 
- Nə danışırsan, Tom, bu doğrudurmu? Bunun üçün mən sənin bütün 
günahlarından keçərdim! - O, Tomu tutub bərk-bərk bağrına basdı, buna görə də
Tom özünü ən yaramaz bir adam hesab etdi. 
Sid güclə eşidiləcək bir səslə dedi: 
- Yuxu olmuş olsa da, Tom çox yaxşı hərəkət etmişdir. 
- Kəs səsini, Sid! Aşkarda adam özünü necə aparırsa, yuxuda da eləcə 
aparır... Tom, al sənə lap yekə bir alma verim, mən onu saxlamışam ki, bəlkə bir 
gün tapıldın. İndi isə hazırlaş, məktəbə gel Allahın kərəminə min şükür ki, o, 
səni mənə qaytardı. Allahın rəhmi büyükdür, o heç kəsi darda qoymur, ona 
inananlara, yolunu azmayanlara həmişə kömək edir, ancaq mən onun 
mərhəmətinə layiq deyiləm! Amma təkcə ləyaqətli olan adamlar onun 
mərhəmətindən və çətin dəqiqədə köməyindən istifadə etmiş olsaydılar, onda 
Yer üzündə səadətin və o dünyada rahatlığın nə olduğunu az adam bilə bilərdi... 
İndi isə, Sid, Meri, Tom,tez olun buradan gedin. Siz məni lap bezikdirdiniz! 
Uşaqlar məktəbə getdilər, Polli xala isə, yəqin ki, Tomun o qəribə yuxusunu 
nağıl etmək üçün missis Qarperə baş çəkməyə getdi. Evdən 
  
_________________Milli Kitabxana_________________ 
113
çıxarkən Sid özünü saxladı, ürəyinə gələn fikri ucadan demədi: "Belə uzun 
yuxunu yadda saxlayasan, bircə dəfə də karıxmayasan – nəsə çox qəribədir!" 
Tom özünü böyük bir qəhrəman kimi hiss edirdi! O, atdanıb-düşmür, qaçmır, 
dəniz qulduruna layiq bir təmkinlə ağır-ağır və ləyaqətlə yeriyirdi; bilirdi ki, bu 
saat bütün cəmiyyətin gözü ona dikilmişdir. Doğrudan da, hamı ona baxırdı. 
Tom özünü elə göstərməyə çalışırdı ki, guya ona dikilmiş olan nəzərləri görmür, 
onun barəsində danışılan sözləri eşitmir, əslində isə bundan böyük həzz alırdı. 
Balacalar onun dalınca qaçır və fəxr edirdilər ki, camaat onları Tomla bir yerdə
görür, o isə uşaqları qovub özündən kənar etmir; Tom onlar üçün, mərasimin 
qabağında gedən bir təbilçi və yaxud da şəhərə daxil olan səyyar heyvanxananın 
başını çəkən bir fil idi. Onun yaşıdları isə özlərini elə göstərirdilər ki, guya Tom 
heç yerə qaçmamışdır; bununla belə, paxıllıqlarından ölürdülər. Belə bir şöhrətə
nail olmaq üçün uşaqlar dünyada hər şeylərindən keçməyə hazır idilər, lakin 
Toma sirkin sahibi belə olmağı təklif etsəydilər, o, indiki şöhrətindən əl 
çəkməzdi. 
Məktəbdə uşaqlar Tomun və Co Qarperin dalınca o qədər qaçdılar və onlara 
elə heyrətli nəzərlərlə baxdılar ki, çox keçmədən hər iki qəhrəman lovğalanıb 
dözülməz dərəcədə özlərini çəkməyə başladı. Onlar maraqdan alışıb-yanan 
dinləyicilərinə öz macəralarını danışmağa başlayırdılar. Bəli, yalnız başlayırdılar, 
axı bu elə bir şey deyildi ki, başlayıb, sonra da qurtarasan, çünki onların 
fantaziyaları qətiyyən tükənmək bilmirdi. Nəhayət, Tom və Co qəlyanlarını
çıxarıb arxayınca fısqırmağa başladıqda isə onların şöhrəti artıb, yerə-göyə
siğmaz oldu. 
Tom belə qərara gəldi ki, o indi Bekki Tetçerə qətiyyən məhəl qoymaya bilər, 
onsuz da keçinər. Təkcə şöhrəti ona kifayətdir. O, şöhrət üçün yaşayacaqdır. İndi 
Tom belə fərqləndikdən və başqa uşaqlardan seçildikdən sonra Bekki Tetçer 
yəqin ki, özü onunla barışmaq istəyəcəkdir. Nə eybi var, qoy barışsın - o görər 
ki, bəziləri kimi Tom da laqeyd olmağı bacarmır. Bir azdan Bekki də gəlib çıxdı. 
Tom özünü elə göstərdi ki, guya onu görmür. Tom bir dəstə oğlan və qıza 
yaxınlaşaraq onlarla söhbətə girişdi. O gördü ki, Bekki guya rəfiqələrinin dalınca 
qaçır kimi, qıpqırmızı qızarmış halda, gülə-gülə o tərəf-bu tərəfə yüyürür, 
qızlardan birini tutduqda isə şən-şən çığırır. Ancaq Tomun gözünə dəydi ki, necə
olursa, Bekki qovduğu adamı həmişə onun yanında tutur və bu zaman mütləq 
gözaltı Toma nəzər yetirir. Tomun 
  
_________________Milli Kitabxana_________________ 
114
iddiası olduqca artdı, o, yumşalmaq əvəzinə daha da tərsləşdi. Qətiyyən güzəştə
getməməyi qərara aldı, başa düşdü ki, Bekki istəyir birinci addımı Tom atsın. 
Qız daha qaçmırdı, o çəkinə-çəkinə Tomun yaxınlığında gəzinir, xəlvətcə
kədərli-kədərli ona baxırdı, hətta bir-iki dəfə ah da çəkdi. Sonra Bekkinin 
nəzərinə çatdı ki, Tom başqalarından daha çox Emi Lourens ilə danışır. Ürəyi 
sancdı, həyəcanlandı, əhvalı tamamilə pozuldu. O, uzaqlaşıb getmək istəyirdi, 
lakin sözünə qulaq asmayan ayaqları onu yavaş-yavaş Tomun dayanmış olduğu 
dəstəyə tərəf gətirdi. Bekki Tomla yanaşı durmuş olan qızla söhbətə girişdi: 
- Ah, Meri Ostin! Yamanca pis qızsan, niyə bazar günü məktəbinə
gəlməmişdin? 
- Gəlmişdim. Necə olub ki, məni görməmisən? 
- Doğrudanmı gəlmişdin? Bəs harada oturmuşdun? 
- Həmişəki yerdə, missis Pitersin sinfində. Mən səni gördüm. 
- Doğrudanmı? Lap qəribə işdir, bəs mən niyə səni görməmişəm? 
Mən səninlə gəzinti haqqında danışmaq istəyirdim. 
- Nə yaxşı! Onu kim təşkil edir? 
- Mənim anam. 
- Nə yaxşı olar! Məni də dəvət edəcəkmi? 
- Əlbəttə. Axı bu gəzintini mənim üçün düzəldirlər. Ona görə də mən kimi 
istəsəm onu da çağıracaqlar, səni isə mütləq çağırmaq istəyirəm. 
- Çox şadam! Bəs nə vaxt olacaq? 
- Lap tez. Bəlkə də tətildə oldu! 
- Yamanca şən keçər! Oğlanların, qızların hamısını dəvət edəcəksən? 
- Hə, dostlarının hamısını, bir də mənimlə dostluq etmək istəyənləri. - Bekki 
bunu deyib, xəlvətcə Toma baxdı, lakin bu zaman Tom Emi Lourensə adadakı
tufan haqqında söhbət açmışdı, o, cəmisi üçcə addımlığında dayanmış olduğu 
böyük çinar ağacını ildırım vurub necə parça-parça etdiyini nağıl edirdi. 
- Mən də gələ bilərəmmi? - Qresi Miller xəbər aldı. 
- Hə. 
Salli Rocers dedi: 
- Mən necə? 
- Sən də gəl. 
- Olarmı mən də gəlim? - Süzi Qarper soruşdu. - Co necə? 
- Gəlin, niyə olmur. 
  
_________________Milli Kitabxana_________________ 
115
Tom və Emidən başqa uşaqların hamısı bir-birinin ardınca sevincək, əl çala-
çala özlərinin gəzintiyə dəvət olunmalarını xahiş edirdilər. Bu zaman Tom 
sakitcə, dalını Bekkiyə tərəf çevirdi və Emi Lourenslə söhbət edə-edə uzaqlaşıb 
getdi. Bekkinin hirsdən dodaqları əsdi, gözləri yaşla doldu; o bunu gizlətməyə
çalışaraq qəsdən özünü şən göstərir, yenə də əvvəlki kimi çərənləyirdi, lakin 
dünyadakı bütün başqa şeylər tək gəzinti də onun üçün öz gözəlliyini itirmişdi; o, 
ünas tayfasının dediyi kimi, "doyunca ağlayıb ürəyini boşaltmaq üçün" 
rəfiqələrindən uzaqlaşıb xəlvət bir yerə çəkildi. Qəlbinin yaralandığını heç kəs 
hiss etməsin deyə, zəng çalınana qədər təkcə oturdu. Sonra ayağa qalxdı, uzun 
hörüklərini dalına ataraq intiqam hissi ilə alovlanmış halda öz-özünə dedi ki, indi 
o nə etmək lazım olduğunu bilir. 
Tənəffüs zamanı da Tom, şən və özündən razı halda Emiyə iltifat 
göstərməsini davam etdirirdi. Ancaq o çalışırdı ki, hiss olunmadan get-gedə
Bekkiyə yaxınlaşıb, öz hərəkəti ilə onun qəlbini möhkəmcə yaralasın. Nəhayət o, 
Bekkini gördü, elə o saat da əhvali pozuldu. Bekki məktəb binasının dalında, 
xudmani bir yerdə Alfred Templ ilə bir skamyada yanaşı əyləşmişdi. Onlar baş-
başa verərək kitabın üzərinə əyilib şəkillərə tamaşa edirdilər. Bu məşğələyə
başları elə qarışmışdı ki, elə bil dünyada hər şeyi unutmuşdular. Qısqanclıq hissi 
Tomun bədənini alovlandırdı. Öz-özünə acıqlandı ki, Bekki ilk dəfə özü ona 
yaxınlaşarkən nə üçün fürsətdən istifadə edib onunla barışmadı. O, özünü axmaq 
adlandırdı, ağlına gələn bütün sözlərlə özünü məzəmmət etdi. Acığından az 
qalırdı ağlasın. Emi sevincindən özünü unudaraq bir an belə susmaq bilmədən 
danışırdı, Tomun isə elə bil boğazı qurumuş, dili tutulmuşdu. Tom, Eminin ona 
nə dediyini eşitmirdi, qız sözünü qurtarıb cavab almaq üçün gözlərini Toma 
dikdikdə, Tom Allah bilir ona nələr deyirdi, ağzına gələni tutdu-tutmadı
toxuşdururdu. O biabırçı mənzərə Tomun qəlbini zəhərləsə də, elə bil nə isə onu 
məktəb binasının dalına tərəf çəkirdi. Nə qədər çalışırdısa da davam gətirə
bilmirdi. Tomun düşündüyü kimi, Bekkinin ona tərəf gözucu da olsa baxmaması
Tomu dəli eləmişdi. Ancaq qız hər şeyi görürdü, qələbənin öz tərəfində olduğunu 
çox gözəl başa düşürdü və çox sevinirdi ki, indi Tom da onun əvvəl çəkdiyi 
əzabları çəkir. 
Eminin şən laqqırtısı Tomun zəhləsini tökdü. O, qıza işarə vurmağa başladı
ki, vacib işi var, tələsik getməlidir. Lakin bütün bunlar əbəs idi - qız əvvəlki kimi 
yenə də üyüdüb-tökürdü. Tom öz-özünə düşündü: 
  
_________________Milli Kitabxana_________________ 
116
"Ay seni lənətə gələsən! Doğrudanmı mən səndən yaxamı qurtara 
bilməyəcəyəm?" Nəhayət, Tom ona açıq dedi ki, işi var, getməlidir. Lakin qız 
sadəlövhcəsinə ona cavab verdi ki, getsin, dərsdən sonra "buralarda bir yerdə" 
onu gözləyər. Tom bununçün qıza daha da nifrət edərək, tez qaçıb getdi. 
"Kim olur olsun, təki bu oğlan olmasın! - Tom düşünür və acığından dişlərini 
qıcayırdı. - Şəhərin hansı oğlanı olur olsun, ancaq bu sent-luili ədabaz olmasın! 
Əyninə təzə paltar geyindiyi üçün özünü aristokrat hesab edir! Ay, özün öləsən! 
Zərar yoxdur, əzizim, o birinci gün məndən aldığın kötəklərdən yenə alarsan! Bir 
əlimə keç, gör başına nə oyun gətirirəm..." 
Tom xəyalındakı düşmənini kötəkləməyə başladı, o, havada əlini yellədir, 
yumruqlarını oynadır, təpik atırdı. 
"Aha, beləmi? Bu saatca üzr istə, deynən: "qələt eləmişəm!" Sənə elə belə də
lazımdır, bu, sənin üçün dərs olar!" 
Xəyali vuruşma Tomun tam qələbəsi ilə başa çatdı. 
Böyük tənəffusdə Tom evlərinə qaçdı. Artıq Eminin sadəlövhcəsinə baxmağa 
vicdanı yol vermirdi, qısqanclıq hissi isə ona əzab verirdi. Bekki yenə də
Alfredlə bir skamyada əyləşib şəkillərə baxmağa başladı, lakin vaxt keçir, Tom 
gəlib çıxmırdı, daha o kimə əzab verəcəkdi, ona görə də həvəsdən düşdü, bu işi 
davam etdirməyə marağı olmadı; o, boylanmağa başladı, darıxdı, sonra isə
tamamilə kədərləndi. İki-üç dəfə diksinib kiminsə addım səslərinə qulaq asdı, 
lakin bunlar yalan ümidlər idi. Tom gəlib çıxmırdı. Nəhayət o, tamamilə
bikeflədi və işi bu dərəcəyə gətirib çıxartdığına təəssüfləndi. Yazıq Alfred 
görürdü ki, qız onun yanında darıxır, səbəbini bilmədiyindən elə hey onu 
əyləndirməyə çalışır və deyirdi: "Baxın, görün nə qəşəng şəkildir! Bax, bu lap 
yaxşıdır!"Nəhayət, Bekki dözə bilmədi: "Eh, siz də əl çəkin görək! Sizin 
şəkilləriniz mənə lazım deyil!" - deyib ağladı və yerindən sıçrayaraq qaçdı. 
Alfred onun ardınca yüyürüb könlünü almaq istədikdə qız dedi: 
- Çıxın gedin; dedim ki, məndən əl çəkin! Sizdən zəhləm gedir! 
Oğlan nə etmiş olduğunu başa düşməyərək karıxmış halda yerindəcə donub 
qaldı. Axı Bekki özü ona demişdi ki, bütün böyük tənəffüsü onunla oturub 
şəkillərə tamaşa edəcək, indi isə ağlayıb onun yanından qaçır. Alfred nə
fikirləşəcəyini belə bilməyərək geri qayıdıb boş məktəb binasına girdi. O, 
incimiş və acıqlanmışdı. Həqiqəti başa düşmək çətin 
  
_________________Milli Kitabxana_________________ 
117
deyildi. Görünür Bekki Tom Soyyerə acıq vermək üçün oturub onunla danışmış. 
Bunu başa düşdükdən sonra Alfredin Tomdan daha çox zəhləsi getdi. O, özü 
üçün heç bir təhlükə törətmədən birtəhər Toma zərər yetirmək istədi. Bu zaman 
Tomun dəftər-kitabı onun gözünə dəydi. Yaxşı fürsət idi. O, sevincək halda, 
müəllimini dərs tapşırdığı səhifəni açıb üstünə mürəkkəb tökdü. 
Bu an Bekki pəncərədən içəri baxarkən Alfredin nə etdiyini gördü, lakin heç 
bir söz demədən oradan uzaqlaşdı. Bekki çıxıb getdi evlərinə. O, istəyirdi Tomu 
tapıb əhvalatın hamısını danışsın. Əlbəttə, Tom razı qalıb təşəkkür edəcəkdi, 
onlar barışacaqdılar. Lakin Bekki yarı yolda fikrini dəyişdi. Gəzinti haqqında 
danışırkən Tomun onunla necə rəftar etdiyini xatırladı, xəcalətindən qıpqırmızı
qızarıb pula döndü. O, Toma kömək etməməyi və ömürlük ona nifrət bəsləməyi 
qərara aldı. Qoy cırılmış dərslik üçün ona nə qədər cəza verirlər, versinlər! 
ON DOQQUZUNCU FƏSİL 
TOM PEŞMAN OLUR 
Tom əhvalı pozulmuş evlərinə qayıtdı, lakin xalasının ilk sözündən başa 
düşdü ki, dərdini dağıtmaq üçün bura heç də münasib yer deyildir. 
- Tom, deyəsən mən səni möhkəm əzişdirməli olacağam! 
- Xala, axı mən neyləmişəm ki? 
- Elədiklərin bəs edər. Mən qoca axmaq da durub burdan Sirini Qarperin 
yanına gedirəm, deyirəm, indi sənin bu sarsaq yuxuna inanacaqdır, daha nə
biləydim! Heç demə Co hamısını ona danışıb, deyib ki, sən həmin gecə burada 
olub bizim bütün danışıqlarımızı eşitmisən. Heç bilmirəm özünü belə aparan 
uşağın axın necə olacaqdır! Yadıma düşəndə dişim bağırsağımı kəsir, axı, sən 
necə razı oldun ki, mən gedib missis Qarperin yanında belə axmaq vəziyyətdə
qalam. Barı mənə bircə kəlməsə də deyəydin. 
İndi artıq bütün işlər Toma başqa şəkildə görünürdü. İndiyə kimi səhərki 
uydurmaları ona çox məharətlə düşünülmüş bir zarafat kimi gəlirdi. İndi isə çox 
şit və qaba təsir bağışladı. Tom başını aşağı saldı, Özünə bəraət qazandıracaq bir 
söz tapa bilmədi. O dedi: 
- Xala, mən buna çox peşmanam, fikirləşməmişəm. 
  
_________________Milli Kitabxana_________________ 
118
- Ah, mənim əzizim, sən nə vaxt bir iş görəndə fikirləşirsən ki?! Sən özündən 
başqa heç kəsin fikrini çəkmirsən. Bizim dərdimizə gülmək üçün adadan üzüb 
bura gəlirsən - fikirləşmirsən; özündən yuxu quraşdırıb məni axmaq yerində
qoyursan - fikirləşmirsən; ancaq halımıza acımaq, bizi nahaq göz yaşı axılmağa 
qoymamaq heç yadına da düşmür. 
- Xala, mən indi başa düşürəm ki, yaxşı iş görməmişəm, axı nə edim, qəsdən 
eləməmişəm ki, vallah, bilsəydim, eləməzdim! Bir də mən sizi lağa qoyub 
gülmək üçün gəlməmişdim. 
- Bəs nə üçün gəlmişdin? 
- İstəyirdim sizə deyim ki, bizim üçün narahat olmayasınız, çünki biz 
boğulmamışdıq. 
- Ah, Tom, Tom, əgər mən bilsəydim ki, sən doğrudan da elə xoş bir niyyətlə
gəlmisən, min dəfə Allaha şükür edərdim, ancaq sən özün də bilirsən ki, belə
olmayıb, mən də bilirəm ki, belə olmayıb, məni niyə aldadırsan? 
- Düz deyirəm, xala, elə olub; əgər düz demirəmsə, elə buradaca ölüm. 
- Ah, Tom, özündən söz düzəltmə, bunun faydası yoxdur. Daha da öz yerini 
acı eləyirsən. 
- Söz düzəltmirəm, xala, bunların hamısı doğrudur. Mən istəyirdim ki, siz 
dərd çəkməyəsiniz, elə ona görə də gəlmişdim. 
- Mən buna inanmaq üçün dünyada hər şeydən keçərdim. Tom, təkcə bundan 
ötrü mən sənin bütün təqsirlərindən keçərdim. Hətta qaçıb getməyini, özünü elə
pis aparmağını da bağışlardım. Ancaq inanmaq mümkün deyil. Elə isə bəs niyə
sən mənə bir söz demədin, hə? 
- Bilirsinizmi, xala, siz dəfn haqqında danışanda mənim birdən-birə ağlıma 
gəldi ki, qayıdıb kilsədə gizlənim! İşləri korlamağa heyfim gəldi. Ona görə də
qabığı cibimə qoyub heç bir söz demədim. 
- Hansı qabığı? 
- Üzərinə, dəniz quldurluğuna getdiyimizi yazdığım qabığı, heyf ki, mən sizi 
öpəndə ayılmadınız, heyf! 
Polli xalanın sifətindəki sərt qırışlar get-gedə hamarlaşdı, gözlərində
mehriban bir təbəssüm goründü. 
- Tom, sən məni doğrudanmı öpmüsən? 
- Əlbəttə, bəs necə! 
- Tom, sən bunu doğrumu deyirsən? 
- Bəs necə, xala, əlbəttə, doğru deyirəm. 
- Axı sən məni niyə öpdün, Tom? 
  
_________________Milli Kitabxana_________________ 
119
- Ona görə ki, mən sizi olduqca sevirəm, yuxuda inildəyirdiniz - sizə yazığım 
gəldi. 
Bu həqiqətə oxşayırdı. Polli xala səsinin titrəməsini gizlədə bilmədən dedi: 
- Gəl məni bir də öp, Tom! İndi isə çıx get məktəbə, mənə mane olma. 
Tom gedən kimi qarı özünü köhnə anbara salıb, Tom qaçan vaxt əynində 
olan gödəkcəni götürdü. Sonra, gödəkcə əlində, dayanıb öz-özünə dedi: 
- Yox, əlim qalxmır. Yazıq uşaq, yəqin ki, mənə yalan deyibdir, ancaq bu 
yalan müqəddəs yalandır, mənim kədərimi azaltmaq üçün deyilmişdir, bu yalan 
məni sevindirdi! Ümidvaram ki, Allaha... yox, mən bilirəm ki, Allah onun 
təqsirindən keçəcəkdir, axı o bütün bunları ürəyinin yumşaqlığından 
quraşdırmışdır. Əgər məni aldadıbsa, heç bunu bilmək belə istəmirəm. Yox, 
baxmayacağam. 
Polli xala gödəkcəni yerinə qoyub, bir dəqiqəliyə fikrə getdi. O iki dəfə əlini 
gödəkcəyə atdı, ikisində də onu götürməyib əlini geri çəkdi. Nəhayət, üçüncü 
dəfə cəsarətini topladı, özünə ürək-dirək verib dedi: "Bu yalan, başqasını
dərddən qurtarmaq üçün deyilmiş müqəddəs yalandır, bunun üçün əhvalımı
pozan deyiləm". Sonra isə əlini gödəkcənin cibinə saldı. Artıq bir dəqiqədən 
sonra o, göz yaşları içində, qabığın üzərində cızılmış sözləri oxuya-oxuya 
deyirdi; "İndi mən onun min təqsiri belə olsa hamısının üstündən keçəcəyəm!". 
İYİRMİNCİ FƏSİL 
TOM ÖZÜNÜ FƏDA EDİR 
Polli xala Tomu elə mehriban-mehriban qucaqlayıb öpdü ki, onun kədəri 
bütünlüklə çəkilib getdi, qəlbi yenə də şənləndi. O, məktəbə gedərkən bəxti elə
gətirdi ki, Medou-leyn küçəsinin lap başlanğıcında Bekkiyə çatdı. Onun özünü 
necə aparması, həmişə əhvalının pis və ya yaxşı olmasından asılı olardı. Tom bir 
dəqiqə belə tərəddüd elmədən qıza tərəf qaçıb dedi: 
- Bekki, mən bu gün çox pis hərəkət etdim, indi özüm də peşiman olmuşam. 
Necə ki, sağam, daha heç bir vaxt belə iş tutmayacağam, bildinmi, 
tutmayacağam! Gəl barışaq, yaxşımı? 
  
_________________Milli Kitabxana_________________ 
120
Qız dayanıb nifrətlə onun gözlərinin içinə baxaraq dedi: 
- Siz məni rahat buraxsanız mən sizə çox minnətdar olaram, cənab Tomas 
Soyyer. Mən daha sizinlə danışmıram. 
O, başını dik tutub uzaqlaşdı. Tom özünü o qədər itirdi ki, ağlına belə
gölmədi desin: "Xoş gəldin, çox elə lazımdır!" Özünə gəlib bir söz demək 
istədikdə isə artıq gec idi. Beləliklə, o, qıza heç bir söz deyə bilmədi. Ancaq ki, 
lap bərk hirsləndi. Eh, Bekki oğlan olsaydı, onu necə kötəkləyərdi! Məktəb 
həyətində Tom yenə də Bekki ilə rastlaşdı, bu dəfə onun dalınca acı bir söz deyib 
getdi. Ancaq Bekki də söz altda qalmadı, Tomun cavabını verdi, beləliklə də
onlar tamamilə ayrıldılar. 
Bərk dilxor olmuş Bekkiyə elə gəlirdi ki, dərs heç bir zaman 
başlanmayacaqdır, onun ürəyi tələsirdi ki, dərs başlanaydı, kitabın xarab 
olmasına görə Tom payını alaydı. Alfred Templi ifşa etməyi az-çox arzu etsə də, 
Tomun o tənəli sözlərindən sonra tamamilə bu fikirdən çəkindi. 
Yazıq qız, daha bilmirdi ki, təhlükə onun özünü gözləyir! 
Müəllim Dobbins yaşa dolub baş ağartmışdısa da öz məqsədinə nail da 
bilməmişdi. Onun ən böyük arzusu həkim olmaq idi, lakin yoxsulluq onu kənd 
məktəbi müəllimliyindən o yana getməyə qoymamışdı. O hər gün uşaqlar 
dərslərini hazırladıqları müddətdə stolunun siyirtməsindən sehrli bir kitab çıxarıb 
oxumağa başlardı. Kitab qoyulan siyirtməni o həmişə bağlı saxlayardı. Sinifdəki 
uşaqların hamısı maraqlarından ölürdülər ki, heç olmasa bircə dəfə gözucu o 
kitaba baxsınlar, lakin fürsət düşünürdü. Həmin kitab haqqında hər oğlanın, hər 
qızın özünəməxsus müəyyən mülahizəsi var idi, lakin həqiqəti öyrənib bilmək 
heç kəsə müyəssər olmamışdı. Budur, indi qapının lap yanında qoyulmuş
kafedranın böyründən keçərkən Bekki gördü ki, açar yeşiyin üstündədir. Belə bir 
fürsəti əldən buraxmağa hayıfı gəldi. Dönüb ətrafına baxdı, heç kəs yox idi, bir 
dəqiqə keçmiş artıq kitab Bekkinin əlində idi. Birinci səhifədəki filan 
professorun "Anatomiya"sı sözlərindən heç bir şey başa düşməyib kitabı
varaqlamağa başladı. O saatca rəngli qəşəng bir şəkil gördü: bu, tamamilə çılpaq 
adamın şəkli idi. 
Həmin dəqiqə kiminsə kölgəsi səhifənin üstünə düşdü: Tom Soyyer kandarda 
durub qızın çiyni üzərindən kitaba tamaşa edirdi. Bekki kitabı tələsik örtmək 
istəyərək onu özünə tərəf çəkdikdə ehtiyatsız tərpənib səhifəni yarıyadək cırdı. 
Qız tez kitabı yeşiyə atdı, açarı burub bağladı, acığından və xəcalətindən 
ağlamağa başladı. 
- Tom Soyyer, sizin əlinizdən yaxşı iş gəlmir, adam güdməkdən başqa iş
bilmirsiniz! 
  
_________________Milli Kitabxana_________________ 
121
- Mən nə bilirdim ki, siz burada nə edirsiniz? 
- Sizinçün ayıb olsun, Tom Soyyer! Yəqin ki, indi məndən şikayət 
edəcəksiniz. İndi mən nə edim, axı nə edim? Müəllim mənə cəza verəcəkdir, 
məni ömrümdə bircə dəfə də sinfin qarşısında cəzalandırmayıblar! - O, ayağını
yerə döyüb dedi: - Nə olsun, şikayət edirsiniz, edin! 
Mən yaxşı bilirəm nə olacaqdır. Dayanın, görərsiniz! Axmağın biri, axmaq! - 
Bekki çölə qaçaraq yenə də ağlamağa başladı. 
Tom qızın hücumundan özünü itirərək yerindəcə quruyub qaldı. Sonra öz-
özünə dedi: 
- Bu qız lap axmaqdır! Onu ömründə cəzalandırmayıblar! Nə böyük iş imiş, 
döyəcəklər qoy döysünlər! Qızların elə hamısı belə olur - qorxaqlar! Əlbəttə, 
mən qoca Dobbinsə heç bir söz deməyəcəyəm, Bekki ilə başqa cür də
hesablaşmaq olar, xəbərçilik eləməyəcəyəm, Ancaq bunun köməyi olmayacaq. 
Kitabı kim cırmış olduğunu Dobbins mütləq soruşacaqdır. Heç kəs ona cavab 
verməyəcək. Onda müəllim həmişəki kimi edəcək: hamını ayağa durğuzub bir-
bir xəbər alacaq, növbə Bekkiyə gəldikdə o saat biləcəkdir ki, müqəssir odur. 
Qızların üzlərinə baxan kimi hər şeyi bilmək olur. Onlar özlərini saxlaya 
bilmirlər. Möhkəm döyüləcək! Hə, Bekkinin işi şuluqdur, daha yaxasını qurtara 
bilməz. -Tom bir qədər də fikirləşib əlavə etdi: - Yaxşı, nə eybi var, o istəyirdi 
ki, mənə cəza versinlər, indi özü dadını görər! 
Tom həyətdə oynayan uşaqlara qoşuldu. Bir neçə dəqiqədən sonra müəllim 
gəldi, dərslər başlandı. Tom dərsə o qədər də maraq göstərmirdi. Hər dəfə qızlar 
oturan tərəfə baxdıqda Bekkinin sifəti onun əhvalını pozurdu. O, qıza acımaq 
istəmirdi, ancaq bunu bacarmırdı. O, az da olsa sevinc hiss etmirdi. 
Bir azdan dərsliyin mürəkkəbə batması məsələsinin üstü açıldığından Tom 
yalnız öz işləri barədə düşünməli oldu. Bekki kədərli düşüncələrindən ayrılıb, 
baş verən hadisəni böyük maraqla izləməyə başladı. Tom, əgər kitabı mürəkkəbə
özü batırmadığını desəydi belə yaxasını qurtara bilməyəcəkdi. Bekkinin 
fikirləşdikləri düz çıxdı. Tomun elə deməsi onunçün daha pis oldu. Bekki elə
bilirdi ki, buna sevinəcəkdir, hətta özünü inandırmağa çalışırdı ki, guya sevinir, 
lakin sevinə bilmirdi. Məsələ cəza mərhələsinə gəlib çatdıqda o yerindən sıçrayıb 
demək istəyirdi ki, Tom müqəssir deyil, hamısını edən Alfred Templdir, lakin 
dinməyib özünü sakit oturmağa məcbur etdi. O, öz-özünə deyirdi: "Axı Tom 
mütləq müəllimə şikayət edib deyəcəkdir ki, kitabı mən cırmışam. Lap həyatını
xilas etmək üçün olsa belə bir kəlmə də danışmayacağam!" 
  
_________________Milli Kitabxana_________________ 
122
Tom kötəkləndikdən sonra o qədər də pərt olmadan yerinə qayıtdı. O 
fikirləşirdi ki, bəlkə də elə özü nadinclik edərək mürəkkəbi aşırıb kitabı
batırmışdır, lakin bir dəfə ki demişdi, "mən eləməmişəm", axıra qədər bu 
sözünün üstündə durdu. Çünki qayda belə idi - necə olursa olsun öz dediyindən 
dönməməli idi. 
Beləliklə, bir saat keçdi. Müəllim öz yerində başını aşağı salıb mürgüləyir, 
dərslərini əzbərləyən uşaqların isə yuxugətirici mızıltısı eşidilirdi. 
Bir azdan mister Dobbins gərnəşdi, əsnədi, stolun yeşiyini açıb əlini kitaba 
uzatdı, guya onu götürməyə təraddüd edirmiş kimi bir qədər ləngidi. Uşaqlar 
tənbəl-tənbəl ona baxırdılar, yalnız iki nəfər onun hər bir hərəkətinə diqqətlə göz 
qoyurdu. Mister Dobbins dalğın halda kitabı vərəqlədi, sonra onu əlinə aldı və
kresloda yerini rahatlayaraq oxumağa hazırlaşdı, Tom dönüb Bekkiyə baxdı. O, 
nişana alınmış ada dovşanının üzü necə yazıq və ümidsiz olduğunu görmüşdü. 
İndi Bekkinin üzündə də belə bir ifadə vardı. Tom bir daha aralarında olmuş
davanı unutdu. Tez, lap elə bu dəqiqə nə isə etmək lazım idi! Tələsmək 
zəruriyyəti onun fikirləşərək müəyyən bir qərara gəlməsinə mane olurdu. Birdən 
Tomun başına parlaq bir fikir gəldi! O müəllimin yanına qaçıb kitabı onun 
əlindən alacaq və özünü qapıdan bayıra salıb götürüləcəkdir. Lakin o bir anlığa 
tərəddüd etdiyindən fürsəti əldən qaçırdı: müəllim artıq kitabı açmışdı. Ah, bu 
itirilmiş saniyəni geri qaytarmaq mümkün olsaydı! Lakin çox gec idi. Artıq heç 
bir şeylə Bekkiyə kömək etmək olmazdı. Bir dəqiqə keçmiş müəllim üzünü sinfə
tutdu. Hamı başını aşağı dikdi. Onun baxışlarında elə bir ifadə var idi ki, hətta 
günahsız uşaqlar belə qorxularından tir-tir əsdilər. İçəriyə ağır sükut çökdü. 
Müəllimin qəzəbi get-gedə coşurdu. Nəhayət, o soruşdu: 
- Kitabı kim cırıb? 
Cavab verən olmadı. Yerə iynə salsaydın səsi eşidilərdi. Sükut davam edirdi. 
Müəllim bir-bir uşaqların sifətinə baxaraq müqəssiri axtarırdı. 
- Bencamen Rocers, kitabı siz cırmısınız? 
Yox, o cırmamışdır. Yenə də sükut. 
- Cozef Qarper, siz cırmısınız? 
Yox, o da deyil. Tom Soyyerin həyəcanı get-gedə artırdı; bu ağır sorğu-sual 
ona əzab verirdi. 
Müəllim diqqətlə oğlanların cərgəsini gözdən keçirtdi, bir müddət 
fikirləşdikdən sonra qızlara müraciət etdi: 
- Emi Lourens? 
  
_________________Milli Kitabxana_________________ 
123
O başını buladı. 
- Qresi Miller? 
O da eyni işarəni etdi. 
- Süzen Qarper, sizmi cırmısınız? 
Yox, o cirmamışdır. İndi növbə Rebekka Tetçerindir. Tom heç bir çıxış yolu 
olmadığını dərk edir va həyəcandan tir-tir əsirdi. 
- Rebekka Tetçer (Tom qıza baxdı - Bekki qorxusundan sapsarı saralmışdı), 
sizmi cırmısınız, yox, gözlərimin içinə baxın (Bekki yalvarırmış kimi əllərini 
sinəsində qoşaladı), kitabı sizmi cırmısınız? 
Birdən Tomun ağlına parlaq bir fikir gəldi. O, yerindən sıçrayıb qışqırdı: 
- Mən cırmışam! 
Belə ağlasığmaz axmaqlıqdan heyrətə gəlmiş bütün uşaqların ağzı açıla qaldı. 
Tom bir dəqiqəyədək dayanaraq cəsarətini topladı, sonra cəzasını çəkmək üçün 
qabağa çıxdıqda Bekkinin gözlərində parlayan heyrət və təşəkkür qığılcımları
ona yüz qat mükafat oldu! O, öz alicənablığından ruhlanaraq cınqırını belə
çıxarmadan, mister Dobbinsin indiyə qədər heç kəsə vurmadıği dəhşətli 
çubuqlarına davam gətirdi; dərsdən sonra iki saat sinifdə qalmaq haqqındakı
əlavə əmri də laqeydliklə dinlədi: o əsir olduğu müddət ərzində qapıda kimin onu 
gözləyəcəyini bilir, ona görə də bu cansıxıcı saatları itmiş hesab etmirdi. 
Həmin axşam soyunub yatağına girdikdə Tom, Alfred Templdən necə
intiqamalacağını düşünürdü. Bekki peşmançılığından, xəcalətindən ağlaya-
ağlaya hər şeyi, o cümlədən öz etibarsızlığını da ona danışmışdı. 
Bununla belə intiqam hissi daha xoş düşüncələrlə əvəz oldu və nəhayət, Tom 
yuxuya getdi, hətta yuxuda belə Bekkinin axırıncı sözləri oldu qulağında 
səslənirdi: 
"Ah, Tom! Sən nə qədər alicənabsan!". 
İYİRMİ BİRİNCİ FƏSİL 
İMTAHANLAR 
Yay tətili yaxınlaşırdı. Həmişə ciddi olan müəllim indi daha sərt və daha 
tələbkar olmuşdu, o istəyirdi ki, məktəb imtahanlarda fərqlənsin. Çubuq və
xətkeş xüsusilə aşağı siniflərdə heç bir zaman bekar qalmırdı. Yalnız şagirdlərin 
ən böyükləri, on yeddi-on səkkiz yaşlı qızlar, oğlan- 
  
_________________Milli Kitabxana_________________ 
124
lar çubuqlanmadan azad idilər. Mister Dobbinsin isə adam döyməsinə söz ola 
bilməzdi, tamamilə daz və işım-işım işıldayan başına parik geysə də yaşı o qədər 
çox deyildi. Əzələləri möhkəm və qüvvətli idi. Böyük gün yaxınlaşdıqca mister 
Dobbinsin daxilində gizlənmiş olan zalımlıq əlamətləri bir-bir zühur edirdi: elə
bil ki, hər kiçik hərəkət üstündə adamı cəzalandırmaq ona ləzzət verirdi. Ona 
görə də ən balaca uşaqlar günlərini qorxu və əzab içərisində keçirir, axşam 
olanda isə yatmır, ondan necə intiqam alacaqlarını düşünürdülər. Müəllimin işini 
korlamaq üçün onlar bircə fürsəti də əldən qaçırmırdılar. Ancaq müəllim də
onlardan geri qalmırdı. Hər bir müvəffəqiyyətli intiqamın əvəzi o qədər amansız 
və dəhşətli olurdu ki, uşaqlar hər dəfə döyüş meydanından böyük itki ilə geri 
çəkilməli olurdular. 
Nəhayət onlar öz aralarında sözləşib belə bir kələk düzəltdilər ki, o böyük 
müvəffəqiyyətlə nəticələnə bilərdi. Onlar lövhə yazmaqla məşğul olan yerli 
rəssamın şagirdini də öz dəstələrinə daxil etdilər. Uşaqlar planlarını ona danışıb 
kömək etməsini xahiş elədilər. Rəssam şagirdi bu işə böyük sevinclə razı oldu, 
çünki müəllim müvəqqəti onların evində yeyib-içirdi, həmin müddət ərzində
onun zəhləsini töküb canını boğazına yığmışdı. Müəllimin arvadı bir neçə
günlüyə başqa yerə, tanışlarıgilə qonaq getmişdi, ona görə də onların planına 
mane olacaq bir adam yox idi. Müəllim təntənəli günlərdə o qədər içirdi ki, 
özünü bilmirdi. Rəssam şagirdi uşaqlara dedi ki, imtahanqabağı müəllim içib 
kreslosunda mürgüləməyə başlayan kimi, işləri düzəldəcək, sonra da müəllimi 
durğuzub məktəbə yola salacaqdır. 
Həmin o təntənəli gün gəlib çatdı. Axşam saat səkkizə qədər məktəbin binası
gur işıqlandırıldı, çiçəklərlə, güllərlə, yaşıl budaqlarla bəzədildi. Müəllim taxtda 
əyləşir kimi, hündür bir yerdə qoyulmuş on böyük kresloda əyləşdi. Onun arxa 
tərəfində qara lövhə asılmışdı. Mister Dobbinsin vurduğu hiss olunurdu. Hündür 
yerin o tərəf-bu tərəflndəki üç cərgə və qarşısındakı altı cərgə skamya şəhərin 
adlı-sanlı adamları və şagirdlərin ata-anaları tərəfindən tutulmuşdu. 
Müəllim oturan yerdən solda, tamaşaçıların arxa tərəfində hündür bir səkidə, 
imtahanda iştirak edən şagirdlər oturmuşdular. Bir cərgədə tərtəmiz yuyulmuş, 
bayram paltarı geyinmiş balaca oğlanlar iynə üstündə oturubmuş kimi narahat 
halda bərk sıxılırdılar; o biri cərgələrdə yekə-yekə oğlanlar, ağappaq batist və
kiseyi paltarlar geyinmiş irili-xırdalı qızlar əyləşmişdilər; məlum olurdu ki, 
yeniyetmə qızlar çılpaq qollarına 
  
_________________Milli Kitabxana_________________ 
125
nənələrinin köhnə bilərziklərini taxmalarından, saçlarını çəhrayı, mavi bantlar və
çiçəklərlə bəzəmələrindən utanırlar. Qalan yerlərdə isə imtahanlarda iştirak 
etməyən uşaqlar oturmuşdular. 
İmtahanlar başlandı. Çox balaca bir oğlan uşağı irəli çıxıb qorxudan 
kəkələyə-kəkələyə dedi: "Dostlar, yəqin ki, sizin heç biriniz balaca bir uşağın 
şeir deyə biləcəyini gözləmirdi", - sonra xarab olmuş maşın kimi əsəbi halda 
yırğalana-yırğalana güc-bəla ilə şeir deməyə başladı. Nəhayət, deklamasiyanı
başa çatdırdıqda o, qorxusundan güclə ayaq üstə dura bilirdi, sonra avtomat kimi 
baş əyib sürətli alqışlar altında qayıdıb yerində oturdu. 
Balaca bir qız utana-utana, dili güclə söz tuta-tuta "Merinin bir quzusu var 
idi" şerini deyib, yazıq görkəmlə reverans etdi, çəpik payını alıb qıpqırmızı
qızarmış halda, sevinə-sevinə yerində oturdu. 
Sonra Tom Soyyer özünə çox arxayın halda irəli çıxıb böyük həvəslə, əl-
qolunu ölçə-ölçə "Mənə azadlıq verin" şerini əzbər deməyə başladı, lakin ortaya 
çaldıqda karıxdı. Camaatın qabağında özünü itirdi, qorxusundan dizləri əsməyə
başladı, nəfəsi tutuldu, dilini tərpədə bilmədi. Doğrudur, dinləyicilər açıqdan-
açığa onun halına acıyırdılar, ancaq heç kəs dinmirdi, bu dinməmək isə
acımaqdan daha pis idi. Müəllim qaşqabağını tökdü. Tomun vəziyyətdən çıxa 
biləcəyinə ümid yoxdu. O nə qədər istədi ki, şerin ardını desin, lakin bir şey 
çıxmadı, biabırçılıqla çəkilib yerində oturdu. Bir-iki yerdən könülsüz əl çaldılar 
və o saatca da sükut çökdü. 
Sonra yazmaq və oxumaq yanşı başlandı. İndi də ən maraqlı məsələyə növbə
çatırdı - gənc qızlar öz orijinal əsərlərini oxuyacaqdılar. 
Onlar bir-bir ortaya çıxır, boğazlarını arıdır, sonra isə qəşəng lentlə sarınmış
əlyazmalarını açaraq, durğu işarələrinə xüsusi diqqət yetirə-yetirə, ifadəylə
oxuyurdular. Bu yazıların mövzusu onların analarını, nənələrinin və şübhəsiz ki, 
ulu nənələrinin vaxtilə zəhmət çəkib yazdıqları mövzunun eyni olardı. 
Nəhayət, içkidən tamamilə məst olmuş müəllim kreslosunu geri itələdi və
arxasını tamaşaçılara tərəf çevirərək lövhədə Amerikanın xəritəsini cızmağa 
başladı. Çünki bundan sonra coğrafiya imtahanı başlayacaqdı. Ancaq onun əli 
əsirdi, işin öhdəsindən gələ bilmirdi, zalda astaca gülüşmə eşidildi. Müəllim başa 
düşdü ki, ona gülürlər, səhvini düzəltmək istədi. O, yazı taxtasındakı cizgiləri 
əsgi ilə pozub yenidən çəkmək istədi, lakin daha da korladı. Gülüşmə bir az da 
ucaldı. Müəllimin başı tama- 
  
_________________Milli Kitabxana_________________ 
126
milə işə qarışmışdı, görünür o, zalda oturanların gülüşməsinə əhəmiyyət 
verməməyi qərara almışdı. Müəllim hiss edirdi ki, hamı ona baxır, elə bilirdi işi 
yaxşı gedir; ancaq gülüşmə kəsilmirdi, əksinə, get-gedə daha da artırdı. Bu, 
nahaq yerə deyildi! Taxtapuşun qapısı lap müəllimin başının üstündə idi, birdən 
həmin qapı aralandı, orada bir pişik göründü. Pişiyin ortasına kəndir 
bağlanmışdı, miyoldamasın deyə başı əsgi ilə sarınmışdı. Yavaş-yavaş tavandan 
aşağı sallanan pişik gah kəndiri cırmaqlayır, gah da havada caynaqlarını oraya-
buraya alaraq yuxarı-aşağı qanrılırdı. Gülüşmə lap artmışdı, dünyadan xəbərsiz 
müəllimin başı ilə pişik arasında cəmisi bir qarış məsafə qalırdı. 
Pişik aşağı endi, endi, birdən caynaqlarını müəllimin başındakı parikə
ilişdirib öz qənimətini əldən buraxmadan bircə anda çardağa qalxdı! Müəllimin 
daz başı lampaların gur işığında par-par parıldayıb, göz qamaşdırdı - rəssam 
şagirdi parikin içərisinə zər səpibmiş... 
Bununla da yığıncaq qurtardı. Şagirdlər artıq intiqam almışdılar. Yay tətili 
başlandı. 
İYİRMİ İKİNCİ FƏSİL 
TOM QIZILCA ÇIXARIR 
Tom parlaq geyimləri ilə diqqəti cəlb edən "Gənc içki içməyənlər 
cəmiyyətinə" daxil oldu. O, özünə söz verdi ki, həmin cəmiyyətdə olduğu 
müddətdə nə papiros çəkəcək, nə tütün çeynəyəcək, nə də söyüş söyəcəkdir. Elə
bu zaman o belə bir şey kəşf etdi ki, adam bir şeyi etməyəcəyinə söz verəndə
həmin şeyə meyli daha da artır. Tezliklə Tomun ürəyi papiros çəkmək, söyüş
söymək istədi; ele istədi ki, yalnız qırmızı şərf bağlamaq camaatın qarşısında 
lovğalanmaq ümidi onu "Gənc içki içməyənlər cəmiyyəti"ndən getməyə
qoymadı: 4 iyul1 günü yaxınlaşırdı. Lakin tezliklə bu bayramdan ümidini kəsdi, 
cəmisi ikicə gün özünü məcbur etdikdən sonra o fikirdən uzaqlaşdı. İndi o bütün 
ümidini ölümcül halda olan qoca hakim Firezerə bağlamışdı. Bir halda ki, o elə
bir mənsəb sahibidir, demək, onu çox təntənəli surətdə dəfn edəcəkdilər. Düz üç 
gün Tom hakim Firezerin səhhəti ilə bərk maraqlandı, onun barəsində deyilən 
bircə sözü belə nəzərdən qaçırmadı. Bəzən hakimin 
  
1 İyulun 4-də Amerika Birləşmiş Ştatlarında ölkənin müstəqil elan edilməsi gününü 
bayram edirlər. 1776-cı ilədək ABŞ İngiltərənin müstəmləkəsi olmuşdur.
_________________Milli Kitabxana_________________ 
127
  
Ölümünə olan ümidi o qədər artırdı ki, bütün fərqlənmə nişanlarını çıxarıb 
döşünə taxır, güzgünün qabağında özü özündən həzz alırdı. Ancaq, hakimə
arxayın olmaq olmurdu, o gah yaxşılaşır, gah da xarablaşırdı. Nəhayət, xəbər 
çıxdı ki, hakim yaxşılaşır, sonra da dedilər ki, artıq sağalmaq üzrədir. Tom çox 
narazı qaldı, İncidi, o saatca istefaya çıxdı. Hakim isə səhərisi gün ağırlaşdı və
gecə vəfat etdi. Tom özünə söz verdi ki, bundan sonra heç kəsə inanmasın. 
Dəfn mərasimi çox təmtəraqlı oldu: "Gənc içki içməyənlər" həmin 
ınərasimdə elə təntənə ilə iştirak etdilər ki, cəmiyyətin keçmiş üzvü paxıllıqdan 
az qaldı ölə. Bununla belə, Tom azad idi və öz yeganə təsəllisini bunda tapırdı. 
İndi o yenə də papiros çəkib, söyüş söyə bilərdi, ancaq çox təəccüblü idi ki, 
istəmirdi. Bu işin mümkün olması həmin işə onda olan bütün arzu və marağı
söndürürdü. 
Tezliklə Tom, özü belə gözləmədən, hiss etdi ki, arzusunu çəkdiyi yay tətili 
onun üçün əzablıdır, vaxt çox ağir keçir. 
O, gündəlik yazmağa başladı, lakin üç günün ərzində heç bir hadisə baş
vermədi, ona görə də ondan əl çəkməli oldu. 
Şəhərə birinci dəfə olaraq zənci orkestri gəlmişdi. O hamıya böyük təsir 
bağışladı. Tomla Ca Qarper də özlərinə çalğıçı dəstəsi düzəltdilər və iki gün 
xoşbəxt oldular. 
Hətta şanlı 4 iyul günü də o qədər müvəffəqiyyətli olmadı, göydən bərk yağış
tökdüyündən küçələrdə şənlik mərasimi baş tutmadı. 
Şəhərə sirk gəldi. Bundan sonra uşaqlar cırıq palazlardan özlərinə çadır 
düzəldib üç gün sirk oyunu çıxartdılar. Onlar tamaşaya baxmaq üçün gələn hər 
oğlandan üç, hər qızdan isə iki sancaq alırdılar. Nəhayət, sirk də onları
bezikdirdi. 
Hərdənbir oğlanların, qızların axşam müsamirələri olurdu, ancaq bu, o qədər 
gec-gec olurdu ki, müsamirədən sonra, gələn müsamirəyədək arada keçən boş
günlər adama daha da əzablı və sıxıntılı görünürdü. 
Bekki Tetçer yay tətilini keçirmək üçün ata-anasının yanına- Konstantinopola 
getdi, o gedəndən sonra Tom üçün həyat olduqca mənasız və sönük göründü. 
Qətlirı dəhşətli sirri Toma daim əzab verirdi. Yara kimi onun qəlbini 
göynədir, rahatlıq vermirdi. 
Sonra isə Tom qızılca çıxartdı. 
O iki həftə dörd divar arasında yataqda qalaraq dünyada baş verən 
hadisələrdən xəbərsiz oldu. Bərk xəstə olduğundan heç bir şeylə maraq- 
  
_________________Milli Kitabxana_________________ 
128
lanmırdı. Nəhayət, sağalıb ayağa qalxdıqdan sonra addımlarını güclə ata-ata 
şəhərin mərkəzinə gəlib çıxdı və hər şeydə kədərli bir dəyişiklik gördü. Şəhərdə
təkcə yaşlılar deyil, oğlanlar və qızlar da mömin olmuşdular! 
Tom heç olmasa bircə nəfər günahkara rast gəlmək ümidi ilə uzun müddət 
küçələri dolaşdı, lakin hər yerdən məyus qayıtdı. Co Qarperi tövrat oxuyan görüb 
bu cansıxıcı mənzərədən kədərlə üz döndərdi. Sonra Ben Rocersi gördü, məlum 
oldu ki, o da gündə bir zənbil dini kitablarla gedib yoxsullara baş çəkir. Uzun 
müddət axtarandan sonra tapdığı Cim Xolüs isə ona dedi ki, qızılca xəstəliyi 
xəbərdarlıq üçün Allahtaala tərəfindən ona göndərilmişdir. 
Rast gəldiyi oğlanların hər biri Tomun qəlbindəki ağırlığı bir ton artırırdı. O, 
ümidini tamamilə itirdikdən sonra təsəlli almaq üçün Heklberri Finin yanına 
qaçdı, lakin heyhat... Hekdə Tövrat oxuyurdu. Tom tamamilə ruhdan düşərək 
evlərinə gəlib yatağına uzandı və düşündü ki, bu şəhərdə Allahın qəzəbinə keçən 
elə təkcə odur. 
Gecə dəhşətli tufan qopdu, göy guruldadı, ildırım çaxdı, şarhaşar yağış
tökməyə başladı. Tom qorxusundan başını yorğanın altına soxaraq öz ölümünü 
gözləməyə başladı. Bütün bu tufanın, yağışın ona görə qopmuş olduğuna Tom 
zərrə qədər də şübhə etmirdi. O əmin idi ki, Allahı qəzəbləndirmiş, səbrini 
tükəndirmişdir, bu da onun nəticəsidir. O inana bilməzdi kı, bir milçəyi məhv 
etmək üçün toplan işə salıb gurultu-nərilti qoparmaq olar, ancaq onun özütək 
xırda bir cücəni məhv etmək üçün fırtına kimi bahalı vasitənin işə salınması ona 
qeyri-adi görünmürdü. 
Yavaş-yavaş hər şey sakit oldu, tufan öz məqsədinə nail olmadan keçib getdi. 
Tomun ağlına gələn, ilk fikir Allaha şükür etmək və dərhal özünü düzəltmək 
oldu. İkinci fikir isə o oldu ki, gözləsin, bəlkə bir daha tufan qopmayacaq. 
Səhərisi gün yenə də həkimi çağırdılar: Tomun xəstəliyi geri qayıtmışdı. Bu 
dəfə xəstə yatdığı üç həftə ona əbədiyyət kimi göründü. Nəhayət, o sağalıb evdən 
bayıra çıxdıqda sağ qalmış olduğuna bircə tikə də sevinmədi, çünki bilirdi ki, 
artıq tək-tənhadır, nə bir dostu var, nə yoldaşı. O, yorğun-yorğun küçə ilə
gedirkən gördü ki, Cim Xollis başqa uşaqlarla birlikdə quşu boğmuş olduğuna 
görə pişiyi mühakimə edir. Döngəni burulduqda isə o, Co Qarperlə Hek Finnə
rast gəldi, onlar oğurladıqları qovunu yeyirdilər. Yazıqlar! Tom kimi onların da 
xəstəliyi geri qayıtmışdı. 
  
_________________Milli Kitabxana_________________ 
129
İYİRMİ ÜÇÜNCÜ FƏSİL 
TOM MEF POTTERİ XİLAS EDİR 
Nəhayət, ölü şəhərcikdə bir gün canlanma əmələ gəldi, adamlar bir-birinə
dəydi: həkimi öldürən adamın mühakiməsi başlanmışdı. Şəhərdə hamının sözü-
söhbəti ancaq bu haqda idi. Tom bu söhbətlərdən heç cürə yaxa qurtara bilmirdi. 
Qətl haqqındakı hər bir söz onun qəlbini dondurur, vicdanı təmiz olmadığına və
qorxduğuna görə elə bilirdi ki, bu sözləri qəsdən, onu yoxlamaq üçün deyirlər. 
O, başa düşürdü ki, həkimin öldürülməsində onun xəbərdar olduğundan 
şübhələnməyə heç bir əsas yoxdur, bununla belə, həmin danışıqları eşitdikdə
ürəyi sakit ola bilmirdi. Bədəninə üşütmə gəlirdi. O, Heki çəkib xəlvət bir yerə
apardı ki, onunla sərbəst danışa bilsin. Heç olmasa bir-iki kəlmə danışıb ürəyini 
boşaltsa, özü kimi əzaba düçar olan bir adamla dərdini bölüşsə vəziyyəti bir 
qədər yüngülləşərdi. Bundan başqa, o yoxlamaq istəyirdi ki, görsün Hek 
ağzından söz-zad qaçırmayıb ki. 
- Hek, sən bir adama söz-zad deməmisən ki? 
- Nə barədə? 
- Özün bilirsən, nə barədə. 
- Əlbəttə yox. 
- Bir kəlmə də? 
- Vallah, heç bir kəlmə də! Nə üçün xəbər alırsan? 
- Elə-belə, qorxurdum... 
- Bilirsənmi, Tom Soyyer, bu məsələnin üstü açılsaydı biz səninlə bircə gün 
də sağ baş gəzdirə bilməzdik. Özün ki, yaxşı bilirsən. 
Tomun ürəyi bir qədər arxayın oldu. O, azacıq susduqdan sonra dedi: 
- Hek, yeqin ki, səni heç kim bu barədə danışmağa məcbur edə bilməz, elə 
deyilmi? 
- Danışmağa? İstəsən ki, o hindi məni küçük kimi boğub çaya atsın, onda, 
əlbəttə, danışaram. Ancaq elə belədə çətin ağlım kəsir, ağzımdan bir söz çıxa. 
- Elə isə hər şey öz qaydasındadır. Necə ki, ağzımızdan bir söz çixmayıb, heç 
kəsin bizimlə işi olmaz. Ancaq gəl bir də and içək. Hər halda zərəri olmaz. 
- Yaxşı. 
Onlar bir daha əl təntənəli surətdə dəhşətli bir and içdilər. 
  
_________________Milli Kitabxana_________________ 
130
- İndi camaat arasında nə danışıq gedir, Hek? Mən cürbəcür sözlər eşidirəm. 
- Nə danışacaqlar? Elə hamının dilində Mef Potterdir, ayrı bir söz yoxdur. 
Eşidəndə məni tər basır, az qalıram qaçıb bir tərəfdə gizlənəm. 
- Mən də lap sənin kimiyəm. O bədbəxtin işi bitib! Sənin heç ona yazığın 
gəlmirmi? 
- Necə gəlmir? Doğrudur, vecsiz adamdır, ancaq heç kəsi incidən deyil. İşi-
peşəsi balıq tutub satmaq, bir qədər pul əldə elədikdən sonra içib küçələrdə veyl-
veyl gəzməkdir. Axı elə biz hamımız onun kimiyik, hamımız deyəndə, 
keşişlərzadlar hamısı elədir. Ancaq özü pis adam deyil, bir dəfə yeməyə vur-tut 
bircə xırda balığı vardı, onun da yarısını kəsib mənə verdi. Bundan başqa işim 
düz gətirməyəndə həmişə mənə köməyi dəyibdir. 
- Hə, mənim özümə də kömək edib, qarmağını düzəldib, tilovumu bağlayıb. 
Kaş onu birtəhər qaçırda biləydik. 
- Necə qaçırda bilərik! Bir də ki, nə xeyri var, yenə də tutacaqlar. 
- Elədir, tutmasına tutacaqlar. Ancaq müqəssir olmadığı bir iş üstündə onu o 
qədər söydüklərini eşidəndə adamın bağrı çatlayır. 
- Mən də dözə bilmirəm, Tom. Aman Allah, bilsən necə də asıb-kəsirlər! 
Deyirlər ki, Yer üzündə onun kimi cani olmayıb, beləsini çoxdan asmaq lazım 
idi... Nə bilim nələr danışmırlar... 
- Bəli, elə hey danışıq gedir. Bir də mən eşitmişəm ki, Mef Potteri 
həbsxanadan buraxsalar camaat onu mühakiməsiz öldürəcək. 
- Elə də olacaq, lap yəqin. 
Uşaqlar uzun-uzadı danışdılar, ancaq bununla ürəkləri sakit olmadı. Qaranlıq 
düşən kimi onlar düzənlikdəki balaca həbsxananın ətrafında gəzişməyə
başladılar. Bəlkə də onlarda tutqun bir ümid var idi ki, bütün bu dolaşıqlığı
aradan qaldıra biləcək xoşbəxt bir təsadüf baş verəcəkdir. Lakin heç bir hadisə
baş vermədi, görünür nə mələklər, nə hurilər bədbəxt dustağın halı ilə
maraqlanmırdılar. 
Uşaqlar bir neçə dəfə etdikləri işi bir də təkrar etdilər: onlar barmaqlığın 
arasından Potlerə tütün və kibrit verdilər. O, aşağı mərtəbədə idi, keşiyini çəkən 
də yox idi. 
Belə hədiyyələr üçün Potter təşəkkür etməyə başladıqda uşaqlar həmişə
vicdan əzabı çəkərdilər, bu dəfə isə onlar həmişəkindən daha artıq xəcalət 
çəkdilər. Potter sözə başladıqda onlar özlərini ən qorxaq və xain adam kimi hiss 
etdilər. 
  
_________________Milli Kitabxana_________________ 
131
Potter deyirdi: 
- Uşaqlar, siz çox mehribansız, şəhərdə hamıdan artıq mənə siz mərhəmət 
göstərmisiniz! Bu mənim heç bir zaman yadımdan çıxmaz. Elə hey öz-özünə
deyirəm: "Şəhərdə bir elə uşağın çərpələngini, qarmağını təmir eləmişəm, çətin 
işlərinə kömək eləmişəm, balıq ovlamaq üçün yaxşı yerləri onlara göstərmişəm, 
dostluq eləmişəm, ancaq bu dar gündə onların hamısı yazıq qoca Mefi atmışdır. 
Bu pis gündə mənim dadıma çatan ancaq Tom və Hekdir. Onlar məni 
unutmamışlar, öz-özümə deyirəm ki, heç mən də onları unutmayacağam! Hə, 
uşaqlar, mən yamanca iş tutdum! O vaxt sərxoş olmuşam, başım dumanlı olub, 
yoxsa ki, belə iş tutmazdım. İndi bununçün məni asacaqlar, haqlıdırlar, nə demək 
olar. Bəzən deyirəm ki, bəlkə də elə bu yaxşıdır. Axır ki... Sizin qanınızı
qaraltmaq istəmirəm, axı mənimlə dostluq etmisiniz. Ancaq, uşaqlar, məndən 
sizə nəsihət olsun: həbsə düşmək istəmirsinizsə ömründə dilinizə içki 
vurmayın... Bir balaca dala çəkilin - bax, belə. İnsana bədbəxtlik üz verəndə
yaxşı dostu yaxında görmək bilsəniz nə qədər xoşdur. Axı sizdən başqa mənim 
yanıma gələn yoxdur. Mehriban dostlar, mehriban, mərhəmətli uşaqlar. Bir-
birimizin çiyninə çıxın ki, mən sizə toxuna bilim. Bax, belə. Əlimi sıxın, sizin 
əliniz kiçikdir, barmaqlığın arasından keçər, amma mənimki böyükdür, keçmir. 
Bu balaca, bu zəif əllər bədbəxt Mef Potterə nə qədər kömək edirlər! 
Bacarsaydılar, yəqin ki, daha böyük köməklik edərdilər. 
Tom evlərinə çox bikef qayıtdı və o gecə qorxulu yuxular gördü. Səhərisi gün 
o, məhkəmə binasının ətrafında dolaşırdı. Onu elə bil ki, salona dartırdılar, lakin 
böyük çətinliklə özünü saxlayırdı. Hek də Tom kimi həyəcan keçirirdi. Uşaqlar 
mümkün qədər bir-birlərindən qaçmağa çalışırdılar, lakin anlaşılmaz bir qüvvə
onları yaxınlaşdırırdı. Məhkəmə salonundan bir adam çıxdıqda Tom qulaqlarını
şəkləyirdi ki, görsün nə deyəcəklər, lakin hər dəfə pis xəbərlər eşidirdi, bədbəxt 
Potterin bogazına keçirilən ilgək get-gedə daralırdı... İkinci günün axırında hamı
danışırdı ki, hindi Co öz sözünün üstündə möhkəm durur, məhkəmənin nə qərar 
çıxaracağına şübhə ola bilməz. 
Həmin gecə Tom evlərinə çox gec qayıdıb pəncərədən içəri girdi. O, bərk 
həyəcanlı idi. Bir neçə saat onun gözlərinə yuxu getmədi. Səhərisi gün hamı
məhkəmə binasının qabağına toplaşmışdı. Zal ağzınadək adamla dolu idi. Çox 
gözləmək lazım gəlmədi. Nəhayət, məhkəmə üzvləri bir-bir çıxıb öz yerlərini 
tutdular. Bir azdan əldən düşmüş bəd- 
  
_________________Milli Kitabxana_________________ 
132
bəxt Potteri qolları qandallı gətirib elə yerdə oturtdular ki, hamı onu görə bilsin. 
Həmişəki kimi özünü tox tutmuş olan hindi Conu da hər tərəfdən görmək olurdu. 
Yenə də sükut çökdü. Nəhayət, hakim gəldi, şərif məhkəməni açıq elan etdi. 
Həmişə olduğu kimi vəkillər yenə də öz aralarında pıçıldaşmağa, kağızları
varaqlamağa başladılar. Bütün bu xırda işlər görülüb qurtarana kimi zalda 
təntənəli bir sükut hökm sürürdü. Hamı intizarda idi. 
Şahidi çağırdılar. O, təsdiq etdi ki, qətl baş verən günü Mef Potteri çayda əl-
üzünü yuduğunu və o saatca da qaçdığını görmüşdür. Prokuror bir neçə sual 
verdikdən sonra vəkilə dedi: 
- Şahidi dindirin. 
Vəkil: 
- Mənim sualım yoxdur, - dedikdə müttəhim bir dəqiqəliyə başını yuxarı 
qaldırıb, sonra o saatca da aşağı saldı. 
İkinci şahid göstərdi ki, bıçaq meyitin yanından tapılmışdır. Prokuror təkrar 
etdi: 
- Şahidi danışdırın. 
- Mənim sualım yoxdur, - deyə Potterin vəkili cavab verdi. 
Üçüncü şahid and içərək, hamin bıçağı Potterdə dəfələrlə görmüş olduğunu 
bildirdi. 
- Şahidi danışdırın. 
Potterin vəkili yenə də heç bir sual vermək istəmədi. Camaatın sifətində 
narazılıq əlaməti gözə çarpırdı. Doğrudanmı vəkil müdafiə etdiyi şəxsin həyatını
xilas etmək üçün heç bir səy göstərməyəcəkdir? 
Bir neçə şahid təsdiq etdi ki, Potteri hadisə yerinə gətirdikdə o özünü çox 
şübhəli aparmışdı. Onları da sorğu-sualsız yola saldılar. 
Mötəbər şahidlər qəbiristanda baş verən hadisəni ətraflı surətdə danışıb 
Potterin təqsirini əsaslandırdılar, lakin vəkil həmin şahidlərdən birinə də sual 
vermədi. Camaat arasında narazılıq bildirən boğuq bir uğultu qopdu. Hakim 
zaldakıları məzəmmətləyib sakit etdi. Bundan sonra prokuror dedi: 
- Tamamilə mötəbər şahidlərin and içərək verdikləri ifadə əsasında biz yəqin 
etdik ki, bu dəhşətli cinayət hazırda müttəhimlər skamyasında oturmuş bədbəxt 
tərəfindən baş vermişdir. Biz işi sübuta yetirilmiş hesab edirik. 
Bədbəxt Potterin sinəsindən bir inilti qopdu; o, əlləri ilə üzünü tutaraq 
məhkəmə zalının ağır sükutunda irəliyə, geriyə yırğalanmağa  
  
_________________Milli Kitabxana_________________ 
133
başladı. Hətta kişilər belə mütəəssir oldular, qadmlar isə Potterin halıııa acıyaraq 
ağlayırdılar. Bu zaman vəkil yerindən qalxaraq dedi: 
-Möhtərəm hakim, iclasın əvvəlində mən isbat etməyə çalışırdım ki, müdafiə
etdiyim şəxs bu dəhşətli cinayəti sərxoşluq nəticəsində, şüursuz olaraq etmişdir. 
İndi isə mən fikrimi dəyişirəm, ona görə də buna istinad etməyəcəyəm. - O, 
üzünü xidmətçiyə tutaraq dedi: 
- Tom Soyyeri bura çağırın! 
Potter də daxil olmaqla hamının üzündə böyük heyrət göründü. Bütün gözlər 
böyük maraqla, öz yerindən durub şahidlər skamyasında əyləşən Toma dikildi. 
O, qorxusundan özünü tamamilə itirmişdi. Toma and içdirdilər. 
- Tomas Soyyer, iyunun on yeddisində, gecəyarısına yaxın siz haradaydınız? 
Tom hindi Conun daşa dönmüş sifətinə baxdı, dili tutuldu. 
Zalda əyləşənlər nəfəslərini içəri çəkərək diqqətlə qulaq asırdılar. Tom bir 
kəlmə də danışa bilmirdi. Ancaq bir qədərdən sonra o, cəsarətini toplayıb elə
yavaşcadan dilləndi ki, birinci cərgədə oturanlar onun səsini güclə eşidə bildilər: 
- Qəbiristanda. 
- Zəhmət çəkin bir az hündürdən danışın! Qorxmayın. Demək siz... 
- Qəbiristanda idim. 
Hindi Conun üzündə istehzalı bir təbəssüm gözə çarpdı. 
- Siz Vilyamsın qəbrinin yaxınlığındaydınzmı? 
- Bəli, cənab. 
- Nağıl edin. Ancaq mümkünsə bir az hündürdən. Qəbirlə aranız nə qədər 
olardı? 
- Buradan sizin yanınıza qədər. 
- Siz bir yerdə gizlənmişdiniz, ya yox? 
- Bəli, gizlənmişdim. 
- Harada? 
- Qəbrin yanındakı qarağacların dalında. 
Hindi Co xəfifcə diksindi. 
- Yanında adam var idi? 
- Bəli, cənab, mən ora... 
- Dayanın, bir dəqiqə dayanın. Zəhmət çəkib yoldaşınızın adını deməyin. 
Lazım gəldikdə biz onu çağıracağıq. Özünüzlə oraya bir şey aparmışdınızmı? 
  
_________________Milli Kitabxana_________________ 
134
Tom tərəddüd etdi, utandığı üzündən məlum olurdu. 
- Danışın, oğlum, utanmayın. Həqiqət adamın başını aşağı etməz. 
Siz özünüzlə nə aparmışdınız? 
- Bircə... ölü pişik. 
Salonda gülüşmə qopdu, hakim camaatı sakit etdi. 
- Biz həmin pişiyin skeletini burada təqdim edərik. İndi isə, mənim balam, 
qorxmayın, nə görmüsünüzcə bircə-bircə hamısını bizə nağıl edin. 
Tom nağıl etməyə başladı. Əvvəlcə onun dili dolaşırdı, lakin get-gedə
ürəkləndi, sərbəst danışmağa başladı. Bir azdan sonra zalda Tomun səsindən 
başqa heç nə eşidilmirdi. Hamının gözü ona dikilmişdi; camaat nəfəsini içəri 
çəkərək qorxunc hekayətə qulaq asır, Tomun bircə kəlməsini belə nəzərdən 
qaçırmırdı. Tom aşağıdakı sözləri dedikdə camaatın həyəcanı həddini aşdı: 
-...Doktor taxta ilə Mef Potteri vurub yıxdıqda, hindi Co bıçağı qapıb 
doktorun sinəsinə... 
Şarapp! Hindi Co, onu tutmaq istəyənləri kənara itələyərək ildırım sürətilə
pəncərədən atılıb bir anda gözdən itdi. 
İYİRMİ DÖRDÜNCÜ FƏSİL 
BAŞIBƏLALI QƏHRƏMAN 
Tom yenə də əsl qəhrəman kimi məşhurlaşdı. Böyüklər onunla fəxr edir, 
yaşıdları isə paxıllığını çəkirdilər. Onun adı hətta mətbuat səhifələrinə düşdü, 
şəhər qəzeti onun tərifini aləmə yaymışdı. Bəziləri hətta əmin idilər ki, əgər onu 
aşmasalar gələcəkdə prezident olacaq. 
Raybaray və sadəlövh camaat Mef Potteri öz ağuşuna alıb vaxtilə məzəmmət 
etdikləri qədər, indi də ona nəvaziş göstərirdi. Lakin belə bir hərəkət camaatı
yaxşı tərəfdən qələmə verir, buna görə də onları pisləmək olmaz. 
Tom öz günlərini olduqca şən və fərəhli keçirirdi, lakin gecələr qorxudan 
gözünə yuxu getmirdi. Hindi Co həmişə onun gözlərinin qabağına gəlir, acıqlı və
hədələyici nəzərlərlə ona baxırdı. Qaranlıq düşəndən sonra nəyin bahasına olur 
olsun Tomu evdən bayıra çıxarmaq olmazdı. 
Bədbəxt Hek də qorxusundan nə edəcəyini bilmirdi, çünki Tom məhkəmədən 
bir gün əvvəl bütün əhvalatı açıb vəkilə danışmışdı. Hek bərk qorxurdu ki, bu 
işdə onun da iştirakı olduğu birdən aşkara çıxar, 
  
_________________Milli Kitabxana_________________ 
135
halbuki, Conun qaçması Heki məhkəmədə ifadə vermək kimi əzablı işdən xilas 
etmişdi. 
Vəkil zavallıya söz vermişdi ki, bu işlərin hamısını gizli saxlayacaqdır, lakin 
buna inanmaq olardımı? Vicdan əzabı gecə Tomu çəkib vəkilin evinə gətirdikdən 
və orada olan qorxunc anda baxmayaraq onu qətlin dəhşətli sirrini açmağa 
məcbur etdikdən sonra Hekin bəşəriyyətə olan inami kökündən sarsılmışdı. 
Tom gündüzlər Mef Potterin təşəkkürlərini eşitdikdə həqiqəti söyləmiş
olduğuna sevinir, gecələr isə ağzını möhkəm saxlaya bilmədiyinə peşman olaraq 
öz-özünü danlayırdı. 
Tom galı Conun heç bir zaman tutulmayacağından, gah da tutulacağından 
qorxurdu. O yaxşı bilirdi ki, yalnız Co öldükdən və onun meyitini öz gözləri ilə
gördükdən sonra rahat nəfəs ala biləcəkdir. 
Conu tutmaq üçün mükafat təyin edilmişdi. Hər yeri gəzdilər, lakin Conu 
tapa bilmədilər. Sent-Luisdən hər şeyi bilən, böyük işlərdə məharət göstərən bir 
xəfiyyəçi gəldi. O, hər tərəfi gəzdi, axtarış apardı, nəhayət, bu sənətdən olan 
adamlar arasında qəbul olunduğu tək başını bulayaraq dərin mənalı bir tövrlə
bildirdi ki, parlaq müvəffəqiyyətlər əldə etmişdir. Sadəcə deyilərsə, canının 
"izinə düşmüşdür". Ancaq adanı öldürmək üstündə "izi" boğazlayıb dar 
ağacından asmaq olmazdı. Xəfiyyəçi çıxıb getdikdən sonra Tomun vəziyyəti 
azca da olsa dəyişmədi; o, əvvəlki kimi yenə də özünü təhlükədə hiss edirdi. 
Günlər ağır-ağır gəlib keçir, uşaqlar onlara əzab verən təhlükəni yavaş-yavaş
unudurdular. 
İYİRMİ BEŞİNCİ FƏSİL 
XƏZİNƏ AXTARIŞI 
Hər bir əsl oğlan uşağı öz həyatında bir gün gizli xəzinə axtarıb tapmaq 
arzusu ilə alışıb yanır. Günlərin bir günü Tom da belə bir arzuya düşdü. O, Co 
Qarperi axtarmağa getdi, lakin tapa bilmədi. Ben Rocersin yanına qaçdı, o da 
balıq tutmağa getmişdi. Təsadüfən Qanlı Əl - Hek Finn ona rast gəldi. Hek də işə
yarayardı. Tom onu xəlvəti bir yerə çəkib öz planını danışdı. Hek razı idi. O, 
əyləncə vəd edən və pul tələb etməyən hər hansı bir təşəbbüsdə iştirak etməyə
hər zaman hazır idi. Hərçənd deyirlər vaxt qızıldır - bunun Hekə dəxli yoxdu, 
çünki onun o qədər boş vaxtı olurdu ki, haraya sərf edəcəyini bilmirdi. Hek 
soruşdu: 
_________________Milli Kitabxana_________________ 
136
- Biz haranı qazacağıq? 
- Haranı kefimiz istəsə. 
- Məgər xəzinəni hara oldu basdırırlar? 
- Elə iş də orasındadır ki, hər yerdə basdırmırlar. Xəlvət yerlərdə - bəzən 
adada, bəzən köhnə sandıqda, qurumuş bir ağacın altında basdırırlar, elə edirlər 
ki, gecənin tən yarısı ay işığında ağacın gövdəsi həmin yerə kölgə salsın; çox 
vaxt isə cin-şəyatin dolaşan xaraba evlərdə, döşəmənin altında basdırırlar. 
- Kim basdırır? 
- Kim basdıracaq, quldurlar. Səncə bazargünü məktəbinin müəllimləri 
basdırmalıdırlar? 
- Mən nə bilim. Mənim xəzinəm olsaydı, heç vaxt basdırmazdım, pullarımı 
xərcləyib kef edərdim. 
- Mən də. Ancaq quldurlar başqa cür edirlər. Həmişə xəzinəni basdırırlar, 
eləcə də qalır. 
- Bəs sonra onun dalınca gəlmirlər? 
- Elə hey hazırlaşırlar gəlsinlər, macalları olmur, sonra isə ya nişanladıqları 
yeri itirirlər, ya da özləri ölüb gedirlər. Xəzinə uzun müddət yer altında qalır, pas 
atır; sonra birisi köhnə, saralmış bir kağız tapır ki, həmin kağızda xəzinəni hansı
nişanələr əsasında tapmağın mümkün olduğu yazılmış olur. Bir həftə də vaxt 
lazımdır ki, həmin kağızı oxuyub birtəhər baş çıxardasan, çünki orada yazı
yerinə müxtəlif işarələr və heroqliflər olur. 
- Hero...Nə dedin? 
- Heroqliflər - bir cürə əyri-üyrü işarələrdir, baxanda deyərsən bu nədir... 
- Səndə elə bir kağız olarmı, Tom? 
- Yox. 
- Bəs sən xəzinə gizlədilən yeri nişanəsiz necə tapacaqsan? 
- Nişanə mənim nəyimə lazımdır? Xəzinə həmişə xaraba evlərdə, yaxud 
adada, ya da ki, quruyub təkcə gövdəsi qalmış çürük bir ağacın dibində olur. Biz 
Cekson adasında bir neçə yeri qazımışıq, yenə də gedib qazarıq. Çayın o tayında 
xaraba bir ev var, çürümüş ağacların da ki, sayı-hesabı yoxdur. 
- Elə hər ağacın dibində xəzinə var? 
- Sən nə danışırsan! Əlbəttə, yox. 
- Bəs sən nə biləcəksən ki, hansının altını qazmaq lazımdır? 
- Növbə ilə hamısının. 
  
_________________Milli Kitabxana_________________ 
137
- Onda gərək bütün yayı yer qazaq. 
- Nə olsun ki? Bir də görəcəksən ki, içində yüzlərlə dollar olan pas atmış bir 
mis qazan çıxdı və ya brilyantlarla dolu çürümüş, paslanmış bir sandıqça tapdın! 
Onda necə? 
Hekin gözləri işıldadı: 
- Qiyamət olar! Daha bundan yaxşı nə ola bilər. Sən yüz dolları mənə ver, 
brilyant lazım deyil. 
-Yaxşı! Ancaq elə bilmə ki, brilyantlar qiymətsiz şeydir. Eləsi var ki, qiyməti iyirmi 
dollardır, ən ucuzunun qiyməti bir dollardır. 
- Yox əşi? Ola bilməz! 
- Kimdən soruşsan sənə deyər. Hek, bəyəm sən ömründə brilyant görməmisən? 
- Yadıma gəlmir. 
- Krallarda yığın-yığın olur. 
- Mənim heç kral tanışım da yoxdur. 
- Əgər Avropaya yolun düşsə hər addımbaşı qabağına kral çıxar. 
Küçələrdə atıla-atıla gəzirlər. 
- Lap elə doğrudan atılırlar? 
- Uf Allah! Əlbəttə, yox. 
- Bəs niyə deyirsən? 
- Sən də nə düşmüsən üstümə, elə-belə dedim də. Niyə atılacaqlar! Bunu ona görə 
dedim ki, orada kral olduqca çoxdur. İtə də daş atırsan krala dəyir. Kaftar qozbel Riçard1
kimilərinə! 
- Riçard? Bəs familiyası necədir? 
- Familiyası-zadı yoxdur. Ümumiyyətlə, krallarda familiya olmur. 
- Yox əşi? 
- Bəli,bəli! 
- Nə deyirik, indi ki, elə xoşlarına gəlir qoy olmasın. Bir halda ki, zəncilər kimi 
onların da familiyası yoxdur, mən heç kral olmaq istəməzdim. Yaxşısı budur sən mənə de 
görüm əvvəlcə haranı qazmağa başlayacaqsan? 
- Hələ bilmirəm. Gəl əvvəlcə çayın o tayındakı təpədəki quru ağacın altını qazaq! 
- Yaxşı. 
Onlar paslı bir külüng və bel götürüb çaydan o yana üç mil yol getdilər. Onlar 
təngnəfəs və pörtmüş halda həmin yerə gəlib çatdılar və dinclərini almaq üçün qarağacın 
kölgəsinə uzanıb papiros çəkməyə başladılar. 
  
1 Qozbel Riçard - XV əsrdə yaşamış ingilis kralı III Riçard
_________________Milli Kitabxana_________________ 
138
Tom dedi: 
- Bax, əsl həyat buna deyərəm! 
- Bəs necə! 
- Bura bax, Hek, əgər biz xəzinə tapsaq sən öz payını nəyə xərcləyəcəksən? 
- Hər gün özümçün qoğal alacağam, qazlı su içəcəyəm, hər dəfə sirk gələndə 
tamaşaya baxmağa da gedəcəyəm. Sən mənimçün narahat olma, lap yaxşı
dolanacağam. 
- Pul yığmaq fikrin yoxdur ki? 
- Pul yığmaq? Bu mənim nəyimə lazımdır? 
- Bəs necə, adam gərək qara günü üçün dala bir şey ata. 
- Bunun mənası yoxdur! Əgər özüm xərcləməsəm, atam qayıdıb gələndə 
hamısını ələ keçirəcək, ondan sonra al görüm necə alarsan. 
Tom, bəs son öz payını nəyə xərcləyəcəksən? 
- Mən özümçün təzə baraban, doğruçu qılınc, qırmızı qalstuk, buldoq küçüyü 
alacağam, sonra da evlənəcəyəm. 
- Evlənəcəksən? 
- Bəli. 
- Tom, sən deyəsən lap sarsaqlamısan. 
-Gör evlənirəm, ya yox. 
-Bundan yaxşı şey fikirləşə bilmədin? Lap elə mənim ata-anamı götürək. 
İşləri-peşələri gecə-gündüz dalaşmaq, bir-birini döymək idi. 
Lap yaxşı yadımdadır. 
- Eybi yoxdur. Mən evlənmək istədiyim qız dalaşmayacaq. 
- Əşi, onların hamısı bir yuvanın quşudur. İşləri-peşələri dalaşmaqdır. Sən 
əvvəlcə yaxşı-yaxşı fikirləş. Yəqin fikirləş. O qızcığazın adı nədir? 
- O, qızcığaz deyil, qızdır. 
- Məncə bunun fərqi yoxdur: bəziləri qızcığaz deyir, bəziləri qız. Elə ikisi də 
bir şeydir. Hər halda de görək adı nədir? 
- Sənə deyərəm, ancaq indi yox. 
- Yaxşı, öz işindir, demirsən demə. Ancaq sən evlənəndən sonar mən lap tək 
qalacağam. 
- Yox, qalmazsan. Sən də mənimlə yaşayacaqsan. Daha dincəldiyimiz 
kifayətdir, gedək qazaq. 
  
_________________Milli Kitabxana_________________ 
139
Onlar tər tökə-tökə yarım saata qədər işlədilər. Heç bir nəticəsi olmadı. 
Yarım saat da işlədilər. Yenə də bir şey çıxmadı. Hek dedi: 
- Görəsən onlar xəzinəni həmişə belə dərində basdırırlar? 
- Dərində basdıran vaxtları da olur. Arabir. Məncə biz səhv qazırıq. Onlar 
başqa bir yer seçib, yenidən qazmağa başladılar. İndi iş ağır-ağır gedirdi. Ancaq 
xeyli qazmışdılar. Bir müddət dinməzcə işlədilər, axırda Hek belə söykənərək, 
əli ilə alnındakı təri sildi və soruşdu: 
- Bundan sonra haranı qazmaq fikrindəsən? 
- Gəl Kardif dağına qalxaq, xanım Duqlasın evinin dal tərəfindəki çürük 
ağacın altını qazaq. 
- Nə olar, mən bilən biz bir şey itirmirik, gedək. Xanım Duqlas xəzinəmizi 
əlimizdən almaz ki? Axı ağac onun sahəsindədir. 
- Alar a! Hünəri var yaxın gəlsin. Yeri kim qazıbsa, xəzinə də onundur. 
Kimin sahəsi olmağının fərqi yoxdur. 
Hek sakit oldu. Onlar təzə yerə yollandılar, iş yenidən davam etdi. Bir 
müddətdən sonra Hek dedi: 
- Ay səni zəhrimara qalasan, deyəsən yenə də düz qazmırıq! Necə bilirsən? 
- Qəribə işdir, Hek. Heç bir şey anlaya bilmirəm. Bəzən elə olur ki, ifritələr 
də adama mane olurlar. Deyirəm bəlkə elə buna görə biz bir şey tapa bilmirik? 
- Sən də lap ağ elədin, günün günortaçağı ifritə nə gəzir! Onlar gündüz bir 
şey edə bilməzlər. 
- Orası elədir. Bu heç ağlıma gəlməyib. Aha, yadıma düşdü. Biz lap 
qanmazıq! Əvvəlcə gərək öyrənəsən ki, gecəyarısı ağacın kötüyü haraya kölgə
salır; ondan sonra başlayıb həmin yeri qazasan. 
- Belə çıxır ki, biz bütün günü boş-boşuna çalışıb hədər yerə zəhmət 
çəkmişik! Tfu, bir də gərək gecənin yarısı durub buraya gələk! Bu qədər yolu! 
Sən gecə evdən çıxa bilərsənmi? 
- Hə, əlbəttə! Yox, necə olursa olsun bu gecə qazmaq lazımdır, yoxsa birisi 
bu çalaları görüb duyuq düşər, özü başlayar qazmağa. 
- Zərər yoxdur, mən gecə miyoldaram, sən çıxarsan. 
- Yaxşı. Gəl beli, külüngü kolda gizlədək. 
Uşaqlar gecə təyin etdikləri vaxta yenə ağacın altına gəldilər. Onlar kölgədə 
oturub gözləməyə başladılar. Gecədən xeyli keçmişdi. Bu ucqar yer haqqında lap 
qədimlərdən bəri pis danışıqlar gedirdi. Yarpaqların xışıltısı ruhların 
səsləşməsini xatırladır, qaranlıq künc-bucaqlardakı köl- 
  
_________________Milli Kitabxana_________________ 
140
gələr kabus tək görünürdü. Haradansa uzaqlardan boğuq it hürməsi eşidildi. 
Bayquş da öz mənhus səsi ilə ona cavab verdi. 
Uşaqlar çox az danışırdılar, gecənin bu təmtərağı onlara təsir etmişdi. 
Çox keçmədən onlar öz aralarında qət etdilər ki, artıq gecə yarı olmuşdur; 
kölgənin haraya düşdüyünü nişanlayıb qazmağa başladılar. Ümid onları
ruhlandırırdı. İşə olan maraqları get-gedə artır, onlar daha böyük səylə
işləyirdilər. Çala get-gedə dərinləşirdi; hər dəfə bel bir şeyə dəyib cingildədikdə 
uşaqlar əvvəlcə sevinir, sonra isə heç bir şey olmadığını görüb peşman olurdular. 
Nəhayət, Tom dedi: 
- Nahaq yerə bu qədər zəhmət çəkirik, Hek, yeri düz tapmamışıq. 
- Necə yəni düz tapmamışıq! Axı kölgə düz elə buraya düşmüşdü. 
- Kölgə düşdüyünü bilirəm, ancaq məsələ bunda deyil. 
- Bəs nədədir? 
- Ondadır ki, biz vaxtı düzgün təyin edə bilməmişik. Ya çox tez başlamışıq, 
ya da ki, lap gec. 
Hek bəli yerə atdı. 
- Elədir ki var, - dedi. - Bəla da elə burasındadır. Bu çaladan da əl 
götürməliyik. Vaxtı düzgün təyin etmək heç cürə mümkün deyildir, bir də ki, 
adam qorxur: ətrafımızda ruhlar, ifritələr dolaşır. Arxamda kiminsə durmuş
olduğunu elə hey hiss edirəm, ancaq dönüb baxmağa qorxuram. Nə bilim, bəlkə
qabağımda da birisi dayanıb fürsət gözləyir. 
Bura gələn dəqiqədən bəri qorxudan bədənim tir-tir əsir. 
- Hek, mən də elə sən gündəyəm. Bilirsənmi, yerə pul basdıranda həmişə 
üstündən bir meyit uzadırlar ki, xəzinənin keşiyini çəksin. 
- Aman Allah! 
- Hə, hə. Mən bunu çox adamdan eşitmişəm. 
- Tom, ölülər olan yerləri qazmağımız mənim xoşuma gəlmir. 
Bilirsənmi, onlarla zarafat olmaz. 
- Onları narahat etmək heç mənim də xoşuma gəlmir. Bir də gördün ki, 
çaladan bir kəllə qalxıb sənə bir söz dedi. 
- Qoy görək, Tom! Adam onsuz da qorxur. 
- Bəs qorxmaz, Hek! Adamın canına üşütmə düşür. 
- Tom, gəlsənə buradan da əl çəkib başqa bir yeri qazmağa başlayaq. 
- Nə deyirəm, lap yaxşı olar. 
- Haranı qazaq? 
Tom bir qədər fikirləşib sonra dedi: 
- Bax, o xaraba evə gedək, orda cin-şəyatin olur. 
  
_________________Milli Kitabxana_________________ 
141
-Yox, qoy rədd olsun, belə evlərdən xoşum gəlmir, ölüdən də qorxuludur. 
Ölü, çox olsa başını qaldırıb bir söz deyəcək – qurtarıb gedəcək, daha kəfən 
əynində cin kimi sənin dalınca gəzməyəcək, durduğun yerdə başının üstünü 
kəsdirib dişlərini xırçıldatmayacaq. Mən buna dözə bilmərəm, Tom, buna heç 
kəs dözməz. 
- Doğrudur. Ancaq orası da var ki, cinlər yalnız gecələr gəzirlər. Gündüzlər 
qazsaq, onlar bizə mane olmazlar. 
- Tutaq ki, elədir. Ancaq sənin xəbərin varmı ki, bu evin yanından nə gecə, nə 
də gündüz keçən olur? 
- Orada kimi isə öldürüblər, ona görə də onun yanından keçməyi camaat 
xoşlamır. Yoxsa ki, mən elə bir şey hiss eləməmişəm, yalnız gecələr pəncərələrin 
altında görürsən ki, göy işıqlar titrəşir. 
- O yerdə ki, göy işıq titrəyir, orada cin mütləq olar. Aydındırmı? 
Özün bilirsən ki, onlardan başqa heç kəsə göy işıq lazım deyil. 
- Hə, doğru deyirsən. Ancaq gündüzlər onlar onsuz da görünmürlər, daha biz 
nədən qorxuruq? 
- Yaxşı. Madam ki, istəyirsən, nə deyirəm, gedək oranı da qazaq, ancaq çox 
qorxulu işdir. 
Bu zaman onlar dağdan enirdilər. Aşağıda, ay işığına qərq olmuş düzənlikdə
"cinlər dolaşan ev" tənha gözə çarpırdı. Onun barısı çoxdan sökülmüş, ətrafını
alaq otları basmış, bacası batmış, pəncərələri sınıb dağılmış, taxtapuşunun bir 
böyrü yatmışdı. Uşaqlar uzun müddət gözlərini qaralmaqda olan pəncərə
yerlərinə zillədilər ki, göy işıqların səyrişməsini görsünlər. Sonra vaxtın gecliyini 
və qorxulu yerlərdən keçdiklərini nəzərə alaraq yavaşcadan danışa-danışa sağa 
buruldular ki, xaraba evdə mümkün qədər uzaqlaşsınlar. Onlar Kardif dağının o 
biri tərəfi ilə meşədən keçərək evlərinə qayıtdılar. 
İYİRMİ ALTINCI FƏSİL 
YENƏ DƏ HİNDİ CO 
Səhərisi gün günortaya yaxın uşaqlar qurumuş ağacın yanına qayıtdılar, onlar 
gizlətdikləri beli, külüngü götürməli idilər. Tom, özünü cinlər dolaşan xaraba evə
tez salmağa tələsirdi. O qədər könlü olmasa da, Hek də oraya can atırdı. O birdən 
soruşdu: 
- Bura bax, Tom, bu gün nə günüdür? 
  
_________________Milli Kitabxana_________________ 
142
Tom o saatca ürəyində həftənin bütün günlərini bir-bir saydı və birdən 
gözləri kəlləsinə çıxmış halda dedi: 
-Vay! Bu mənim ağlıma gəlməyib, Hek! 
- Heç mənim də. Birdən burada yadıma düşdü ki, bu gün cümədir. 
- Ay səni zəhrimara qalasan! Cümənin günü biz bu işə başlasaydıq işimiz 
bitmiş olardı. 
- Nə danışırsan, evimiz yıxılardı. Bəlkə də xoşbəxtlik gətirən günlər var, 
ancaq cümə o günlərdən deyil. 
- Bunu axmaq da bilir. Yoxsa elə bilirsən ki, bunu sən kəşf eləmisən! 
- Mən demirəm ki, kəşf eləmişəm. Cümə günü olmağı hələ bir yana, bu gecə 
yuxuma çoxlu siçovul girib. 
- Nə danışırsan! Doğrudan, çox pis yuxudur. Dalaşmırdılar ki?.. 
- Yox. 
- Elədə o qədər də qorxusu yoxdur, Hek. Əgər dalaşmırdılarsa, bu ele belə 
yuxudur. Ancaq, hər halda göz-qulaq olmaq lazımdır. Bu gün biz heç yeri 
qazmayaq, gedək oynayaq. Sən Robin Qud haqqında bir şey eşitmisənmi? 
- Yox. Robin Qud kimdir? 
- Necə yəni kimdir? O, İngiltərənin ən gözəl adamlarından biri olub, özü də 
hamıdan igid idi. Quldurluq edərdi. 
- Nə qiyamət adam imiş! Kaş mən də quldur olaydım. O kimləri soyurdu? 
- Varlı adamları, kralları, şərifləri, yepiskopları. Amma, yoxsullara heç vaxt 
dəyməzdi. Onlarla dost idi. Əlinə keçənləri həmişə yoxsullarlayan bölərdi. 
- Görünür çox yaxşı adam imiş! 
- Bəs necə! O, dünyada hamıdan alicənab bir insan idi, Hek. Sənə deyim ki, 
indi belə adamlar yoxdur. O bir əli ilə İngiltərədə hər kimi istəsəydi döyə bilərdi, 
o mil yarım məsafədə on sentlik xırda pulu abanosdan1 qayırılmış oxla vura 
bilirdi. 
- Abanos nədir? 
- Bilmirəm. Əgər atdığı oxpulun ortasına deyil, qırağına dəysəymiş, uşaq 
kimi oturub ağlarmış, öz-özünü söyərmiş. İndi biz də Robin Qud oyununu 
oynayacağıq, bu ən yaxşı oyundur. Mən səni öyrədərəm. 
- Gəl oynayaq. 
Onlar bütün günü Robin Qud oyunu oynadılar, hərdənbir da kədərlə dönüb 
içərisində cin-şəyatin dolaşan köhnə evə nəzər salır, sabah orada 
  
1 Abanos -ağac adıdır.
_________________Milli Kitabxana_________________ 
143
nə işlər görəcəkləri barədə bir-iki kəlmə danışırdılar. Günəş qərbə tərəf əyilən 
kimi onlar ağacların saldığı uzun kölgələrdən keçərək evlərinə tərəf üz qoydular 
və bir azdan Kardif dağındakı meşədə gözdən itdilər. 
Şənbə günü günortadan bir az sonra uşaqlar yenə də quru ağacın yanına 
gəldilər. Onlar kölgədə oturub papiros çəkdilər və bir qədər laqqırtı vurduqdan 
sonra axırıncı çalanı, heç bir şeyə ümidləri olmadan bir az da qazdılar, çünki 
Tomun dediyinə görə elə hallar məlumdur ki, adamlar qazıblar-qazıblar, 
xəzinəyə cəmisi bir qarış torpaq qalanda işdən əl götürüblər, başqa birisi isə gəlib 
oranı azacıq eşərək həmin xəzinəni tapmışdır. Ancaq bu dəfə onların bəxti 
gətirmədi; beli, külüngü çiyinlərinə alıb getdilər. Onlar gedə-gedə düşünürdülər 
ki, işlərini elə-belə deyil, əsl xəzinə axtaranlara layiq bir vicdanla başa 
çatdırdıqdan sonra o yeri tərk edirlər. 
Onlar xaraba evin yaxınlığına çatdıqda, qızmar günəş altında dərin sükuta 
dalmış bu yerlər onlara elə yiyəsiz, elə qəribə və dəhşətli göründü ki, birdən-birə
içəri girməyə cəsarət etmədilər. Uşaqlar ayaqlarının ucunda ehtiyatla qapıya 
yaxınlaşaraq qorxa-qorxa içəri baxdılar. Onlar döşəmə yerində alaq otları bitən, 
divarlarının suvağı qopub tökülən otağı, kalafa kimi boş pəncərələri, uçub-
tökülmüş ocaq yerini və uçuq pilləkəni gördülər. Hər yerdən tozlu hörümçək toru 
sallanırdı. Ürəkləri bərk döyünə-döyünə, pıçıltı ilə danışa-danışa onlar yavaşca 
içəri girdilər. Qulaqlarını şəkləyərək, gərgin halda ən xırda tıqqıltıya belə fikir 
verirdilər ki, bir hadisə baş versə o saatca qaçıb canlarını qurtarsınlar. 
Çox keçmədən onlar içəriyə alışdılar, qorxuları da keçib getdi! Onlar ətrafa 
maraq və şübhəylə nəzər salır, öz cəsarətlərinə heyran qalır və təəccüb edirdilər. 
Sonra yuxarıda nələr olduğuna baxmaq fikrinə düşdülər. Bu, təhlükə baş
verdikdə qaçıb qurtarmaq imkanını bir qədər çətinləşdirirdi, lakin buna 
baxmayaraq, onlar bir-birlərinə ürək-dirək verərək, nəhayət, beli, külüngü bir 
tərəfə atıb pilləkənlə dırmanmağa başladılar. Yuxarıda da vəziyyət aşağıdakı
kimi idi. Hər tərəf uçub dağılmışdı. Onlar küncdə, çox əsrarəngiz və cəlbedici 
görünüşü olan bir anbar tapdılar. Lakin ümidləri boşa çıxdı: anbarda heç bir şey 
yox idi. İndi onlar tamamilə ürəklənmişdilər, hazırlaşıb aşağı düşmək və işə
başlamaq istəyirdilər ki, birdən... 
- S-s-s! - deyə Tom əlini ağzına apardı. 
Hek qorxusundan sapsarı saralaraq pıçıltı ilə soruşdu: 
- Nə var? 
- S-s-s! Odur bax! Eşidirsənmi? 
  
_________________Milli Kitabxana_________________ 
144
- Hə!.. Aman, tez ol qaçaq! 
- Səssiz! Tərpənmə! Bura gəlirlər, lap qapının ağzındadırlar. 
Uşaqlar yerə sərələnərək qorxudan donub, taxtaların arasındakı deşikdən 
aşağı baxmağa başladılar. 
- Dayandılar... Yox, gəlirlər... Budur, gəldilər! Pıçıldama, Hek, səsini kəs. 
Aman Allah, bircə bu tez qurtaraydı! 
İki nəfər kişi içəri girdi. Bunlardan biri lal-kar qoca ispaniyalı idi - uşaqlar 
onu iki dəfə şəhərdə görmüşdülər, ancaq o biri adamı heç vaxt görməmişdilər. 
"O biri adam" saçları pırtlaşmış, üstü-başı çirkli-paslı, cır-cındırlı bir kişi idi. 
Çox xoşagəlməz sir-sifəti vardı. İspaniyalı plaşa bürünmüşdü. Onun çallaşmış
qalın bakenbardları və yaşıl eynəyi vardı; uzun ağ saçları sombrerosunun 
altından çiyinlərinə tökülmüşdü. Onlar içəri girdikdə "o biri adam" pıçıltıyla 
ispaniyalıya nə isə dedi. Hər ikisi üzü qapıya tərəf yerdə oturub divara 
söykəndilər. "O biri adam" ispaniyalıya elə nə isə deyirdi. O daha ehtiyatla 
danışmırdı, buna görə də dediyi sözləri uşaqlar açıq-aydın eşidirdilər. 
-Yox, mən bu iş barəsində fikirləşmişəm, xoşuma gəlmir. Çox təhlükəlidir. 
"Lal-karın": 
- Təhlükəlidir! - dediyini uşaqlar eşitdikdə lap məəttəl qaldılar. - Vecsizin 
biri, vecsiz! 
Uşaqların bədənini titrətmə tutdu: bu, hindi Conun səsi idi! Aşağıdakı səslər 
bir müddət kəsildi. Sonra Co dedi: 
- Əsl təhlükəli iş o axırıncı idi, nə oldu, gördün ki, salamat qurtardıq? 
- O başqa məsələ! Çayın xeyli yuxarısında idi, yaxınlığında da heç bir ev-eşik 
yox idi. Bir halda ki, bir şey çıxmadı, bizim o işdə əlimiz olduğunu heç kəs 
bilməz. 
- Bura gündüz gəlməyimiz ondan daha qorxuludur, hər kəs bizi görsə o 
saatca başa düşəcək ki, nə isə bir kələyimiz var. 
- Bunu mən də bilirəm. Ancaq nə edək gizlənmək üçün başqa münasib bir yer 
tapa bilmədik. Elə mən də buradan çıxıb getmək istəyirəm. Hələ dünən getmək 
istəyirdim, ancaq bu lənətə gəlmiş uşaqlar dünən bütün günü təpədə olublar, 
oradan da ki, bu ev açıq-aydın görünür. 
"Lənətə gəlmiş uşaqlar" bu sözləri eşidən kimi bədənləri qorxudan yenə
soyuyub buza döndü, ürəkləri yerindən oynadı. Fikirləşdilər ki, nə yaxşı dünən 
cümə günü olduğunu xatırlayıb işi bir gün təxirə salmışlar! 
  
_________________Milli Kitabxana_________________ 
145
Aşağıdakı iki nəfər bağlamalarından yemək çıxarıb qəlyanaltı etməyə
başladılar. Uzun sürən sükutdan sonra hindi Co dedi: 
- Bura bax, dostum, sən çayyuxarı, gəldiyin yerə qayıt. Mən xəbər verənə
qədər orada qalıb məni gözlərsən. Mən də, nə olar-olar, şəhəri bir az da dolanım 
- heç olmasa baxmaq lazımdir, ya yox... Mən hər şeyi ətraflı öyrənib bildikdən 
və yaxşı-yaxşı fikirləşdikdən sonra həmin o qorxulu işə başlarıq. Sonra isə birbaş 
- Texasa! Birlikdə əkilərik. 
Beləcə də qət etdilər. Sonra hər ikisi əsnəməyə başladı, hindi Co dedi: 
-Yuxu üçün ölürəm! Sənin növbəndir, gözətçilik elə mən yatım. O, alaqların 
arasında uzanıb tezliklə xoruldamağa başladı. Yoldaşı iki dəfə onu dümsüklədi, 
hindi səsini kəsdi. Bir azdan gözətçi də mürgüləməyə başladı. Başı get-gedə
əyilib sinəsinə düşdü, çox keçmədi ki, hər ikisi xoruldadı. 
Uşaqlar dərindən və rahat nəfəs aldılar. Tom pıçıltı ilə dedi: 
- Daha vaxtdır, gedək! 
Hek dedi: 
- Mən gedə bilmərəm. Əgər onlar ayılsalar mən qorxudan elə buradaca ölüb 
qalaram. 
Tom təkid edir, Hek isə yumşalmaq bilmirdi. Nəhayət, Tom ehmalca 
yerindən qalxıb təkcə yola düzəldi. Lakin bircə addım atan kimi çürük döşəmə
taxtası elə dəhşətlə cırıldadı ki, Tom yerə sərildi, qorxusundan az qaldı bağrı
çatlaya. İkinci dəfə o belə bir fikrə düşməyə cəsarət etmədi. Uşaqlar uzanıb çox 
ağır-ağır keçən dəqiqələri sayırdılar, sonra onlara elə gəldi ki, vaxt tamamilə
dayandı, əbədiyyət hakim oldu. Lakin bu zaman günəşin qüruba endiyini görüb 
çox sevindilər. 
Nəhayət, səfillərdən birinin xorultusu kəsildi. Hindi Co durub oturdu, o tərəf-
bu tərəfə nəzər saldı, sonra başını sinəsinə əyib yatmış yoldaşına baxaraq istehza 
ilə gülümsündü və ayağı ilə dümsükləyib onu durğuzdu. 
-Bəli də! Belə gözətçiyə söz ola bilməz! Laxşı ki, heç bir hadisə baş
verməmişdir. 
- Ah, mən doğrudanmı yuxuya getmişəm? 
- Deyəsən elə bir şeydir. Yola düşmək vaxtıdır, dostum. Bəs yerdə qalan 
pullarımızı biz nə edəcəyik? 
- Bilmirəm... Bəlkə həmişəki kimi yenə də burada qoyaq?! Cənuba tərəf yola 
düşməmiş onları özümüzlə götürməyin mənası yoxdur. Altı yüz əlli dollarlıq 
gümüş pulu gəzdirmək hər halda zarafat deyil. 
  
_________________Milli Kitabxana_________________ 
146
- Zərər yoxdur, bir dəfə də buraya gəlsək bizə heç bir şey olmaz. 
- Ancaq qabaqlardakı kimi gecə gəlmək lazımdır, bu daha yaxşı olar. 
- Doğrudur, ancaq bilirsənmi nə var, bəlkə o işi yoluna qoymaq hələlik mənə 
mümkün olmadı. Nə bilmək olar, bəlkə bir əngəl baş verdi. 
Bura o qədər də yararlı yer deyil, gəl onu çıxardaq, təzədən əməlli-başlı yer 
qazıb dərinə basdıraq. 
-Yaxşı məsləhətdir! - deyə onun yoldaşı otağın o biri başına gedərək ocaq 
yerindəki yastı daşlardan birini qaldırdı və ordan içərisindən xoş cingilti səsləri 
gələn bir torba çıxartdı. 
O, həmin torbadan iyirmi-otuz dollar özü üçün, bir o qədər də hindi Co üçün 
çıxarıb, torbanı Coya verdi. Bu zaman Co otağın bir küncündə yerə çömbələrək, 
qatlanan bıçaqla torpağı qazıdı. 
Uşaqlar bir an içərisində qorxunu unutdular. Onlar odlu nəzərlərlə hindinin 
hər bir hərəkətinə göz qoyurdular. Yamanca bəxtləri gətirmişdi! Belə bir 
xoşbəxtliyi təsəvvürə belə gətirmək olmazdı! Altı yüz dollar elə böyük 
məbləğdir ki, bununla on uşaq varlana bilər. Bu da xəzinə! özü də hər şey necə
də yerli-yerində oldu, indi daha haranı qazmaq baqqında baş sındırmaq da lazım 
gəlməyəcəkdir! Onlar dəqiqə başı bir-birlərini dümsükləyirdilər. Bu mənalı və
çox anlaşıqlı dürtmələr o deməkdi ki, "hə, indi burada olduğumuza 
sevinirsənmi?". 
Hindi Conun bıçağı nəyəsə toxundu. 
- Oho! - deyə o təəccübləndi. 
Yoldaşı soruşdu: 
- Nə var orda? 
- Çürük taxtadır. Yox, deyəsən yeşikdir. Gəl kömək elə, bu saatca nə 
olduğunu bilərik. Yox, lazım deyil, mən bıçaqla deşik açdım. 
O əlini yeşiyə saldı, sonra çıxararaq dedi: 
- Bir bax: puldur! 
Hər ikisi diqqətlə baxdı. Bu qızıl idi. Səfillərlə bərabər yuxarıdakı uşaqlar da 
həyəcanlanır, onlar da sevinirdilər. Hindi Conun yoldaşı dedi; 
- Biz bu saatca bunu qazıb çıxararıq. Mən küncdə ocağın yanında paslanmış
bir külüng gördüm. 
O, qaçıb beli və külüngü gətirdi. Hindi Co külüngü aldı, şübhəli nəzərlərlə
onu gözdən keçirdi, başını buladı və dodaqaltı nə isə mızıldanaraq yeri qazmağa 
başladı. Bir azdan sandığı çıxartdılar. Bu, o qədər də böyük olmayan, üstünə, 
yanlarına dəmir çəkilmiş bir sandıq idi. Görü- 
  
_________________Milli Kitabxana_________________ 
147
nür əvvəllər çox möhkəm imiş, indisə zaman onu çürütmüşdü. Səfillər bir 
müddət xoşbəxt sükut içərisində sandığa baxdılar. Hindi Co dedi: 
- Dostum, burada min dollarla pul vardır! 
- Deyilənə görə bir yayı buralarda Merrelin quldur dəstəsi dolaşarmış, - deyə 
o birisi səsləndi. 
Hindi Co dedi: 
- Bunu mən də eşitmişəm. Görünür bunu elə onlar basdırıblar. 
- İndi sənin o işə girişməyə ehtiyacın yoxdur. Hindi qaşqabağını töküb dedi: 
-Mənə yaxşı bələd deyilsən. Ya da ki, bu iş barəsində təsəvvürün azdır: bu 
təkcə soyğunçuluq deyil. Burada intiqam məsələsi də var! - Conun gözləri 
qəzəblə parladı. - Mənə sənin köməyin lazımdır. Bu iş qurtaran kimi birbaş
Texasa gedərik. İndi get evinə, öz Nensinin, uşaqlarının yanına, vaxtında mən 
sənə xəbər elərəm. 
- Nə deyirəm, sən bilən yaxşıdır. Bəs bunu nə edək? Yenə də basdıraq? 
- Hə. (Yuxarıdakıların sevincinin həddi yox idi). Yox, ulu babalarımın 
ruhuna and olsun ki, yox! (Yuxarıdakılar olduqca kədərləndilər). 
Az qala yadımdan çıxmışdı - külüngün üstündə təzə torpaq var idi! 
(Uşaqlar qorxularından az qaldılar ölələr). Bu bel, bu külüng burada nə gəzir! 
Onların üstündəki təzə torpaq haradandır? Bunları kim gətirib və gətirən adamlar 
necə olublar? Sən bir şey eşitmədinmi ki? Buralarda adam-zad görmədin ki? 
Necə yəni pulu burada basdıraq! Gəlib yerin qazılmış olduğunu görsünlər, hə? 
Boş sözdür! Bunları mənim mağarama aparmaq lazımdır. 
- Lap yaxşı olar! Bu heç mənim ağlıma gəlməyib! Səncə birinci nömrəyəmi 
aparaq? 
- Yox, ikinci nömrəyə - xaç altına. Birinci yaramaz, adam çox olur. 
- Yaxşı, bir azdan hava qaralacaq, yola düşə bilərik. 
Co ayağa qalxıb bir-bir pəncərələrin qabağına gedərək ehtiyatla eşiyə nəzər 
saldı. Sonra dedi: 
- Axı bu beli, külüngü buraya kim gətirə bilər? Necə bilirsən, bəlkə onlar hələ
yuxarıdadırlar? 
Uşaqlar yenə də qorxularından az qaldılar ölələr. Co bıçağını götürdü, bir 
dəqiqə tərəddüd etdikdən sonra pilləkənə tərəf getdi. Tomla Hekin anbar yadına 
düşdü, lakin yerlərindən tərpənməyə hünərləri olmadı. 
  
_________________Milli Kitabxana_________________ 
148
Onlar pilləkənin cırıldadığını eşitdilər. Vəziyyətləri o qədər ümidsiz idi ki, 
uşaqlar bir anda özlərinə gəlib anbara qaçmaq istədilər, lakin bu vaxt çürümüş
taxta şaqqıltıyla sındı, hindi Co qırılan pilləkən taxtaları ilə birlikdə aşağı
uçurlandı. O, yerdən qalxaraq söyüş yağdırmağa başladı, yoldaşı isə dedi: 
- Axı ora niyə çıxırdın? Əgər yuxarıda oturan varsa qoy otursun, bundan bizə
nə! Ürəkləri istəyirsə, qoy yerə hoppanıb qol-qıçlarını qırsınlar, bizim nə
borcumuza! On beş dəqiqədən sonra hava tamamilə qaralacaqdır, onda hünərləri 
var gəlib bizə çatsınlar. Nə deyirik... Məncə bu karastıları bura gətirən adam bizi 
görübsə də yəqin cin-şəyatin hesab edib. Olsun ki, hələ indi də dalına baxa-baxa 
qaçır... 
Co bir qədər donquldandı, sonra yoldaşının fikri ilə razılaşdı ki, qaranlıq 
düşməmiş yır-yığış eləyib yola düşmək lazımdır. Onlar tez bir rmiddətdə yığışıb 
evdən çıxdılar, get-gedə qatılaşmaqda olan qaranlıqda öz qiymətli sandıqlarını
çaya tərəf apardılar. 
Tomla Hek yerlərindən yarımcan halda qalxdılarsa da, indi özlərini çox rahat 
hiss edirdilər. İrəli gedib divar tirlərinin arasından səfillərin ardınca baxdılar. 
Onların dalınca qaçsınlarmı? Əlbəttə yox! Sağ-salamat yerə düşüb, qol-qıçlarını
sındırmamaq da uşaqlar üçün kifayət idi. Onlar dağı burulub başqa bir yolla 
şəhərə getdilər. Çox az danışırdılar, bütün yol uzunu ürəklərində öz-özlərini 
danlayırdılar ki, nə üçün o zəhrimara qalmış bellə külüngü oraya aparırdılar. 
Əgər aparmasaydılar hindi Co heç bir şeydən şübhələnməzdi və pulları götürüb 
aparmazdı. "İntiqam" alıncaya qədər qızılı, gümüşü elə oradaca gizlədərdi, bir 
gün qayıdıb gəldikdə görərdi ki, pullar yoxdur. Axı beli, külüngü oraya aparmaq 
nəyinə lazım idi. 
Uşaqlar belə qərara gəldilər ki, İspaniyalı fürsət tapıb 'intiqam" almaq üçün 
şəhərdə göründükdə ona göz qoysunlar və harada olursa olsun "ikinci nömrəyə" 
gedib çıxınca onu güdsünlər. Birdən Tomun ağlına qorxulu bir fikir gəldi. 
- İntiqam? Hek, bəlkə elə o bizdən intiqam almaq istəyir? 
Hekin qorxudan qıçları əsdi: 
- Oy, sen Allah kəs səsini! 
Onlar düz şəhərə qədər bu barədə danışdılar və belə qərara gəldilər ki, hindi 
bəlkə də heç onları yox, başqa birisini nəzərdə tuturmuş, yaxud da təkcə Tomu 
deyirmiş, çünki məhkəmədə ifadə verən bircə o idi. 
Təhlükənin təkcə onu gözləməsi Tom üçün olduqca az təsəlli idi. O, öz-
özlüyündə düşünürdü: "Çox adam olduqda heç olmasa asan olur". 
_________________Milli Kitabxana_________________ 
149
İYİRMİ YEDDİNCİ FƏSİL 
İZLƏMƏ 
O günün hadisələri Toma yuxuda da əzab verirdi. Dörd dəfə o, əlini xəzinəyə
uzatdı, dördündə də xəzinə sanki əriyərək yox oldu. Bu zaman o ayılır, yuxusu 
qaçır, şahidi olduğu acı həqiqətlər gözləri önündə yenidən canlanır, fəlakət hissi 
qəlbini bürüyürdü. Səhər tezdən yatağında uzanıb dünənki macəranı bütün 
təfsilatı ilə xatırlayarkən Tom təəccüb etdi: ona elə geldi ki, bütün bunlar ondan 
çox-çox uzaqlarda, başqa bir aləmdə yüz il bundan qabaq olmuşdur. O fikirləşdi 
ki, bəlkə də bu əhvalatları elə doğrudan da yuxuda görmüşdü. Belə bir fikri sübut 
etmək üçün onun əlində inandırıcı dəlil var idi: axı dünən gördüyü o qədər qızıl 
və gümüş həqiqətdə ola da bilməzdi. Öz yaşında olan başqa uşaqlar kimi o 
indiyə qədər əlli dolları belə bütünlükdə görməmişdi və elə bilirdi ki, "yüz 
dollar", "min dollar" sözü elə belə yaraşıq üçün işlədilir, əslində isə heç kesdə bu 
qədər pul olmur. Onun ömründə ağlına gəlməzdi ki, birisinin cibində bu qədər 
var-dövlət, yəni yüz dollar nəqd pul olsun. Əgər ondan soruşsaydılar ki, xəzinə
nədir, məlum olardı ki, xəzinə onun nəzərində bir ovuc gümüş puldan və bir qab 
işıldayan, ələgəlməz sehrli dollardan başqa bir şey deyildir. 
Lakin o fikirləşdikcə dünənki günün macərası hafizəsində daha aydın və
kəskin şəkil alıdı, nəhayət, çox keçmədən o belə bir fikrə gəldi ki, bunlar yuxu 
deyil. Birtəhər bu məsələni aydınlaşdırmaq lazım idi. O, tələm-tələsik səhər 
yeməyini yeyib Heki axtarmağa getdi. 
Hek böyük yastıdib qayığın kənarında oturub, laqeyd halda ayaqları ilə suyu 
şappıldadırdı; onun çox tulqun görkəmi vardı. Tom belə qərara gəldi ki, dünənki 
məsələ haqqında Hek birinci danışsa yaxşıdır. Əgər Hek bir söz deməsə, demək, 
bunların hamısı yuxudur. 
- Salam, Hek! 
- Salam. 
Bir dəqiqəlik sükut. 
- Tom, əgər o zəhrimara qalmış beli orada qoymasaydıq, pullar hamısı bizim 
olardı! 
- Demək bu yuxu deyilmiş, mən yuxu görməmişəm! Mən istərdim ki, bu elə
yuxu olaydı. Vallah, düz deyirəm, Hek! 
_________________Milli Kitabxana_________________ 
150
- Yuxu nədir? 
- Dünənkiləri deyirəm də. Mən elə bilirdim ki, yuxu görmüşəm. 
- Yuxu! Pilləkən sınmasaydı onda yaxşı bilərdin ki, bu necə yuxudur! Mən də 
bütün gecəni qat-qarışıq yuxular görmüşəm, o lənətə gəlmiş taygöz ispaniyalı
məni qovurdu, görüm onu yerə girsin! 
- Yox, yerə niyə girsin. Biz gərək onu axtarıb tapaq! Görək pul hardadır. 
- Tom, biz onu heç bir zaman tapa bilməyəcəyik. Belə şey adamın həyatında 
bir dəfə ola bilər ki, pul öz-özünə ələ keçsin. Biz də ki, belə bir fürsəti əldən 
qaçırtdıq. Mən bir də onun üzünü görsəm, yəqin ki, ayaqlarım bir-birinə dolaşar. 
- Mən də sənin kimiyəm, ancaq necə olursa olsun onu görmək, güdüb ikinci 
nömrənin yerini öyrənmək istəyirəm. 
- İkinci nömrə - elə əngəl də burasındadır. Mən bu barədə düşünmüşəm. 
Ancaq heç bir şey ayırd edə bilmirəm. Səncə bu nə ola bilər? 
- Bilmirəm. Qaranlıq məsələdir. Bura bax, Hek, bəlkə bu evin nömrəsidir? 
- Yox bir! Ağlım kəsmir. Tom, olsa da bizim şəhərdə deyil. Burada nömrə nə 
gəzir! 
- Hə, onu doğru deyirsən. Qoy bir fikirləşim. Bəlkə mehmanxananın otaq 
nömrəsidir? 
- Hə, elədir ki var. Burada cəmisi iki mehmanxana var. O saat taparıq. 
- Hek, sən otur burada, mən gəlincə yerindən tərpənmə. Tom bircə anda 
gözdən itdi. O istəmirdi ki, Heklə birlikdə onu küçədə görən olsun. 
Yarım saatdan sonra Tom qayıdıb gəldi. Məlum oldu ki, yaxşı
mehmanxanadakı ikinci nömrə çoxdan bəridir ki, gənc vəkil tərəfindən 
tutulmuşdur. O elə indi də həmin nömrədədir. Nisbətən pis olan o biri 
mehmanxanadakı ikinci nömrə isə çox müəmmalıdır. Mehmanxana sahibinin 
oğlu demişdi ki, o nömrə həmişə qıfıllı olur, gecə vaxtlarından başqa oraya bir 
adamın girib-çıxdığını o, ömründə görməmişdir. Bunun nə üçün belə olduğunu o 
bilmir, gərək ki, elə xüsusi bir səbəb yoxdur. Bu, hətta mehmanxana sahibinin 
oğluna qəribə görünmüşdü, lakin o qədər də yox, ona görə də belə qərara 
gəlmişdi ki, həmin otaqda cin-şəyatin var. Hətta dünən orada İşıq yandığını da 
görmüşdü. 
- Bax mənim öyrəndiyim bunlardır, Hek. Mən bilən bizə lazım olan ikinci 
nömrə elə həmin bu nömrədir ki, var. 
  
_________________Milli Kitabxana_________________ 
151
- Tom, mən də elə düşünürəm. İndi biz nə edək? 
- Qoy fikirləşim. 
Tom uzun-uzadı fikirləşdi. Sonra dedi: 
- Bilirsən nə var, həmin o ikinci nömrənin dal qapısı mehmanxana ilə o siçan 
yuvasına oxşayan köhnə kərpic anbarın arasındakı dar dalana çıxır. Sən 
bacardığın qədər çoxlu açar topla, mən də xalamın bütün açarlarını ələ
keçirərəm, qaranlıq gccələrin birində gedib baxarıq, görək açarlardan hansı
qapıya düşür. Ancaq göz-qulaq ol, bəlkə hindi Coya rast gəldin. Axı o deyirdi ki, 
bir də şəhərə gələcək və baxacaq ki, görsün intiqam almaq üçün fürsət düşürmü. 
Əgər görsən, mütləq dalınca gedərsən; həmin o ikinci nömrəyə girməsə, demək, 
o dediyi nömrə bu deyil. 
- Allah haqqı, mən onun dalınca tək getməyə qorxuram! 
- Axı bu məsələ gecə olacaq! Bəlkə də heç səni görmədi, görsə də ağlına bir 
şey gəlməz. 
- Bərk qaranlıq olsa bəlkə də getdim. Bilmirəm... nə bilim, işə baxaram. 
- Əgər qaranlıq gecə olsa, onu bil ki, elə mən özüm də gedərəm. Nə bilmək 
olar, bəlkə birdən-birə intiqam almaq mümkün olmayacaq, ona görə də birbaşa 
pulların dalıncan gedəcək. 
- Doğrudur, Tom, doğrudur! Mən onun dalınca gedərəm, lap yəqin. 
- Bax, buna sözüm yoxdur! Ancaq, Hek, sərhesab ol, fürsəti əldən qaçırma, 
mən sarıdan isə arxayın ola bilərsən. 
İYİRMİ SƏKKİZİNCİ FƏSİL 
KƏŞF 
Həmin axşam Tomla Hek möhkəm hazırlaşmışdılar. Saat doqquza qədər 
mehmanxananın ətrafında dolaşdılar; onlardan biri mehmanxananın qapısını, o 
biri isə uzaqda dayanıb dalanı güdürdü. Dalana girib-çıxan yox idi, 
mehmanxanaya girənlərin içərisində də ispaniyalıya oxşayan bir adam 
görmədilər. Gecə havanın işıq olacağı gözlənilirdi. Tom evlərinə getdi və
gedərkən Hekə tapşırdı ki, çox qaranlıq olsa gəlib miyoldasın, onda Tom 
pəncərədən sivişib çıxar, birlikdə açarları yoxlamağa gedərlər. Ancaq hava işıq 
oldu, Hek gecə saat on ikiyə qədər qarovul çəkdikdən sonra boş şəkər çəlləyinə
girib yatdı. 
  
_________________Milli Kitabxana_________________ 
152
Tək günü uşaqların yenə də işi gətirmədi. Çərşənbə günü də. Lakin cümə
axşamının gecəsi çox qaranlıq oldu. Tom Polli xalanın tənəkə fənərini də
götürərək vaxtında pəncərədən sivişib çıxdı. O enli bir üz dəsmalı ilə fənərin 
üstünü örtmüşdü ki, ətrafa işıq düşməsin. Fənəri Hekin yatdığı şəkər çəlləyində
gizlədib yenə də keşik çəkməyə başladı. Gecə yarısına yaxın mehmanxana 
bağlandı və içəridəki bütün işıqlar söndü, yaxınlıqda isə başqa yerdən işıq 
gəlmirdi. İspaniyalı hələ də görünmürdü. Dalanda heç kəs yox idi. Hələlik hər 
şey öz qaydasında idi. Qaranlıqda göz-gözü görmürdü, ətraf tamamilə sakitlik 
idi, yalnız uzaqdan eşidilən göy gurultusu ara-sıra bu sakitliyi pozurdu. 
Tom fənəri çəlləyin içərisində yandırdı, üz dəsmalı ilə onu yaxşı-yaxşı
bürüdü, sonra hər iki macəraçı qaranlıqda xəlvətcə mehmanxanaya yanaşdı. Hek 
keşikdə durdu, Tom isə əlini sürtə-sürtə özünü birtəhər dalana saldı. Sonra uzun-
uzadı sürən həyəcanlı intizar dəqiqələri elə bil ki, ağır yük kimi Heki sıxmağa 
başladı. O, arzu edirdi ki, qarşısında fənər işığı parlasın; onda Hek, əlbəttə, 
qorxardı, lakin bununla belə arxayın olardı ki, Tom sağ-salamatdır. Ona elə gəlir 
ki, Tomun qaranlıqda yox olduğu bir necə saatdır. Yəqin ki, özündən getmişdir, 
bəlkə də ölmüşdür, nə bilmək olar, elə bəlkə də qorxusundan və ya həyəcandan 
ürəyi partlamışdır. Bərk həyəcanlanmış Hek özü də hiss etmədən yavaş-yavaş
döngə ilə irəliləyirdi. Onun xəyalına cürbəcür qorxulu şeylər gəlirdi, hər dəqiqə
gözləyirdi ki, indicə nə isə bir hadisə baş verəcəkdir, onun qorxudan yerindəcə
canı çıxacaq. İndi o güclə nəfəs ala bilirdi, ürəyi hər dəqiqə az qala dayanırdı, bir 
hadisə baş verdikdə isə lap dayanacaqdı. Birdən işıq görundü, Töm güllə kimi 
Hekin yanından keçdi. 
O qışqırdı: 
- Qaç! Tez ol, qaç! 
Təkrar etmək lazım deyildi, onun elə bircə kəlməsi də kifayət idi. Hek var 
gücüylə qaçmağa başladı. Uşaqlar şəhərin o biri başındakı köhnə sallaqxananın 
yanındakı çardağa çatana qədər dayanmadılar. Onlar çardağın altına girən kimi 
bərk göy guruldadı, şiddətli yağış yağmağa başladı. Tom nəfəsini dərdikdən 
sonra dedi: 
- Hek, heç bilirsən nə qədər dəhşətli idi! Mümkün qədər ehtiyatla bir-bir 
açarları qapıya salıb yoxlamağa başladım. Elə səs-küy qoparmışdım ki, qorxudan 
zəhrim yarılırdı. Ancaq o qədər bururdum açarlar içəridə firlanmırdı. Özüm də
bilmirdim ki, nə edirəm; birdən əlimi dəstəyə atıb qapını itələdim, açıldı! Demə
heç bağlı deyilmiş. Özümü içəri saldım, tez fənərin üstündəki üz dəsmalını dartıb 
açdım, gördüm ki... 
  
_________________Milli Kitabxana_________________ 
153
- Hə, nə gördün? De görüm, nə gördün, Tom? 
- Hek, lap az qala hindi Conun əlini tapdalayacaqdım! 
- Ola bilməz! 
- Bəli! Qollarını yana açıb döşəmədəcə ölü kimi yatmışdı, həmin o sarğı da 
gözündə idi. 
-Aman Allah! Sən nə etmisən? De görüm ayıldımı? 
-Yox, heç tərpənmədi də. Yəqin ki, sərxoş idi. O saatca üz dəsmalını qapıb 
qaçdım. 
- Mən olsaydım üz dəsmalı heç yadıma da düşməzdi! 
- Heç elə iş olar! Dəsmalı itirsəm Polli xala vayımı qılar. 
- Bura bax, Tom, sandığı görmədin ki? 
- Hek, mən heç baxmadım da. Sandığı görmədim. Heç xaçı da görmədim. 
Döşəmədəki dəmir parçadan və butulkadan başqa heç bir şey görmədim. Bir də
otaqda iki balaca çəllək və çoxlu butulka gördüm. 
İndi orada nə üçün "cin-şəyatin" olduğunu başa düşürsənmi? 
- Nə üçün? 
- Orada xəlvət araq saxlayırlar, ona görə... Bəlkə elə içki içməyənlər 
cəmiyyətinin bütün mehmanxanalarında belə araq saxlanılan otaqları vardır, necə
bilirsən? 
- Yəqin ki, elədir. Ancaq kimin ağlına gələ bilərdi! Bilirsənmi, Tom, bir 
halda ki, Co keflənib yatıb, indi sandığı oğurlamaq üçün ən  yaxşı fürsətdir! 
-Bəs necə! Hünərin var, buyur get!  
Hekin canına qorxu düşdü: 
- Yox, yox, lazım deyil! 
- Mən də elə düşünürəm ki, lazım deyil. Co kimi adamın yanında bir butulka 
azdır. Əgər üç butulka olsaydı, onda başqa məsələ, onda bəxtimi sınayardım. 
Onlar susaraq uzun müddət fikirləşdilər. Sonra Tom dedi: 
- Bura bax, Hek, gəl Conun çıxıb getdiyini yəqin edənə kimi bir də oraya 
üzükməyək. Çox qorxuludur. Hər gecə pussaq yəqin ki, birində Conun çıxıb 
getdiyini görə biləcəyik. Ondan sonra sandığı götürüb aparmaq bir dəqiqənin 
işidir. 
-Nə olar, lap yaxşı. Mən bu gecə səhərə qədər pusquda duraram, elə o biri 
gecələri də, bu şərtlə ki, yerdə qalan işləri sən görəsən. 
- Yaxşı, razıyam. Ancaq sən Quper-stritlə bir kvartal qaçıb miyoldamalısan, 
əgər mən yatsanı, eşitməsəm, onda pəncərəyə bir ovuc qum atarsan, ayılıb 
gələrəm. 
  
_________________Milli Kitabxana_________________ 
154
- Mən də razıyam. Dcdiyin kimi elərəm! 
- Hek, tufan keçdi, mon evə gedirəm. Bir-ikİ saatdan sonra hava 
işıqlaşacaq. Sən də gct ora, hələlik güd görək nə olur. 
- Dedim güdəcəyəm, demək güdəcəyəm. Bütün ili küçədə qalsam 
da güdəcəyəm. Gündüzləri yataram, gecələr keşik çəkərəm. 
- Lap yaxşı. Bəs harada yatacaqsan? 
- Ben Rocersin ot yığdığı sarayda. O mənə icazə verir, onlarda 
işləyən zənci Cek dayı da bir söz demir. Mən, lazım olanda onım üçün 
su daşıyıram, o da mən istəyəndə əlinə düşəndən verir yeyirəm. Çox 
yaxşı zəncidir. Özü də zəncilərin yanmda özümü çokmodiyimə görə
məni çox istəyir. Bəzən hətta onunla birlikdə nahar da edirəm. Ancaq 
heç koso bir söz demə ba. Adam ac olanda çox şey edə bilər, əlbəttə, 
başqa vaxt olsa, bu heç mənim yadıma da düşməzdi. 
- Yaxşı, əgər gündüzlər mənə lazım olmasan, kcfin istəyən qədər 
yata bilorson. Əbos yero səni oyatmayacağatn. Ancaq gecə bir şey görə
bilsən, tez qaç gəl miyolda. 
İYİRMİ DOQQUZUNCU FƏSİL 
HEK QULDURLARI GÜDÜR 
Tom cümə günü səhər tezdən çox şad bir xəbər eşitdi: hakim Tetçerin ailəsi 
düşən şəhərə qayıtmışdı. O saatca xəzinə də, hindi Co da ikinci plana keçdi, 
Tomun xəyalında birinci yeri tutan Bekki oldu. Tom qızın yanına qaçdı, onlar öz 
sinif yoldaşları ilə birlikdə lap yorulub əldən düşənə qədər "qaçdı-qovdu" və
başqa oyunlar oynadılar. Günü çox şən başa vurdular. Bekki, nəhayət, anasını
dilə tutub, çoxdan gözlədikləri gəzintini təşkil etməyə onu razı saldı. Bekki 
sevincindən bilmirdi nə etsin. Tom da ondan az sevinmirdi. Dəvətnamələr hələ
gündüzdən paylanmışdı, odur ki, şəhərin bütün uşaqları çəkəcəkləri kefdən 
qabaqcadan həzz alaraq böyük sevinclə, gəzintiyə hazırlaşırdılar. Gecədən xeyli 
keçənə qədər Tom həyəcanından yata bilmədi; o çox ümid edirdi ki, Hekin 
miyoltusunu eşidəcək və sabah gəzintidə xəzinəni göstərib Bekkini və onun 
qonaqlarını heyrətə salacaq. Lakin onun ümidi boşa çıxdı. O gecə heç bir işarə
verən olmadı. 
Nəhayət, səhər açıldı, saat ona, on birə qədər şən və gurultulu kompaniya 
hakim Tetçerin evinə toplaşdı ki, oradan da gəzintiyə çıxsınlar. 
  
_________________Milli Kitabxana_________________ 
155
O zamankı qaydaya görə yaşlılar uşaqlarla birlikdə gəzintiyə çıxıb onların 
şən əhvalını pozmazdılar. Belə besab edilirdi ki, iki-üç nəfər on səkkiz yaşlı
qızın və bir qədər onlardan böyük olan bir neçə gəncin nəzarəti altında uşaqların 
gəzintiyə çıxması tamamilə təhlükəsizdir. Belə gəzinti üçün köhnə bir gəmi 
kirayə edildi və çox keçmədən əllərində yeməli şeylərlə dolu zənbillər tutmuş
şən uşaqlar şəhərın mərkəzi küçəsi ilə körpüyə tərəf yola düşdülər. Sid bir qədər 
xəstələnmişdi, ona görə də belə bir kefdən boyun qaçırmalı oldu; Meri isə ona 
qulluq etmək üçün evdə qaldı. Xudahafizləşib evdən çıxarkən Missis Tetçer 
Bekkiyə dedi: 
- Yəqin ki, çox gec qayıdacaqsınız. Yaxşı olardı ki, gccəni evləri körpüyə
yaxın olan qızlardan briinin yanında qalaydın. 
- Süzi Qarpergildə qalsam necə olar? 
- Lap yaxşı. Bax, ağıllı qız ol, özünü yaxşı apar. 
Onlar küçə ilə gedirkən Tom Bekkiyə dedi: 
- Bura bax, Bekki, bilirsənmi nə edək? Co Qarpergilə getməkdənsə təpəni 
dırmaşıb xanım Duqlasgilə gedək. Onda həmişə qaymaqlı dondurma olur. 
Demək olar ki, hər gün hazırlayır, özü də lap çox verir. 
Bizim gəlişinizə o çox sevinəcəkdir, görərsən. 
- Bizim üçün çox şən keçər! - Bekki bir dəqiqə fikiriəşib əlavə etdi: -Bəs 
anam? 
- O hardan xəbər tutacaq? 
Qız yenə də fikirləşib duruxa-duruxa dedi: 
- Məncə hər halda bu yaxşı iş deyil... 
- Nə "hər halda"! Anan xəbər tutmayandan sonra daha bunun nəyi pisdir? 
Təki sənə bir şey olmasın, daha bundan başqa ona nə lazımdır? Mən bilən, ağlına 
gəlməyib, yoxsa o özü sənə icazə verərdi. Əlbəttə,icazə verərdi! 
Dul qadın Duqlasın səxavətli qonaqpərvərliyi çox cəzbedici idi, ona görə də
Tomun təkidi tezliklə öz təsirini göstərdi. Onlar bu axşam üçün nəzərdə
tutduqları planlarını heç kəsə deməməyi qərara aldılar. Birdən Tomun ağlına 
gəldi ki, Hek bu gecə gəlib miyoldaya bilər, bəs onda necə olsun? Bu fikir az 
qala onun bütün kefini pozacaqdı. Bununla belə o dul qadın Duqlasın evində
çəkəcəyi kefi qurban verə bilmədi. Fikirləşirdi ki, axı niyə də qurban versin: bir 
halda ki, dünən gecə heç bir işarə olmadı, bu gecə mütləq olacağını nə bilmək 
olar. Yəqin ki, qiyamət kef çəkəcəklər, ancaq xəzinə məsələsini bilmək olmaz. 
Həmişə oğlanlarda olduğu kimi, o daha şiddətli meyl etdiyi tərəfə üz tutdu; o 
gecə pul sandığı haqqında bir daha düşünməməyi qərara aldı. 
  
_________________Milli Kitabxana_________________ 
156
Şəhərdən təxminən üç mil aşağıda gəmi sürətini azaldıb meşəli sahilə yan 
aldi. Dəstə sahilə səpələndi, birazdan hərtərəfi: meşəni, dağın sıldırım yamacını 
uşaqların şən səs-küyü bürüdü. 
Bütün oyunlardan çıxdıqdan və tamamilə gücdən düşdükdən sonra dəcəllər 
yenə də düşərgəyə toplaşdılar və iştahaları açıldığından özlərini acgözlüklə
müxtəlif ləzzətli yeməklərin üstünə saldılar. Yeməkdən-içməkdən sonra onlar 
qollu-budaqlı palıd ağaclarının kölgəsində oturub istirahət etməyə başladılar. Bir 
azdan kim isə bağırdı: 
- Kim mağaraya getmək istəyir? 
Məlum oldu ki, heç kəs bu əyləncədən kənarda qalmaq istəmir. Özləri ilə 
çoxlu şam götürüb bir-birlərini qova-qova dağa dırmaşmağa başladılar. 
Mağaranın girəcəyi dağın yamacında çox hündür bir yerdə idi və uzaqdan 
baxdıqda "A" hərfinə bənzəyirdi. Ağır palıd qapısı heç bir zaman bağlanmazdı. 
İçəri zirzəmi kimi sərin idi, təbiət tərəfindən mağaranın divarlarına kirəcdən 
möhkəm suvaq çəkilmiş və üzərinə soyuq tər kimi su damcıları səpələnmişdi. Bu 
qaranlıq mağarada dayanıb, günəş işığına qərq olmuş yaşıl vadiyə tamaşa etmək 
nə qədər maraqlı idi! Lakin bir azdan ilk təəssürat sönüb keçdi, yenə də hay-küy 
və qaçışma başlandı. Birisi əlində şamı yandıran kimi yerdə qalanların hamısı
dəstə ilə onun üstünə düşür, üfürüb şamı söndürür, yaxud da vurub yerə
salırdılar. Bundan sonra yenə də çığır-bağır, gülüşmə və süpürləşmə başlanırdı. 
Lakin dünyada heç bir şey nəhayətsiz deyildir. Uşaqlar bir-birinin ardınca yavaş-
yavaş daş qalereyanın sıldırım yamacı ilə üzü aşağı enməyə başladı. Onların 
əllərindəki şamların titrək şüaları, altmış fut yüksəklikdə baş-başa verib tağ kimi 
birləşən daş divarlara zəif işıq salırdı. Baş qalereyanın eni səkkiz-on futdan artıq 
olmazdı. Addımbaşı hər iki tərəfdə baş qalereyadan daha dar olan yeni hündür 
yarıqlar açılırdı. 
Mak-Duqal mağarası əyri-üyrü, bir-birini kəsən, çıxış yolu olmayan 
koridorlardan ibarət əsl labirint idi. Deyirdilər ki, adam bu girintili-çıxıntılı, 
dolam-dolaşıq yollarla və yanqlarla nə qədər gəzir-gəzsin özünə bir çıxış yolu 
tapa bilməz. Mağara getdikcə aşağı enir, bir labirint qurtaran kimi, onun altında 
başqa labirint başlanır. Mağara bu cür, yerin naməlum dərinliyinə qədər uzanıb 
gedir. Buraya əməlli-başlı bələd olan bir adam yox idi. Ümumiyyətlə, bu 
ağlasığmaz bir iş idi. Cavanların əksəriyyəti mağaranın yalnız bir hissəsinə bələd 
idi və heç kəs o hissədən kənara çıxa bilməzdi. Tom Soyyer də bu mağaraya 
başqalarından artıq bələd deyildi. 
  
_________________Milli Kitabxana_________________ 
157
Uşaqlar milin dörddə üç hissəsi qədər məsafəni baş qalereya ilə birlikdə
getdilər, sonra ayrı-ayrı kiçik dəstələrə bölünərək yan yollara buruldular. Onlar 
dar döngələrdə qaçışır, ayrı-ayrı dalanların birləşdiyi yerdə qəfildən üz-üzə
gələrək bir-birlərini qorxudurdular. Hətta mağaranın tanış hissəsində belə adam 
bir-birini itirə bilər və düz yarım saat axtarardı. 
Yavaş-yavaş dəstələr bir-birinin ardınca təngnəfəs halda qapıya tərəf axışdı. 
Üst-başları palçığa və əriyib axmış muma bulanmış olsa da hamı çox. şən idi; 
mağarada keçirdikləri gündən olduqca razı qalmışdılar. Onlar yalnız bayıra 
çıxdıqda vaxtın belə hiss olunmadan gəlib keçdiyini, bir azdan havanın 
qaralacağını görüb təəccübləndilər. Artıq yarım saat olardı ki, gəminin zəngi 
çalınırdı. Uşaqlar yaxşı gəzdiklərindən və müxtəlif macəralara rast 
gəldiklərindən çox razı qalmışdılar. Şən sərnişinlərlə dolu olan gəmi çayın 
ortasına tərəf yönələrkən kapitandan başqa heç kəs itirilmiş vaxta heyfsilənmirdi. 
Gəminin işıqları körpünün yanında parladığı zaman Hek artıq öz postunda 
dayanmışdı. O gəmidə heç bir səs-küy eşitmədi, yorulub əldən düşmüş
adamlarda olduğu tək, uşaqlar da sakitləşib səslərini kəsmişdilər. Əvvəlcə Hek 
təəccüb qaldı ki, görəsən bu gəmi niyə korpüdə dayanmadı, keçdi, lakin sonra bu 
fikirdən əl çəkib öz işi ilə məşğul olmağa başladı. Hava get-gedə qaranlıqlaşır və
göyə bulud gəlirdi. Saat onu vurdu! Çarxların taqqıltısı kəsildi, o yan-bu yandan 
gələn işıqlar bir-birinin ardınca söndü, küçələrdə gediş-gəliş kəsildi. Şəhər, 
qorxunc xəyallara dalmış balaca gözətçini sakitlik içərisində yalqız buraxıb 
yuxuya getdi. Saat on biri vurdu, mehmanxanadakı işıqları söndürdülər. Hər şey 
zülmət içərisində idi. Hekə elə gəlirdi ki, o çox uzun müddətdir ki, burada 
gözləyir. Lakin heç bir hadisə baş vermədi. O tərəddüd etməyə başladı. 
Gözləməyin nə faydası? Ümumiyyətlə, bütün bu zəhmətlərin bir faydası
olacaqdırmı? Bəlkə bütün bunları buraxıb yatmaq yaxşıdır? 
Birdən onun qulağına nə isə bir səs gəldi. Diqqətlə dinləməyə başladı. Dalana 
açılan qapını kim isə yavaşca örtdü. Hek kərpic anbarın tininə tərəf qaçdı. Bir 
dəqiqə sonra iki adam az qala onu tapdayaraq yanından keçdi; onlardan birisinin 
qoltuğunda nə isə var idi. Yəqin ki, sandıq idi! Demək, onlar xəzinəni başqa yerə
aparmaq istəyirlər. Görəsən Tomu çağırmağa dəyərmi? Bu axmaqlıq olardı, 
çünki o, Tomu çağırana qədər quldurlar sandığı da götürüb gözdən itərdilər - 
onda tap 
  
_________________Milli Kitabxana_________________ 
158
görüm necə tapacaqsan! Yaxşısı budur ki, dallarınca qarabaqara gedib onları
güdsün, qaranlıqda nə görəcəklər! Belə fikirləşə-fikirləşə Hek tindən çıxıb pişik 
kimi marıda-marıda səfillərin ardınca gəldi. O, yalın ayaqlarını yerə ehmallıca 
basa-basa, quldurları gözdən qaçırmamaq üçün bir qədər aralıda gedirdi. 
Onlar sahil küçəsi ilə üç tin gedib, sonra sola buruldular. Əvvəlcə düz 
gedirdilər, Kardif dağına gedən cığıra çatdıqda isə cığırla üzüyuxarı qalxmağa 
başladılar. Onlar qoca vallislinin1 evinin yanından ötüb dayanmadan dağın 
yamacı ilə qalxmaqda davam etdilər. Hek fikirləşdı: "Hə, yəqin ki, onlar sandığı
köhnə daş karxanasında basdırmaq istəyirlər". Lakin səfillər karxananın yanında 
dayanmadılar. Onlar dağın başına tərəf gedirdilər. Hündür sumax kollarının 
arasmdakı dar cığıra bunılub qaranlıqda tamamilə gözdon itdilər. Hek 
addımlarını sürətləndirib özünü onlara çatdırmağa çalışdı, onsuz da çox qaranlıq 
idi Heki görə bilməzdilər. Əvvəlcə yüyürürdü, lakin sonra quldurlarla 
toqquşacağından ehtiyat edərək addımlarını yavaşıtdı. O bir qədər də gedib 
dayandı, qulaq asmağa başladı - səs-səmir yox idi; yalnız öz ürəyinin döyünməsi 
eşidilirdi. Dağın yuxarısında bayquş uladı - bu yaxşı əlamət deyildi! Addım səsi 
eşidilmirdi. "Aman Allah, doğrudanmı hər şey məhv oldu?!" O artıq 
götürülməya hazırlaşırdı ki, birdən üç-dörd addımlığında kiminsə öskürdüyünü 
eşitdi. Hekin qorxudan ürəyi yerindən oynadı, lakin birtəhər qorxusunu dəf edib 
titrəyə-titrəyə yerindəcə donub qaldı. Elə bil ki, onu titrətmə-qızdırma tutmuşdu. 
Bədəni elə zəifləmişdi ki, qorxurdu yerə yıxıla. O, indi harada olduğunu bilirdi: 
o, dul qadın Duqlasın evini əhatə edən bağının lap yaxınlığında, darvazanın 
beşcə addımlığında idi. Hek düşündü: "Yaxşı, qoy elə burada basdırsınlar. 
Tapmaq asan olar". 
Yavaş bir ses eşidildi; danışan hindi Co idi: 
- Görüm onu lənətə gəlsin! Gecənin bu vaxtınadək işığı yandırmasından 
yəqin ki, qonağı var. 
- Mən heç bir şey görmürəm. 
İndi danışan, o xaraba evdəki səfil dilənçi idi. Hekin ürəyi sıxıldı, bədəninə 
ölüm qorxusu çökdü - demək Co bu qarıdan intiqam almaq istəyirmiş! Hekin 
ağlına gələn ilk fikir qaçmaq oldu. Lakin bu zaman yadına düşdü ki, xanım 
Duqlas ona həmişə yeri gəldikcə yaxşılıq edib. İndi bəlkə bu adamlar elə onu 
öldürəcəklər. Hek qarını xəbərdar etməyə 
  
1 Vallis - İngiltərənin cənub-qərbində yer adıdır.
_________________Milli Kitabxana_________________ 
159
cəsarəti olmadığına heyfsiləndi; o qorxurdu, çünki onu görüb tuta bilərdilər. 
Bütün bunlar, nəinki təkcə bunlar, bir çox belə fikirlər Co ilə dilənçi arasındakı 
qısa sual-cavab müddətində, Hekin başından gəlib keçdi. 
- Kollar sənə mane olur. Gəl buradan bax, hə, indi görürsənmi? 
- Hə, elədir, qonağı var. Sən gəl bu işdən əl çək! 
- Necə əl çəkə bilərəm, axı mən buradan həmişəlik gedirəm! Əl cəkdim, 
bəlkə başqa vaxt fürsət düşmədi... Sənə neçə dəfə demişəm, yenə də təkrar 
edirəm: tüpürüm onun puluna, istəyirsən hamısını götür özünə. Onun əri mənə
çox pislik edib, hakim olarkən məni bir səfil kimi həbsə alan da elə o olubdur. 
Hələ bu harasıdır! İş bununla qurtarsaydı, nə vardı ki! O məni qamçı ilə küçədə, 
həbsxananın qabağında camaat baxa-baxa döydürdü. Qamçı ilə! Başa 
düşürsənmi?! O məndən qoçaq tərpəndi, öldü, canını qurtardı. Mən də onun 
heyfini arvadından çıxaram. Sən isə dostum, mənə kömək edərsən. Elə ona görə
də səni özümlə götürmüşəm, tək bacarmazdım. Əgər tənbəllik etsən - öldürərəm. 
Başa düşdünmü? 
- İndi ki bunsuz keçməz, nə deyirəm, gedək. Nə qədər tez olsa o qədər 
yaxşıdır. Onsuz da bədənim əsir. 
- İndi? Bəs qonaqlar? Heç bilirsənmi bu nə ilə nəticələnə bilər? 
Yox, qoy gözləyək işıq sönsün. Tələsməyin mənası yoxdur. 
Hek başa düşdü ki, indicə bu adam öldürmək haqqındakı danışıqlardan daha 
dəhşətli bir sükut çökəcəkdir; o, nəfəsini içəri çəkib cəld dalı-dalı geriyə
addımladı; o, sağa və ya sola yıxılmaqdan qorxaraq uzun müddət bir ayağının 
üstündə ləngərləyir, sonra o biri ayağına yer tapıb, addımını basırdı. Belə
ehtiyatla addımlayarkən birdən ayağının altında bir budaq şaqqıldadı. Hek 
nəfəsini kəsib qulaq asmağa başladı. Səs-səmir gəlmirdi, ətraf tamamilə sakitlik 
idi. O sevindiyindən bilmirdi nə etsin. Gəmi kimi ehtiyatla dönərək hər iki 
tərəfdən divar kimi yüksələn kolların arası ilə cəld, lakin qorxa-qorxa irəliləməyə
başladı. Hek daş karxanasının yanında yola çıxdıqda artıq özünü təhlükədən 
kənarda hiss etdi; o, dabanlarına tüpürüb yerindən götürüldü. Enişlə başıaşağı, 
vallislinin fermasına qədər yüyürdü. Hek yumruqları ilə qapını elə döyəclədi ki, 
bircə anda qocanın və onun iki pəhləvan kimi oğlunun başı pəncərədən göründü. 
- Bu nə səs-küydür? Qapını döyən kimdir? Nə istəyirsən? 
- Tez olun açın! Hamısını sizə danışaram! 
- Sən kimsən axı? 
_________________Milli Kitabxana_________________ 
160
- Heklberri Finnəm! Tez olun qapını açın! 
- Belə de! Heklberri Finnsən! Bu elə bir ad deyildir ki, onun qarşısında bütün 
qapılar taybatay açılsın! Uşaqlar, keçib, buraxın gəlsin, görək nə deyir. 
- Siz Allah, heç kəsə deməyin ki, bu sözləri sizə mən demişəm, yoxsa məni 
öldürərlər! - deyə Hek içəri girən kimi pıçıltı ilə danışmağa başladı. - Axı o dul 
qadın həmişə mənə yaxşılıq etmişdir, ona görə də bunların hamısını sizə
deyəcəyəm, ancaq söz verin ki, məni ələ verməyəcəksiniz. 
- Allaha and olsun ki, bunda nə isə bir söz var, - deyə qoca dilləndi. - Tez ol, 
danış görək, bala, heç kəs səni ələ verməz. 
Artıq üç dəqiqədən sonra möhkəm silahlanmış olan qoca və onun oğlanları
əllərində tapança təpəni dırmanıb sumaq kollarına çatmışdılar. Onların dalınca 
gedən Hek burada dayandı, iri bir daşın dalında gizlənib qulaq asmağa başladı. 
Uzun və həyəcanlı bir sükut çökdü, sonra birdən atəş səsi və çığırtı eşidildi. 
Hek bunun ardını gözləmədi. Daşın dalından sıçrayıb, dağaşağı var gücüylə
qaçmağa başladı. 
OTUZUNCU FƏSİL 
HEKİN HEKAYƏTİ 
Bazar günü səhər, hava işıqlaşmağa başlayan kimi, Hek alaqaranlıqda dağı
dırmanıb qoca vallislinin qapısını yavaşca döydü. Evin bütün sakinləri yatmışdı, 
lakin keçən gecənin həyəcanı onların yuxusunu narahat etmişdi. Pəncərədən 
səsləndilər: 
- Kimdir o? 
Hek qorxa-qorxa yavaşca cavab verdi: 
- Siz Allah, məni içəri buraxın! Mənəm, Hek Finndir. 
- Bu adın qarşısında mənim qapım həmişə açıqdır. Buyur əzizim, öz evindir! 
Yurdsuz uşaq birinci dəfə idi ki, belə sözlər eşidirdi, hələ ömründə bircə 
kəlmə də ona xoş söz deyən olmamışdı; hətta yadına da gəlmirdi ki, birisi ona 
desin: "öz evindir, buyur gəl". 
Qapını tez açdılar, Heki içəri buraxıb, oturmaq üçün yer göstərdilər, qoca isə
öz cantaraq oğlanları ilə tələsik geyinməyə başladı. 
  
_________________Milli Kitabxana_________________ 
161
- Hə, oğlum, güman edirəm ki, əməlli-başlı acmısan, arxayın ol, gün çıxan 
kimi bizə isti yemək verəcəklər, qarnını bərkidərsən! Bu gecə uşaqlarla səni 
gözlədik, dedik gəlib bizdə yatarsan. 
Hek dedi: 
- Mən bərk qorxmuşdum, ona görə də əkildim. Güllələr açılan kimi üç mili 
birnəfəsə qaçmışam. İndi gəlmişəm ki, öyrənim görüm işlərin axırı necə oldu; 
hava işıqlaşmamış yola düşdüm ki, o lənətə gəlmişlərin ölüsünə də olsa rast 
gəlməyim. 
- Ah, yazıq uşaq! Görünür bu gecə bərk yorulmusan, odur, bax, çarpayı, 
yemək yeyən kimi uzan yat. Elə heyfim ona gəlir ki, onları öldürə bilmədik! Sən 
bizə danışandan sonra onları harada axtarmaq lazım olduğunu bilirdik; 
ayaqlarımızın ucunda gedib onların təxminən on addımlığında dayandıq, elə
qaranlıq idi ki, göz gözü görmürdü. Birdən məni asqırmaq tutdu. Bədbəxtliyə bir 
bax! Nə qədər özümü saxlamaq istədimsə də saxlaya bilmədim. Asqırdım! Mən 
əlimdə tapançanı hazır tutub qabaqda dayanmışdım, elə asqıran kimi məlunlar 
yerlərindən tərpənib özlərini kolluğa vurdular. Çığırdım: "Uşaqlar, atəş açın!" 
Özüm də kolların xışıldadığı tərəfə atəş açırdım. Uşaqlar da oranı gülləyə
tutmuşdular. Bununla belə əclaflar qaçıb əkildilər, bütün meşəni onların dalınca 
qaçdıq, heç bir şey çıxmadı. Deyəsən, gülləmiz heç birinə dəyməmişdi. Onların 
da hərəsi bir güllə atdı, yaralanan olmadı. Addım səsləri kəsilən kimi biz o saatca 
təqibi dayandırdıq, dağla aşağı enib, polis idarəsinə xəbər verdik. Onlar bir dəstə
adam götürüb sahil boyu axtarışa getdilər; hava işıqlaşan kimi şərif öz adamları
ilə bütün meşəni axtaracaqdır. Mənim oğlanlarım da onlarla gedəcəklər. 
Quldurların xarici görkəmindən xəbərdar olsaydıq, çox yaxşı olardı, bu, bizə
kömək edərdi. Yəqin ki, qaranlıqda heç sən də onları görə bilməmisən, eləmi?  
- Yox, mən onları hələ şəhərdə ikən görmüşdüm, dallarına düşüb getmişdim. 
- Bax, bu çox yaxşı oldu! Danış, oğlum, onların təhər-töhürünü bizə də görək 
necədirlər? 
- Onlardan biri lal-kar ispaniyalıdır, onu şəhərdə bir-iki dəfə görüblər. O 
birisi isə cır-cındırlı, eybəcər bir səfildir... 
- Kifayətdir, əzizim, onları biz tanıyırıq! Bir dəfə xanım Duqlasın evinin 
dalında meşədə mən özüm də onlara rast gəlmişəm; onda məni görüb əkildilər. 
Tez olun, uşaqlar, gedib bunların hamısını şərifə xəbər verin, səhər yeməyinizi 
sonra yeyərsiniz. 
  
_________________Milli Kitabxana_________________ 
162
Vallislinin oğlanları o saatca yola düzəldilər. Hek yerindən siçrayıb onların 
dalınca qaçaraq dedi: 
- Siz Allah, onları mən ələ verdiyimi heç kəsə deməyin! Çox xahiş edirəm! 
- Yaxşı, Hek. Ancaq deyəndə nə olar, bu daha da sənin şöhrətini artırardı. 
- Yox, yox, istəməz! Allah xatirinə, lazım deyil! 
Cavanlar çıxıb gedəndən sonra qoca vallisli dedi: 
- Onlar heç kəsə bir söz deməzlər, heç mən də demərəm. Ancaq sən nə üçün 
istəmirsən ki, bunu başqaları bilsin? 
Hek ətraflı izahat vermək istəmədi, yalnız onu dedi ki, səfillərdən biri 
haqqında o onsuz da çox şey bilir və qəti surətdə istəmir ki, həmin səfil bundan 
xəbər tutsun, yoxsa onu öldürər, mütləq öldürər. 
Qoca heç kəsə bir söz deməyəcəyini bir daha vəd edib soruşdu: 
- Hər halda necə oldu ki, sən onların dalınca getdin? Sənə şübhəli göründülər, 
ha? 
Hek mümkün qədər can qurtaran bir cavab verməyə çalışaraq bir qədər 
susdu, sonra dedi: 
- Necə deyim... Axı mən özüm də səfil kimi bir şeyəm, hər halda hamı belə
düşünür və mən bundan incimirəm. Bəzən elə olur ki, bütün gecəni yatmıram, bu 
barədə düşünürəm, deyirəm necə edim ki, başqa cür yaşayım. Keçən gecə də
belə oldu. Yata bilmədlm, gecənin yarısı küçələri veyllənməyə, fikirləşməyə
başladım. İçki içməyənlər Cəmiyyəti mehmanxanasının yanındakı köhnə kərpic 
anbarın yanına çatanda, divara söykənib durdum ki, yaxşı-yaxşı fikirləşim. Elə
bu vaxt həmin o iki nəfər lap yaxınlığımdan gəlib keçdi, qoltuqlarında da nə isə
var idi, dedim yəqin oğurluq maldır. Onlardan biri papiros çəkirdi, o birisi ondan 
od istədi. Düz qabağımda dayandılar, papiros onların üzünü işıqlandırdı, bu 
zaman gördüm ki, birisi - həmin o uzunu - çal saqqal, bir gözü sarıqlı lal-kar 
ispaniyalıdır, o biri isə həmin cır-cındırlı səfildir. 
- Papiros işığında məgər sən onun cır-cındırını da görə bildin? 
Hek bir dəqiqəliyə tutuldu, sonra dedi: 
- Bilmirəm, ancaq necə oldusa görə bildim. 
- Sonra onlar çıxıb getdilər, sən də düşdün dallarıncan. Hə? 
- Bəli, mən düşdüm dallarınca. Çox oğrun-oğrun gedirdilər, dedim qoy 
görüm bunların nə fırıldağı var. Dallarınca qarabaqara getdim, dul arvadın 
barısına çatanda qaranlıqda gizləndim, səfilin dul arvada qahmar 
  
_________________Milli Kitabxana_________________ 
163
çıxdığını, ispaniyalının isə onu öldürəcəyinə and içdiyini eşitdim. Mən ki, 
bunları sizə danışmışam... 
- Necə? Bunları danışan lal-kar idi? 
Hek yenə də dəhşətli bir səhv buraxmışdı! O çox çalışırdı ki, ispaniyalının 
kim olduğunu qoca başa düşməsin. Bununla belə yenə də ağzından söz qaçırırdı. 
O birtəhər sözünü dəyişmək istədi, lakin qoca gözlərini ondan çəkmirdi. Get-
gedə onun yalanları üzə çıxırdı. Nəhayət, qoca dedi: 
- Balacan, sən məndən qorxma. Mən sənə heç bir pislik etmərəm. Əksinə, 
bərk ayaqda sənə qahmar çıxaram, bəli, qahmar çıxaram. İspaniyalı heç də lal-
kar deyildir, sən özün bunu ağzından qaçırdın. Bu ispaniyalı haqqında nə isə
bilirsən və bunu məndən gizlətmək istəyirsən. Nahaq yerə mənə etibar etmirsən, 
hər nə varsa aç de, mən sənin sözünü heç yerdə danışmaram. 
Hek qocanın doğruluq yağan gözlərinə diqqətlə baxdı, sonra əyilib qulağına 
pıçıldadı. 
- O İspaniyalı-zad deyil - o hindi Codur! 
Vallisli stuldan sıçradı, o bir dəqiqə susduqdan sonra dedi: 
- Hə, indi hər şey aydındır! 
Səhər yeməyi zamanı onların söhbəti davam etdi, qoca sözarası dedi ki, o, 
yatağa uzanmamışdan qabaq fənəri götürüb oğlanları ilə barının yan-yörəsini 
yoxlamağa gedib ki, görsün oralara qan tökülməyib ki, lakin heç yerdə qan 
görməyiblər, əvəzində isə böyük bir bağlama... 
- Nə bağlaması? 
Bu sözlər uşağın ağappaq ağarmış dodaqlarından ildırım sürətilə qopdu. O, 
gözlərini geniş açaraq nəfəs almadan cavab gözləyirdi. Vallislini heyrət bürüdü, 
o da gözlərini Hekə dikdi. Beş-on saniyə baxdıqdan sonra dedi: 
- Oğru alətlərilə dolu bir bağlama idi. Sənə nə oldu? 
Hek nəfəsini güclə dərərək stulun arxasına söykəndi, lakin sevincinin həddi-
hüdudu yox idi. Vallisli böyük diqqət və maraqla ona baxıb dedi: 
- Bəli, oğru alətləri idi. Bu, deyəsən səni sakitləşdirdi. Niyə belə
həyəcanlanmışdın? Səncə biz oradan nə tapmalı idik? 
Heki divara dayamışdılar. Qocanın sual dolu nəzərləri onu sıxırdı. O, əlverişli 
bir cavab axtarıb tapmaq üçün dünyada hər şeyindən keçərdi. Lakin heç nə
tapabilmirdi. Sualedici nəzərlər isə get-gedə daha 
  
_________________Milli Kitabxana_________________ 
164
dərinlərə işləyirdi. Tamamilə mənasız bir şey onun dilinə gəldi. Fikirləşməyə
imkan yox idi, ona görə də dedi: 
- Dedim bəlkə bazargünü məktəbi üçün dərs kitabları imiş... 
Yazıq Hek özünü elə itirmişdi ki, gülümsünə də bilmədi, lakin qoca elə şən 
və elə bərkdən qəhqəhə çəkdi ki, onun iri bədəni təpədən-dırnağadək silkələndi, 
nəhayət, sakit olub dedi ki, belə sağlam gülüş cibdəki puldan daha yaxşıdir, ona 
görə ki, adamı həkim və dava-dərman xərcindən azad edir. Sonra əlavə etdi: 
-Yazıq uşaq! O saatca rəngin qaçdı, sınıxdın, görünür xəstələnmisən. 
Təəccüblənəsi bir şey yoxdur, elə ona görə də beynin bir az küt işləyir. Zərər 
yoxdur, keçib gedər. Yatarsan, dincələrsən, sağ-salamat ayağa qalxarsan. 
Özünü axmaq kimi apardığına və belə şübhəli həyəcan göstərdiyinə görə
Hekürəyində özünü danlayırdı. Ona görə ki, hələ barının qırağında ikən 
quldurların danışığını eşitdikdə o başa düşmüşdü ki, bağlamadakı xəzinə deyil, 
lakin bunun belə olub-olmadığını yəqin bilmirdi, elə bu səbəbə görə də
bağlamanın ələ keçməsi onu belə həyəcanlandırmışdı. Ümumiyyətlə, Hek buna 
sevinirdi; indi heç olmasa yəqin bilirdi ki, bağlama onun güman etdiyi bağlama 
deyildir, ona görə də vəziyyəti yüngülləşdi və ürəyi tamamilə sakit oldu. 
Deyəsən hər şey öz yoluna düşmüşdü: xəzinə yəqin ki, hələ də ikinci 
nömrədədir, səfilləri bu gecə tutub həbsxanaya salarlar, o isə elə həmin axşam 
Tomla birlikdə heç nədən qorxub çəkinmədən əngəlsiz və əziyyətsiz gedib qızılı
götürər. 
Onlar səhər yeməyini hələ yeyib qurtarmamışdılar ki, qapı döyüldü. Hek 
yerindən sıçrayıb bir tərəfdə gizləndi; o istəmirdi ki, dünənki hadisələrlə əlaqəsi 
olduğunu başqa birisi bilsin. Vallisli qapını açdı, bir neçə xanımla bir neçə cənab 
içəri girdi, dul qadın Duqlas da onların arasında idi. Bundan başqa ev sahibi 
qapını açarkən bir dəstə şəhər adamının dağa dırmaşmaqda olduğunu da gördü, 
onlar hadisə yerinə baxmağa gedirdilər. Demək, təzə xəbər artıq şəhərin hər 
tərəfinə yayılmışdı. Vallisli gecə baş vermiş əhvalatın hamısını gələn adamlara 
danışmalı oldu. Həyatını xilas etdiyi üçün dul qadın vallisliyə qızğın təşəkkür 
edirdi. 
- Xanım, bu barədə siz mənə heç bir söz deməyin! Başqa bir adam vardır ki, 
siz məndən və mənim oğlanlarımdan daha artıq ona borclusunuz, lakin o özünün 
kim olduğunu bildirmək istəmir. Əgər o olmasaydı, biz heç oraya getməyəcəkdik 
də. 
  
_________________Milli Kitabxana_________________ 
165
Əlbəttə, bu sözlər elə böyük bir maraq oyatdı ki, əsas məsələ az qaldı gecə
ikinci plana, lakin vallisli öz qonaqlarını və onların vasitəsilə bütün şəhər əhlini 
bərk maraqlandırmış olsa da sirrini heç kəsə bildirmədi! Qonaqlar bütün təfsilatı
eşidib bildikdən sonra dul qadın dedi: 
- Mən yerimin içində kitab oxuya-oxuya yuxuya getmişəm. Heç bir şeydən 
xəbərim olmayıb. Bəs niyə siz gəlib məni oyatmadınız? 
- Belə qərara gəldik ki, sizi narahat etməyək. Səfillərin bir də qayıdıb 
gəlməsinə ehtimal yox idi, axı onlar bütün alətlərini qoyub qaçmışdılar, onsuz bir 
şey edə bilməzdilər. Daha əbəs yerə nə üçün sizi oyadıb qorxudaydıq? Mənim üç 
zəncim səhərə qədər sizin evin keşiyini çəkib. Onlar indicə qayıdıb gəliblər. 
Yenə də gələnlər oldu, vallisli düz iki saatın ınüddətində öz hekayətini bir 
neçə dəfə başdan-ayağa qədər təkrar etməli oldu. 
Tətil olduğuna görə bazargünü məktəbində dərs yox idi, bununla belə şəhər 
camaatının hamısı sübh tezdən kilsəyə toplaşmışdı. Şəhəri bürümüş olan xəbər 
hərtərəfli müzakirə edilirdi. Belə danışırdılar ki, hələ canilərin izinə düşmək 
mümkün olmayıb. İbadətdən sonra hakim Tetçerin arvadı camaatla birlikdə
qapıya tərəf gedən missis Qarperə özünü çatdırıb onunla söhbətə girişdi: 
- Mənim Bekkim elə bütün günümü yatacaq? Mən əvvəldən bilirdim ki, o 
yorulub əldən düşəcəkdir. 
- Sizin Bekki? 
- Bəli. Məgər o gecəni sizdə qalmayıb? 
- Yox, nə danışırsınız? 
Missis Tetçer ağappaq ağarıb skamyaya çökdüyü zaman Polli xala öz dostu 
olan bir qadınla qızğın söhbət edə-edə onun yanından keçirdi. Polli xala dedi: 
- Sabahınız xeyir, missis Tetçer! Sabahınız xeyir, missis Qarper! 
Bizim uşaq yenə haradasa itib-batıb. Mən elə bilirəm ki, o, gecəni sizin 
birinizin evində yatıb qalıb, indi isə qorxusundan kilsəyə gəlmir. Gərək yaxşı-
yaxşı tənbeh edəm! 
Missis Tetçerin sifəti daha da ağardı, o, xəfifcə başını buladı. 
- Bizdə yatmayıb, - deyə missis Qarper də narahat olmağa başladı. Polli 
xalanın sifətindən onun təşvişə düşdüyü hiss olundu. 
- Co Qarper, sən bu gün səhər bizim Tomu görməmisən ki? 
- Yox, görməmişəm. 
- Bəs axırıncı dəfə sən onu nə vaxt görmüsən? 
  
_________________Milli Kitabxana_________________ 
166
Co xatırlamağa çalışdı, lakin qəti bir söz deyə bilmədı. Kilsədən çıxmaq 
istəyənlər qapıya çatmamış yarı yolda dayandılar. Camaatın içərisində
pıçıldaşma eşidildi. Hamı narahat olmuşdu. Uşaqları və cavan müəllimləri sorğu-
suala tutdular. Onlardan heç birisi gəmi şəhərə qayıdan zaman Tomun və
Bekkinin orada olub-olmadığını xatırlaya bilmədi. Artıq hava qaralmışdı, ona 
görə də hamının gəmidə olub-olmadığını soruşmaq heç kəsin ağlına gəlməmişdi. 
Nəhayət, cavanlardan birisi qorxa-qorxa bildirdi ki, bəlkə də onlar mağarada 
qalıblar. Missis Tetçerin ürəyi xarab oldu. Polli xala isə ağlaya-ağlaya əllərini 
ovuşdururdu. 
Qorxulu xəbər ağızdan-ağıza, dəstədən-dəstəyə, küçədən-küçəyə yayıldı və
beş dəqiqə keçməmiş kilsənin zəngi şiddətlə çalındı, bütün şəhər ayağa qalxdı. 
Kardif dağındakı hadisə artıq o qədər də əhəmiyyətli görünmürdü, o böyüklükdə
əhvalatı hamı yaddan çıxarmışdı. Atlar yəhərləndi, camaat qayıqlara mindi, gəmi 
tüstüləndi və yarım saat keçməmiş iki yüz addım - kimi quru yolla, kimi çayla 
mağaraya tərəf yollandı. 
Bütün gün ərzində şəhər bomboş qalmışdı, sanki hamı qırılmışdı. Arvadlar 
Polli xalaya və missis Tetçerə baş çəkir, onları sakit etməyə çalışırdılar. Onlarla 
birlikdə ağlayıb göz yaşı axıdırdılar ki, bu da bir cür sözdən yaxşı idi. Bütün 
cansıxıcı gecəni şəhər axtarışa gedənlərdən xəbər gözləyirdi, yalnız səhər 
açılmağa başladıqda bir-iki kəlmədən ibarət xəbər gəldi: "Yenə də şam və ərzaq 
göndərin". Missis Tetçerin vo Polli xalanın az qaldı ağlı başından çıxa. Hakim 
Tetçer mağaradan ruhlandırıcı və ümidlərlə dolu məktublar göndərirdi, lakin 
bunların heç biri yazıq arvadları sevindirmirdi. 
Qoca vallisli səhərə yaxın üst-başı muma və palçığa batmış halda qayıdıb 
gəldi. O yorğunluqdan ayaq üstə dura bilmirdi. Hek hələ də vallislinin evində
axşamdan uzandığı yorğan-döşəkdə idi. Uşaq istidən çapalayır və sayıqlayırdı. 
Həkimlərin hamısı mağaraya getmişdi, ona görə də xəstədən dul qadın Duqlas 
muğayat olurdu. O deyirdi ki, uşaq yaxşı olsun və ya pis olsun - onun üçün fərqi 
yoxdur, Allahın tifilidir, əlindən gələn qədər ona qulluq edəcək, yetimi baxımsız 
qoya bilməz. 
Yorulub əldən düşən adamlar hələ gecəyarısı dəstə-dəstə şəhərə
qayıtmışdılar, qüvvəsi olanlar isə yenə də axtarışı davam etdirirdilər. Təzə xəbər 
yalnız ondan ibarət idi ki, mağarada indiyədək heç kəsin ayağı dəyməyən bütün 
künc-bucaqlar axtarılmışdır; qalan yerlər də başdan-başa axtarılacaqdır. 
Danışırdılar ki, bir-birini kəsən qaranlıq dəhlizlərdə orada-burada hərdən işıq 
gözə çarpır, uzaqdan gələn çığırtı və güllə səsləri mağaranın hər yerinə yayılıb 
əks-səda verirmiş. Adamlar, 
  
_________________Milli Kitabxana_________________ 
167
turistlərin adətən gəzdikləri yerlərdən xeyli aralıda, qayanın üstündə hislə iki ad 
yazıldığını görüblər: "Bekki və Tom". Ondan azacıq aralıda isə üstünə şam piyi 
damcılamış bir lent yerə düşüb qalıbmış. Missis Tetçer lenti tanıyaraq hönkürüb 
ağlamağa başlayıb. Deyib ki, həmin lent onun yazıq balasından qalmış son 
nişanədir, indi bu lent onunçün dünyada hər şeydən qiymətlidir, ona görə ki, 
Bekkinin ömrünün son dəqiqəsinə qədər bu lent onun saçında olmuşdur, dəhşətli 
ölümdən sonra anaya qalan təkcə bu lentdir. Bəziləri nağıl edirdilər ki, hərdən 
uzaqdan bir işıq görürmüşlər, hamı sevinərək dəstə ilə oraya cumurmuş, lakin 
yaxına getdikdə görürmüşlər ki, öz adamlarıdır, peşman olurmuşlar. 
Beləliklə üç gün, üç gecə keçdi. Qorxulu və həyəcanlı saatlar bir-birini əvəz 
etdi, nəhayət, şəhər ümidsizliyə qapıldı, hamının qolu boşalıb yanına düşdü. İçki 
İçməyənlər Cəmiyyəti mehmanxanasında əl altından araq alveri edildiyi xəbəri 
təsadüfi olaraq şəhərə yayıldıqda, nə qədər sarsıdıcı olsa, belə bu xəbər heç kəsi 
həyəcanlandırmadı. Qızdırmadan ayılmış Hek zəif səslə mehmanxanalardan 
söhbət saldı və sözarası ehtiyatla xəbər aldı ki, o xəstələnəndən bəri İçki 
İçməyənlər Cəmiyyəti mehmanxanasından bir şey-zad tapılmayıb ki. 
- Hə, tapılıb, - deyə dul qadın cavab verdi. 
Hek yatağında dirsəklənib gözlərini geniş açdı: 
- Nə tapılıb? Nə? 
- Araq, indi mehmanxananı bağlayıblar, daha işləmir. Uzan, əzizim. 
Sən məni nə yaman qorxutdun! 
- Xahiş edirəm mənə bircə kəlmə, tək bircə kəlmə söz deyin: arağı kim tapıb, 
Tom Soyyer? 
Qarı gözlərinin yaşını axıtmağa başladı: 
- Sakit ol, əzizim, sakit ol! Axı bilirsən ki, sənə çox danışmaq yaramaz! Sən 
bərk xəstəsən, lap bərk xəstəsən! 
Hə, demək araqdan başqa heç bir şey tapmamışlar! Qızıl tapmış olsaydılar, 
indi bütün şəhərə xəbər yayılmışdı. Belə məlum olur ki, xəzinə əldən çıxdı, 
həmişəlik çıxdı! Görəsən bəs bu xanım nəyə görə ağlayır? Axı o nə üçün 
ağlasın? 
Bu fikirlər Hekin xəyalında tutqun şəkildə dolanırdı, nəhayət, o, yorulub 
yuxuya getdi. Dul qadın öz-özünə dedi: 
- Yazıq uşaq, axır ki, yatdı. "Tom Soyyer tapıb!" Yaxşı olardı ki, elə Tom 
Soyyerin özünü tapaydılar! Ah, indi onu tapmağa ümidi olan adam çox azdır, 
kimdə qüvvət qalıb ki, gedib yenə axtarsın! 
  
_________________Milli Kitabxana_________________ 
168
OTUZ BİRİNCİ FƏSİL 
MAĞARADA AZIRLAR 
İndi Tom ilə Bekkidən danışaq, görək onların gəzintisi necə keçdi. 
Onlar bütün dəstəylə birlikdə qaranlıq dəhlizləri gəzərək mağaranın, "Qonaq 
otağı", "Kilsə", "Əlaiddin sarayı" və sairə kimi çox təmtəraqlı adlar daşıyan 
qəribə yerlərini gözdən keçirtdilər. Buralara uşaqlar əvvəldən də bələd idilər. Bir 
azdan şən-gizlənqaç oyunu başlandı. Bekki ilə Tom da bu oyuna qoşularaq ta 
yorulana qədər oynadılar. Bundan sonra onlar əllərindəki şamı başlarından 
hündürdə tutaraq, daş divarlara şam hisiylə yazılmış qarmaqarışıq adları, 
tarixləri, ünvanları, mənalı sözləri oxuya-oxuya əyri-üyrü yollarla aşağıya 
enməyə başladılar. Bu qayda ilə onlar get-gedə uzaqlaşdılar, başları söhbətə elə
qarışmışdı ki, artıq mağaranın divarlarında yazı olmayan hissəsinə gəlib 
çıxdıqlarını hiss etmədilər. Onlar da divarın çıxığında hislə öz adlarını yazıb irəli 
getdilər. Bir azdan elə bir yerə gəlib çıxdılar ki, orada qayanın üstündən tökülən 
balaca bir çay əsrlər boyu çökdürdüyü daş kimi möhkəm və cilali kirəcdən tam 
bir Niaqara düzəltmişdi.1 
Tom arıq bədənini irəli verib şəlaləni işıqlandırdı ki, Bekki oraya baxıb həzz 
alsın. Tom şəlalədən o tərəfdə, iki divar arasındakı darısqal keçiddə daşlardan 
təbii olaraq düzəlmiş bir pilləkən gördü. O saat onda macəraçılıq həvəsi oyandı. 
O, Bekkini də həvəsləndirdi, azmamaq üçün hislə nişanə qoyduqdan sonra 
kəşfiyyata getdilər. Uşaqlar bu dəhlizlə sağa, sola burula-burula uzun müddət 
gederək yerin altında lap dərindəki xəlvət kahalara qədər endilər. Burada yenə də
nişanə qoydular, sonra təzə bir şey tapmaq üçün yenə də yana buruldular ki, 
yuxarı çıxdıqda öz kəşfləri haqqında qürurla danışa bilsinlər. Onlar bir azdan 
sonra geniş bir kahaya gəlib çıxdılar, burada yuxarıdan insan qıçı yoğunluğunda 
stalaktitlər2 sallanmışdı. Tomla Bekki heyrətdən içlərini çəkə-çəkə kahanın hər 
tərəfini gəzdilər, sonra isə ətrafdakı çoxlu dəhlizlərdən birinə buruldular. Həmin 
dəhlizlərlə bir qədər irəlilədikdən sonra gözəl bir bulağa rast gəldilər. Bulağın 
kənarları elə bil ki, qırov kimi parlaq kristallardan düzəldilmişdi. Bu bulaq 
mağaranın tən ortasında idi? ətrafında stalaktit və stalaqmitlərdən3 əmələ gəlmiş
çoxlu fantastik sütunlar divar 
1 Niaqara - dünyanın ən böyük şəlalələrindən biri (Şimali Amerikada).
2 Stalaktit -bəzi mağaralarda əhəngli suların damcılarından əmələ gəlib yuxarıdan-aşağı
sallanan kirəc lülələr.
3 Stalaqmit - mağaralarda yerdən sütun kimi qalxan kirəc çöküntü. 
_________________Milli Kitabxana_________________ 
169
  
  
  
kimi yüksəlmişdi. Bunlar min illər ərzində daim su tökülməsi nəticəsində
birləşərək bəzəkli bir hörmə şəklini almışdı. Minlərlə yarasa bir-birinə
sarmaşaraq mağaranın yuxarısından yumaq kimi sallanmışdı. İşıqdan narahat 
olmuş yarasalar civilti ilə yerlərindən qopub hiddətlə şama tərəf şığımağa 
başladılar. 
Tom yarasaların xasiyyətini bildiyindən onların necə təhlükəli olduqlarını başa 
düşürdü. Ona görə də Bekkinin əlindən yapışıb ilk rast gəldiyi dəhlizlərdən birinə tərəf 
çəkdi. Bunu lap vaxtında etmişdi, çünki uçan yarasalardan biri qanadı ilə vurub Bekkinin 
şamını söndürmüşdü. Yarasalar onları uzun müddət qovdular, lakin uşaqlar hər dəfə
qarşılarına çıxan dəhlizlərə burula-burula, nəhayat, bu mənhus və qorxunc quşlardan 
canlarını qurtara bildilər. Bir azdan onlar yeraltı gölə rast gəldilər. Göl tutqun parıltı ilə
uzaqlara axıb gedirdi, çevrəsi qaranlıqda gözdən itirdi. Tom gölün sahillərini tədqiq etmək 
xəyalına düşdü, lakin fikirləşdi ki, əvvəlcə oturub bir qədər dincəlmək lazımdır. Burada 
birinci dəfə olaraq mağaranın dərin sükutu uşaqları sıxdı. 
- Mən əvvəlcə hiss etmirdim, amma deyəsən biz lap çoxdandır ki, heç kəsin səsini 
eşitmirik. 
- Özün bir fikirləş, Bekki, axı biz onlardan çox-çox aşağıdayıq. 
Özümüz də dərində olmaqla bərabər, şimala, yaxud cənuba, yaxud da şərqə tərəf çox 
aralanmışıq. Buradan onların səsini eşidə bilmərik. 
Bekki narahat olmağa başladı: 
- Tom, biz çoxdanmı buradayıq? Geri qayıtsaq yaxşı olmazmı? 
- Əlbəttə, qayıtmaq yaxşıdır. Mən də elə sən fikirdəyəm. 
- Tom, sən yolu tapa biləcəksənmi? Buralar elə qarış-quruşdur ki, mənim heç bir şey 
yadımda deyil. 
- Yarasalar olmasaydı, mən yolu tapa bilərdim. Qorxuram yenə vurub şamların ikisini 
də söndürələr, onda işimiz lap xarab olar. Gəl başqa bir yolla gedək ki, bir də onları
görməyək. 
- Yaxşı. Bəlkə heç azmadıq, yoxsa bu çox pis olardı! - Qız belə dəhşətli bir şeyin baş
verə biləcəyini təsəvvürünə gətirərək titrədi. 
Onlar bir dəhlizə girdilər və uzun müddət dinməzcə gedərək ətrafa diqqətlə nəzər 
saldılar ki, görsünlər tanış döngələri görə bilərlərmi; lakin burada hər şey yad idi. Hər dəfə
Tom yeni bir döngəyə başını uzadıb baxdıqda Bekki gözlərini onun üzündən çəkmirdi ki, 
görsün Tom yolu tapmışdırmı. Tom isə sevinclə deyirdi: 
- Fikir eləmə, hər şey öz qaydasındadır. Bu gəldiyimiz yol deyil, ancaq 
tezliklə həmin yola çıxacağıq, darıxma! 
  
_________________Milli Kitabxana_________________ 
170
Lakin çıxış yolu tapmaq cəhdləri boşa çıxdıqca, o yavaş-yavaş ruhdan 
düşürdü, bir azdan istədiyi dəhlizi tapmaq ümidi ilə hara gəldi bu-ruldu. Əvvəlki 
kimi yenə də "hər şey öz qaydasındadır" deyirdi, lakin qəlbinə elə dəhşətli bir 
ağırlıq çökmüşdü ki, səsi tamamilə başqa cür çıxırdı, ele bil deyirdi: "Artıq hər 
şey məhv oldu". Bekki bərk qorxu içərisində Toma sıxılaraq göz yaşlarını nə
qədər saxlamaq istəyirdisə də bacarmırdı, gözlərinin yaşı elə hey axırdı. Nəhayət, 
o dedi: 
- Yarasalar olsa da hər halda qayıdaq, o yolla gedək! Yoxsa biz lap azarıq. 
Tom dayandı. 
- Bir qulaq ver, - dedi. 
Hər tərəf elə dərin sükuta dalmışdı ki, onların ürək döyüntüsündən başqa heç 
bir səs-səmir eşidilmirdi... Tom çığırdı, onun səsi boş dəhlizlərə düşərək əks-
səda verdi və get-gedə zəifləyərək kiminsə istehzalı qəhqəhəsi tək uzaqlarda 
eşidilməz oldu. 
Bekki dedi: 
- Ah, Tom, səsini kəs! Adam qorxudan ölür. 
- Qorxulu olsa da çığırmaq lazımdır, Bekki. Bəlkə səsimizi eşitdilər. - Tom 
yenə də çığırdı. 
Bu "bəlkə" sözü o vahiməli qəhqəhədən daha qorxulu idi: bu o demək idi ki, 
artıq heç bir ümid yoxdur. 
Uşaqlar uzun müddət dayanıb qulaq asdılar, lakin onların səsinə səs verən 
yox idi. Bundan sonra Tom o saatca geriyə dönərək addımlarını sürətləndirdi. 
Lakin bir qədərdən sonra Bekki onun qətiyyətsiz yeriməsindən başa düşdü ki, 
onlara başqa bir müsibət üz vermişdir: Tom geriyə qayıtmaq üçün də yol tapa 
bilmirdi! 
- Ah, Tom, axı sən niyə nişanə qoymurdun? 
- Bekki, mən axmaq olmuşam! Çox axmaq olmuşam! Heç ağlıma da 
gəlməyib ki,  biz geri qayıtmalı olacağıq. Yox, yolu tapa bilmirəm. Lap dolaşıb 
qalmışam. 
- Tom, Tom, biz azmışıq! Azmışıq! Bu dəhşətli mağaradan bir daha çıxa 
bilməyəcəyik! Eh, axı biz nə üçün başqalarından ayrıldıq. 
Bekki yerə çöküb elə acı-acı ağladı ki, Tom onun öləcəyindən və ya dəli 
olacağından qorxub təşvişə düşdü. O, Bekkinin yanında oturub onu bağrına 
basdı; Bekki Toma sıxılaraq sifətini onun sinəsinə söykədi. Qız ağlayır və boş-
boşuna təəssüflənirdi, uzaqdan gələn əks-səda isə onun sözlərini istehzalı bir 
qəhqəhəyə çevirirdi. Tom onu dilə tuturdu ki, ruhdan düşməsin, ümidini 
itirməsin. Lakin qız cavab verirdi ki, bunu 
  
_________________Milli Kitabxana_________________ 
171
edə bilmir. Tom qızı belə bir müsibətə saldığı üçün özünü danlamağa, 
məzəmmət etməyə başladı, bunun yaxşı təsiri oldu. Bekki dedi ki, bütün gücünü 
toplayıb, onun ardınca hara desə gedər, təki Tom özünü danlamasın. O özü 
Tomdan az təqsirkar deyildir. 
Onlar yenə də qalxıb baxtabaxt yola düzəldilər. Heç bir yerdə dayanmadan 
irəliləməkdən başqa onların əlacı qalmamışdı. Qısa bir müddət ərzində onların 
qəlbində ümid qığılcımı parladı - ona görə yox ki, onlar nəyəsə ümid 
bağlayırdılar, yox, ona görə ki, insan gənc olduqda və çox 
müvəffəqiyyətsizliklərə düçar olmadıqda onun ümidi üzülmür. 
Tom Bekkinin şamını alıb söndürdü. Belə qənaətçiliyin çox böyük mənası
var idi. Daha buna izahat lazım deyildi. Bunun nə demək olduğunu Bekki onsuz 
da anladı və yenə də ruhdan düşdü. O bilirdi ki, Tomun cibində bir bütöv, bir 
neçə də yarımçıq şam vardır, bununla belə əllərindəki şamlardan birini də ehtiyat 
üçün saxlamaq lazımdı. 
Bir azdan yorğunluq özünü göstərdı. Lakin uşaqlar dayanmaq istəmirdilər - 
hər dəqiqənin onlar üçün bu qədər qiymətli olduğu bir vaxtda oturmaq haqqında 
düşünmək belə dəhşətli idi, heç olmasa bir tərəfə üz tutub getmək yaxşı idi, bu, 
onları xilas edə bilərdi, oturmaq isə ölümü gözləmək, onun gəlişini 
sürətləndirmək demək idi. 
Nəhayət, Bekkinin zəif ayaqları daha onun sözünə baxmadı. Qız dincəlmək 
üçün yerə oturdu. Tom da onun yanında oturdu, onlar öz qohumlarını, dostlarını, 
rahat yataqlarını, başlıcası isə - işığı xatırlamağa başladılar! Bekki ağladı, Tom 
onu sakit etmək üçün yeni bir şey fikirləşə bilmirdi, artıq dəfələrlə təkrar etdiyi 
sözlər isə daha qıza təsir etmir, əksinə, istehza kimi səslənirdi. Bekki o qədər 
əldən düşmüşdü ki, mürgüləyib tez yuxuya getdi. Tom buna şad oldu. O, qızın 
sınıxmış sifətinə nəzər salır, şirin yuxunun təsiri altında üzündə get-gedə əvvəlki 
kimi sakit, qayğısız ifadə yarandığını görürdü. Qızın dodaqlarında şən bir 
təbəssüm oynayırdı. Onun üzünün dinc ifadəsi Tomu da sakit etdi, ruhlandırdı. 
O, keçmişi düşünməyə, tutqun xatirələri xəyalında canlandırmağa başladı. 
Tom dərin fikrə dalmış halda uzun müddət oturdu. Birdən Bekki şən bir 
gülüşlə yuxudan oyandı, lakin bu gülüş həmin dəqiqə qızın dodaqlarında donaraq 
acı bir iniltiylə əvəz olundu. 
- Necə oldu ki, mən yuxuya getdim! Kaş heç ömrümdə bu yuxudan 
ayılmayaydım! Yox, yox, mən daha belə sözlər deməyəcəyəm, Tom! Mənə elə
baxma! Mən daha belə danışmayacağam! 
- Yata bildiyinçün mən çox şadam, Bekki. İndi sən dincəlmisən, biz səninlə
birlikdə çıxış yolu taparıq. 
  
_________________Milli Kitabxana_________________ 
172
- Görək da, Tom. Ancaq mən yuxuda elə gözəl bir ölkə görürdüm ki... Mənə
elə gəlir ki, biz tezliklə orada olacağıq. 
- Bəlkə olduq, bəlkə də heç olmadıq, Bekki. Axır ki, kefini kök saxla, dur 
gedək yolu axtaraq. 
Uşaqlar ayağa qalxaraq artıq heç bir şeyə ümidləri olmadan əl-ələ tutub 
yollarına davam etdilər. Onlar mağarada nə qədər qalmış olduqlarını hesablamaq 
istədilər. Onlara elə gəlirdi ki, bir həftədir buradadırlar, ancaq bu ola bilməzdi, 
çünki götürdükləri şam hələ yanıb qurtarmamışdı. Çox vaxt keçmişdi, lakin nə
qədər keçdiyini onlar bilmirdilər. Tom dedi ki, yavaş-yavaş getmək, diqqətlə
qulaq asmaq lazımdır ki, bir yerdən su damcıladığını eşidə bilsinlər: bulaq 
tapmaq lazımdı. Tezliklə bir bulağa rast gəldilər, Tom dedi ki, yenə də oturub 
dincəlmək lazımdır. Hər ikisi bərk yorulmuşdu, lakin Bekki dedi ki, hələ bir az 
da gedə bilər. Tomun buna razı olmaması qızı təəccübləndirdi. O, bunun 
səbəbini başa düşmürdü. Onlar oturdular, Tom şamı gillə divara yapışdırdı. Hər 
ikisi fikrə gedib, uzun müddət susdular. Sonra Bekki dilləndi: 
- Tom, mən yaman acmışam! 
Tom cibindən nə isə çıxartdı. 
- Yadındadırmı? – deyə soruşdu. 
Bekki zorla gülümsündü: 
- Bu bizim toy piroqumuzdur, Tom. 
- Hə, ancaq heyf ki, təkər boyda deyildir... Axı bundan başqa bizim heç bir 
şeyimiz yoxdur. 
- Mən bunu gizlətmişdim ki, sonra barıncımın altına qoyum, axı böyüklər toy 
piroqlarını balıncın altına qoyurlar, ancaq bu bizim üçün... 
O sözünü deyib qurtarmadı. Tom piroq parçasını iki yerə boldü. Bekki öz 
payım iştaha ilə yeyib qurtardı, ancaq Tom özününkündən bircə tikə aldı. 
İstədikləri qədər sərin su var idi - onlar yeməyin üstündən su da içdilər. 
Bir müddətdən sonra Bekki yola düşməyi təklif etdi. Tom bir dəqiqə susub 
sonra dedi: 
- Bekki, mən sənə bir neçə kəlmə söz deyecəyəm, diqqətlə qulaq asa 
bilərsənmi? 
Bekkinin rəngi qaçdı, lakin dedi ki, qulaq asa bilər. 
- Bilirsənmi, Bekki, biz burada qalmalıyıq, çünki burada içməli su var. Şam 
da ki, qurtarır, bu axırıncıdır. 
Bekki gözlərinin yaşına dəm verdi. Tom bacardığı qədər onu sakit etməyə
çalışırdısa da, bunun köməyi olmurdu. Nəhayət, Bekki dedi: -Tom! 
  
_________________Milli Kitabxana_________________ 
173
- Nə var, Bekki? 
- Yəqin yox olduğumuzdan xəbər tutub bizi axtaracaqlar. 
- Bəs necə, əlbəttə. Mütləq axtaracaqlar. 
- Tom, bəlkə elə indi bizi axtarırlar? 
- Hə, yəqin ki, axtarırlar. Bu çox yaxşı olardı! 
- Tom, onlar bizim itdiyimizdən nə vaxt xəbər tutacaqlar? 
- Yalnız gəmiyə qayıtdıqdan sonra. 
- Tom, onda qaranlıq düşmüş olacaq. Haradan görəcəklər ki, biz yoxuq? 
- Bilmirəm, hər halda hamı evə qayıdan kimi sənin anan xəbər tutacaqdır. 
Bekkinin üzünə baxanda Tom başa düşdü ki, səhv buraxmışdır. Bu gecə 
Bekkini evdə gözləmirdilər! 
Uşaqlar səslərini kəsib fikrə getdilər. Bir dəqiqə keçməmiş Bekki yenə də
bərkdən ağlamağa başladı; Tom başa düşdü ki, öz ağlına gəlmiş fikir Bekkinin 
də ağlına gəlmişdir: Bekkinin missis Qarpergildə gecələmədiyindən missis 
Tetçer xəbər tutana qədər bazar gününün səhəri gəlib keçəcəkdi. 
Uşaqlar şam qırığından gözlərini çəkmədən onun ağır-ağır və insafsızcasına 
əriyib qurtarmasına, piltəsi lap qısaldıqdan sonra zəif alovun tez-tez qalxıb-
enərək nazik tüstü buraxmasına diqqət yetirirdilər. Budur, alov tamamilə söndü, 
ətrafı zülmət aldı... 
Bekki, Tomun qucağına sıxılaraq ağladığım başa düşənə kimi nə qədər vaxt 
keçmiş olduğunu onlardan heç birisi deyə bilməzdi. Yalnız onu bilirdilər ki, 
sanki uzun müddət yuxuda olublar, indi isə ayılıb özlərini çox bədbəxt hiss 
edirlər. Tom dedi ki, bu gün yəqin ki, bazar günüdür, hələ bəlkə də bazar 
ertəsidir. O istəyirdi ki, Bekkinin başını söhbətlə qarışdırsın, lakin ümidini 
tamamilə itirmiş qızı dərd-kədər elə üzmüşdü ki, o artiq heç bir sözə cavab 
vermirdi. Tom dedi ki, indi onların yox olduqlarından çoxdan xəbər tutmuşlar və
yəqin ki, axtarmağa başlamışlar. O, çığıracaqdır, bəlkə səsini eşidib köməyə
gələn oldu. Ancaq qaranlıqda uzaqdan gələn əks-səda elə qorxunc səslənirdi ki, 
Tom ağzını açıb bir dəfə çığıran kimi o saatca da səsini kəsdi. 
Saatlar bir-bir gəlib keçirdi, tezliklə aclıq yenə də əsirlərə əzab verməyə
başladı. Tomun piroq payının bir parçası qalmışdı: onlar həmin parçanı bölüb 
yedilər; lakin daha da acdılar, balaca bir piroq parçası onların iştahasını daha da 
artırmışdı. 
Birdən Tom dedi: 
- S-s-s! Eşidirsənmi? 
  
_________________Milli Kitabxana_________________ 
174
Hər ikisi nəfəsini içəri çəkərək qulaq asmağa başladı. Çox uzaqlardan gələn 
zəif bir səs eşitdilər. Tom o saatca hay verdi və Bekkinin qolundan yapışaraq 
əlini sürtə-sürtə dəhlizlə səs gələn tərəfə getməyə başladı. Bir az keçəndən sonra 
onlar yenə qulaq verdilər. Həmin səs indi elə bil bir qədər yaxından gəlirdi. Tom 
dedi: 
- Bu onlardır! Gəlirlər! Tez ol, Bekki, daha heç bir qorxumuz yoxdur! 
Uşaqlar sevindiklərindən az qalırdılar dəli olsunlar. Ancaq tələsmək olmazdı, hər 
addımbaşı çalaya rast gəlirdilər, ehtiyatlı olmalı idilər. Tezliklə onlar belə
çalalardan birinə rast gəlib dayandılar. Onun üç fut və bəlkə də yüz fut dərinliyi 
ola bilərdi, hər halda addımlayıb keçmək olmazdı. Tom qarnı üstə yerə uzanıb, 
mümkün qədər aşağıya əyildi. Əli çalanın dibinə çatmadı. Dallarınca adam 
gələnə qədər onlar burada qalıb gözləməli idilər. Uşaqlar qulaq asdılar, aralıdan 
gələn çığırtılar elə bil ki, get-gedə uzaqlaşırdı. Bir-iki dəqiqədən sonra bu səslər 
tamamilə kəsildi. Uşaqların kədərdən az qala ürəkləri partlayırdı! Tom boğazı
tutulana qədər çığırdi, çığırdı, lakin heç bir xeyri olmadı. O Bekkini dilə tutur, 
ürək-dirək verirdi; lakin həyəcanla nə qədər gözlədilərsə də artıq heç bir səs-
səmir eşitmədilər. 
Uşaqlar əllərini ora-bura sürtə-sürtə bulağa gedən yolu tapdılar. Vaxt çox 
yavaş-yavaş keçirdi. Onlar yenə də yatdılar, ayıldıqda isə ac olduqlarını daha 
bərk hiss edirdilər. Kədərdən özlərinə yer tapa bilmirdilər. Tom düşündü ki, indi 
yəqin tək günüdür. 
Birdən onun ağlına parlaq bir fikir gəldi. Yaxınlıqda bir neçə yan dəhlizlər 
var idi. Bu qədər vaxtı işsiz-gücsüz oturub dərd çəkməkdənsə kəşfiyyata getmək 
daha yaxşı olmazmı. O, badban uçurmaq üçün cibində gəzdirdiyi ipi çıxartdı, bir 
ucunu qayanın çıxığına bağladıqdan sonra Bekki ilə birlikdə yola düşdülər. Tom 
əlini ora-bura sürtə-sürtə və ipi aça-aça qabaqda gedirdi. İyirrni addım getdikdən 
sonra uçuruma rast gəldi. Tom dizi üstə çöküb əvvəlcə əlini aşağı uzatdı, sonra 
mümkün qədər uzaqlara aparıb küncləri yoxladı, bir az da irəliyə və sağa 
uzanmaq istəyirdi ki, qayanın dalında, cəmisi iyirmi addımlıqda şam tutmuş
adam əli göründü! Tom sevinclə bağırdı, elə bu zaman həmin əlin ardınca insan 
fiquru göründü... Bu hindi Co idi! Tom heyrətindən donub qaldı. Bir dəqiqə
keçməmiş "ispaniyalının" qaçıb gözdən itdiyini gördükdə isə onun sevincinin və
təəccübünün həddi yox idi. Tom, Conun onun səsini tanımadığına və
məhkəmədəki ifadəsinə görə onu öldürmədiyinə təəccübləndi. Görünür əks-səda 
onun səsini dəyişmişdi. Yəqin ki, 
  
_________________Milli Kitabxana_________________ 
175
elə də olmuşdu! Tom qorxudan tamamilə zəifləyib gücdən düşmüşdü, özünə söz 
verdi ki, əgər birtəhər bulağın başına çata bilsə, Co ilə üz-üzə gəlməmək üçün bir 
daha yerindən tərpənməyəcəkdir. Tom hindini gördüyünü Bekkidən gizlətdi, 
dedi ki, "elə belə" qışqırırdı. 
Lakin aclıq və ümidsizlik, nəhayət, qorxu hissindən qüvvətli çıxdı. Bulağın 
başındakı yorucu intizardan sonra onlar yenə uzun müddət yatdılar; oyandıqda 
isə əhvalları bir az dəyişmişdi. Aclıq onları əldən salırdı. Toma elə gəlirdi ki, bu 
gün çərşənbədir, bəlkə də cümə axşamı və yaxud da cümədir, ola da bilsin 
şənbədir, adamlar artıq onlardan əllərini üzmüşlər, yəqin ki, daha axtarmırlar. O, 
bir dəhlizi də gözdən keçirməyi qərara aldı. Hiss edirdi ki, artıq nə Co, nə də
başqa bir təhlükə onu qorxudur. Lakin Bekki çox zəifləmişdi. Dərd və ümidsizlik 
qızı haldan şalmışdı, artıq onu heç bir şeylə hərəkətə gətirmək olmazdı. O 
deyirdi ki, oturduğu yerdə qalıb ölümünü gözləyəcəkdir- yəqin ki, buna çox qal-
mamışdır. Toma məsləhət gördü ki, əgər istəyirsə ipdən tuta-tuta gedib başqa 
dəhlizləri də yoxlaya bilər; ancaq xahiş etdi ki, tez-tez qayıdıb ona baş çəksin; 
onunla danışsın; bundan başqa Tomu vəd etməyə məcbur etdi ki, ən dəhşətlı
dəqiqə gəlib çatdıqda onun yanında olsun, axıra qədər onun əlini buraxmasın. 
Tom göz yaşından boğula-boğula Bekkini öpdü və onu inandırdı ki, 
mağaradakı çıxış yolu tapmaq ümidindədir. Sonra, acından tamamilə zəifləyib 
gücdən düşmüş Tom ipin ucunu əlinə alıb dəhlizlərin biri ilə iməkləməyə
başladı. O, məhv olacağı dəqiqənin artıq yaxınlaşmaqda olduğunu kədərlə hiss 
edirdi. 
OTUZ İKİNCİ FƏSİL 
XİLAS OLDULAR 
Çərşənbə axşamı idi. Artıq hava yavaş-yavaş qaralırdı. Sent-Pitersburq 
şəhərciyi hələ də itmiş uşaqlar üçün göz yaşı axıdırdı. Onları tapa bilməmişdilər. 
Kilsədə hamı onlar üçün dua edirdi. Çoxları, uşaqlar tapılsın deyə evdə də Allaha 
ürəkdən dua edirdi. Lakin hələ də mağaradan yaxşı bir xəbər yox idi. Şəhər 
əhlinin çoxu axtarışdan əl çəkərək öz adi işlərinə qayıtmışdı, onların zənnincə, 
uşaqları axtarmaq artıq əbəsdi. Missis Tetçer bərk xəstə idi, elə hey sayıqlayırdı. 
Deyilənə görə, o öz qızını neçə çağırdığını, başını balıncdan qaldırıb uzun-uzadı
qulaq asdığını, sonra isə yenə də başını yerə qoyub inildədiyini eşitdikdə adamın 
ürəyi parçalanır. 
  
_________________Milli Kitabxana_________________ 
176
Polli xala da yasa batmışdı, onun çal saçları tamamilə ağarmışdı. Tək günü 
axşam şəhər tamamilə ümidsizliyə qapılaraq qüssəli yuxuya daldı.  
Gecənin yarısı birdən bərk səs-küy qopdu və zəng səsi ətrafa yayıldı, bir 
dəqiqənin içində küçə yarıgeyinmiş sevincək adamlarla doldu; hamı bağırırdı: 
"Çıxın! Çıxın! Tapılıblar! Tapılıblar"Kilsə zəngləri vurulur, mis tavalar döyülür, 
şeypurlar çalınır, bütün şəhər Tomla Bekkini qarşılamaq üçün çaya tərəf axışırdı, 
adamlar uşaqları üstü açıq faytonda gətirirdilər. Onları dövrəyə alaraq, arası
kəsilməyən “ura”  səsləri altında şəhərin mərkəz küçəsi ilə təntənəli surətdə
evlərinə ötürürdülər. 
Şəhər çil-çıraqban olmuşdu; daha heç kəs yatmaq istəmirdi. Bu, şəhər 
əhalisinin həyatında ən təntənəli gecə ilə adamlar bir-birinin ardınca hakim 
Tetçerin evinə girir, xilas olmuş uşaqları bərk-bərk qucaqlayıb öpür, missis 
Tetçerin əlini sıxır, nə isə bir söz demək istəyir, lakin heç nə deyə bilməyərək 
gözləri yaşlı çıxıb gedirdilər. 
Polli xala tamamilə xoşbəxt idi, missis Tetçer də onun kimi. Lakin onun bir 
şeyi çatışmırdı: ürəyi tələsirdi ki, magaraya göndərilmiş çapar bu şad xəbəri 
tezliklə onun ərinə çatdırsın. Tom maraqla qulaq asan dinləyicilər tərəfindən 
əhatə olunmuş halda divanda uzanmışdı; o öz macərasını ən ağlasığmaz 
əlavələrlə şişirdərək yanındakılara nağıl edirdi. Nəhayət o, Bekkini tək qoyub, 
yol axtarmağa getdiyini danışmağa başladı; ipdən tuta-tuta iki dəhlizdən keçib, 
üçüncüsünə burulduğunu, burada ip qurtardığından geri qayıtmaq istərkən 
qarşıda gündüz işığına bənzəyən bir parıltı göründüyünü nağıl elədi. O, ipi 
buraxıb sürünə-sürünə oraya gedir, deşikdən başını bayıra çıxartdıqda qarşıda 
geniş Missisipi çayının axdığını görür! Bu əhvalat gecə olsaydı o, gündüz 
işığının parıltısını görə bilməz və həmin dəhlizlə irəliləməzdi. O, Bekkinin 
yanına necə qayıtdığını, bu şad xəbəri ona necə bildirdiyini də nağıl etdi. Bekki 
inanmır, deyir ki, belə boş-boş şeylərlə ona əzab verməsin, artıq taqəti yoxdur, 
tezliklə öləcəkdir, elə özü da bunu arzu edir. Tom, qızı nə cür dilə tutduğunu, 
inandırdığını, mavi gündüz işığı gorünən yerə gəlib çıxdıqda sevincindən onun 
az qala öləcəyini də nağıl elədi. Sonra özünün həmin deşikdən birtəhər çıxdığını  
Bekkinin də çıxmasına kömək etdiyini, sahildə oturub sevindiklərindən 
ağladıqlarını da danışdı. Onlar sahildə oturarkən yaxınlıqdan, içərisində adamlar 
olan bir qayıq keçirmiş, Tom onları səsləyib, indicə bu saat mağaradan 
çıxdıqlarını və acından öldüklərini deyir. Əvvəlcə ona inanmırlar, deyirlər ki, 
mağara buradan beş mil aralıda, çayın yuxarısındadır, sonra isə onları qayığa 
götürüb bir evə gətirirlər, yedizdirib-içirtdikdən sonar iki- 
  
_________________Milli Kitabxana_________________ 
177
üç saat yatıb dincəlmək üçün onlara yer salırlar, qaranlıq düşdükdə isə evlərinə 
gəlirirlər.  
Səhərə yaxın hakim Tetçeri və onun köməkçilərini azmamaq üçün ağlamış
olduqları ipin köməyi ilə axtarıb tapdılar və şad xəbəri onlara bildirdilər.  
Üç gün, üç gecə müddətində mağarada çəkdikləri aclıq və əzab Tomla Bekki 
üçün hədər getmədi. Onlar bütün çərşənbə və cümə axşamı gününü yataqda 
keçirtdilər, yorğunluqdan, əzginlikdən ayağa qalxa bilmədilər. Tom cümə axşamı
bir neçə saatlığa ayağa qalxdı, cümə günü şəhərə çıxdı, şənbə günü isə, demək 
olar, tamamilə sağaldı. Bekki isə bazar gününə qədər evdən bayıra çıxmadı, özü 
də elə hala düşmüşdü ki, elə bil ağır bir xəstəlik keçirmişdi. 
Tom Hekin xəstəliyindən xəbər tutan kimi cümə günü ona baş çəkməyə
getdi, lakin onu yataq otağına buraxmadılar. Şənbə və bazar günləri də Hekin 
yanına girə bilmədi. Bundan sonra onu Hekin yanına hər gün buraxmağa 
başladılar və xəbərdar etdilər ki, öz macərasını nağıl edib dostunu 
həyəcanlandırmasın. Dul qadın Duqlas özü otaqda qalıb göz olurdu ki, Tom 
ağzından bir söz qaçırmasın. O, Kardif dağında baş vermiş hadisəni evlərində
eşitdi və öyrəndi ki, səfillərdən birinin cəsədini körpünün yanında çaydan 
çıxardıblar: yəqin o qaçıb canını qurtarmaq istərkən çayda boğulmuşdu. 
Tom mağaradan qayıtdıqdan iki həftə sonra yenə də Heklə görüşməyə getdi. 
O artıq sağalmış və hər cür həyəcanlandırıcı söhbətə qulaq asacaq qədər qüvvə
toplaya bilmişdi. Tom elə bilirdi ki, onun deyəcəyi təzə xəbər Hek üçen çox 
maraqlı olacaqdır. Yolüstü Bekkiyə baş çəkmək üçün hakim Tetçergilə döndü. 
Hakim və onun tanışları Tomla söhbətə girişdilər, kim isə zarafatla Tomdan 
xəbər aldı ki, o bir də mağaraya getmək istəyərdimi? Tom cavab verdi ki, bu pis 
olmazdı. Hakim dedi: 
- Tom, mən heç şübhə etmirəm ki, bu cür xasiyyətdə olan təkcə sən deyilsən. 
Lakin biz lazımi ölçü götürmüşük. Artıq o mağarada heç kəs azmayacaq, ona 
görə ki, hələ iki həftə bundan qabaq mən oraya dəmir qapı qayırtdırıb üç yerdən 
də qıfıl vurdurmuşam, açarları da mənim özümdədir. 
Tomun rəngi kağız kimi ağardı. 
- Sənə nə oldu, əzizim? Tez olun, bir stəkan su gətirin! 
Su gətirib Tomun üzünə çilədilər. 
- Hə, axır ki, özünə gəldin. Sənə nə oldu, Tom? 
- Mister Tetçer, hindi Co mağaradadır! 
  
_________________Milli Kitabxana_________________ 
178
OTUZ ÜÇÜNCÜ FƏSİL 
TAPILMIŞ XƏZİNƏ 
Bir neçə dəqiqədən sonra bu xəbər şəhərin hər tərəfinə yayıldı, onlarca 
adamlarla dolu qayıq Mak-Duqla mağarasına tərəf yollandı. Onların ardınca da 
sərnişinlərlə dolu kiçik gəmi yola düşdü. Tom Soyyer hakim Tetçer ilə bir 
qayıqda oturmuşdu. 
Mağaranın qapısı açılan kimi alaqaranlıqda hamının gözü qarşısında kədərli 
bir mənzərə canlandı. Hindi Co üzünü qapının deşiyinə söykəyərək cansız halda 
yerdə uzanmışdı, sanki ömrünün son dəqiqəsinə qədər öz kədərli baxışlarını
işıqlı dünyadan, asudə həyatdan ayıra bilməmişdi. Tom bu bədbəxtin nələr 
çəkmiş olduğunu öz şəxsi təcrübəsindən bildiyindən tutuldu. Ona yazığı gəldi, 
bununla belə qəlbində böyük yüngüllük hiss edirdi, elə bil ki, üstündən ağır daş
götürülmüşdü. O yalnız indi başa düşdü ki, cəsarət edib məhkəmədə hindi Conun 
əleyhinə danışdığı gündən bəri qorxudan nə qədər əzab çəkmişdir. 
Hindi Conun ov bıçağı ortadan iki bölünmüş, onun yanında yerə düşmüşdü. 
Qapının aşağısındakı ağır tir bıçaqla parça-parça kəsilmiş və didilmişdi. Co 
bununçün az zəhmət sərf etməmişdi. Lakin bu zəhmət hədər getmişdi, çünki 
qapının bayır tərəfini ağır bir qaya astana tək tutmuşdu ki, Co heç cürə onu kənar 
edə bilməzdi. Onun bıçağı sınmış, daha heç bir şey edə bilməmişdi. Lakin bayır 
tərəfdə daş astana olmasaydı belə, Co heç bir şey edə bilməzdi, ona görə ki, 
qapının aşağısını kəssəydi də bədəni oradan keçməyəcəkdi, bunu o özü də bilirdi. 
O tiri yalnız ona görə doğramışdı ki, heç olmasa bir işlə məşğul olub vaxtını
keçirsin və əzab çəkən beynini məşğul edə bilsin. 
Adətən divarların yarıqlarında turistlər tərəfindən atılmış onlarca şam qırığı
olardı, ancaq indi onlardan biri də yox idi. Əsir onların hamısını tapıb yemişdi. 
Bundan başqa o, bir neçə yarasa da tutub yemişdi. yerdə onların yalnız dırnaqları
qalmışdı. Bədbəxt acından ölmüşdü. Qapının yaxınlığında yerdən bir stalaqmit 
yüksəlirdi, bu əsrlər boyu yuxarıdan, stalaktitdən damcılayan su damlalarından 
əmələ gəlmişdi. Dustaq həmin stalaqmitin təpəsini qoparıb oraya bir daş
qoymuşdu; daşın ortasını da oyub dərinlətmişdi ki, hər üç dəqiqədən bir divar 
saatının cansıxıcı çıqqıltısını xatırladan bir ahənglə düşən qiymətli damcılar 
oraya yığılsın - beləliklə, iyirmi dord saatın ərzində oraya cəmisi bir qaşıq su 
toplanırdı. 
  
_________________Milli Kitabxana_________________ 
179
Bədbəxt hindinin qiymətli su damcılarını toplamaq üçün daşı oyduğu vaxtdan 
çox-çox illər keçmişdir, lakin o vaxtdan bəri Mak-Duqal mağarasının 
qəribəliklərinə tamaşa etməyə gələn turistlər hər şeydən artıq bu daşa və ağır-ağır 
düşən damcılara tamaşa edirlər. Mağaradakı qəribə şeylər siyahısında birinci 
yerdə hindi Conun piyaləsi durur; hətta "Əlaiddin sarayı" belə onunla müqayisə
edilə bilməz. 
Hindi Conu mağaranın qapısının yanında basdırdılar. 
Dəfn gününün səhərisi Tom Heki xəlvət bir yerə apardı ki, mühüm məsələ 
haqqında onlarla danışsın. Hek Tomun başına gələnləri artıq dul qadın 
Duqlasdan və vallislidən eşitmişdi, lakin Tom dedi ki, Hekin eşitdikləri hamısı
deyil: onun hələ bir şeydən xəbəri yoxdur ki, həmin o haqda da Hekla danışmaq 
istəyir. Hekin sifəti tutuldu. O dedi: 
- Mən bilirəm nə barədə danışacaqsan. Yəqin ki, ikinci nömrədə olmusan və
viskidən başqa heç bir şey tapmamısan. Mənə heç kəs bir söz deməyib, ancaq 
viski məsələsini eşidəndə o saat başa düşdüm ki, sənsən. Mən bilirdim ki, sən pul 
tapmamısan, yoxsa başqa bir adama deməsən də birtəhər imkan tapıb mənə xəbər 
verərdin. Tom, mənim elə əvvəldən ürəyimə dammışdı ki, biz səninlə bu pulun 
üzünü görməyəcəyik. 
- Sən nə danışırsan, Hek, mehmanxana sahibini şeytanlayan mən deyiləm! 
Sən özün də bilirsən ki, hələ şənbə günü biz gəzintiyə getdiyimiz vaxt ora açıq 
idi. Niyə yadından çıxıb, axı o gecə pusquda durmaq sənin növbən idi? 
- Hə, düz deyirsən. Elə bil ki, o vaxtdan düz bir il keçib. Bu həmin o gecə idi 
ki, mən Conun dalınca düşüb onu dul qadın Duqlasgilə qədər izlədim. 
- Demək, həmin gecə onu güdüb, cinayətinin üstünü açan sənsən? 
- Hə, ancaq səsini kəs, bir söz danışma. Yəqin ki, Conun yaxın dostları 
vardır, nə lazım ki, məndən narazı qalsınlar, başıma bir iş açsınlar! 
Əgər mən olmasaydım, o yəqin ki, indi Texasda idi. 
Bundan sonra Hek olub-keçən əhvalatın hamısını xəlvəti Toma nağıl elədi. 
Tom bunların ancaq yarısını vallislidən eşitmişdi. 
- Hə, - deyə Hek yenə də əsas məsələnin üzərinə qayıtdı, - ikinci nömrədən 
viski çəlləyini kim aparıbsa, pulları da elə o aparıb, hər halda o pullar bizim 
əlimizdən çıxmışdır, Tom! 
- Hek, o pullar heç ikinci nömrənin üzünü də görməyib! 
- Necə yəni görməyib? - Heklberri diqqətlə yoldaşının gözlərinin içinə baxdı. 
- Tom, bəlkə sən yenə də o pulların izinə düşmüsən? 
- Hek, pullar mağaradadır! 
  
_________________Milli Kitabxana_________________ 
180
Hekin gözləri işıldadı: 
- Tom, sən nə dedin, onu bir də de! 
- Pullar mağaradadır! 
- Tom, sən Allah, de görüm zarafat edirsən, ya düz deyirsən? 
- Düzünü deyirəm, Hek. Hələ mən ömrümdə heç kəsə belə düz söz 
deməmişəm. Mənimlə ora gedib pulu çıxarmağa kömək edərsənmi? 
- Bəs eləmərəm! Ancaq gərək nişanə qoya-qoya gedək, yoxsa azıb qalarıq. 
- Hek, bu bizim üçün heç bir çətinlik törətməyəcək! 
- Çox gözəl! Bəs sən haradan bilirsən ki, pullar... 
- Hələ bir səbr elə, qoy gedək yerinə çataq! Əgər tapmasaq mən öz təbilimi, 
hər nəyim varsa hamısını sənə verərəm! Vallah verərəm! 
- Yaxşı, mən razıyaın. Nə vaxt getmək fikrindəsən? 
- İstəsən lap elə indi. Qüvvən çatarmı? 
- Qapıdan çox uzaqdadır? Mən üç-dörd gündür ki, ayağa durmuşam, yavaş-
yavaş gəzirəm, ancaq bir mildən artıq yol gedə bilmərəm. 
- Hamı gedən yolla getsək, gərək beş mil gedək, amma mən yaxın yol 
bilirəm, oranı məndən başqa heç kim bilmir. Hek mən səni qayıqda apararam. 
Gedəndə də, qayıdanda da özüm avar çəkərəm. Sən heç yerindən də
tərpənməyəcəksən. 
- Gəl elə bu saat gedək. 
- Yaxşı. Özümüzlə ət, çörək, papiros, iki-uç kisə, bir yumaq ip, bir də o təzə 
şeydən, kükürdlü kibritdir-nədir, ondan aparaq. Bilirsənmi yanımda ondan 
olmadığına nə qədər təəssüf etmişəm? 
Günortadan sonra uşaqlar özü evdə olmayan bir şəhər adamının qayığını
əmanət götürüb yola düşdülər. Onlar mağaranın ağzından bir neçə mil o yana 
üzdükdən sonra Tom dedi: 
- Bax, o uçurumu görürsənmi? Mağaranın ağzından oraya qədər dümdüzdür: 
nə bir ev var, nə meşə anbarı, hətta kol-kos da hər yerdə bir-birinin eynidir. Bax, 
oradakı o ağ ləkəni də görürsənmi? O nişanı mən qoymuşam. İndi bu saatca 
sahilə yan alacağıq. 
Onlar sahilə çıxdılar. 
- Hek, bax, o sən durduğun yerdən mağaranın ağzına qarmaq atsan çatar. İndi 
hünərin var axtar, tap! 
Hek hər tərəfi axtardı, ancaq giriş yolunu tapa bilmədi. Tom təşəxxüslə sıx 
sumaq kollarının arasına girib dedi: 
- Bax, budur! Hek, mağaraya girmək üçün belə bir əlverişli yol heç yerdə
tapa bilməzsən. Ancaq sən bu barədə səsini çıxartma. Axı mən 
  
_________________Milli Kitabxana_________________ 
181
coxdan bəridir ki, quldurluğa hazırlaşıram, amma əlverişli bir yer tapa bilmirdim, 
axı haradan tapasan! Amma indi ki belə bir yer tapıldı. Co Qarperdən və Ben 
Rocersdon başqa buranı heç kəsə tanıtdırmarıq. Quldur başının gərək yaxşı
dəstəsi olsun, yoxsa bunsuz ne oyun! Tom Soyyerin quldur dəstəsi - bəh-bəh, nə
gözəl səslənir! Elə deyilmi, Hek? 
- Hə, Tom, pis səslənmir. Bəs bizim soyduğumuz kimlər olacaqdır? 
- Nə çoxdur adam! Həmişəki kimi pusquda durarıq, hücuma keçərik. 
- Adam da öldürəcəyik? 
- Yox, həmişə yox. Özləri üçün azadolunma haqqı verənə qədər əsirləri 
mağarada saxlayacağıq. 
- Azadolunma haqqı nə deməkdir? 
- Puldur. Onları məcbur edirsən tanış adamlarından borc alıb verirlər, əgər bir 
ilə qədər verməsələr öldürürsən. Hamı belə edir. Yalnız qadınları öldürmürlər, 
onları əsirlikdə saxlayırlar. Onlar həmişə çox gözəl və dövlətli olurlar. Saatlarını, 
hər şeylərini əllərindən alırsan, ancaq ki, nəzakətlə rəftar etmək və danışdıqda 
şlyapalı çıxarmaq lazımdır. Ümumiyyətlə, dünyada quldurlardan nəzakətli adam 
tapmazsan, lap hansı kitabı istəyirsən götür bax, orada belə yazılmışdır. Qadınlar 
o saatca sənə aşiq olacaqlar, bir-iki həftə mağarada qalandan sonra, ora 
öyrəşəcəklər, daha ağlamayacaqlar, ondan sonra qovsan da getməyəcəklər. Əgər 
qovsan, yenə də hərlənib-fırlanıb sənin yanına qayıdacaqlar. 
Bütün kitablarda belədir. 
- Nə qəribədir, Tom! Məncə, bu, dəniz qulduru olmaqdan qat-qat yaxşıdır. 
- Əlbəttə, yaxşıdır: həm evə yaxındır, həm sirkə yaxındır, daha nə istəyirsən! 
Nəhayət, hər şey hazır oldu, uşaqlar yarığa girdilər. Tom qabaqda sürünürdü. 
Onlar birtəhər keçidin axırınadək gedib ipi bir yerə bağladılar, sonra isə irəli 
getməyə başladılar. Bir neçə addım getdikdən sonra bulağın başına çatdılar. Tom 
bədəninin təpədən-dırnağadək əsdiyini hiss etdi. O, divarın dibində, gil 
parçasının üstündəki piltə qalığını Hekə göstərib Bekki ilə birlikdə şamın yanıb 
qurtarmasına tamaşa etdiklərini ona təsvir etdi. 
Uşaqlar pıçıltı ilə danışmağa başladılar, ona görə ki, mağaradakı sakitlik və
zülmət onları sıxırdı. Onlar yavaş-yavaş irəliləyərək ikinci dəhlizə çatdılar. 
Oradan da "uçuruma" qədər getdilər. Şam işığında məlum oldu ki, orada heç bir 
uçurum yoxdur, cəmisi iyirmi-otuz fut dərinlikdə bir çuxurdur. Tom pıçıltı ilə
dedi: 
  
_________________Milli Kitabxana_________________ 
182
- Hek, indi mən sənə bir şey göstərəcəyəm. O, şamı yuxarı qaldırıb dedi: 
- Əyil tinin o tərəfinə bax. Görürsənmi? Odur, bax, orada, o böyük daşın 
üstündəki şam hisini deyirəm. 
- O ki, xaçdır! 
- Bəs sənin ikinci nömrən necə oldu? Deməmişdilərmi "xaçın altında?" 
Əlində şam tutmuş olan hindi Conu da mən elə burada görmüşdüm! 
Hek uzun müddət sirli işarəyə baxdı, sonra titrək səslə dedi: 
- Tom, yaxşısı budur, buradan çıxıb gedək! 
- Necə yəni gedək! Deyirsən xəzinədən əl çəkək? 
- Hə, lazım deyil. Yəqin ki, hindi Conun ruhu buralarda – yaxında dolaşır. 
- Yox, Hek, burada deyil, heç də burada deyil. Buradan beş mil aralıda, 
mağaranın qapısının ağzında, hindi Conun öldüyü yerdədir. 
- Elə şey yoxdur! Buralarda pulun ətrafında dolaşır. Ruhların xasiyyətini mən 
çox yaxşı bilirəm, elə sən özün də bilirsən ki. 
Tom Hekin bəlkə də haqlı olduğunu fikirləşərək qorxuya düşdü. Nə isə
ürəyinə dammış bir şey onu sıxırdı. Lakin birdən ağlına başqa bir fikir gəldi: 
- Bura bax, Hek, amma yamanca axmağıq! Hindi Conun ruhu heç xaça yaxın 
düşər? 
Dəlil əsaslı idi; bu, Heki inandırdı. 
- Tom, bu heç mənim ağlıma gəlməyib! Doğru deyirsən - bəxtimiz onda 
gətirib ki, burada xaç var. Mən bilən indi biz aşağı düşüb sandığı axtara bilərik. 
Tom birinci düşməyə başladı. O aşağı endikcə gilli enişdə pillələr düzəldirdi. 
Hek də onun dalınca endi. İçərisində iri bir daş olan kahadan o yan-bu yana dörd 
qalereya ayrılırdı. Uşaqlar onlardan üçünün içərisini axtardılar, ancaq heç bir şey 
tapa bilmədilər. Daşın dibinə yaxın olan qalereyada onlar dərin çökək gördülər, 
oraya adyal sərilmişdi, bundan başqa, yerdə köhnə bir aşırma, donuz dərisi və
iki-üç toyuğun möhkəm gəmirilmiş sümüyü var idi. Ancaq sandıq orada deyildi. 
Onlar axtardılar, axtardılar, heç bir şey tapmadılar. Tom: 
- Axı o dedi ki, "xaçın altında"! Xaça hər yerdən yaxın elə buradır. 
Daşın lap altında ola bilməz, ona görə ki, aşağısı çox dərindədir. 
Onlar bir də hər tərəfi axtardılar, yorulduqdan sonra oturub dincəldilər. 
Birdən Tom dedi: 
  
_________________Milli Kitabxana_________________ 
183
- Bura bax, Hek, daşın bir tərəfində ayaq izləri var, torpağın üstünə də şamın 
piyi damcılayıb, o biri tərəflərdə isə heç bir şey yoxdur. 
Səncə bu nə üçün belədir? Mən elə zənn edirəm ki, pul daşın altındadır. 
Bu saatca yeri qazımağa başlayacağam. 
Hek bir qədər hərəkətə gəldi: 
- Tom, sən bunu yaxşı fikirləşmisən, - dedi. 
Tom Barlou firmasından olan "həqiqi" bıçağını işə salıb yeri qazımağa 
başladı, elə azacıq qazımışdı ki, bıçağın ucu taxtaya toxundu. 
- Hek, eşitdinmi? 
Hek də yeri qazımağa və ovcu ilə torpağı kənara atmağa başladı. Bir azdan 
taxtalar göründü, uşaqlar onları çəkib çıxartdılar. Taxtaların altından daşın altına 
tərəf gedən bir yol açılırdı. Tom oraya girərək əlindəki şamı mümkün qədər 
özündən irəli uzatdı, lakin yanğın harada qurtardığı görünmürdü. O dedi ki, 
qabağa keçib içərini yoxlayacaqdı. İkiqat əyilərək daşın altına tərəf irəliləməyə
başladı; darısqal keçid maili halda aşağı enirdi. Tom əvvəlcə sağa, sonra isə sola 
buruldu. Hek də onunla daban-dabana irəliləyirdi. Bir qısa döngə də burulduqdan 
sonra Tom birdən çığırdı: 
- Aman Allah, Hek, bir bura bax! 
Bu, həmin içərisində pul olan sandıq idi, balaca, xəlvət bir kahada 
gizlədilmişdi; yanında boş barıt çəlləyi, meşin üzlü iki tüfəng, maral dərisindən 
iki-üç cüt köhnə çust, qayış kəmər və divardan damcılayan sudan islanmış başqa 
zir-zibil var idi. 
- Axır ki ələ keçirə bildik! – deyə Hek rəngi tutqunlaşmış pulları eşələdi. - 
Artıq biz varlıyıq, Tom! 
- Hek, mən həmişə düşünürdüm ki, bu pullar bizə çatacaqdır. Adam inanmır-, 
ancaq görürsənmi, pullar bizim oldu! Bilirsənmi nə var: burada qurdalanmağın 
mənası yoxdur, gəl çıxaq. Qoy görüm sandığı qaldıra bilərəmmi?! 
Sandığın əlli funt ağırlığı olardı. Tom onu birtəhər yerindən qaldıra bildi, 
lakin aparmaq çox çətin idi. Tom dedi: 
- Mən elə bilirdim ki, qaldırmaq çətin olacaq. Onlar xaraba evdən 
qoltuqlarında sandıq çıxanda yerişlərindən onun ağır olduğu bilinirdi. 
Bu o saatca mənim gözümə dəymişdi. Yaxşı ki, özümlə kisə gətirməyi 
unutmamışam! 
Tezliklə onlar pulları kisələrə boşaldıb yuxarıya, xaç işarəsi olan daşın yanına 
çıxartdılar. 
  
_________________Milli Kitabxana_________________ 
184
Hek dedi: 
- Gəl tüfəngləri və yerdə qalan şeyləri də götürək. 
- Yox, Hek, qoy onlar burada qalsın. Biz quldurluğa gedəndə bunların hamısı 
bizə lazım olacaq. Gedək, Hek, burada çox yubandıq. 
- Yəqin ki, artıq gecdir, acmışam, yemək istəyirəm. Gedək qayığımızın 
yanına, orada çörəyimizi yeyib, papiros çəkərik. 
Onlar mağaradan bayıra çıxdılar, sıx sumaq kollarının arasında o tərəf-bu 
tərəfə baxdılar və ətrafda heç bir kəs olmadığını gördükdə qayığa minib 
oturdular, çörək yedilər, demi çəkdilər. Günəş qüruba tərəf enməyə başlayanda 
sahildən aralanaraq geriyə üzdülər. Necə ki ala-qaranlıqdı, Tom həmişə sahil 
boyu avar çəkərək Heklə laqqırtı vururdu, hava tamamilə qaralan kimi o sahilə
yan aldı. 
Tom dedi: 
- Hek, bilirsən nə var, biz pulları dul qadının qum ot sarayında gizlədərik, 
səhər gələrəm, sayıb bölüşərik, sonra meşədə əl-ayaq dəyməyən bir yerdə
basdırarıq. Sən burada otur gözlə, mən qaçım Benni Teylorun əl arabasını 
xəlvətcə gətirim. Bircə dəqiqəyə qayıdıram. 
O getdi və çox çəkmədən əl arabası ilə qayıdıb gəldi. Kisələri arabaya yığdı, 
üstünü köhnə əsgilərlə örtdükdən sonra yola düzəldilər. Uşaqlar vallislinin evinin 
bərabərinə çatdıqda bir qədər dayandılar ki, dincəlsinlər. Onlar elə yola düşüb 
getmək istəyirdilər ki, qoca artırmaya çıxıb onları səslədi: 
- Oradakı kimdir? 
- Hek Finnlə Tom Soyyer. 
- Bu lap yaxşı oldu! Gəlin mənimlə gedək, uşaqlar, hamı sizi gözləyir. Tez 
olun keçin qabağa, mən arabanızı gətirərəm. Baho, nə yaman ağırdır! Bu nədir 
belə? Kərpicdir, yoxsa dəmir qırıntısı? 
- Dəmir qırıntısı! 
- O saat bildim. Bizim şəhərin uşaqlarının öz qüvvələrinə hayıfları gəlmir, nə 
qədər desən dəmir qırıntısı yığırlar, bahasına zavodda o qədər pul verən də
olmur, ancaq ikiqat zəhmət haqqı versən belə əməlli-başlı bir işdən yapışmazlar. 
İnsanın təbiəti belədir. Hə, tez olun, bir az cəld tərpənin! 
Uşaqlar nə üçün tələsməli olduqlarını bilmək istədilər. 
- Səbr edin, tezliklə bilərsiniz, qoyun bir xanım Duqlasın evinə çataq. 
Hek nahaq ittihamlara alışmış olduğundan qorxa-qorxa soruşdıı: 
- Mister Cons, axı biz neyləmişik ki? 
Vallisli güldü: 
- Daha mən bilmirəm, Hek, oğlum! Heç bir şey bilmirəm. Məgər dul qadının 
sənə münasibəti pis idi! 
  
_________________Milli Kitabxana_________________ 
185
- Yox, o mənə çox yaxşı münasibət bəsləyir, bu, doğrudur. 
- Onda bəs nə deyirsən? Nədən qorxursan? 
Hek hələ bu suala ürəyində cavab tapmamış onu Tomla birlikdə itələyib 
xanım Duqlasın qonaq otağına saldılar. Mister Cons da arabanı artırmanın 
altında qoyub onların dalınca içəriyə girdi. 
Qonaq otağı çil-çıraqban edilmiş, şəhərin bütün adlı-sanlı adamları oraya 
toplanmışdı. Tetçerlər, Qarperlər, Rodcerslər, Polli xala, Sid, Meri, keşiş, yerli 
qəzetin redaktoru və başqa adamlar içəridə oturmuşdular. Hamı bayramsayağı
geyinib-kecinmişdi. Dul qadın uşaqları mehribanlıqla qəbul etdi. Ancaq onların 
üst-başları yaman gündə idi, təpədən-dırnağadək palçığa və əriyib damcılanmış
şampiyinə bulaşmışdı. Polli xala xəcalətindən qıpqırmızı qızararaq, qaşqabağını
salladı və başı ilə Tomu hədələməyə başladı. Uşaqlar isə onsuz da başqa 
qonaqlardan özlərini qat-qat pis hiss edirdilər. Mister Cons dedi: 
- Tom hələ evlərində olmayıb; mən elə bildim ki, onu tapa bilməyəcəyəm, 
birdən öz qapımın ağzında ikisinə də rast gəlib, elə o saatca buraya gətirdim. 
Dul qadın dedi: 
- Lap yaxşı eləmisiniz. Uşaqlar, dalımca gəlin. 
Dul qadın onları yataq otağına apardı. 
- İndi əl-üzünüzü yuyun, paltarınızı, dəyişin, - dedi. - Budur, sizə iki dəst təzə 
kostyum, corab və nə lazımsa, hamısını verirəm. Bu kostyumlar Hekindir... Yox, 
yox, təşəkkür eləmə, Hek, onların birini mister Cons alıb, o birini də mən. Ancaq 
onlar ikinizə də yarayar. Geyinin. Biz sizi gözləyəcəyik. Üst-başımızı qaydaya 
salandan sonra gələrsiniz aşağı. 
Qadın çıxıb getdi. 
OTUZ DÖRDÜNCÜ FƏSİL 
DUL QADININ EVİNDƏ MƏCLİS 
Hek dedi: 
- Tom, əgər kəndir olsaydı, pəncərədən sallanıb düşərdik. Pəncərə yerdən çox 
hündürdə deyil. 
- Axmaq söz danışırsan! Pəncərədən niyə düşürük? 
- Axı mən belə məclislərə öyrəşməmişəm. Mən orada otura bilmərəm. Bu 
saat pəncərədən əkilirəm, düz sözümdür! 
- Bəsdir, sən Allah! Boş-boş danışma! Görürsən ki, mən bir damcı da 
qorxmuram, heç sən də qorxma, mən sənin yanındayam! 
  
_________________Milli Kitabxana_________________ 
186
Sid içəri girib dedi: 
- Tom, xala bütün günü səni gözləyib. Meri sənin bazar günləri geydiyin 
kostyumu hazırlamışdı. Hamımız səndən nigaran qalmışdıq, hardasan? Bura bax, 
nə üçün ikinizin də paltarları palçığa, niyə batıb? 
- Bura baxın, cənab, başqasının işinə qarışmayın! Yaxşısı budur, de görək bu 
nə məclisdir? 
- Dul qadın həmişə olduğu kimi axşam məclisi düzəldib. Vallislinin və onun 
oğlanlarının şərəfinə. Ona görə ki, ata-oğul o gecə onu ölümdən qurtarıblar. 
İstəsən mən sənə bəzi sözlər də deyə bilərəm. 
- De, görək. 
-  Bilirsənmi, mister Cons bu gecə camaatı bir məsələdə heyrətə gətirməyə 
hazırlaşır. Ancaq bu məsələni o xəlvətcə Polli xalaya danışdığını mən eşitmişəm, 
ona görə də bu, daha heç kim üçün sirr deyildir. Hamı çoxdan bilir, dul qadın da 
bilir, ancaq o özünü elə göstərir ki, guya heç bir şeydən xəbəri yoxdur. Ona görə
də mister Cons mütləq Hekin burada olmasını istəmişdir. Heksiz onların heç bir 
işi baş tutmaz, bildinmi? 
- Nə sirr? Bu, nəyin barəsindədir? 
- Hekin; onun quldurları güdməsi barədə... Mister Cons elə bilir ki, bu 
xəbərlə camaatı heyrətə gətirəcək, ancaq məncə heç kəsin vecinə də olmayacaq, - 
deyə Sid sevinclə hırıldadı. 
- Sid, sən bunu hamıya demisən? 
- Kim demiş olduğunun sənin üçün nə fərqi var? Bilirlər, vəssalam. 
- Sid, bütün şəhərdə belə bir əclaflığa qadir bir adam varsa, o da sənsən. Əgər 
sən Hekin yerində olsaydın qorxudan tez dağaşağı götürülərdin, heç kəsə də
quldurların haqqında ağzından bir söz qaçırmazdın. 
Əlindən ancaq pislik gəlir, yaxşı hərəkət üstündə birisini təriflədikdə dözə
bilmirsən! Al payını - heç sağ ol da demə, lazım deyil. 
Tom Sidin qulağından dartaraq onu qapıdan bayıra itələdi. 
- Hünərin var, get Polli xalaya şikayət elə, onda qalanını da sabah alarsan! 
Bir neçə dəqiqədən sonra dul qadının qonaqları artıq stolun başına toplaşıb 
şam edirdilər, uşaqlar üçün də divarın yanında balaca stollar qoyulmuşdu. O 
zamanın və o yerlərin qayda-qanununa görə uşaqları belə oturdurdular. Nəhayət, 
mister Cons qısa bir nitqlə, özü və oğlanları üçün göstərilən bu hörmətin 
əvəzində dul qadına təşəkkür etdi və təntənə ilə bildirdi ki, onlardan başqa bir 
nəfər də vardır ki, təvazökarlıq edərək, özünü tanıtdırmaq istəmir və sairə. 
  
_________________Milli Kitabxana_________________ 
187
O, həmin gecəki əhvalatda iştirakını açıb danışdı, lakin onun dedikləri o 
qədər də qüvvətli təsir bağışlamadı. Bununla belə dul qadın elə təbii heyrətləndi 
və Hekə o qədər mehriban sözlər dedi, onu elə təriflədi, razılıq etdi ki, təzə
kostyumun Hekə verdiyi əzab va sıxıntı bircə anda uşağın yadından çıxdı, çünki 
bu qədər hörmətə və tərifə dözməyin özü böyük iş idi. 
Dul qadın bildirdi ki, Heki öz yanına alıb ona tərbiyə vermək, əgər maddi 
vəziyyəti imkan versə onun bir işlə məşğul olmasına kömək etmək fikrindədir. 
Bu zaman növbə Toma çatdı. O dedi: 
- Hekin buna ehtiyacı yoxdur. O özü də varlıdır. 
Qonaqlar, cəmiyyətdə özlərini necə aparmalı olduqlarını xatırlayaraq, belə 
incə bir zarafatı qəhqəhə ilə qarşılamaqdan özlərini güclə saxlaya bildilər. Çox 
gərgin bir sükut çökdü. Bu sükutu birinci pozan Tom oldu: 
- Hekin pulu vardır. Siz bəlkə də inanmırsınız, ancaq onun pulu lap çoxdur. 
Gülməyin mənası yoxdur, mən bu saat sizə göstərə bilərəm. Bir dəqiqə dayanın. 
Tom qaçıb bayıra çıxdı. Qonaqların hamısı karıxmış halda və maraqla bir-
birlərinə, sonra da sualedici nəzərlərlə Hekə baxdılar. Hekin nitqi tutulmuşdu. 
Polli xala soruşdu: 
- Sid, Toma nə olub? O... Nə deyim, ondan hər nə desən gözləmək olar. Bu 
uşaq heç bir vaxt... 
Bu zaman Tom çiyninə aldığı kisənin ağırlığından ikiqat içəri girdi. Polli xala 
sözünün dalını deyib qurtara bilmədi. Tom qızıl pulları stolun üstünə boşaldaraq 
dedi: 
- Mən sizə bunu deyirdim! Yarısı Hekindir, yarısı mənim! 
Belə bir mənzərəni görən qonaqlar yerlərində quruyub qaldılar. Onlar 
gözlərini qızıllara zilləyərək, bircə kəlmə də danışa bilmirdilər. Sonra hamı bir 
səslə izahat tələb etdi. Tom dedi ki, bu saat hamısını nağıl edəcəkdir. O sözə
başladı, hekayət çox uzun və olduqca maraqlı idi. Hamı qımıldanmadan, heyrətlə
qulaq asırdı. Tomun sözü qurtardıqda mister Cons dedi: 
- Mən də elə zənn edirdim ki, sizin üçün gözəl bir sürpriz hazırlamışam! Bu 
əhvalatın qarşısında o heç bir şey imiş. Boynuma alıram ki, mənim dediklərim 
boş bir şey imiş! 
Pulları saymağa başladılar. Məlum oldu ki, on iki min dollardan bir az 
çoxdur. Orada oturanların bəzilərinin bundan artıq kapitalı olsa da hələ heç kəs 
ömründə bu qədər pulu bir yerdə görməmişdi. 
  
_________________Milli Kitabxana_________________ 
188
OTUZ BEŞİNCİ FƏSİL 
HEK SƏRVƏTDƏN İMTİNA EDİR 
Oxucu əmin ola bilər ki, Tomla Hekin tapdıqları xəzinə Sent-Pitersburq kimi 
kiçik bir şəhərdə bərk səs-küy qopardı və hamının beynini yerindən oynatdı. Bu 
qədər böyük bir məbləğ, özü də nəqd, ağlasığmaz iş idi! Hamı bu haqda danışır, 
heyrət edir, həsəd aparırdı; şəhər əhalisindən bir çoxu hətta, belə zərərli həyəcana 
davam gətirə bilməyib ağlını itirmişdi. Xəzinə axtarmaq həvəsinə düşmüş
adamlar şəhərdə və onun ətraf qəsəbələrində bütün "cin-şəyatin" dolaşan evlərin 
taxtalarını, dirəklərini bir-bir söküb çıxartmış, bünövrələrini, yan-yörələrini 
qazıq-qazıq etmişdilər. Təkcə uşaqlar deyil, hətta xəyalpərəst olmayan yaşlı, 
ağır-səngin adamlar belə bu işə əl atmışdı. Tomla Hek hara gedirlərsə getsinlər, 
hər yerdə onlara hörmət göstərir, onlara tamaşa edir, valeh olurdular. Uşaqların 
yadına gəlmirdi ki, əvvəllər onların dedikləri sözlərə birisi qulaq asmış olsun, 
lakin indi onların ağzından çıxan hər sözü göydə qapır və onu təkrar edirdilər. 
Hər nə eləsəydilər çox gözəl çıxırdı; onlar, görünür, adi insanlar kimi hərəkət 
etmək və danışmaq qabiliyyətini itirmişdilər. Bundan başqa adamlar hətta 
onların keçmiş həyatlarından belə bəzi əlamətlər xatırlayırdılar ki, bu da 
uşaqların elə əvvəldən orijinal və istedadlı olduqlarını aşkar sübut edirdi; şəhər 
qəzeti onların tərcümeyi-halını da dərc etmişdi. 
Dul qadın Duqlas Hekin pullarını banka qoydu, hakim Tetçer də Polli xalanın 
xahişi ilə Tom üçün eyni işi gördü. İndi uşaqların böyük gəlirləri var idi - hər 
gün bir dollar, bazar günləri isə yarım dollar. Bu, keşişin gündəlik alacağı pula 
bərabər idi. Fərq orasında idi ki, keşişə ancaq vəd edirdilər, almağına isə o bu 
qədər pulu ala bilmirdi. O zamanlar başqa cür idi - həftədə bir dollar iyirmi beş
sent gəliri olan uşaq bu pula yeyib-içər, məktəbdə oxuyar, geyinər, hətta 
yuyunub, saçlarını da düzəltdirə bilərdi. 
Hakim Tetçer Tom haqqında çox yüksək fikirdə idi. O deyirdi ki, adi bir 
oğlan uşağı onun qızını mağaradan çıxarıb xilas edə bilməzdi. Bekki, məktəbdə
Tomun onun əvəzinə nə cürə cəza çəkdiyini xəlvətcə atasına nağıl etdikdə hakim 
olduqca mütəəssir oldu. Bekki, Tomun bütün təqsirləri öz üzərinə götürərək onu 
qamçı cəzasından qurtarmaq üçün nə kimi yalanlar uydurduğunu atasına xəbər 
verdikdə və bu yalanlar 
_________________Milli Kitabxana_________________ 
189
üçün Toma bəraət qazandırmaq istədikdə hakim böyük bir həyəcanla bildirdi ki, 
bu, çox alicənab və müqəddəs bir yalandır. Bekki heç bir zaman atasını, otaqda 
xalçanın üstü ilə o baş-bu başa addımlayaraq, ayaqlarını yerə döyə-döyə bu 
sözləri dediyi dəqiqədəki qədər əzəmətli və nüfuzedici görməmişdi. Qız o saatca 
Tomun yanına qaçıb, bunların hamısını ona xəbər verdi. 
Hakim Tetçer Tomu bir zamanlar böyük ictimai xadim və ya məşhur bir 
sərkərdə görəcəyinə ümid bəsləyirdi. O deyirdi ki, var qüvvəsilə çalışıb Tomu 
Milli hərbi akademiyaya düzəldəcək, sonra isə ölkənin ən yaxşı məktəblərindən 
birində hüquq elmini öyrənməsinə nail olacaq. Beləliklə, Tom bu iki sənətdən 
birinə və bəlkə də hər ikisinə birdən yiyələnəcəkdir. 
Hek Finnin var-dövləti, bəlkə də dul qadın Duqlasın himayəsi altında olması
onu cəmiyyətə daxil etdi, - yox, daha doğrusu güclə çəkib gətirdi. Hek indi 
olmazın əzablar çəkirdi. Dul qadının xidmətçiləri onu geyindirir, yuyundurur, 
baş-gözünü darayır, sığallayır, üstundə bircə ləkəsi belə olmayan iyrənc ağappaq 
döşəkağıda yatızdırırdılar. Hek azad olduğu o çirk-pasa indi köhnə bir dost kimi 
sevinərdi. İndi xörəyi nimçədə yemək, çəngəl-bıçaqdan istifadə etmək, ağzı
dəsmalla silmək, fincanda çay içmək lazım gəlirdi. Kitabdan dərs oxumaq və
kilsəyə getmək lazım gəlirdi. İndi Hek elə nəzakətlə danışmalı olurdu ki, az qala 
əvvəlki, gözəl danışıq qabiliyyətini itirəcəkdi. Hara tərpənsə ədəb çərçivəsi və
zəncirləri onu azadlıqdan məhrum edir, əl-qolunu bağlayırdı. 
O, bütün bu iztirablara düz üç həftə qəhrəmancasına davam gətirdikdən sonra 
günlərin bir günü qaçıb canını qurtardı. Bərk həyəcanlanmış dul qadın iki gün 
hər tərəfi gəzib onu axtardı. Axtarışda hamı iştirak edirdi. Hek üçün demək olar 
ki, hər yeri axtardılar, hətta meyitini tutmaq niyyəti ilə çaya tor da atdılar. 
Üçüncü gün Tomun ağlına gəldi ki, köhnə sallaqxananın dalındakı boş çəlləkləri 
yoxlasın. Tom qaçağı həmin çəlləklərdən birində tapdı. Hek gecəni də burada 
qalırdı; o haradansa yeməli bir şey çırpışdıraraq səhər yeməyini yemiş, indi isə
rahatca sərələnərək qəlyan çəkirdi. O, əl-üzünü yumamışdı, başını daramamışdı, 
əynində də azad və xoşbəxt olduğu keçmiş gözəl vaxtlarda ona elə qəribə
görkəm verən cır-cındır var idi. Tom çəkib onu çəlləkdən çıxartdı, hamını nə
qədər əzaba salmış olduğunu ona danışdı və tələb etdi ki, bu saatca çıxıb evə
getsin. Hekin üzündəki sakit və xoş ifadə o saatca yox oldu, onu dərd aldı. Hek 
Toma dedi: 
  
_________________Milli Kitabxana_________________ 
190
- Tom, bu barədə heç danışmasan yaxşıdır! Mən təcrübə etdim mümkün 
deyil, qətiyyən mümkün deyil, Tom. Elə şeylər mənə lazım deyil, mən onlara 
öyrəşməmişəm. Dul qadın çox mehribandır, o məni incitmir, ancaq onun 
evindəki qayda-qanun mən istəyən deyil. Deyir hər səhər eyni bir vaxtda 
yuxudan durmalısan, yuyunmalısan, başımı özü darayır... Saçlarımın hamısını
daraya-daraya çəkib yerindən çıxarıbdır. Odun anbarında yatmağa da qoymur. 
Bir də o zəhrimara qalmış kostyumu əynimə keçirir, içində nəfəs də ala 
bilmirəm. Hava buraxmır, özü də andıra qalmış elə təmiz və şaxdır ki, adam nə
uzana bilir, nə rahat yeyib-içə, nə də yerdə eşələnə bilir. Anbarların qapısından 
sallanmadığını elə bil ki, yüz ildir! Hələ gərək kilsəyə də gedəm, o dualardan da 
ki, mənim lap zəhləm gedir. Milçək tutmaq olmaz, çox danışmaq olmaz, 
ayaqqabısız gəzmək olmaz, bütün bazar günü gərək çəkmə ayağında olsun - belə
şeylərə dözmək olar? Arvad zənglə yemək yeyir, zənglə yatır, zənglə ayağa 
qalxır - onun hər işi qayda-qanunladır, adam nə qədər davam gətirə bilər?! 
- Hek, axı hamı belədir, nə etmək olar?! 
- Hamının mənə dəxli yoxdur! Mən - hamı deyiləm, belə şeylərə dözə 
bilmərəm. Elə bil ki, əl-qolumu kəndirlə sarıyıblar. Yemək-içmək də asanlıqla 
əldə edilir, bu heç maraqlı deyil. Balıq tutmağa gedirsən - gərək icazə alasan, 
çimməyə gedirsən - gərək icazə alasan, hara gedirsən get - mütləq icazə
almalısan, belə də iş olar?! Söyüş söymək isə Allah eləməsin! Adamın 
danışmağa da həvəsi olmur, gərək taxtapuşa dırmaşıb orada ürəyini boşaldasan, 
yoxsa adamın lap bağrı çatlayar. Qan papiros çəkməyə icazə vermir; çığırmağa, 
əsnəməyə də qoymur; deyir nə gərnəş, nə qaşın, xüsusən, qonaq olanda (burada 
Hek xüsusi hiss və hiddətlə möhkəm bir söyüş söydü)... Elə gərək işim-peşəm 
dua etmək ola, Allah vurmuşdu! Mən belə şeylər görməmişəm. Ona görə də
qaçmalı oldum, Tom, nə etmək olar! Bir azdan məktəb açılacaqdır, hələ gərək 
oraya da gedəydim... Axır ki, davam gətirə bilmədim. Bilirsənmi, Tom: var-
dövlət o qədər də yaxşı şey deyilmiş, biz nahaq yerə elə düşünürdük. Elə onu 
bilirsən ki, qayğı çəkirsən, narahat olursan; belə yaşayış mənim nəyimə lazımdır. 
Ancaq bu geyim lap mənim ürəyimdəndir, çəllək də onun kimi, daha mən 
ömrümdə bunlardan ayrılmaram. Tom, əgər pul olmasaydı, mənim başıma bu 
işlər gəlməzdi, ona görə mənim də payımı sən özünə götür, hərdənbir mənə on 
sent versən, bol-bol bəsimdir. Mənim havayı pulla aram yoxdur. Bir də səndən 
xahiş edirəm: birtəhər dul arvadı dilə tut ki, məndən inciməsin. 
  
_________________Milli Kitabxana_________________ 
191
- Bilirsən, Hek, mən bunu edə bilmərəm. Yaxşı olmaz. Sən çalış bir az da 
döz, bəlkə elə xoşuma gələcək. 
- Xoşuma gələcək! Get özünü qaynar oda at, bəlkə elə sənin də xoşuna 
gələcək. Yox, Tom, bu var-dövləti mən daha istəmirəm. O, lənətə gəlmiş
cansıxıcı evlərdə mən daha yaşamaq istəmirəm! Mənim meşə, çay, bu çəlləyin 
içi xoşuma gəlir, elə burada da yaşayacağam. Qəti fikrimdir! İndi, silahımız, 
mağaramız olan bir vaxtda, tamamilə quldurluğa hazır olduğumuz bir zamanda 
bütün bu zəhrimarlar ortaya çıxıb hər şeyi alt-üst etdi! 
Tom bu əlverişli fürsətdən istifadə etdi: 
- Bura bax, Hek, mən varlanmış olsam da mənimçün fərqi yoxdur, çıxıb 
gedəcəyəm quldurluğa. 
- Nə danışırsan! Elə şey olmaz! Sən bunu doğrumu deyirsən, Tom? 
- Lap doğru sözümdür. Ancaq bilirsənmi, Hek, sən belə pis geyinmiş olsan, 
biz səni öz dəstəmizə qəbul edə bilmərik. 
Hekin sevinci yox oldu. 
- Necə yəni götürə bilməzsiniz! Bəs dəniz quldurluğuna necə 
götürmüşdünüz? 
- O tamamilə başqa iş idi. Elə-belə quldurlar, ümumiyyətlə, dəniz 
quldurlarından qat-qat yüksək olurlar. Onlar, demək olar ki, həmişə məşhur 
ailələrdən çıxırlar, hamısı hersoq olur, nə bilim, adlı-sanlı adamlar olur. 
- Tom, axı sən həmişə mənim dostum olmusan. Doğrudanmı sən məni öz 
dəstənizə qəbul etməyəcəksən? Qəbul edəcəksən, elə deyilmi, Tom? 
- Hek, mənə qalsa qəbul edərdim, mütləq qəbul edərdim, ancaq camaat 
adama nə deyər? Deyəcəklər ki, "Tom Soyyerin dəstəsinə baxın, hamısı cır-
cındırlıdır!". Bunu deyəcəklər, Hek. Nə sənin üçün yaxşı olacaq, nə də mənim 
üçün. 
Daxili mübarizəyə qapılmış Hek uzun müddət susdu. Nəhayat, dedi: 
- Yaxşı, Tom, əgər siz məni öz dəstənizə qəbul etsəniz, bir ay da gedib o dul 
qadının yanında qalaram, bəlkə birtəhər davam gətirə bildim. 
- Lap yaxşı, Hek! Buna sözüm yoxdur! Gedək, əzizim, mən dul qadından 
xahiş edərəm ki, sənə az zülm eləsin. 
- Doğrudanmı, Tom, doğrudanmı sən ondan xahiş edərsən? Bu lap qiyamət 
olar! O öz qayda-qanunu ilə mənim o qədər də zəhləmi tökməsə hərdən xəlvəti 
papiros da çəkərəm, söyüş də söyərəm, lap ölsəm də davam gətirərəm. Bəs sən 
nə zaman dəstə toplayıb quldurluğa gedəcəksən? 
  
  
_________________Milli Kitabxana_________________ 
192
- Lap elə bu saat! Bəlkə də bu axşam yığışıb andiçmə düzəldəcəyik. 
- Nə düzəldəcəyik? 
- Andiçmə. 
- Bu nə deməkdir? 
- O deməkdir ki, hamı bir yerə yığılıb, bir-birinə kömək etməyə və tikə-tikə 
doğrasalar da dəstənin sirrini heç yerdə açmamağa and içir. 
Bundan başqa, dəstəmizdə birisinə toxunan olarsa, həmin adamı və onun 
bütün qohum-əqrəbasını qırmağa da and içəcəyik. 
- Amma qiyamət kef olacaq, ha! 
- Bəs necə! Həm də düz gecəyarısı, heç kəs olmayan qorxulu bir yerdə cin-
şəyatinlər dolaşan xaraba bir evdə and içmək daha yaxşı olar. 
Heyf ki, indi elə evlərin hamisını qazıq-qazıq ediblər. 
- Gecəyarısı! Bu da yaxşı fikirdir, Tom. 
- Əlbəttə, yaxşıdır! Andı, tabut qarşısında içməli və öz qanımızla imza 
etməliyik. 
- Bax, əsl iş buna deyərlər! Bu, dəniz quldurluğundan milyon dəfə yaxşıdır! 
Lap ölsəm də dul qadının yanında yaşayacağam, Tom! Əgər məndən əməlli-başlı
bir quldur çıxsa, söhbətim dildən-dilə gəzsə, yəqin ki, məni öz yanına götürmüş
olduğuna dul qadının özü də sevinəcəkdir. 
NƏTİCƏ 
Bu əhvalat belə qurtardı. Balaca bir oğlanın əhvalatı olduğuna görə bu, elə
burada da qurtarmalıdır, əgər davam etdirilsə, bu yaşlı bir adamın əhvalatı olardı. 
Yaşlılar haqqında roman yazdıqda harada nöqtə qoyulacağını bilirsən: əhvalat 
toyla qurtarır. Uşaqlar haqqında yazdıqda isə həm əlverişlidir, orada nöqtə
qoymaq lazım gəlir. 
Bu kitabda iştirak edən qəhrəmanların əksəriyyəti ölməmişdir, onlar hələ də
sağ-salamat və xoşbəxt həyat sürürlər. Bəlkə bir zamanlar müəllif öz kiçik 
qəhrəmanlarının gələcək taleyi ilə maraqlanıb, onların necə adam olmaları ilə
məşğul oldu. Elə buna görə də indi onların sonrakı həyatları haqqında danışmaq 
lazım gəlmir. 
_________________Milli Kitabxana_________________ 
193
_________________Milli Kitabxana_________________ 
194
_________________Milli Kitabxana_________________ 
195
BİRİNCİ FƏSİL 
MUSA QAMIŞLIQDA 
Əgər siz "Tom Soyyerin macəraları" adlı kitabı oxumayıbsınızsa, onda 
mənim haqqımda heç bir şey bilmirsiniz, amma bu elə bir bəla deyildir. Həmin 
kitabı mister Mark Tven yazmışdır və ümumiyyətlə desək, o qədər də yalan 
söyləməmişdir. O bir para şeyləri özündən toqquşdurmuş, amma hər şeyi olduğu 
kimi nağıl etmişdir. Bunun zərəri yoxdur. Mən Polli xaladan, dul qadından, bir 
də ki, Meridən başqa elə bir adam görməmişəm ki, heç yalan danışmasın. Bu 
kitabda Tom Soyyerin xalası Polli xaladan, Meri və dul qadın Duqlasdan nağıl 
edilir, bunların hamısı, demək olar ki, həqiqətdir, yalnız bəzi para yerlərdə yalan 
söylənilir ki, bu haqda da mən artıq demişəm. 
Kitab isə belə qurtarır: Tom ilə birlikdə qarətçilərin mağarada basdırdıqları
pulları tapdıq və varlanıb dövlətli olduq. Bizim hərəmizə altı min dollar, hamısı
da qızıl çatdı. O qədər çox pul idi ki, adam baxmağa da qorxurdu. Məhkamə
hakimi Tetçer bütün bu pulu götürüb banka qoydu, biz də hər gün hərəmiz bir 
dollar almağa başladıq, beləcə də il boyu - amma bilmirəm ki, bu qədər pulu kim 
xərcləyib qurtara bilər? Dul qadın Duqlas məni oğulluğa götürdü və mənə
tərbiyə verəcəyini vəd etdi, amma onun evində mənim üçün o qədər də yaxşı
keçmirdi: o hər cür qayda və ədəb-nəzakət sözlərilə zəhləmi tökmüşdü ki, buna 
dözmək belə olmurdu. Axırda mən baş götürüb qaçdım. Yenə öz köhnə
paltarlarımı geydim, boş qənd çəlləyinin içinə girib sərbəst həyata qovuşduğum 
üçün sevinməyə başladım. Ancaq Tom Soyyer axtarıb məni tapdı və dedi ki, 
quldur dəstəsi toplayır. Əgər dul qadının yanına qayıtsam və özümü yaxşı
aparsam, o, məni də bu dəstəyə qəbul edəcəkdir. Mən də qayıtdım. 
Dul qadın məni görüb ağladı, mənə yazıq, azmış quzu və hər cür başqa sözlər 
dedi; amma, aydındır ki, fikrində hec bir pis niyyəti yox idi. O mənə yenə
başdan-ayağa təzə paltarlar geydirdi və mən yenə də tərləməyə, bütün günü əl-
qolu bağlı adam kimi gəzməyə başladım. Beləliklə, hər şey köhnə qayda ilə
getməyə başladı. Axşam yetməyinin vaxtı çatanda dul qadın zəng çalırdı, bu 
zaman heç vəchlə gecikə bilməzsən, mütləq vaxtında gəlməlisən. Stol arxasında 
oturduqdan sonra isə birdən-birə yeməyə başlaya bilməzsən, gərək durub dul 
qadının başını əyməsini və nahar üstündə bir qədər donquldamasını gözləyəsən, 
nahar isə onsuz da pis olmurdu; bir şey pis idi ki, hər şey öz-özünə bişirdi. Zibil 
vedrəsində hər cür gəmirilmiş, qabaqdan qalan şeylər tez- 
  
_________________Milli Kitabxana_________________ 
196
tez olurdu. Bəzən onların bir-birinə yaxşıca qarışdırırsan, onlar xörəyin suyunda 
islanır və boğazdan rahat keçirdi... 
Elə həmin gün axşam yeməyindən sonra dul qadın qalın bir kitab götürüb 
qamışlıqdakı Musa1 haqqında mənim üçün oxumağa başladı, mən maraqdan az 
qala partlayırdım, işin necə qurtaracağını çox səbirsizliklə gözləyirdim; dul qadın  
birdən dedi ki, bu Musa çox-çox bundan əvvəllər ölmüşdür, mənim də o saat 
marağım qaçdı, eh, mənim ölülərlə nə işim var! 
Tezliklə mən tütün çəkmək həvəsinə düşdüm və bunun üçün dul qadından 
icazə istədim. Lakin o icazə vermədi, dedi ki, bu axmaq adətdir və olduqca pis 
şeydir, mən gərək onu tərgidəm. Belə adamlar var da! Heç təsəvvürləri belə
olmadıqları bir şeyin üstünə möhkəmcə düşürlər. İndi bu dul qadın  da heç 
qohumu deyil, bir də ki, özünüz bilirsiniz, çoxdan ölüb gedən və heç kimə lazım 
olmayan Musadan yapışıb əl çəkmək bilmir, məni isə, tütün çəkmək xoşuma 
gəldiyi üçün danlayıb söyür. Özü isə, tütünü iyləyir, bunun eybi yoxdur, ona 
olar. 
Onun bacısı, eynəkli cılız adam olan miss Uotson elə bu vaxt onun yanına 
köçdü və o saat əlifba kitabı ilə zəhləmi tökdü. O bir saata qədər məni danladı, 
axırda dul qadın ona dedi ki, məni dinc buraxsın. Mən onsuz da daha dözə
bilməzdim. Sonrakı bir saat çox darıxdırıcı idi. Odur ki, mən stulun üstündə
oturub hey qurdalanırdım. Miss Uotson isə məndən əl çəkmirdi. Gah "Heklberri, 
ayaqlarını stulun üstünə qoyma"; gah: "Heklberri, stulu belə cırıldatma, dinc 
otur"; gah da "Heklberri, əsnəyib gərnəşmə, özünü əməlli-başlı apar", deyirdi. 
Sonra o, cəhənnəm haqqında danışmağa başladı, mən isə durub dedim ki, oraya 
getmək çox yaxşı olardı. O, hirslənib özündən çıxdı, mən isə heç pis fikirdə
deyildim, yalnız qaçıb bir yana getmək istəyirdim, onların yanında qalmaq lap 
zəhləmi tökmüşdü, haraya qaçmağın isə mənim üçün fərqi yox idi. Miss Uotson 
dedi ki, mən çox axmaq bir iş etmişəm, onun özü heç vəchlə belə bir söz 
deməzmiş və o cənnətə düşmək üçün günah işlətməməyə çalışır, Amma mən 
onun düşmək istədiyi yerə düşməkdə heç bir yaxşı şey görmürdüm, odur ki, buna 
çalışmamağı da qət etmişdim. Amma onlara hec nə demədim, çünki bunun baş
ağrısından başqa onsuz da heç bir mənası olmayacaqdı. 
Bu vaxt o, cənnət haqqında danışmağa başladı, indi gözlə ki, qurtaracaq. 
Guya orada heç bir iş görmək lazım deyil, ömrünün axırınacan bütün 
1 Musa –Tövratın rəvayatinə görə yəhudi xalqının qədim başçılarından biridir, onu guya südəmər vaxtında 
qamışlıqdan tapmışlar. 
_________________Milli Kitabxana_________________ 
197
günü əlində arfa gəzib oxuyacaqsan. Nə isə mənim o qədər də xoşuma gəlmədi. 
Amma bunu da demədim. Ancaq bunu soruşdum ki, onun fikri necədir. Tom 
Soyyer oraya düşərmi? O isə belə dedi: "Yox, heç cür düşə bilməz". Mən çox 
sevindim, çünki onunla birlikdə olmaq istəyirdim. 
Miss Uotson yenə də mənə irad tuturdu, axırda məni lap bezikdirdi və
darıxmağa başladım. Bir az sonra zənciləri otaqlara çağırıb ibadətə başladılar, 
ondan sonra isə yıxılıb yatdılar. Mən yanan şamı götürüb yuxarıya, öz otağıma 
qalxdım; pəncərənin qabağında oturub şən bir şey haqqında düşünməyə
başladım, ancaq heç nə çıxmadı; məni elə qüssə bürüdü ki, az qala bağrım 
çatlayacaqdı. Ulduzlar parıldaşır, ağacların yarpaqları qəmgin-qəmgin 
xışıldayırdı; haradasa, çox uzaqlarda yapalaq ulayırdı, yəqin ki, kimsə ölmüşdü; 
çoban aldadanın çığırtısı, itlərin səsi eşidilirdi, deməli, tezliklə kim isə öləcəkdi. 
Külək də hey pıçıldayırdı, mən onun nə pıçıldadığını heç cür başa düşə
bilmirdim, qorxudan bədənimə vicvicə düşmüşdü. Sonra meşədə, kimsə
ürəyindəkini deməyə can atan və bunu başa sala bilmədiyi üçün qəbirdə sakit 
yata bilməyib gecələr gəzişən və qüssələnən bir ruh kimi inildədi. Mən bərk 
qorxur və darıxırdım, yanımda bir adamın olmasmı istəyirdim... Bu vaxt hörüm-
çək də çiynimə düşdü. Mən çırtma ilə onu vurub düz şamın üstünə saldım və bir 
göz qırpımında onun bütünlüklə necə mur-mucul olduğunu gördüm. Mən özüm 
də bildim ki, bu yaxşı əlamət deyil, bundan pisi olmur, buna görə də bərk 
qorxdum, ürəyim yerindən qopdu. Tez ayağa qalxdım, üç dəfə dabanım üstə
fırlanıb, hər dəfə də xaç çəkdim, sonra sap gotürüb cinləri yadımdan çıxarmaq 
üçün saçımın bir topasını ayırıb ona sarıdım. Ancaq bu da məni sakit eləmədi. 
Bu, nal tapıb onu qapının başına vurmaq əvəzinə itirdikda çox kömək edir; ancaq 
hörümçəyi öldürdüyün vaxt bu yolla bəladan qurtarmağı eşitməmişdim. 
Bədənimə titrətmə düşdü. Mən yenə əyləşib trubkanı əlimə götürdüm; ev indi 
lap sakit idi, deməli, dul qadın heç nədən xəbər tutmayacaqdı. Xeyli vaxt gəlib 
keçdi; mən şəhərdə, uzaq biryerdə saatın on ikini vurduğunu eşitdim. Bundan 
sonra yenə sakitlik çökdü, indi əvvəlkindən də sakit idi. Bir az sonra qaranlıqda 
ağac budaqlarından birinin xışıldadığını eşitdim, orada nə isə tərpənirdi. Mən 
qımıldanmadan oturub qulaq asmağa başladım. Elə o saat kim isə lap yavaşcadan 
miyoldadı: "Miyo, Miyo". Çox qəribə iş idi. Mən də mümkün qədər yavaşca 
miyoldadım: Miyo, miyo", sonra isə şamı söndürüb pəncərədən anbarın damına 
qalxdım. Oradan sürüşərək yerə düşüb ağacların altında gizləndim. Zənnim məni 
aldatmamışdı. Tom Soyyer məni gözləyirdi. 
_________________Milli Kitabxana_________________ 
198
İKİNCİ FƏSİL 
BİZİM DƏSTƏNİN DƏHŞƏTLİ ANDI 
Biz ağacların arasındakı cığırla ayaqlarımızın ucunda dul qadın Duqlasın 
bağçasının qurtaracağına sarı getməyə başladıq; ağacların budaqları başımıza 
toxunmasın deyə, aşağı əyilə-əyilə gedirdik. Mətbəxin yanından keçəndə ayağım 
kötüyə ilişib səs elədi. Biz yerə yataraq səsimizi kəsdik. Miss Uotsonun böyük 
zəncisi - onun adı Cim idi - mətbəxin astanasında oturmuşdu; biz onu yaxşı
görürdük. Çünki onun arxasında şam yanırdı. O, ayağa sıçrayıb boynunu 
uzadaraq bir dəqiqəyə qədər ətrafa qulaq asdı, sonra isə dilləndi: 
- Kimdir orda? 
O bir qədər də qulaq verdi, sonra ayaqlarının ucunda gələrək lap bizim 
ikimizin arasında dayandı: belə ki, barmağımızı uzatsaydıq, ona deyərdi. 
Deyəsən, axı xeyli vaxt keçmiş, heç bir şey eşidilməmişdi, biz isə bir-birimizin 
lap yanındaydıq. Birdən topuğum qaşınmağa başladı, qaşımağa isə qorxurdum; 
sonra qulağım, daha sonra isə lap iki kürəyimin arası qaşınmağa başladı. Gördüm 
ki, qaşımasam. lap öləcəyəm. Mən bunu sonralar da hiss etmişəm: əgər bir yerə
qonaq gedirsən, yaxud dəfndə iştirak edirsən, yaxud yuxulamaq istəyirsən, amma 
heç cürə yata bilmirsən, ümumiyyətlə qaşınmaq heç cürə mümkün olmayan belə
yerlərdə mütləq hər yerin birdən qaşınmağa başlayır. 
Bu vaxt Cim yenə dilləndi: 
- Bura baxın, kimsiniz? Haradasınız? Axı, mən hamısını eşitmişəm, bu nə 
heyvərəlikdir! Yaxşı, mən bilirəm nə etmək lazımdır: oturub bir şey 
eşidincəyədək gözləyəcəyəm. 
Sonra Cim mənimlə Tomun arasında yerə oturdu, arxasını ağaca söykəyib 
ayaqlarını elə uzatdı ki, bir ayağı az qala mənim ayağıma toxundu. Mənim 
birdən burnum gicişməyə başladı. Elə gicişidi ki, gözlərim yaşardı, qaşımağa isə
qorxurdum. Sonra burnumun içi, daha sonra isə bığ yerim qaşınmağa başladı. 
Mən yerimdə otura bilmirdim. Bu müsibət altı-yeddi dəqiqə davam etdi, mənə
isə elə gəldi ki, lap çox keçdi. Indi mənim birdən-birə on bir yerim qaşınırdı. 
Mən belə görürdüm ki, daha bir dəqiqədən artıq dözə bilməyəcəyəm, amma yenə
birtəhər özümü saxladım; fikirləşdim ki, çalışıb dözərəm. Elə bu vaxt Cim 
bərkdən nəfəs almağa başladı, sonra xoruldadı. mənim də birdən-birə halım 
yaxşılaşdı. 
  
_________________Milli Kitabxana_________________ 
199
Tom güclə eşidiləcək səslə astadan dodaqlarını marçıldadıb işarə etdi və biz 
iməkləyə-iməkləyə aradan çıxdıq. Təxminən on addım iməkləyəndən sonra Tom 
mənə pıçıldadı ki, gülmək üçün Cimi ağaca sarımaq istəyir. Mən isə dedim: 
"Eləməsən yaxşıdır. O, oyanıb hay-küy qaldırar, onda görərlər ki, mən yerimdə
yoxam". Tom dedi ki, yanımda şam azdır, birtəhər mətbəxə keçib çoxlu şam 
götürmək lazımdır. Mən onu saxlayır, deyirdim ki, Cim oyanıb məlbəxə keçə
bilər. Tom isə risk etmək istəyirdi; biz gedib mətbəxə girdik, üç dənə şam 
götürdük, Tom şamların dəyəri əvəzinə stolun üstünə beş sent pul qoydu. Sonra 
biz mətbəxdən çıxdiq; tezliklə burdan uzaqlaşmaq üçün səbrim tükənmişdi, Tom 
isə mütləq iməkləyə-iməkləyə Cimin yanına getmək və onun başına bir oyun 
açmaq istəyirdi. Dayanıb onu gözlədim, mənə elə gəldi ki, olduqca çox 
gözlədim, çünki ətraf tamam boş sükut içərisində idi. 
Tom qayıdıb gələn kimi biz qaça-qaça cığır yolla bağçanı dövrə vurub azca 
sonra evin əks tərəfindəki dağın lap təpəsinə gəlib çatdıq. Tom dedi ki, Cimin 
şlyapasını başından götürüb elə onun başı üzərindəki kiçik bir budaqdan 
asmışdır, Cim isə bir qədər tərpənmiş, amma oyanmamışdır. Sabahı gin Cim 
nağıl edirdi ki, guya əcinnələr onu cadulamış, yuxuya verib belinə minmiş və
bütün ştalı gəzib dolaşmışlar, sonra isə onu gətirib ağacın altında oturtmuş və
bütün bu işləri kimin etdiyini o saat göstərmək üçün şlyapasını budaqdan 
asmışlar. O biri dəfə isə Cim artıq nağıl edirmiş ki, guya əcinnələr onun belində
Yeni Orleana qədər gediblərmiş; sonra o hər dəfə daha uzaq yerlərə getdiklərini 
söyləyirmiş, hətta ən nəhayət, deyirmiş ki, guya əcinnələr onun belində bütün 
dünyanı dolaşmış, onu lap ölüncəyə qədər yormuşlar, kürəyi yəhər altı kimi 
tamam sürtülübmüş. Cim bundan sonra elə fəxr edirmiş ki, o biri zəncilərin 
üzünə belə baxmaq istəmirmiş. Zəncilər bu barədə Cimin dediklərini eşitmək 
üçün çox-çox uzaqlardan durub buraya gəlirdilər. Beləliklə, Cim bizim yerlərdə
heç bir zəncinin görmədiyi hörmət və ehtiram sahibi oldu. Tanış zəncilər ona rast 
gəldikdə ağızlarını açıb durur, əcaib bir şey görürmüşlər kimi ona baxırdılar. 
Axşam olcaq zəncilər həmişə mətbəxdə ocaq başına yığışır, əcinnələr haqqında 
söhbətə başlayırdılar; amma birisi ağzını açıb bu haqda danışan kimi Cim onun 
sözünü yarımçıq kəsib deyirdi: "Hm. Axı sən əcinnələr haqqında nə bilə
bilərsən!" 
Həmin zənci də o saat sakit olub susacaqdı. Cim beş sentlik pulu ipə keçirib 
həmişə boynunda gəzdirirdi; o nağıl edirdi ki, guya bu tilsimi 
_________________Milli Kitabxana_________________ 
200
ona şeytanın özü bağışlamış və demişdir ki, bununla bütün xəstəlikləri sağaltmaq 
və istədiyin vaxtda əcinnələri çağırmaq mümkündür, bunun üçün pula baxa-baxa 
dodaqaltı nə isə pıçıldamaq kifayətdir; amma Cim nə pıçıldadığını heç vaxt 
demirdi. Zəncilər bütün ətrafdan yığışıb gəlir və pula bircə dəfə baxmaqdan ötrü 
bütün var-yoxlarını Cimə verirdilər; ancaq onlar heç vaxt pula toxunmazdılar, 
çünki pul şeytanın əlində olubmuş. Nökər Cim indi daha heç nəyə yaramırdı, 
şeytanı gördüyü və əcinnələri belinə mindirib bütün dinyanı gəzdirdiyi üçün 
həddən artıq lovğalıq edirdi. 
Hə, keçim mətləb üstə, Tomla birlikdə uçurumun kənarına yaxınlaşıb 
aşağıya, kiçik şəhərə baxanda, orada cəmisi üç-dörd yerdən işıq gəlirdi - bu da, 
yəqin ki, xəstələri olan evlər idi; yuxarıda, başımızın üzərində ulduzlar sayrışırdı, 
şəhərdən aşağıda isə bir mil eni olan çay sakit, aram-aram axıb gedirdi. Biz 
dağdan enib Co Harper ilə Ben Rocersi və daha iki ya üç oğlanı axtarıb tapdıq; 
bu oğlanlar köhnə gön zavodunda gizlənmişdilər. Biz kiçik bir qayığı çayın 
sahilindən açıb çayla iki mil yarıma qədər aşağıya, sahilin qayalıq tərəfindəki 
böyük çökəkliyədək üzdük, orada sahilə çıxdıq. 
Kolluqlara gəlib çatdıqda Tom Soyyer bizim hamımızı and içməyə məcbur 
etdi ki, bu sirri heç kimə açmayacağıq, sonra isə kolların daha sıx bitdiyi yerdə
mağaraya gedən yolu bizə göstərdi. Biz şamları yandırıb iməkləyə-iməkləyə
zağaya sarı getdik. Təxminən iki yüz addım iməklədikdən sonra mağaraya 
çatdıq. Tom keçidləri dolaşaraq tezliklə bir tərəfdə, divarın altında gözdən itdi. 
Siz heç vaxt hiss eləməzdiniz ki, orada yol var. Bu dar yolla biz bir növ otağa - 
olduqca rütubətli, yaş və soyuq otağa daxil olub orada dayandıq. 
Tom dedi: 
- Hə, indi biz quldur dəstəsi toplayıb bu dəstəyə "Tom Soyyerin quldur 
dəstəsi" adını verərik. Bizimlə birlikdə quldurluq etmək istəyənlər isə and içməli, 
buna öz qanları ilə qol çəkməlidirlər. 
Hamı razı oldu. Tom bir kağız çıxartdı, bu kağızda yazılmış andı oxudu. Bu 
and bütün uşaqları quldur dəstəsində möhkəm olmağa və onun sirlərini heç kimə
açmamağa çağırırdı; bizim dəstəmizdən olan uşağı təhqir edən olarsa, onda 
həmin uşaq, təhqir edən adamı və onun bütün qohumlarını öldürməlidir, uşaq 
onların hamısını öldürüb döşlərində xaç nişanı - bizim quldur dəstəsinin nişanı
kəsməyincə nə yeməli, nə də yatmalıdır. Belə bir nişan qoymağa heç bir kənar 
adamın hüququ yox- 
_________________Milli Kitabxana_________________ 
201
dur, buna yalnız bizim quldur dəstəsinə mənsub olanların hüququ vardır; əgər 
kənar bir adam bu nişanını qoyarsa, onda quldur dəstəsi onu məhkəməyə
verəcək, yox, əgər həmin adam itaət etməyib yenə nişan qoyarsa, onu 
öldürəcəkdir. Quldur dəstəsindən olan bir kimsə bizim sirrimizi özgəyə açarsa, 
onun başını kəsəcək, sonra isə meyitini yandırıb külünü göyə sovuracaqlar; onun 
adı qan ilə siyahıdan pozulacaq və onu bir daha heç kəs yad etməyəcəkdir, ona 
lənət yağdıracaq, onu həmişəlik unudacaqlar. 
Hamı söylədi ki, and çox gözəldir; sonra Tomdan soruşdular ki, bunu onun 
özü fikirləşib yazıb, yaxud başqa birisi. Demə bəzi yerlərini onun özü fikirləşib, 
qalanlarını isə quldurlar və piratlar1 haqqındakı kitablardan götürüb, hər bir əsl 
quldur dəstəsinin guya belə bir andı vardır. 
Bəziləri dedilər ki, sirri açan uşaqların qohumlarını öldürmək yaxşı olardı. 
Tom qeyd etdi ki, bu pis fikir deyil və karandaş götürüb bunları yazdı. 
Bu vaxt Ben Rocers dedi: 
- Yaxşı, Hek Finnin heç bir qohumu yoxdur; bəs onda necə olsun? 
- Nə olar, atası ki, var. 
- Hə, atası var, amma onu indi haradan axtarıb tapacaqsan. O bir vaxtlar gön 
zavodunda həmişə sərxoş olub ağlayar, donuzlarla bir yerdə qalardı, ancaq indi 
bir ildən artıq olar ki, bizim yerlərdə gözə dəymir. 
Onlar öz aralarında məsləhətləşərək az qala məni siyahıdan pozacaqdılar; 
deyirdilər ki, hər bir oğlanın öldürülə biləcək qohumları və ya başqa bir adamı
olmalıdır, yoxsa başqaları narazı qalar. Beləliklə, heç biri bir şey fikirləşib deyə
bilmədi, hamısı çətin vəziyyətə düşüb susdu. Mən əvvəlcə az qala ağlayacaqdım, 
sonra isə birdən düşünüb tapdım; mən miss Uotsonu onlara təklif etdim, qoy onu 
öldürsünlər. Hamı razı oldu: 
- Nə olar ki, kara gələr. İndi hər şey qaydaya düşdü. Heki qəbul etmək olar. 
Bundan sonra hamı barmağını sancaqla deşib qan ilə qol çəkməyə başladı, 
mən də öz nişanımı kağızın üstünə qoydum. 
- Yaxşı, bəs bu quldur dəstəsi nə ilə məşğul olacaqdır? - deyə Ben Rocers 
soruşdu. 
1 Pirat - dəniz qulduru 
_________________Milli Kitabxana_________________ 
202
  
- Qarət və qatilliklə, başqa bir şeylə yox. 
- Bəs biz nəyi qarət edəcəyik? Evlərimi, mal-qaranımı, yoxsa... 
- Nə axmaq sözdür. Mal-qaranı və ona bənzər şeyiəri qarəl etmək olmaz, 
buna oğurluq deyirlər, - deyə Tom Soyyer cavab verdi. – Biz oğru deyilik. Axı, 
bu nə adətdir? Biz quldurlarıq. Biz üzümüzə maska geyib böyük yollarda 
dilicanları1 və karetalları2 dayandıracaq, sərnişinləri öldürüb onların saatlarını və
pullarını götürəcəyik. 
- Onları mütləq öldürməkmi lazimdır? 
- Bəs necə! Bundan yaxşısı ola bilməz. Bəzi nüfuz sahibləri başqa cürə 
düşünürlər. Amma bura, mağaraya gətirib azad olmaq pulu verilincəyədək 
saxlanılan adamlardan başqa, ümumiyyətlə, hamını öldürmək daha yaxşı vasitə
hesab olunur. 
- Azad olmaq pulu? Bu nə deməkdir? 
- Bilmirəm. Amma qayda belədir. Mən bu haqda kitablarda oxumuşam, 
əlbəttə ki, biz də belə etməliyik. 
- Bilmədiyimiz bir şeyi necə edə bilərik? 
- Birtəhər edərik. Sənə deyirlər ki; bütün kitablarda belədir, eşitmirsən 
nədir? Hek Fini, yoxsa sən bizim tamamilə çaş-baş olub qalmağımız üçün hər 
şeyi kitablarda olduğu kimi deyil, özün bildiyin kimi etmək fikrindəsən? 
- Sənin də, ağlına gələni deməkdən xoşun gəlir, Tom Soyyer, bir halda ki, 
biz bunun necə edildiyini bilmirik, onda bu lənətə gəlmişlər azadlığa necə
çıxacaqlar. 
- Bilmirəm, vəssalam. Deyildi ki. onları pul ilə azad edilincəyədək 
saxlamaq lazımdır. Bəlkə də bu o deməkdir ki, onları ölənədək tutub saxlamaq 
lazımdır. 
- Bax, bu bir az ağlabatan oldu. Belə etmək olar. Bəs niyə əvvəldən belə
demirdin? Deməli, onları pul ilə azad edilincəyədək - ölən günədək tutub 
saxlayacağıq. Yaman da əngəl olacaq, yedirt, içirt, bir də göz ol ki, qaçmasınlar. 
- Ben Rocers, sən nə danışırsan? Yanlarında gözətçi ola-ola onlar necə
qaça bilərlər? Onlar tərpənən kimi gözətçi gülləni başlarına çaxar. 
- Gözətçi? Bu lap qiyamətdir! Deməli, yalnız onları qorumaqdan ötrü 
bizlərdən biri bütün gecəni yatmayıb oyaq qalmalıdır? Məncə, bu 
  
1 D i l i c a n – keçmişdə dörd təkərli minik arabası 
2 K a r e t a – hər tərəfi örtülü, dörd təkərli minik arabası 
_________________Milli Kitabxana_________________ 
203
səfeh işdir. Axı nə üçün dəyənək götürüb başlarına vuraraq hamısını birdən-birə
azad etməyək? 
- Ona görə ki, kitablarda belə deyilmir, bax elə buna görə. Ben Rocers, 
bilirsənmi nə var, sən bir işi lazım olduğu kimi etmək istəyirsən, yoxsa yox? Sən 
elə düşünürsən ki, kitab yazanlar necə etmək lazım olduğunu bilmirlər? Yoxsa 
onlara dərs vermək fıkrindəsən? Heç xəyalına da gətirmə! Yox, ser, biz onları
bütün qayda-qanun üzrə azad edəcəyik. 
- Yaxşı, siz deyən olsun. Mənə nə var ki! Mən ancaq bunu deyirəm ki, 
səfeh işdir... Yaxşı, bura bax, biz qadınları da öldürəcəyik? 
- Ben Rocers, bilirsənmi nə var, əgər mən belə bisavad olub heç bir şey 
bilməsəydim, ağzımı yumub oturardım. Qadınları öldürmək! Axı nə üçün, 
kitablarda məgər belə bir şey var? Onları mağaraya gətirir və mümkün qədər 
nəzakətlə davranırsan, orada isə onlar yavaş-yavaş sənə vurulurlar və artıq özləri 
öz evlərinə getmək istəmirlər. 
- Əgər beləsə, mən razıyam, ancaq bunda maraqlı bir şey də görmürəm. 
Bir az sonra mağaramızda tərpənmək də olmayacaq, o qədər qadın və öz azad 
edilmə vaxtını gözləyən hər cür adam yığışacaq ki, quldurların özlərinə yer 
olmayacaq. Nə isə, sözüm yoxdur, dalısını söylə görək! 
Balaca Tommi Baris bu vaxt artıq yatmışdı, onu oyatdıqda qorxub ağlamağa 
başladı, evə, anasının yanına buraxılmasını xahiş etdi; dedi ki, daha quldur 
olmaq istəmir. 
Hamı ona gülməyə və "ağlağan" deyib ələ salmağa başladı, o isə hirslənib 
dedi ki, bu saat gedib bütün sirrimizi açacaqdır. Ancaq Tom ona beş sent pul 
verdi ki, sussun və dedi ki, indi biz hamımız evimizə gedərik, gələn həftə isə
yığışıb bir kimsəni soyar və öldürərik. 
Ben Rocers dedi ki, evdən tez-tez çıxa bilmir, yalnız bazar günləri eşiyə çıxa 
bilir, buna görə də olmazmı gələn bazar günündən başlayalar, ancaq uşaqların 
hamısı belə qət etdi ki, bazar günləri adam öldürmək və soymaq günahdır, bu 
haqda heç danışmağa da dəyməz. Biz razılaşıb bu qərara gəldik ki, görüşək və
mümkün qədər yaxın bir gün təyin edək, sonra Tom Soyyeri quldur dəstəsinin 
başçısı Co Harperi isə dəstə başçısının köməkçisi seçib evlərimizə dağılışdıq. 
Mən anbarın damına, oradan da pəncərəyə çıxanda artıq səhərin açılmasına 
az qalmışdı. Mənim təzə paltarım tamam şamın mumuna və gilə bulaşmışdı, 
özüm isə it kimi yorulmuşdum. 
_________________Milli Kitabxana_________________ 
204
ÜÇÜNCÜ FƏSİL 
PUSQUDA 
Səhər miss Uotson paltarımı korladığım üçün məni yamanca danladı. Dul 
qadın isə heç nə demədi, yalnız şamın mumunu və gili təmizlədi; o elə kədərli idi 
ki, mən bu vaxt özümü bacardıqca daha yaxşı aparmağı qət etdim. Sonra miss 
Uotson məni kiçik anbara aparıb duaya başladı, ancaq bundan heç bir şey 
çıxmadı. O mənə tapşırdı ki, hər gün dua edim - onda nə istəsəm ona nail olaram. 
Bunun bir faydası olmayacaqdı. Amma mən yenə də sınadım. Dua oxuyub 
özümə qarmaqsız bir tilov istədim. Ancaq qarmaqsız nəyimə gərək idi. Mən üç-
dörd dəfə dua oxuyub qarmaq dilədim, amma heç nə çıxmadı. Bu günlərdə miss 
Uotsondan xahiş etdim ki, mənim əvəzimə də dua oxusun, o isə məni axmaq 
deyə təhqir idi və heç demədi də ki, nə üçün. Mən beləliklə də başa düşmədim 
ki, bu nə məsələdir. 
Bir dəfə mən meşədə xeyli oturub hey bu haqda fikirləşdim. Öz-özümə
dedim ki, əgər adam özünə dua ilə istədiyini diləyə bilərsə, bəs onda dyakon1
Uinn donuz əti satarkən çəkdiyi zərərin pulunu nə üçün geri diləmir? Nə üçün 
dul qadın özünün oğurlanmış gümüş tütün qutusunu dua ilə diləyə bilmir? Nə
üçün miss Uotson özünün kökəlməsi üçün dua oxumıır? Yox, deyə özüın özümə
cavab verdim, burada nə isə belə deyildir. Gedib dul qadından soruşdum, o isə
belə dedi: yalnız "mənəvi nemətlər" üçün dua etmək olar. Bunu mən heç cürə
başa düşə bilmədim; sonra o mənə belə izah etdi: bu o deməkdir ki, mən gərək 
başqalarına kömək edəm, onlardan ötrü bacardığım hər şeyi edəm, həmişə
onların qayğısını çəkərm, özüm haqqında qətiyyən düşünməyəm. Mən belə başa 
düşdüm ki, gərək miss Uotsonun da qayğısını çəkəm. 
Mən meşəyə gedib hey fikirləşdim, götür-qoy etdim və heç cürə başa düşə
bilmədim ki, bunun özgə adamlardan başqa mənə nə xeyri vardır. Sonra belə qət 
etdim ki, bu barədə daha başımı partlatmayım - bəlkə elə belə də keçinmək 
mümkün oldu. Bəzən elə olurdu ki, dul qadın mənə Allahın peşəsi haqqında 
nağıl etməyə başlayırdı, həm də elə maraqlı nağıl edirdi ki, adamın lap ağlı
gedirdi; o birisi gün isə bir də görürdün ki, miss Uotson yenə öz dediyinin 
üstündə israr edir və yenə mənim ağlımı çaşdırır. Mən axırı belə başa düşdüm ki, 
iki Allah vardır, dul qadının Allahı ilə günahkar birtəhər keçinə bilər, amma elə
ki, miss 
1 Dyakon -keşiş 
_________________Milli Kitabxana_________________ 
205
Uotsonun Allahının çənginə keçdi, onda vay halına. Mən bütün bunları ətraflı
düşünüb belə qət etdim ki, əgər mən ona lazımamsa, onda yaxşısı budur əvvəlcə
dul qadının Allahının yanına gedim; amma heç cürə ağlıma sığışdıra bilmirdim 
ki, mən onun nəyinə lazımam və bir balda ki, heç bir şey bilmirəm, özümü yaxşı
aparmıram, əslən də adi nəsildənəm, onda məndən ona fayda nədir. 
Mənim atamı şəhərimizdə bir ildən artıq idi ki, görən yox idi, buna görə də
lap arxayınlaşmışdım; mən onu bir daha görmək istəmirdim. Mən onu yaxınlıqda 
veyllənən görəndə çox vaxt meşəyə qaçırdımsa da, ağlı başında olanda əlinə
keçən kimi məni yamanca döyürdü. Elə təxminən bu vaxtlar onu şəhərdən on iki 
mil yuxarıda çaydan çıxartmışdılar, bunu mən camaatdan eşitmişdim. Bu qərara 
gəlmişdilər ki, bu elə onun özüdür ki, var: boğulan adam atam boyda imiş, üst-
başı cır-cındır, saçları da çox uzun imiş; bütün bunlar atamın əlamətlərinə çox 
bənzəyirmiş, ancaq sifətini heç cür müəyyən edə bilmirmişlər: suda o qədər çox 
qalıbmış ki, sifətində bir sifətlik yox imiş. Deyirlərki, o çayda arxası üstə
üzürmüş. Onu sudan tutub çıxarmış və sahildə basdırmışdılar. Ancaq mən o 
qədər də sevinmədim, çünki bir şey yadıma düşdü. Mən çox gözəl bilirdim ki, 
suda boğulmuş kişi çayda sifəti yuxarıya yox, aşağıya üzməlidir. Bax, buna görə
də mən fikirləşib belə qərara gəldim ki, bu heç də mənim atam deyil, əynində
kişi paltarı olan suda boğulmuş bir qadınmış. Elə buna görə də mən yenə narahat 
olmağa başladım. Elə hey gözləyirdim ki, qoca bax bu saat gəlib çıxacaq, mən 
isə bunu qətiyyən istəmirdim. 
Biz, demək olar ki, bir ay qaçaq-qaçaq oynadıq, sonra isə mən bundan əl 
çəkdim. Mənim kimi bütün uşaqlar da. Biz heç kəsi nə soyduq, nə də öldürdük, 
yalnız özümüzü gicliyə qoymuşduq. Meşədən qaça-qaça çıxıb donuz 
çodarlarının, yaxud da bazara göyərti və tərəvəz aparan qadınların üstünə
atılırdıq, ancaq heç vaxt heç kəsə toxunmurduq. Tom Soyyer donuzlara "külçə
qızıl", turpa və göyərtiyə isə "daş-qaş" deyirdi. Mağaraya qayıtdıqda biz nələr 
etdiyimiz və nə qədər adam öldürüb yaraladığımız ilə öyünürdük. Ancaq mən 
bundan bizə nə xeyir olduğunu gormürdüm. Bir dəfə Tom uşaqlardan birini 
yanan kösövlə qaça-qaça bütün şəhəri dolaşmağa göndərdi; Tom buna "parol" 
(bütün quldur dəstəsirün bir yerə yığışması üçün işarə) deyirdi; sonra o bizə dedi 
ki, öz kəşfiyyatçılarından gizli bir məlumat almışdır, guya sabah varlı ərəblərin 
və İspaniya tacirlərinin qiymətli daş-qaşlarla yüklənmiş iki yüz 
_________________Milli Kitabxana_________________ 
206
fildən, altı yüz dəfə və min qatırından ibarət böyük bir karvanı gəlib mağaranın 
yaxınlığında dayanacaqdır, bunları isə vur-tut dörd yüz əsgər qoruyur, belə ki, 
biz pusqu qurub onların hamısını qırar və qəniməti ələ keçirərik... O bizə əmr 
etdi ki, qılınclarımızı itiləyək, tüfənglərimizi təmizləyək və hər cəhətdən hazır 
olaq. O, qılıncları itiləmədən və tüfəngləri təmizləmədən şalğam yüklənmiş
arabaya belə hücum edə bilmirdi, halbuki, bunları itiləməyin heç bir mənası yox 
idi. Çünki bunlar şotka dəstələri və adicə taxtalar idi, onları nə qədər itiləsən də
düzəlməyəyəkdir. Mən bu qədər ispaniyalını və ərəbi qıracağımıza heç cür inana 
bilmirdim, ancaq dəvələrə və fillərə baxmaq könlümdən keçirdi; buna görə də o 
biri gün - şənbə günü, əlüstü ora gəlib başqaları ilə birlikdə pusquda əyləşdim; 
işarə verilən kimi kolların arasından sıçrayıb dağdan aşağı cumduq. Ancaq orada 
heç bir ispaniyalı və ərəb yox idi; dəvələr və fillər də yox idi. Demə, bu, vur-tut 
bazargünü məktəbin ekskursiyası, həm də təkcə birinci sinif imiş. Biz onların 
üstünə atılaraq uşaqları bütün vadi boyu qovub pərakəndə saldıq. Ancaq qoğal və
mürəbbədən başqa heç bir qənimətimiz olmadı, hə, bir də Ben Rocers əsgidən 
düzəldilmiş bir gəlincik, Co Harper isə bir dua kitabı və təsəlliverici bir kitabça 
ələ keçirtdi; sonra isə onların müəlliməsi dalımızca gəldi, biz də bütün bunları
atıb qaçmağa başladıq. Mən heç bir qiymədi daş-qaş və başqa şey görmədim, 
bunu beləcə də Tom Soyyerə dedim. O isə inandırmağa çalışırdı ki, bu şeylər 
orada olub: yığın-yığın qiyməlli qaş-daşlar da, ərəblər də, fillər də və hər cür 
şeylər də. Mən ondan soruşdum: 
- Bəs onda nə üçün biz heç bir şey görmədik? 
O isə dedi: 
- Əgər sən heç olmazsa bir şey bilsəydin, "Don Kixot" adlanan kitabı
oxumuş olsaydın, onda belə sorıışmazdın. Burada bütün məsələ ovsundadır. 
Demə, doğrudan da, orada yüzlərlə əsgər, fillər, daş-qaş və hər cür başqa 
şeylər də varmış, ancaq bizim qarşımıza düşmənlər, Tomun dediyi kimi, 
sehrbazlar çıxıbmış, bütün bunları da onlar bizim acığımıza bazargünü 
məktəbinə çeviribmişlər. Mən Toma dedim: 
- Eybi yoxdur, onda biz gərək bu sehrbazlara hücum edək. 
Ancaq Tom Soyyer məni "axmaq" deyə təhqir etdi. 
- Sən nə danışırsan, - dedi. - Axı sehrbaz cin və şeytanlardan ibarət böyük 
bir qoşun çağıra bilər, onlar səni bir göz qırpımında "ana" deməyə 
_________________Milli Kitabxana_________________ 
207
macal tapmamış doğram-doğram doğrayarlar. Axı onlar ağac boydadırlar, enləri 
isə kilsə enindədir. 
- Yaxşı, - dedim, - əgər biz də cin və şeytanları özümüzə köməyə
çağırsaq, onda onları - o birilərini qıra bilərik, ya yox? 
- Axı, sən onları necə çağıracaqsan? 
- Bilmirəm. Bəs onlar necə çağırırlar? 
- Necə? Köhnə tənəkə lampanı və ya dəmir üzüyü sürtürlər, o vaxt cinlər 
və şeytanlar hər tərəfdən tökülüşüb gəlirlər, göy guruldayır, ildırım çaxır, hər 
yeri duman bürüyür, onda cinlərə və şeytanlara nə əmr etsən, o saat yerinə
yetirirlər. Topdağıtmaz bürcləri dibindən qoparıb çıxartmaq və onunla məktəb 
direktorunun və ya hər hansı bir kimsənin taraqqadan başına çırpmaq onlar üçün 
heç bir şey deyil. 
- Onlar kimdən ötrü belə çalışırlar? 
- Lampanı və ya üzüyü sürtən adama itaət edirlər və onun buyurduğu hər 
bir şeyi yerinə yetirməlidirlər. Əgər o buyursa ki, xalis brilyantdan qırx mil 
uzunluğunda bir saray tikib içini saqqızla və ya istədiyin hər bir şeylə
doldursunlar, yaxud Çin imperatorunun qızını oğurlayıb sənin üçün arvad 
gətirsinlər - onlar bunların hamısını etməlidirlər, həm də bir gecənin içində, gün 
çıxana qədər görüb qurtarmalıdırlar. Hələ bu nədir: onlar bu sarayla bütün ölkəni 
dolaşıb sənin kefin haranı istəsə oraya aparmalıdırlar, başa düşdünmü? 
- Bilirsən nə var, - deyə cavab verdim, - məncə, əgər onlar bu sarayı
özləri üçün saxlamayıb, boş-boşuna veyilənərək belə bir fürsəti əldən 
qaçırırlarsa, demək, qanacaqsızdırlar. Hələ bu azdır, əgər mən cin və ya şeytan 
olsaydım, bu lampanı da onların başına çırpardım. işimdən-gücümdən ayrılıb 
onun yanına cumacağam ki, nə var, nə var o, bir zibili orada sürtüb. 
- Söz danışdın da, Hek Finn. Axı o lampanı sürtəndə sən istədin-
istəmədin, onun yanına getməlisən. 
- Nə? Boyca ağacdan böyük, yoğunluqda kilsədən də yoğun olsamdamı? 
Yaxşı, eybi yoxdur, mən onun yanına gedərəın; ancaq inan ki, onu o yerlərdə 
tapılan on uca ağacın başına qovub çıxardaram. 
- Eh, Hek Finn, səninlə danışmağın mənası yoxdur. Sən, deyəsən, heç bir 
şey başa düşmürsən, elə bil tamam sarsaqsan. 
Mən iki, ya üç gün bu barədə fikirləşdim, sonra belə qət etdim ki, özüm 
baxım görüm, bunda heç olmazsa bir həqiqət var, ya yox. Köhnə tənəkə lampa 
və dəmir üzük götürüb meşəyə getdim, hindlilər kimi tər 
_________________Milli Kitabxana_________________ 
208
 töküncəyə qədər onları hey sürtdüm. Öz-özümə belə fikirləşirdim: saray tikdirər 
və sataram; ancaq heç bir şey çıxmadı, heç bir cin, şeytan gəlmədi. Belə ki, 
məncə bütün bu cəfəngiyatı Tom Soyyerin özü toqquşdurub, necə ki, həmişə
toqquşdurur. O, deyəsən, ərəblərin də, fillərin də olduğuna inanıb, mən isə başqa 
cürəm: o saat hiss etdim ki, bu bazargünü məktəbidir. 
DÖRDÜNCÜ FƏSİL 
ŞARLA FALA BAXMA 
Bax, beləcə, üç, ya dörd ay keçdi, qış arüq çoxdan başlamışdı. Mən, demək 
olar ki, hər gün məktəbə gedirdim, sözləri bir-birinə qoşmaq, oxumaq və bir 
qədər də yazmaq öyrənmişdim, vurma cədvəlini - altı dəfə yeddi edər otuz beş, - 
bura qədər əzbərdən bilirdim, gerisini isə, elə bilirəm ki, lap yüz il də oxusam, 
heç vaxt öhdəsindən gəlməyəcəyəm. Mənim ümumiyyətlə, riyaziyyata həvəsim 
yoxdur. 
Mənim əvvəllər bu məktəbdən zəhləm gedirdi. Sonra isə pis olmadı, yavaş-
yavaş alışmağa başladım. Lap zəhləmi tökən vaxtlarda dərslərdən qaçırdım, o 
birisi gün isə müəllim məni çubuqla döyürdü; bu mənim xeyrimə idi, məni 
yaman qıvraqlaşdırırdı. Məktəbə nə qədər çox gedirdimsə, mənim üçün bir o 
qədər də asan olurdu. Dul qadının yanında da bütün qayda-qanunlara yavaş-
yavaş alışdım, bir növ öyrəşdim. Hər şeydən çətini evdə yaşamağa və çarpayıda 
yatmağa alışmaq idi; ancaq soyuqlar düşənədək mən yenə də bəzən evdən qaçır 
və gedib meşədə yatırdım, bu da istirahət kimi bir şey idi. Köhnə həyat daha çox 
xoşuma gəlirdi, ancaq təzə həyata da alışırdım, bu hətta mənim xoşuma da 
gəlməyə başlamışdı. Dul qadın  deyirdi ki, mən tədricən düzəlirəm və özümü bir 
o qədər pis aparmıram. Deyirdi ki, məndən ötrü daha utanıb qızarmalı olmur. 
Bir dəfə necə oldusa, səhər yeməyindən sonra bilməyərəkdən toxunub 
nəməkdanı dağıtdım. Cəld duzdan bir çimdik götürdüm ki, sol çiynimin 
üstündən atıb bəlanı özümdən uzaq edim, ancaq bu vaxt miss Uotson tərs kimi 
gəlib çıxdı və məni dayandırıb dedi: "Heklberri, əllərini yanına sal! Sən həmişə
hər yanı zibilləyirsən!" Dul qadın  mənə tərəfkeş çıxdı, ancaq gec idi, bəlanı
onsuz da uzaqlaşdırmaq mümkün deyildi, bunu çox gözəl bilirdim. Mən evdən 
çıxanda özümü çox pis hiss edir- 
_________________Milli Kitabxana_________________ 
209
dim, hey fikirləşib başımı sındırırdım ki, görəsən bu bəla harda başıma gələcək 
və necə bəla olacaq. Bəzi hallarda bəlanı uzaqlaşdırmaq olur, ancaq bu elə hal 
deyildi - mən bir şey etməyə çalışmırdım, eləcə çox məyus bir halda şəhəri 
dolaşıb bəlanı gözləyirdim. 
Mən bağçaya çıxdım, daş pilləkənlərlə yuxarı qalxaraq taxta hasarın o tayına 
düşdüm. Yerdə bir düyümdən1 çox, yenicə yağmış qar var idi, birdən mən qarın 
üstündə ləpir gördüm: kim isə daş karxanasından gəlib basardakı çıxış yolunun 
yanında bir qədər ayaq döymüş, sonra yoluna davam edib getmişdi. Hasarm 
yanında bu qədər dayanıb bağçaya dönməməsi çox qoribə idi. Nə isə, çox 
qəribədir... Ləpirin izinə düşüb getmək istədim, amma əvvəlcə əyildim ki, onu 
yaxşıca nəzərdən keçirim. Qabaqca gözümə elə bir şey dəymədi, sonra isə
gördüm ki, cin-şeytanı uzaqlaşdırmaq üçün sol dabana böyük mıxlardan bir xaç 
vurulmuşdur. Mən bir anın içərisində dağdan endim. Arabir boylanıb ardımca 
baxırdım, amma heç kim görünmürdü. Mən qaçaraq özümü məhkəmə hakimi 
Telçerin yanına yetirdim. 
- Əzizim, sənin lap nəfəsin kəsilib, - deyə o dilləndi. - Sən faizlər üçünmü 
gəlmisən? 
- Yox, ser, - dedim. - Məgər mənə çatacaq bir şey var? 
- Bəli, mən dünən axşam yarım il üçün yüz əlli dollardan artıq almışan. Sənin 
üçün xeyli puldur. Yaxşısı budur mən bunları da qalan altı minin yanına qoyum, 
yoxsa alsan, xərcləyib qurtararsan. 
- Yox, ser, - dedim, - mən onları xərcləmək istəmirəm. Mənə heç nə lazım 
deyil, nə altı min, nə başqası. Mən istəyirəm ki, onları siz özünüz üçün 
götürəsiniz, altı mini də, qalanlarını da. 
O məəttəl qaldı, görünür, məsələnin nə yerdə olduğunu anlamadığı üçündür 
ki, soruşdu: 
- Necə yəni? Sən bununla nə demək istəyirsən? 
- Xahiş edirəm məndən heç nə soruşmayasınız. Yaxşısı budur, mənim 
pullarımı özünüz üçün götürün... Götürərsinizmi? 
O dedi: 
 - Doğnısu, bilmirəm ki, sənə nə deyim... Bəs bir de görüm, axı nə olub? 
- Xahiş edirəm, onları özünüz üçün götürün, - deyə mən cavab verdim, - 
məndən heç bir şey soruşmayın, onda mən yalan danışmalı olmaram. 
1 Düyüm - 25,4 millimetrə bərabər ölçü vahidi 
_________________Milli Kitabxana_________________ 
210
Məhkəmə hakimi fikrə getdi, sonra isə dedi: 
- Hə, hə! Deyəsən başa düşürəm. Sən öz pulunu mənə bağışlamaq yox, 
güzəşt etmək istəyirsən. Bax, bu doğru işdir. 
Sonra o, kağızda nə isə yazdı, ürəyində oxuyub dedi: 
- Bax, görürsənmi, burda belə deyilir: "Əvəzi verildiyi üçün". Bu o 
deməkdir ki, mən sənin pullarını alıb əvəzini də sənə vermişəm. Al bu dollar da 
sənin. İndi qol çək. 
Mən qol çəkib getdim. 
Miss Uotsonun zəncisi Cimin tükdən qayrılmış yumruq boyda bir şarı var idi; 
o bu şan buğanın qursağından çıxarmışdı, indi onunla fala baxırdı. Cim deyirdi 
ki, guya şarın içində bir cin əyləşib, bu cin hər şeyi bilir. Buna görə də mən 
axşam Cimin yanına gedib ona nağıl etdim ki, atam yenə buradadır, mən onun 
ləpirini qarın üstündə görmüşəm. Mən onun nə etmək fikrində olduğunu və
burada qalıb-qalmayacağını bilməli idim. Cim şarı gətirdi, ona nə isə pıçıldadı, 
sonra onu yuxarıya atdı. Şar daş parçası kimi yerə düşdü və bir düyüm diyirləndi. 
Cim bir neçə dəfə belə elədi; yenə də elə əvvəlkinin eyni oldu. Cim dizləri üstə
çöküb qulağını şara dayayaraq qulaq asmağa başladi. Amma heç bir faydası
olmadı. Cim dedi ki, şar danışmaq istəmir. Bəzən olur ki, şar, pulsuz heç vəchlə
danışmır. Mənim yanımda dörddə bir dollarlıq köhnə və heç bir şeyə yaramayan 
qəlp pul var idi, onun gümüşü yeyildiyindən misi üzə çıxmışdı; ancaq bunsuz da 
onu işə vermək olmazdı — olduqca kirlənmişdi; o dəqiqə işin nə yerdə olduğunu 
başa düşmək olurdu. (Belə qət etdim ki, məhkəmə hakiminin mənə verdiyi bir 
dollar haqqında heç nə deməyim). Mən dedim ki, pul pis puldur, amma, bəlkə şar 
onu götürdü, axı onun üçün nə fərqi var. Cim onu iylədi, dişlədi, silib söz verdi, 
elə elsin ki, şar onu əsl pul kimi qəbul etsin. Çiy kartofu yarıya bölüb, pulu onun 
içinə qoyaraq bütün gecəni saxlamaq lazımdır; səhər mis artıq görünməyəyək və
pul kirli olmayacaq, belə ki, onu nəinki tükdən qayrılmış şar, lap şəhərin özündə
belə hər bir kəs məmnuniyyətlə götürər. Mən əvvəllər də bilirdim kı, kartof belə
hallarda kömək edir, ancaq bunu yadımdan çıxartmışdım. 
Cim pulu şarın altına qoyub yerə yataraq, yenə qulaq asmağa başladı. Bu dəfə
hər şey öz qaydasında idi. O dedi ki, indi əgər istəsəm, şar bütün talemi mənə
əvvəlcədən söyləyə bilər. "Di başla" – dedim - Şar Cimə pıçıldamağa, o da mənə
nağıl etməyə başladı: 
-  Sizin atanızın özü belə bilmir ki, nə etsin. Gah fikirləşir qalsın, gah da 
fikirləşir getsin. Ən yaxşısı budur, heç nə barədə narahat olma- 
_________________Milli Kitabxana_________________ 
211
yasan, qoy qoca özü qət etsin ki, nə etməlidir. Onun yanında iki mələk vardır. 
Biri tamam ağdır, işıq saçır, o birisi isə qapqaradır. Ağ mələk ona xeyirxahlıq 
öyrədir, öyrədır, sonra isə qara mələk uçub gələrək bütün işləri korlayır. Hələlik 
demək olmaz ki, ən axırda hansı üstün gələcəkdir. Həyatda sizin başınız çox 
bəlalar çəkəcək, xoş günləriniz də çox olacaqdır. Bəzən məğlub da olacaqsınız, 
xəstə də olacaqsınız, amma axırda hamısı keçib gedəcəkdir. Həyatınızda iki 
qadın qarşınıza çıxacaqdır. Biri sarıyanız, o biri qarayanız. Biri varlı, o birisi isə
yoxsul. Siz əvvəlcə yoxsulla evlənin, sonra isə varlıyla. Başınıza bir iş gəlməsin 
deyə, sudan mümkün qədər uzaqda olun, çünki sizin alnınıza yazılıb ki, 
ömrünüzü dar ağacında başa vuracaqsınız. 
Mən axşam gəlib öz otağıma girərək işığı yandırdıqda gördüm ki, atam orada 
oturmuşdur! 
BEŞİNCİ FƏSİL 
ATAM YENİ HƏYATA BAŞLAYIR 
Mən qapını ardımca örtdüm. Sonra dönüb baxdım, o - atam burada idi. Mən 
həmişə ondan qorxurdum, o məni yaman bərk döyürdü. Mənə elə gəidi ki, indi 
də qorxdum, sonra isə gördüm ki, səhv etmişəm, daha doğrusu əvvəlcə, əlbəttə, 
əməlli-başh sarsılmışdım, onun gözlənilməz gəlişindən hətta nəfəsim belə təng 
olmuşdu, ancaq mən birdən-birə özümü ələ aldım və gördüm ki, qətiyyən 
qorxmuram, hətta bu haqda heç danışmaq da lazım deyil. 
Atamın əlliyə yaxın yaşı vardı, görkəmcə də bundan az yaşlıya oxşamırdı. 
Onun daranmamış uzun, çirkli saçları pırtlaşıq halda üzünə tökülmüşdü, yalnız 
gözləri bunların arasından parıldayır, elə bil ki, kolların arasında işıq saçırdı. 
Saçları qara idi, bir dənə də ağ saçı yox idi; səliqəsiz bakenbardları da qara idi. 
Saçlarından demək olar ki, görünnməyən üzündə bir damcı belə qan yox idi, 
tamam solğun idi, amma başqa adamlarınkı kimi solğun deyildi, elə idi ki, adam 
baxanda həm qorxur, həm də ürəyi bulanırdı, balıq, yaxud qurbağanın qarnına 
oxşayirdı. Üst-başı isə tamam cırcındırdı, sağ yeri yoxdu. O bir ayağını o birinin 
üstünə aşırmışdı; həmin ayağındakı uzunboğaz çəkmə cırıqdı, oradan iki barmağı
görsənirdi, o arabir bu barmaqlarını tərpədirdi. Şiyapası elə buradaca döşəmənin 
üstündə idi, qıraqları enli, ortası çökək bu köhnə, qara şilyapa lap qapaqlı qazana 
oxşayırdı. 
_________________Milli Kitabxana_________________ 
212
Mən dayanıb ona baxırdım, o da stulda yavaşca yırğalana-yırğalana mənə
baxırdı. Mən şamı döşəmənin üstünə qoydum. Baxıb gördüm ki, pəncərə açıqdır, 
deməli, o əvvəlcə anbara, oradan isə otağa girmişdi. O məni başdan-ayağadək 
süzüb dedi: 
- Buna bax, gör nə geyinib-keçinib! Yoxsa elə bilirsən ki, çox matah bir şeysən, 
eləmi? 
- Bəlkə də bilirəm, bəlkə də yox, - deyə cavab verdim. 
- Bura bax, başından böyük danışma, - deyə o dilləndi. - Mən burda olmayanı çox 
sarsaqlamısan! Mən səninlə yaxşı bacararam, lovğalıq nə olduğunu sənə göstərərəm! 
Mənimçün oxumuş olub, deyirlər yazmaq, oxumaq bilirsən. Elə fikirləşirsən ki, atan 
bisavad olduğu üçün indi sənin ayağının altı da deyil? Mən bunları sənin beynindən vurub 
çıxararam. De görüm, sarsaq alicənablığı sənə kim öyrədib? De görüm sənə bunu kim 
öyrədib? 
- Dul qadın  öyrədib. 
- Dul qadınmı? Hə, belə de. Bəs o dul qadına kim icazə verib ki, burnunu özgə 
işinə soxsun? 
- Heç kim icazə verməyib. 
- Yaxşı, mən ona göstərərəm, lazım olmayan işə burnunu soxmaq nə deməkdir! 
Sən isə məktəbi burax getsin, eşidirsənmi? Bax, mən onlara göstərərəm. Uşağı doğma 
atasının qabağında burnunu dik tutmağa öyrədiblər, gör bir nə lovğa olub? Əgər mən səni 
bir də o məktəbin həndəvərində dolaşan görsəm, onda özün bil. Sənin anan nə oxumaq, nə
də yazmaq bilirdi, eləcə də bisavad öldü. Sənin bütün qohumların da eləcə bisavad ölüb-
gediblər. Mən nə oxumaq, nə də yazmaq bilirəm, amma sən, bir buna bax, gör bir nə
moda ilə geyinib-keçinib. Mən elə adam deyiləm ki, buna dözə biləm, eşidirsənmi? Di 
oxu görüm, mən qulaq asacağam. 
Mən kitabı götürüb general Vaşinqton1 və müharibə haqqında nə isə bir şey oxumağa 
başladım. Heç yarımca dəqiqə belə keçməmiş o kitaba bir yumruq vurdu, kitab otağın o 
biri başına düşdü. 
- Doğrudur. Sən oxuya bilirsən. Mən isə bir qədər inanmırdım. Bura bax, bu 
lovğalanmaqdan əl çəkməlisən, mən buna dözə bilmərəm. Modabazın biri modabaz, bax, 
güdəcəyəm, əgər səni o məktəbin yanında tutsam, dərini soyacağam. Səni elə
əzişdirəcəyəm ki, ayılıb özünə gələ bilməyəcəksən! Yaxşı oğulsan, söz ola bilməz! 
1 General Vaşinqton - Core Vaşinqton (1732-1799); istiqlaliyyət uğrunda İngiltərə ilə müharibədə Amerika 
ordusunun baş komandanı (1775-1783) olmuşdur. 
_________________Milli Kitabxana_________________ 
213
O, bir oğlan uşağının inəklərlə birlikdə çəkilmiş şəklini götürdü. Şəkil sarı və
göy rənglə işlənmişdi. O soruşdu: 
- Bəs bu nədir? 
- Bunu mənə yaxşı oxuduğum üçün veriblər. 
O, şəkli iki yerə bölüb dedi: 
- Mən də sənə bəzi şeylər verəcəyəm: yaxşıca qayış zərbələri. 
O, bir xeyli vaxt dodağının altında donquldanıb çərənlədikdən sonra dedi: 
- Bir buna bax, gör nə ərköyün olub! Çarpayısı da var, döşəkağısı da, 
güzgüsü də, yerdə xalçası da, doğma atası isə dəri zavodunda donuzlarla yanaşı
yıxılıb yatmalıdır. Yaxşı oğulsan, söz ola bilməz! Nə isə, mən səninlə yaxşı
bacararam, bütün gicliyini vurub sənin başından çıxararam! Bir buna bax, matah 
şey olub, varlanıb deyirlər. Hə? Axı nə yolla varlanıbsan? 
- Hamısını yalan deyirlər, bax bu yolla. 
- Bura bax, necə cəsarət edib mənimlə belə danışırsan? Mən dözmüşəm, 
çox dözmüşəm, bundan belə isə dözməyə halım yoxdur, buna görə də mənimlə
kobud danışıb eləmə. İki gün şəhərdə olmuşam, eşitdiyim elə sənin var-dövlətln 
haqqında olub. Çayın aşağı tərəflərində də bu haqda eşitmişəm. Elə buna görə də
durub gəlmişəm. Sən bu pulları sabahacan tap gətir, mənə pul lazımdır. 
- Məndə heç bir pul yoxdur! 
- Yalan deyirsən! Pulların məhkəmə hakimi Tetçerdədir. Get götür. Mənə pul 
lazımdır. 
- Sizə deyirlar ki, məndə heç bir pul yoxdur. Məhkəmə hakimi Tetçerdən 
soruşun, o da sizə belə cavab verəcək. 
- Yaxşı, mən ondan soruşaram... Mən onu məcbur edərəm ki, desin. O məni 
dilə tutarsa ona göstərərəm. De görüm, cibində nə qədər var? Mənə pul lazımdır. 
- Cəmisi bir dollardır, bu da mənim özümə lazımdır. 
- Mənə nə var ki, sənə lazımdır. Ver bura, qurtardı getdi. 
O, pulu alıb dişlədi ki, görsün qəlpdir, ya yox, sonra isə dedi ki, şəhərə gedib 
özü üçün viski1 almalıdır, yoxsa bütün günü ağzına bir damcı da dəyməyib. O 
anbarın damına çıxdı, lakin yenidən başını pəncərəyə soxub məni söyməyə
başladı ki, mən qudurmuşam və doğma atamı belə tanımaq istəmirəm. Sonra 
mən elə düşündüm ki, çıxıb getdi, 
1 Viski - ingilis arağı
_________________Milli Kitabxana_________________ 
214
o isə yenə qayıtdı və tapşırdı ki, məktəbi atım, əgər atmasam, məni güdüb 
möhkəmcə əzişdirəcəkdir. 
Sabahısı gün atam sərxoş oluncayadək içib məhkəmə hakimi Tetçerin yanına 
getdi, onu söyüb tələb etdi ki, mənim pullarımı versin, amma  bundan heç bir şey 
çıxmadı; onda atam Tetçeri hədələyib dedi ki, onu məhkəmə vasitəsilə pulu 
verməyə məcbur edəcəkdir. 
Dul qadın  ilə məhkəmə hakimi Tetçcr məhkəməyə bir ərizə verib xahiş
etdilər ki, məni atamdan ayırsınlar və onlardan birini qəyyum təyin etsinlər; 
ancaq bizim məhkəmə hakimi təzə idi, bu yaxınlarda buraya gəlmişdi və mənim 
atamı hələ tanımırdı. O dedi ki, məhkəmə çox da ehtiyac olmadan ailə işlərinə
qarışmamalı və valideynləri uşaqlarından ayrı salmamalıdır, həm də ki, yeganə
uşağı atasından ayırmaq istəmir. Beləliklə, dul qadınla məhkəmə hakimi Tetçer 
bu işdən əl çəkməli oldular. 
Atam elə sevinmişdi ki, onu heç cür sakitləşdirmək mümkün deyildi. O mənə
dedi ki, əgar onun üçün pul tapmasam, məni qayışla ölüncə döyəcəkdir. Mən 
məhkəmə hakimindən üç dollar borc aldım, atam isə bunu mənim əlimdən alıb 
hamısını içkiyə verdi və sərxoş halda bütün şəhəri dolaşıb bağırdi, biabırçılıq 
etdi, söyüş söydü və gecənin yarısınadək çuqun sinci döyəclədi, onu tutub dama 
basdılar, səhərisi isə məhkəməyə aparıb yenə də bir həftə dama saldılar. O isə
dedi ki, çox məmnundur. İndi öz oğlunun sahibidir və onun başına nə oyun istəsə
aça bilər. 
O, həbsxanadan çıxandan sonra yeni məhkəmə hakimi bildirdi kı, onu adam 
etmək fikrindədir. O qocanı öz evinə aparıb ona başdan-ayağadək təmiz və təzə
paltarlar geyindirdi, səhər yeməyində də, nahar vaxtı da, axşam naharında da öz 
ailəsilə birlikdə süfrə başında otıırtdu, demək olar ki, onu qohumu kimi qəbul 
etdi. Axşam naharından sonra isə içməməyin xeyri və sairə haqqında elə söhbət 
saldı ki, qoca göz yaşı axıtdı və boynuna aldı ki, bu qədər illər səfeh olmuşdur. 
İndi isə onunla tanışlıqdan heç bir kəsin xəcil olmaması üçün yeni həyata 
başlamaq istəyir və əmindir ki, məhkəmə hakimi bu işdə ona kömək edəcək, 
ondan üz döndərməyəcək. Məhkəmə hakimi cavab verdi ki, bu sözlərdən sonra 
onu qucaqlamağa belə hazırdır, bunu deyərkən məhkəmə hakiminin gözləri 
yaşardı; onun arvadı da ağladı; atam isə bildirdi ki, bu vaxtadək heç kim onun 
necə adam olduğunu anlamayıbdı; məhkəmə hakimi də cavab verdi ki, o buna 
tamamilə inanır. Qoca dedi ki, həyatda bəxli gətirməyən adamın bir arxaya 
ehtiyacı olur; məhkəmə hakimi də cavab verdi ki, bu tamamilə doğrudur və
onların hər ikisinin 
_________________Milli Kitabxana_________________ 
215
yenə gözləri yaşardı. Yatmağa getməmişdən əvvəl qoca ayağa qalxaraq əlini 
uzadıb dedi: 
- Ağalar və xanımlar, bir bu ələ baxın! Bu əli tutub sıxın! Bu əl əvvəllər 
murdar donuzun əli idi, indi isə başqadır, indi bu əl yeni həyata başlayan və
köhnə həyata qayıtmaqdansa ölməyi üstün tutan namuslu bir insanın əlidir. 
Mənim sözlərimi yadınızda saxlayın, bunları söylədiyimi unutmayın! İndi bu 
təmiz əldir. Onu sıxın, qorxmayın! 
Onların hamısı növbə ilə, bir-birinin ardınca gözlərinin yaşını silərək, onun 
əlini tutııb sıxdılar. Məhkəmə hakiminin arvadı isə hətta onun əlini öpdü. 
Bundan sonra atam and içdi ki, daha içməyəcək, söz verdi ki, ağzına bir damcı
da içki almayacaqdır. Məhkəmə hakimi dedi ki, bu tarixi, müqəddəs dəqiqədir. 
Nə isə, buna bənzər sözlər söylədi. Qocanı yatmaq üçün qonaqlardan ötrü 
saxlanılan ən yaxşı otağa apardılar. Gecə birdən onun başına içki düşdü; o, dama 
çıxdı, tirlə sürüşüb artırmaya endi, ona verilən təzə sürtuku bir şüşə qırx dərəcəli 
içkiyə dəyişib yenidən yuxarıya qalxdı və içib kef etməyə başladı; sübh vaxtı
bərk sərxoş halda yenə pəncərəyə çıxdı; damdan diyirlənib yıxıldı, sol qolu iki 
yerdən sınıb az qala nəfəsi kəsildi; hava açılarkən kim isə gəldi, onu qaldırıb 
apardı. Qonaq otağında nələr olduğuna baxmaq üçün getdikləri vaxt isə losman1
çağırıb lotla2 2 dərinliyi ölçməli oldular ki, sonra üzüb yollarına davam etsinlər... 
Məhkəmə hakimi bərk incidi. O dedi ki, bu qocanı yalnız tüfəngdən atılan 
sərrast güllə ilə düzəltmək olar, başqa bir üsul isə o bilmir. 
ALTINCI FƏSİL 
ATAM ÖLÜM MƏLAİKƏSİ İLƏ VURUŞUR 
Hə, bundan azca sonra sağalıb özünə gələrək məhkəmə hakimi Tetçerdən 
məhkəməyə şikayət elədi ki, o mənim pullarımı ona versin, sonra da mənim 
yaxamdan yapışdı, çünki mən məktəbi atmamışdım. O məni iki dəfə tutub bərk 
döydü, ancaq mən yenə də məktəbə gedirdim, andan isə gizlənir və ya bir yana 
qaçırdım. Əvvəllər oxumaq mənim o qədər də xoşuma gəlmirdi, indi isə belə qət 
etmişdim ki, atamın acığına mütləq məktəbə gedəcəyəm. Məhkəməni hey təxirə
salırdılar; elə 
1 Losman –dəniz bələdçisi 
2 L o t - dənizin dərinliyini ölçmək üçün cihaz
_________________Milli Kitabxana_________________ 
216
görünürdü ki, heç vaxt da başlamayacaqlar, buna görə də mən arabir gedib 
məhkəmə hakimi Tetçerdən qoca üçün iki-üç dollar borc alırdım ki, 
döyülməkdən yaxa qurtarım. Atam hər dəfə məndən pul aldıqda sərxoş
oluncayadək içirdi; hər dəfə də içdikdən sonra valaylaya-valaylaya şəhəri dolaşıb 
şuluqluq edir, dava salırdı; hər dəfə də bu işin üstündə onu tutub həbsxanaya 
salırdılar. Bununla belə o, çox məmnun idi; çünki belə həyat onun lap könlündən 
idi. 
Atam axır vaxtlar nə isə dul qadının evi yanında çox dolaşırdı, dul qadın 
nəhayət, onu hədələyib dedi ki, əgər o, bu adətindən əl çəkməsə, onun üçün pis 
olacaqdır. Atam bərk hirslənib özündən çıxdı. Söz verdi ki, Hek Finnin sahibi 
kim olduğunu ona göstərər. 
Bax, buna görə də bir dəfə bahar vaxtı məni güdüb tutdu və özü ilə qayığa 
mindirdi, üç mil çay yuxarı apardı. Orada çayın o biri sahilinə üzdü; bura 
başdan-başa meşəlik idi və meşəliyin ən sıx yerində tirdən qayrılmış köhnə
daxmacıqdan başqa heç bir ev yox idi; bu daxmacığın harada olduğunu bilməyən 
adam onu heç cür tapa bilməzdi. 
O məni bir dəqiqə də tək buraxmırdı, odurki, qaçmağa heç bir imkan yox idi. 
Biz bu köhnə daxmacıqda yaşayırdıq, gecələr o qapını kilidləyirdi, açarı isə
başının altına qoyurdu. Onun bir tüfəngi vardı, yəqin ki, hardansa oğurlamışdı, 
biz onunla ova gedirdik, bundan başqa balıq da tuturuqduq; yediyimiz də bunlar 
idi. O, tez-tez məni daxmada qoyub qapını üzümə qıfıllayar, təxminən üç mil 
uzaqda olan dükana, bərənin yanına gedər, orada balığı və ov quşlarını viskiyə
dəyişər, butulkanı evə gətirərdi, sonra isə içərək keflənər, mahnı oxuyar və məni 
döyərdi. Dul qadın bir təhərlə harada olduğumu öyrənib məni xilas etınək üçün 
adam göndərdi, amma atam onu tüfənglə hədələyərək qovdu. Azca sonra isə
mənim özüm də orada yaşamağa alışdım, hətta, qayışdan başqa, hər bir şey 
xoşuma gəldi. Necə istəyirsən dolan, istəyirsən bütün günü əlini ağdan-qaraya 
vurma, xətrin istəyirsə bir tütün çək, bir də balıq tut; amma kitabı, məktəbi heç 
ağlına da gətirmə. Beləcə iki ay, bəlkə də daha çox keçdi; mənim üst-başım lap 
tökülmüşdü, özüm çirk içində idim və başa düşə bilmirdim ki, dul qadının evində
necə yaşaya bilmişəm. Axı orada əl-üzümü yumalı, nimçədə yeməli, saçımı
daramalı, eyni vaxtda yatıb, eyni vaxtda da durmalı idim, həm də elə hey kitabla 
əlləşməli olurdum, hələ bundan əlavə miss Uotson da həmişə adamı sancırdı. 
Daha oraya qayıtmaq istəmirdim. Mən söyüş söyməyi tərgitmişdim, çünki dul 
qadın bunu xoşlamırdı, indi isə təzədən söyüş söyməyə başladım, çünki qocam 
bunun əleyhinə deyildi. Bir sözlə, biz meşədə heç də pis dolanmırdıq- 
_________________Milli Kitabxana_________________ 
217
Lakin qoca yavaş-yavaş azğınlaşmağa başladı, məni ağacla döyməyə alışdı; 
bax, buna mən daha dözə bilmədim. Mənim hər yerim çapıq-kəsik idi. Atam 
daha evdə də otura bilmirdi; bəzən çıxıb gedir, məni isə evdə qoyub qapını
üzümə bağlayırdı. Bir dəfə o məni evdə qoydu, qapını bağlayıb getdi və üç gün 
geri qayıtmadı. Elə darıxdım ki! Artıq düşünməyə başladım ki, o yəqin çayda 
batıb və bir daha heç vaxt buradan çıxa bilməyəcəyəm. Mən nə isə qorxmağa 
başladım, buna görə də belə qət etdim ki, nə təhər olursa olsun burdan qaçmaq 
lazımdır. Evdən çıxmaq üçün çox əlləşmişdim, amma bir çıxış yolu tapa 
bilməmişdim. Pəncərə elə idi ki, heç it də keçə bilməzdi. Sobanın trubası ilə də
qalxa bilmədim; olduqca dar idi. Qapı qalın və möhkəm palıd ağacından 
düzəldilmişdi. Atam gedərkən həmişə çalışırdı ki, komada bıçaq və
ümumiyyətlə, heç bir kəsən şey qoymasın; mən hər yanı azı qırx dəfəyə qədər 
axtarmışdım, demək olar ki, bütün vaxtımı buna sərf edirdim, onsuz da başqa bir 
iş yox idi. Ancaq bu dəfə bəzi para şeylər tapa bildim. Bu, çatı ilə taxtapuş
taxtalarının arasına keçirilmiş köhnə, dəstəyi olmayan paslı mişar idi. Mən onu 
yağlayıb işə başladım. Daxmacığın yuxarı küncündə, stolun dalında, yel vurub 
şamı söndürməsin deyə, divara mıxla köhnə bir at çulu vurulmuşdu. Mən stolun 
altına girib at çulunu qaldırdım və aşağıdakı yoğun tirin bir hissəsini 
mişarlamağa başladım, elə deşik açırdım ki, keçmək mümkün olsun. Bu mənim 
xeyli vaxtımı aldı, iş artıq axıra yetməkdə idi ki, birdən meşədən atamın 
tüfəngindən atılan güllə səsini eşitdim. Mən tez hər şeyi əvvəlki kimi 
yığışdırdım, çulu aşağı sallayıb mişarı gizlətdim, çox keçmədi ki, atam da gəldi. 
Onun halı heç özündə deyildi, yəni həmişə olduğu kimi idi. Mənə dedi ki, 
şəhərdə olmuşdur. Orada işlərin necə getdiyindən heç baş açmır. Vəkil ona deyib 
ki, əgər işə məhkəmədə baxdırmağa müvəffəq olsa, mühakiməni udub pulları
alar, ancaq istintaqı uzatmağın bir çox üsulları vardır, məhkəmə hakimi Tetçer 
isə bunu düzəldə bilər. Bundan başqa belə söhbətlər də gedir ki, məni atamın 
əlindən alıb dul qadının qəyyumluğuna verməkdən ötrü yeni mühakimə
hazırlanır, həm də bu dəfə məhkəmə işini udacaqları fikrindədirlər. Ovqatım 
yaman təlx oldu. Mən daha dul qadının yanında yaşamaq istəmirdim, ona görə
ki, məni orada sıxışdıracaq, özlərinin dedikləri kimi tərbiyə edəcəkdilər. Atam bu 
vaxt söyüş söyməyə başlamışdı, o hamını, yadına düşən hər bir kəsi söyürdü, 
sonra isə bir daha hamını bir-bir söydü ki, heç kəs yaından çıxıb qalmasın, axırda 
tamamlamaq üçün hamını, hətta adlarını bilmədiyi adamları da söyüb olmazın 
sözlər dedi, yenə də söyüş yağdırmağında davam etdi. 
_________________Milli Kitabxana_________________ 
218
O, bağıra-bağıra deyirdi ki, baxıb görərik bu dul qadın məni onun əlindən 
necə alacaq, amma ayıq olmaq lazımdır və əgər onlar ona belə pislik elməyə
çalışsalar, onda o, buradan təxminən altı mil uzaqda bir yer bilir ki, məni orada 
gizlədəcəkdir; sonra qoy lap yüz il axtarsınlar, onsuz da tapa bilməyəcəklər. Bu 
mənim yenə ovqatımı təlx etdi, amma bu ovqattəlxlik çox çəkmədi. Mən öz-
özlüyümdə fikrləşirdim: onun məni buradan aparacağı vaxtadək oturub 
gözləməyəcəyəm ki! 
Qoca məni qayığın yanına göndərdi ki, gətirdiyi şeyləri boşaldıb daşıyam. 
Bunlar təxminən əlli girvənkə olan bir kisə qarğıdalı unundan, hisdə qurudulmuş
bir şaqqa döş ətindən, barıt və qırmadan, dörd qallonluq1 viski şüşəsindən, bir də
gilizdən ötrü tıxaclıq, köhnə bir kitab və iki qəzetdən, habelə kəpitkədən ibarət 
idi. Mən bu şeylərin hamısını sahilə daşıdım, sonra qayıdib qayığın burun 
tərəfində oturdum, dincimi almağa başladım. Mən hər şeyi əməlli-başlı ölçüb 
biçərək, belə qət etdim ki, evdən qaçdığım vaxt tüfəngi və tilovu özümlə meşəyə
aparam. Çünki bir yerdə oturub qalan deyiləm, bütün ölkəni gəzib dolanacağam, 
özü də gecələr; mən ov etmək və balıq tutmaqla özümə yemək əldə edərəm; həm 
də elə uzaq bir yerə gedərəm ki, nə qoca, nə də dul qadın məni daha heç cür tapa 
bilməz. Mən belə qət etdim ki, özüm üçün bir tir mişarlayım və əgər qoca içərsə, 
elə bu gecə qaçım, qoca məni haraylayıb: - orada yatdın, ya çaya düşüb 
boğuldun, - deyə soruşuncayadək nə qədər vaxt keçdiyini belə bilməmişdim. 
Mən şeyləri daxmacığa daşıyıb qurtarana kimi hava lap qaraldı. Axşam 
naharı hazırlamağa başladım, qoca isə bu vaxt viski şüşəsini bir-iki dəfə başına 
çəkdi; onun kefı kökəldi, yenə coşub özündən çıxdı. O, hələ şəhərdə ikən içməyə
başlamış, bütün gecəni yıxılıb qanovun içində qalmşdı, buna görə də indi adam 
ona baxmaq belə istəmirdi. İçkidən sonra coşub özündən çıxdığı vaxtlarda o, 
həmişə hökuməti söyməyə başlardı. Bu dəfə də elə oldu: 
- Hələ adın hökumət qoyub! Baxın görün nəyə oxşayır, ləzzət aparın! Qanunu 
da qəribədir! Adamın dopdoğma oğlunu da əlindən alır! Demir ki, bu adam onu 
böyütmüş, onun zəhmətini çəkmiş, ona pul xərcləmişdir! Bəli! Nəhayət, bu 
oğulu böyüdüb boya-başa çatdırandan sonra fikirləşirsən ki, bax, indi dincələ
bilərəm, qoy indi oğul işləsin, atasına bir balaca kömək eləsin, elə bu vaxt qanun 
onu sənin əlindən qamarlayır! 
1 Q a 11 o n - İngiltərə və ABŞ-da duru və axıcı şeylər üçün 4,55 litrə bərabər ölçü vahidi 
_________________Milli Kitabxana_________________ 
219
Bu da hökumət adlanır. Hələ bu bir yana qalsın: qanun mənim kapitalımı
əlimdən almaqda məhkəmə hakimi Tetçerə kömək edir. Bax, bu qanun belə
hərəkət edir: altı min dollar, hətta daha artıq kapitali olan bır adamı tələyə oxşar 
bir köhnə daxmaya soxur, bu adam elə pis geyinir ki, cır-cındırından cin ürkür. 
Hələ adın hökumət qoyub! Adam belə hökumətdə öz hüququna belə nail ola 
bümir. Heç belə də iş olar! Bəzən fikirləşirsən ki, həmişəlik bu ölkədən çıxım 
gedim. Bəli, mən onlara elə beləcə də dedim, lap qoca Tetçerin gözünün içinə
dedim! Bunu çoxları eşidib və sözlərimi təkrar edə bilər. Dedim ki, mən heç 
fikirləşmədən belə, bu lənətə gəlmiş ölkəni atıb gedər və bir də heç vaxt üzümü 
bu tərəfə tııtmaram. Bax, elə beləcə demişəm. Dedim ki, əgər sizcə başımdakı
şlyapadırsa, onda bir ona baxın. Üstü təpəmdə qalır, bütün qalan yerləri isə
qopub xirtdəyimə keçir, belə ki, qətiyyən şlyapaya oxşamır, başım elə bil bacaya 
keçib. Dedim, baxın görün başıma necə şlyapa qoymalı olmuşam, axtarsan mən 
şəhərdəki ən varlı adamlardan biriyəm, ancaq öz hüququmu əldə edə bilmirəm. 
Bəli, gözəl hökumətimiz var, çox gözəl! Sən bir qulaq as. Orada Oqayoda 
yaşayan bir azad zənci vardı. Mulat1 idi, lap ağ adamlar kimi ağdı. Əynindəki 
paltarı qardan da ağ idi, şlyapası par-par parıldayırdı, şəhərdəkilərin hamısından 
yaxşı geyinmişdi; zəncirli qızıl saatı, gümüş dəstəli əl ağacı vardı, gözə
gəlməsin, görkəmli zat idi! Səncə o kim olsa yaxşıdır. Deyirlər ki, o guya hansı
bir kollecdəsə müəllimdir, müxtəlif dillərdə danışmağı bilir, dünyada hər şeydən 
xəbərdardır. Hələ bu azdır. Deyirlər ki, onun öz ölkəsində səs vermək hüququ 
vardır. Mən daha buna dözə bilmədim. Fikirləşdim ki, görəsən biz beləliklə hara 
gedib çıxarıq. Elə seçkilər günü idi, əgər qədərindən artıq içməyib dura 
bilsəydim, mən özüm də səs verməyə getmək fikrindəydim, amma öyrənib 
biləndə ki, bizim Amerikada bu zəncinin səs verməsinə yol verən bir ştat vardır, 
qəsdən səs verməyə getmədim. Dedim ki, daha heç bir vaxt səs verməyəcəyəm. 
Lap elə beləcə dedim, hamı eşitdi. Lap istəyirdi ki, bütün ölkə dağılıb yerlə
yeksan olsun, yenə də heç vaxt səs verməyəcəyəm. Hələ sən bir gör bu zənci 
özünü necə həyasızlığa qoyub, əgər mən onu kənara itələməsəydim, mənə yol da 
verməyəcəkdi. Soruşulur ki, nə üçün bu zəncini auksionda2 satmırlar? Bax, mən 
bunu öyrənib bilmək istərdim. Səncə mənə nə cavab versələr yaxşıdır! Dedilər 
ki, o 
1 Mul at - ağ irqlo qara irqin qatışmasından törəyən adam 
2 Auksion   hərrac (açıq satış) 
_________________Milli Kitabxana_________________ 
220
bu ştatda yarım il yaşamamış onu satmaq olmaz, o isə hələ bu qədər yaşamayıb. 
Bax, bu da sənin üçün misal. Əgər azad zəncini, bu ştatda altı ay yaşamamış
satmaq olmazsa, daha bu nə hökumətdir? Hələ bir adını hökumət də qoyub, 
özünü hökumət kimi qələmə verir, elə təsəvvür edir ki, guya hökumətdir, amma 
bu xəspuşu, bu avaranı, ağ paltar geymiş bu azad zəncini aradan götürmək üçün 
tamam yarım il yerindən tərpənə bilmir... 
Atam o qədər qızışıb özündən çıxmışdı ki, ayaqlarının onu haraya apardığını
bilmirdi, - ayaqları isə onun sözünə baxmırdı, belə ki, o, içində donuz əti olan 
kiçik çəlləyə toxunub təpəsi üstə yerə gəldi, dizlərini yamanca əzdi, buna görə də
ağzına gələn söyüşü yağdırmağa başladı, ən söyülən zənciylə hökumət oldu, 
kiçik çəllək də öz payını yaxşıca aldı. O, gah bu, gah da o biri dizini tııtaraq 
əvvəlcə bir ayağı, sonra da o biri ayağı üstə evdə xeyli o baş-bu başa yortdu, 
sonra isə var gücünü toplayıb sol ayağı ilə çəlləyə bir təpik ilişdirdi. Ancaq o, 
bunu nahaq etdi, çünkı təpik vurduğu ayağının uzunboğaz çəkməsi yırtılmış, iki 
barmağı bayıra çıxmışdı; o elə bağırdi ki, bundan hər bir kəsin tükləri biz-biz 
olardı, sonra əzilmiş barmaqlarını əliylə tutub yerə yıxılaraq çirkli döşəmədə
diyirlənməyə başladı. İndi elə söyüşlər söyürdü ki, əvvəlkilər bunun yanında 
toya getməli idi. Sonradan onun özü də bunu etiraf etdi, dedi ki, o yaxşı
günlərində qoca Souberri Xeqanın yağdırdığı söyüşləri eşitmişdi, Özü indi onu 
da ötüb keçmişdir; amma, məncə, o bir qədər şişirdirdi. 
Axşam naharından sonra atam viski şüşəsini götürüb dedi ki, bu mənə iki 
dəfə möhkəm içmək, bir dəfə də ağlımı itirmək üçün bəs edər. Bu onun həmişə
dediyi məsəl idi. Mən belə qət etdim ki, bir-iki saatdan sonra o, sərxoş
oluncayadək içib yuxuya gedər, mən də o vaxt açarı oğurlayar, yaxud tirdən bir 
parça mişarlayıb eşiyə çıxaram; ya belə, ya da elə edərəm. O, doymaq bilmədən 
hey içdi, sonra yorğanın üstünə yıxıldı. Ancaq mənimki gətirmədi, o, bərk 
yuxuya getməyib hey qurdalanır, inildəyir, bağırır, çırpınıb o yan-bu yana 
diyirlənirdi; xeyli müddət belə keçdi. Axırda elə yuxum gəldi ki, gözlərim öz-
özünə yumuldu, bir anın içində bərk yuxuya getdim. Şam isə yana-yana qaldı. 
Nə qədər yatdığımı bümirəm, birdən dəhşətli bir çığırtı qopdu və mən 
yerimdən sıçradım. Atam dəli kimi özünü o tərəf-bu tərəfə çirpır, qışqırırdı: 
"İİanlar!". O, şikayət edirdi ki, ilanlar ayaqlarında sürünür, sonra isə birdən 
yataqdan sıçradı, inildəyərək dedi ki, guya ilanlardan biri onun yanağından 
sancdı, ancaq mən heç bir ilan görmürdüm. Atam evdə qaçıb dövrə vurur, 
qışqırırdı: "Onu götür! Onu götür! Mənim boğa- 
_________________Milli Kitabxana_________________ 
221
zımı dişləyir!" Mən, insan gözlərinin vəhşi gözlərinə bu qədər oxşadığını heç 
vaxt görməmişdim. Azca sonra o haldan düşüb döşəməyə yıxıldı, təngnəfəs oldu; 
sonra yerdə tez-lez o tərəf-bu tərəfə diyirlənərək əlinə keçən hər bir şeyi hara 
gəldi çırpmağa başladı, daha sonra yumruğunu havada yellədərək qışqırıb fəryad 
etdi ki, guya cinlər onu tutmuşlar. Get-gedə o sakitləşib bir müddət dinməzcə
qaldı, ancaq inildəyirdi. Bir azdan səsini tamam kəsib heç cınqırını belə
çıxartmadı. Mən meşədə, çox-çox uzaqlarda yapalağın və canavarların necə
uladığını eşitdim, ətrafdakı sakitliyi bu daha da dəhşətli edirdi. Atam küncdə
yıxılıb qalmışdı. Birdən o, dirsəklənib başını yana əyərək qulaq asmağa başladı, 
sonra güclə eşidiləcək bir səslə dedi: 
-Tap-top-tap-tup... bu gələnlər ölülərdir... tap-lup-tap-tup... mənim dalımca 
gəliblər, ancaq mən onlarla getməyəcəyəm... Bax, gəlib çatdılar! Mənə əl 
dəyməyin, əl dəyməyin! Əllərinizi çəkin, əlləriniz soyuqdur! Buraxın... məni, 
mən bədbəxti dinc buraxın! 
O bir balaca qalxaraq iməklədi və cinlərə yalvardı ki, ona əl dəyməsinlər; 
sonra yorğanına bürünüb stoluna altına girdi, o yenə cinlərdən xahiş edirdi ki, 
ona əl dəyməsinlər, sonra isə ağladı. O elə ağlayırdı ki, yorğanın içində olmasına 
baxmayaraq eşidilirdi. 
Sonra o, yorğanı bir tərəfə atıb dəli kimi ayağa qalxdı, məni görüb qovmağa 
başladı. O əlində qatlama bıçaq tutmuşdu, bütün otaq boyu məni qovur, məni 
ölüm ilahəsi adlandırır, qışqırırdı ki, məni öldürəcək və onda daha onun dalınca 
gəlməyəcəyəm. Mən ondan sakit olmasını xahiş etdim, dedim ki, bu mənəm, 
Hekəm; o isə yalnız gülürdü, həm də elə dəhşətli gülürdü ki! O yenə də söyür, 
bağırır və mənim ardımca qaçırdı. Bir dəfə mən əyilib onun əlinin altından 
çıxmaq istədikdə o, mənim gödəkcəmin ucundan tutdu, mən elə bildim ki. daha 
işim bitdi, ancaq ildırım surətilə gödəkcəmi soyundum və bu yolla özümü xilas 
etdim. Bir az sonra qoca lap əldən düşdü; çiynini qapıya dayayıb döşəməyə
oturdu, dedi ki, bir dəqiqə dincini alıb məni öldürəcəkdir. O, bıçağı altına qoyub 
dedi ki, əvvəlcə bir az yatıb qüvvə toplayar, sonra isə baxıb görər ki, kim kimi 
basar... 
Azca sonra o, mürgüləyib huşa getdi. Onda mən oturacağı sınıq olan stulu 
götürüb, səs salmamaq üçün, ehtiyatla onun üstünə çıxdım, divardan asılmış
tüfəngi götürdüm, onun ayaqda olub-olmadığını yoxlamaq üçün sünbəni içinə
soxdum, sonra tüfəngi şalğara çəlləyinin üstünə qoyub özüm çəlləyin dalında 
oturdum, atamı nişan aldım, onun nə vaxt oyanacağını gözləməyə başladım. 
Vaxt isə çox ləng və sıxıntı ilə keçirdi! 
_________________Milli Kitabxana_________________ 
222
YEDDİNCİ FƏSİL 
MƏN ATAMIN YANINDAN QAÇIRAM 
- Ayağa qalx! Bu nədir düzəltmisən? 
Mən gözlərimi açıb ətrafa baxdim, çalışdim ki, biləm hardayam. Günəş artıq 
çıxmışdı, deməli, mən çox yatmışdım. Atam başım üstündə durmuşdu; çox 
qaşqabaqlı idi, üzü şişmişdi. O dedi: 
- Bu nə oyundur tüfənglə çıxardırsan? 
Mən elə düşündüm ki, onun gecə nələr etdiyindən heç xəbəri yoxdur, buna 
görə də belə dedim: 
- Kim isə bizim evə soxulmaq istəyirdi, mən də onu pusurdum. 
- Bəs nə üçün sən məni oyatmadın? 
- Oyatmaq istədim, amma hec nə çıxmadı, siz oyanmadınız. 
- Di yaxşı... Boş-boşuna burada dayanma, bəsdir çərənçilik etdin! Get 
bax, gör tilovlara balıq düşüb, ya yox. Mən bir azdan gələrəm. 
O, qapını açdı, mən çaya tərəf qaçdım. Gördüm ki. çayaşağı ağac qırıntıları, 
hər cür zir-zibil və hətta ağac qabıqları axır; deməli, çay qalxmağa başlamışdır. 
Fikirləşdim ki, əgər indi şəhərdə olsaydım kef edərdim. İyun ayındakı daşqınlar 
vaxtı bəxtim həmişə gətirərdi, çünki daşqın başlayan kimi çoxlu odun, dəstə ilə
yekə sallar, bəzən isə on iki tir birdən çayaşağı axırdı, bu vaxt işim ancaq bunları
tutub odun saxlanılan anbarlara və taxta zavodlarına satmaq olurdu. 
Mən sahillə addımlayıb bir gözümlə atam gələcək tərəfə baxır, o biri gözümlə
isə çayın yararlı bir şey gətirib-gətirmədiyinə nəzər salırdım. Birdən gördüm ki, 
çay bir qayıq gətirir, həm də necə qayıq, lap əlasından. Uzunluğu da on üç, on 
dörd fut olar; gözünə döndüyüm lap quzu kimi gəlirdi. Mən paltarlı-paltarlı
qurbağa kimi başıaşağı suya atıldım, qayığın ardınca üzməyə başladım. Mənə elə
gəlirdi ki, onun içində kim içə uzanmışdı, çünki bizim yerlərdə çox vaxt zarafat 
üçün belə edirlər, qayığı çəkib lap sahilə gətirdikdə onun içindən sıçrayıb çıxır, 
adamı o ki var gülüb ələ salırlar. Ancaq bu dəfə başqa cür oldu. Qayıq doğrudan 
da boş idi, mən onun içinə minib sahilə sürdüm. Fikirləşirdim ki, qoca bunu 
görüb sevinəcəkdir; mən qayığı çayın söyüd və cır üzüm lənəkləri bilmiş girintili 
yerinə çəkib saldım və burada ağlıma başqa bir fikir gəldi; fikirləşdim ki, yaxşısı
budur, onu gizlədim, sonra isə meşəyə qaçmaq əvəzinə çayla əlli mil aşağıya 
üzüb başqa bir yerdə asudə yaşayaram, yoxsa piyada dolaşmaqla özümü niyə
yorum. 
_________________Milli Kitabxana_________________ 
223
Bura daxmamızın lap yaxınlığında idi, buna görə de mənə hey elə gəlirdi ki, 
guya atam yaxınlaşır, ancaq bununla belə qayığı gizlətməyə macal tapdım, 
bundan sonra boylanıb kolların arasından baxmağa başladım; gördüm ki, atam 
cığırda çaya tərəf enir və tüfəng ilə hansı quşu isə nişan alır. Demək o, heç bir 
şey görməmişdir. 
O gəlib çatan vaxt mən tilov ipini yığaraq səylə çalışırdım. Belə eşələndiyim 
üçün o məni bir qədər söydü; ancaq mən ona yalandan dedim ki, guya suya 
yıxılıbmışam, buna görə də bu qədər çox əlləşməli olmuşam. Mən onsuz da 
bilirdim ki, atam mənim tamam yaş olduğumu görüb sorğu-suala başlayacaqdır. 
Biz tilovlardan beş dənə naqqa balığı çıxardıb evə getdik. 
Biz hər ikimiz yorulmuşduq, buna görə də səhər yeməyindən sonra uzanıb 
yuxuladıq, mən dul qadının və atamın məni axtarmaması üçün nə etməli 
olduğumu düşünməyə başladım. Onları aldatmağım, bəxtimin gətirəcəyinə
arxayın olmaqdan daha düzgün bir iş olardı. Onlar məni gəlib tutuncayadək 
məgər çoxmu uzağa qaçacaqsan! Başına azmı iş gələ bilər! Mən uzun müddət 
başqa bir şey flkirləşib tapa bilmədim, sonra isə atam su içməyə durub soruşdu: 
- Əgər bir kimsə yenə də evin ətrafında dolaşsa, məni oyat, eşitdinmi! O 
adam buraya xeyirxahlıqdan gəlməyib. Mən onu tüfənglə vurub öldürərəm. Əgər 
o bir də gəlsə, məni oyat, eşidirsənmi! 
O, yenidən uzanıb yuxuya getdi; onun bu sözləri, çıxış yolunu mənə öyrətdi. 
Fikirləşdim, indi elə edərəm ki, məni axtarmaq heç kəsin ağlına belə gəlməz. 
Təxminən saat on ikidə biz yuxudan ayılıb sahilə getdik. Çayın suyu sürətlə
qalxır, üzərində hər cür taxta və tir parçaları üzürdü. Bir az sonra bir-birinə
bağlanmış doqquz tirdən ibarət bir salın üzdüyünü gördük. 
Biz qayığa minib bu tirləri sahilə çəkdik. Sonra nahar etdik. Atamın yerinə
başqası olsaydı, çox şey əldə etmək üçün bütün günü burda qalardı, ancaq bu 
atamın adəti deyüdi. Bir dəfəyə doqquz tir ona kifayət idi; o bunları satmaq üçün 
tez şəhərə getmək istəyirdi. O, məni daxmaya salıb qapını kilidlədi, qayığı
götürüb təxminən saat dördün yarısında salı yedəyə alaraq şəhərə çəkib apardı. 
Mən bu fikirdə idim ki, bu gecə o evə qayıtmayacaqdır. Öz hesablamama görə
onun xeyli uzaqlaşmasını gözləyib, sonra mişarı götürərək keçəndəfəki tiri 
mişarlamağa başladım. Atam üzərək o biri sahilə gedib çıxmamış, mən attıq 
bayırda idim; qayıq ilə sal çox-çox uzaqlarda, suyun üstündə kiçik bir ləkəyə
oxşayırdı. 
_________________Milli Kitabxana_________________ 
224
Mən bir kisə qarğıdalı unu götürüb öz qayığımı gizlətdiyim yerə apardım, 
budaqları aralayıb kisəni qayığın içinə qoydum; sonra donuz ətini, daha sonra isə
viski şüşəsini də oraya apardım. Mən olan-olmayan qəndi və qəhvəni, bütün 
barıtı və qırmanı da oraya apardım, gilizdən ötrü tıxaclığı, vedrəni və kududan 
düzəldilmiş su qabını, taxta çalovunu və tənəkə birəllini, öz köhnə mişarımı, iki 
yorğanı, qazança və qəhvədanı da oraya apardım. Mən tilovları da, kibrit 
qutularını da, bütün qalan şeyləri də, lap bir sent qiyməti olan hər bir şeyi də
oraya daşıyıb apardım. Hər yeri lap süpürdüm. Mənə bir balta da lazım idi, mən 
isə onu nə üçün orada qoymalı olduğumu yaxşı bilirdim. Mən tüfəng də
götürdüm, indi hər iş tamam görülüb qurtarmışdı. 
Mən dəlikdən keçərək bu qədər şeyi daşıyarkən daxmanın içərisinə iz 
salmışdım. İzlərin üstünü torpaqla yaxşıca örtdüm ki, taxta kəpəyi görünməsin. 
Sonra mişarla kəsdiyim tir parçasını köhnə yerinə keçirtdim, altına iki daş
qoydum, bir daş da yandan söykədim, çünki tirin bu yeri əyri idi, yerə tamam 
çatmırdı. Tirin bir parçasının mişarla kəsildiyini bilməsən, beş addımlıqdan bunu 
heç cürə başa düşə bilməzdin, həm də bu tir parçası arxa divarda idi, çox çətin ki, 
bir kimsə orada veyllənib buna baxa idi. 
Mən qayığın yanındakı otların üstü ilə getdim ki, ayaq izim qalmasın. Sahildə
dayanıb çaya baxmağa başladım. Hər yan sakit idi, Bu vaxt mən tüfəngi götürüb 
meşənin lap içərilərinə getdim, bir quş vurmaq istəyirdim, amma bir vəhşi donuz 
balası gördüm. Çəmənlik sahəsi olan bir fermadan təsadüfən buraya qaçmış
donuzlar bu yerlərdə tez vəhşiləşirlər. Mən həmin donuz balasını öldürüb 
daxmamızın yanına gətirdim. 
Baltanı götürüb qapını sındırdım, həm də çalışdım ki, onu möhkəmcə
dağıdım; donuz balasını sürüyüb stolun lap yanına çəkdim, balta ilə boynunu 
üzüb qanı axsın deyə yerə qoydum (mən "yerə deyirəm", çünki daxmada taxta 
döşəmə yox idi, buranın döşəməsi tapdanıb bərkimiş qura torpaq idi). Köhnə bir 
kisə götürüb içinə gücüm çatacaq qədər yekə daşlar yığdım və kisəni öldürülmüş
donuz balasının yanından qapıya tərəf sürükləməyə başladım, sonra isə meşə ilə
sürükləyib çayın sahilinə gətirdim, suya atdım; kisə suyun dibinə getdi. O saat 
gözə çarpırdı ki, burada yer ilə nə isə sürükləyib aparmışlar. Mən çox istərdim 
ki, Tom Soyyer burada olaydı, mən bilirdim ki, o belə bir işlə maraqlanar və
özündən nə isə qəribə bir şey düşünüb tapa bilər. Bu cür işlərdə heç kəs Tom 
Soyyer qədər bacarıqlı ola bilməzdi. 
_________________Milli Kitabxana_________________ 
225
Sonra mən saçımdan bir çəngə qopartdım, baltanı qana bulaşdırdım, tükləri 
baltanın tiyəsinə yapışdırıb otağın bir küncüna atdım. Daha sonra donuz balasını
gödəkcəmə büküb (qanı axmasın deyə) apardım, çayaşağı gedib evdən xeyli 
uzaqlaşdıqda onu suyun içinə atdım. Bu vaxt ağlıma başqa bir fikir də gəldi. 
Qayıqdaki bir kisə unu və köhnə mişarı götürub evə apardım. Kisəni köhnə
yerinə qoyub aşağısından mişarla bir deşik açdım, çünki bizdə bıçaq və çəngəl 
yox idi, atam hər bir işdə bükmə bıçaqdan istifadə edirdi. Sonra kisəni otların, 
söyüd kolluqlarının arası ilə yüz addıma qədər evdən şərq tərəfə sürüyüb 
apardım; burada hər tərəfi qamışlıq olan beş milə qədər enində kiçik bir göl var 
idi, payıza yaxın burada çoxlu ördək olur. Gölün o biri tərəfındən suyu lilli olan 
bir kiçik çay axırdı; bu bir neçə mil uzanırdı; bilmirəm haraya axırdı, ancaq 
gedib çaya tökülmürdü. Un bütün yol boyu səpilib gölədək nazik bir iz əmələ
gətirmişdi. Burada mən atamın bülöv daşını bir yerə saldım ki, guya, təsadüfən 
düşmüşdür. Un tökülməsin deyə, kisənin deşiyini iplə bağladım, kisəni mişarla 
birlikdə yenidən aparıb qayığın içinə qoydum. 
Hava lap qaralanda mən qayığı açıb çayla aşağı, söyüd ağaclarının əyilib 
çayın üstünə sallandıqları bir yerə gətirdim və durub ayın çıxmasını gözləməyə
başladım. Qayığı söyüd ağacına möhkəmcə bağlayıb, bir qədər qəlyanaltı etdim, 
sonra uzanıb trubka çəkərək planımı düşünməyə başladım. Öz-özümə
fikirləşirdim: onlar içində daş olan kisənin izi ilə sahilədək gedəcəklər, sonra 
mənim meyitimi çayda axtarmağa başlayacaqlar. Digər tərəfdən isə unun izi ilə
gölədək və ondan axan kiçik çayla gedib məni öldürən, şeyləri oğurlayan caniləri 
axtaracaqlar. Çayda mənim ölü cəsədimdən başqa axtarmalı bir şeyləri 
olmayacaqdır. Bu, tezliklə onların zəhləsini tökəcək, onlar da daha mənim 
barəmdə narahat olmayacaqlar. Lap yaxşı, mən də orada, istədiyim yerdə
yaşayacağam. Çekson adası mənim üçün lap yaxşıdır, mən bu adanı əməlli-başlı
tanıyıram, orada heç vaxt, heç bir kəs olmayır. Gecələr isə şəhərə yollanmaq 
olar; orada veyllənib özümə lazım olan şeylərdən çırpışdırıram. Cekson adası
mənim üçün ən əlverişli yerdir. 
Mən yaman yorulmuşdum, nə vaxt yuxuya getdiyimi heç özüm də bilmədim. 
Oyandıqda barada olduğumu birdən-birə anlaya bilmədim. Oturub ətrafa 
baxmağa başladım, hətta bir qədər qorxdum da. Sonra yadıma düşdü. Çay çox 
enli görünürdü, eni bir neçə mil olardı. Ay elə parlaq işıq saçırdı ki, sahildən 
çox-çox uzaqlarda üzən, indi qara və 
_________________Milli Kitabxana_________________ 
226
hərəkətsiz görünən tirlərin hamısını bir-bir saymaq olardı. Ətraf tam sükut 
içərisində idi, hər şeydən görünürdü ki, çox gecdir. Siz mənim nə demək 
istədiyimi yəqin ki, başa düşürsünüz... Bilmirəm bunu sözlə necə deyim. 
Mən yaxşıca gərnəşib əsnədim, elə qayığı yenicə açıb yola düşmək istəyirdim 
ki, birdən qulağıma bir səs gəldi. Mən qulaq verib bunun nə olduğunu o saat 
anladım; bu, sakit gecədə avarların tərpənərək çıxartdığı boğuq və ardıcıl cırıltı
səsi idi. Mən söyüdün yarpaqları arasından baxdım, elədir ki var, uzaqda o biri 
sahilin yanında bir qayıq üzürdü. Onun içində nə qədər adam olduğunu seçə
bilmədim. Qayıq get-gedə yaxınlaşırdı, nəhayət, gəlib lap mənimlə
bərabərləşəndə gördüm ki, içində bir nəfər oturub. "Bəlkə adamdır" deyə
düşündüm, hərçənd onun gəlməsini heç gözləmirdim. O, mənim yanımdan ötdü, 
sonra sakit suyun üzərilə sahilə tərəf avar çəkdi, o, elə yaxınlığımdan keçdi ki, 
tüfəngin lüləsi ilə ona toxuna bilərdim. Bəli, bu atam idi, həm də avarları
işlətməsindən hiss etdim ki, sərxoş deyildi. 
Mən dayanıb gözləmədim. Bir dəqiqə sonra mən artıq güllə kimi çayaxarı
aşağı üzürdüm; heç bir səs çıxarmırdım, sahilin saldığı kölgə ilə sürətlə
gedirdim. İki mil yarıma qədər üzdükdən sonra, qayığı dörddə bir milə qədər 
çayın ortasına saldım, çünki tezliklə körpü görsənməli idi və oradakı adamlar 
məni görüb səsləyə bilərdilər. Mən, üzən tirlərin arası ilə irəliləməyə çalışırdım, 
bir qədər sonra qayığın içərisinə uzanıb, onu çayın axarına buraxdım. Burada 
özüm üçün dincəlir, trubka çəkir və göyə baxırdım, göyün üzündə bir dənə də
bulud yox idi. Aylı gecədə arxası üstə uzanıb baxanda göy adama elə əngin, 
nəhayətsiz gorünür ki; mən əvvəllər bunu belə bilmirdim. Həm də belə gecədə
suyun üzündə nə qədər uzağı eşidirsən. Mən körpüdə adamların bir-birilə
danışdıqlarını eşidirdim. Hətta onların dediklərinin hamısını, bir kəlməsinədək 
eşidirdim. Biri dedi ki, indi günlər getdıkcə daba da uzanır, gecələr isə gödəlir. O 
birisi isə cavab verdi ki, bu gecə, onun fikrincə, gödək gecələrdən deyildir, onlar  
gülüşdülər; o öz sözlərini bir də təkrar etdi, onlar yenə də gülüşdülər; sonra 
üçüncü bir adamı yuxudan oyadıb hər şeyi gülə-gülə ona nağıl etdilər; ancaq o 
gülmədi, nə isə mırıldadı, sonra dedi ki, onu dinc buraxsınlar. Birincisi qeyd etdi 
ki, o bunu mütləq öz qarasına danışacaqdır, onun yəqin ki, çox xoşuna gələr, 
ancaq, bu onun vaxtı ilə etdiyi zarafatların yanında tam boş şeydir. Mən onlardan 
birinin, indi saat üçə yaxın olduğunu və inşallah, bir 
_________________Milli Kitabxana_________________ 
227
azdan sonra səhər açılar, dediyini eşitdim. Bundan sonra səslər getdikcə
uzaqlaşmağa başladı, mən artıq sözləri başa düşə bilmirdim. yalnız aydın 
olmayan danışıq və arabir gülüşmə səslərin eşidirdim, özü də lap uzaqdan. 
İndi mən körpüdən xeyli aşağıda idim. Ayağa qalxdım, çayaxarı təxminən iki 
mil yarım aşağıda tamam meşəlik olan Cekson adası görünürdü, ada nəhəng, 
qara, əzəməüi olan çayın ortasında işıqsız bir paroxod kimi dayanmışdı. Adadan 
yuxarıda say yerdən nişanə belə yox idi, say yerlər tamam suyun altında qalıb 
yox olmuşdu. 
Mən əlüstü adaya çatdım, adanın yuxarı tərəfindən güllə kimi ötüb keçdim, 
çünki çayın axını çox sürətli idi, sonra axmaz suya daxil oldum və İllinoys 
sahilinə yaxın olan tərəfdən adaya yan aldım. Qayığı sahilin çoxdan tanıdığım, 
dərin bir döngəsinə yönəltdim; oraya düşmək (üçün söyüd ağaclarının 
budaqlarını aralamalı oldum; qayığı ağaclardan birinə bağladım, o, kənardan 
qətiyyən görünmürdü. 
Mən adaya çıxdım, onun yuxarı tərəfindən bir tirin üstündə əyləşib geniş
çaya, üzən qara tirlərə və buradan təxminən üç mil məsafədə olan, hələ də üç-
dörd yerdə işıqları sayrışan şəhərə baxmağa başladım. Çayla nəhəng bir sal 
üzürdü; indi o, adadan bir mil yuxarıda olardı, salın ortasında fənər yanırdı. Mən 
baxıb onun necə yavaş-yavaş yaxınlaşdığını görürdüm, nəhayət, sal gəlib mənim 
dayandığım yerlə bərabərləşəndə, kim isə oradan qışqırdı: ';Ey, dal tərəfdəki! 
Sağa tərəf yönəlt!" Mən bunu elə aydın eşitdim ki, elə bil həmin adam mənimlə
yanaşı durmuşdu. 
Göyün üzü yavaş-yavaş işıqlaşmağa başlayırdı, mən meşəyə gedib səhər 
yeməyindən qabaq yatmaq üçün uzandım. 
SƏKKİZİNCİ FƏSİL 
CİM - MİSS UOTSONUN ZƏNCİSİDİR 
Yuxudan ayıldığım vaxt günəş yüksəyə qalxmışdı, yəqin, saat səkkizdən çox 
olardı. Mən onun üstündə, kölgədə uzanıb müxtəlif şeylər haqqında düşünürdüm. 
Özümü çox yaxşı hiss edirdim, çünki yaxşıca dincəlmişdim. Günəş yarpaqların 
arasından görünürdü, ancaq, ümumiyyətlə burada çox uca ağaclar bitmişdi və bu 
ağacların altı olduqca qaranlıq idi. Günəş işığının yarpaqların arasından süzülüb 
keçdiyi yerlərdə 
_________________Milli Kitabxana_________________ 
228
torpağın üstündə çilə bənzər ləkələr vardı və bu ləkələr yüngülcə hərəkət edirdi, 
deməli, yuxarıda zəif külək əsirdi. İki sincab kiçik bir budağın üstündə oturub 
mənə baxaraq dayanmaq bilmədən ciyilləşirdilər. 
Məni tənbəllik tutmuşdu, yerim çox rahat idi, ayağa durmaq və səhər yeməyi 
hazırlamağı qətiyyən istəmirdiın. Az qalmışdı ki, yenə də məni huş aparsın, 
birdən haradasa, çayın yuxarılarında boğuq bir səs eşitdim. Ayılıb dirsəkləndim, 
qulaq asmağa başladım, bir qədər sonra yenə həmin səsi eşitdim. Ayağa sıçrayıb 
sahilə qaçdım, yarpaqların arasından baxmağa başladım, gördüm ki, məndən 
xeyli uzaqda, lap körpünün yanında suyun üzünü tüstü burumları bürüyüb. İndi 
başa düşdüm ki, nə məsələdir! Yenə səs eşidildi. Bu dəfə gördüm ki, ağ bir tüstü 
burumu paroxoddan ayrıldı. Bilirsinizmi, bu adamlar suya top atırdılar ki, mənim 
meyitim yuxaxıya qalxsın. 
Mən yaman acmışdım, ancaq heç cürə tonqal qalaya bilməzdim, çünki 
tüstünü görə bilərdilər. 
Mən oturub barının tüstüsünə baxır, atəş səsinə qulaq asırdım. Çayın eni 
burada bir milə çatırdı, yay səhərində ona baxmaq adama həmişə ləzzət verir, 
əgər yeməyə bir şey olsaydı, meyitimi necə tutmalarına baxmaqla vaxtımı çox 
yaxşı keçirərdim. Bu vaxt birdən yadıma düşdü ki, belə işdə çörəyin qabığına 
civə töküb suya salırlar, çünki çörək həmişe batan adamın düz yanına üzüb gedir 
və orada dayanır. Fikirləşdim ki, ayıq olub baxım, əgər çörək mənim 
yaxınlığımdan keçsə, gecikməyim. Mən adanın İllinoys tərəfinə getdim; 
fikirləşirdim ki, bəlkə bəxtim gətirdi. Səhv etməmişdim, baxıb gördüm ki, böyük 
bir çörək mənə tərəf üzür; uzun bir ağacla az qalmışdım ona toxunam, birdən 
sürüşdüm, çörək də yanımdan üzüb getdi. Mən, əlbəttə ki, özümün bildiyimə
görə, axının sahilə ən çox yaxınlaşdığı yerdə dayanmışdım. Bir qədərdən sonra 
gördüm ki, başqa bir çörək üzüb gəlir, bu dəfə fürsəti əldən vermədim. Tıxacı
çıxartdım, kiçik civə kürəciyini yerə atdım, çörəyi yeməyə başladım. Çörək adi 
adamların yediyi qarğıdalı kökəsi deyil, yalnız ağaların yediyi ağ çörək idi. 
Sonra mən özüm üçün yarpaqların sıx olduğu yaxşı bir yer seçib çox 
məmnun halda tirin üstündə əyləşərək çörəyi gəvələyə-gəvələyə kiçik paroxoda 
baxmağa başladım. Birdən fikrimə bir şey gəldi. Öz-özümə dedim ki, yəqin dul 
qadın, yaxud keşiş, yaxud daha başqa bir kimsə dua edib ki, bu çörək gəlib məni 
tapsın. Elə belə də oldu. Deməli, doğrudur: dua yerinə yetir - daha doğrusu, dul 
qadın  və ya 
_________________Milli Kitabxana_________________ 
229
keşiş kimi adamlar dua edəndə dua yerinə yetir; mənim duam isə yerinə yetməz. 
Mənə belə gəlir ki, Allah özü bilir kimin duası yerinə yetəyək, kiminki yox. 
Trubka çəkə-çəkə xeyli müddət orada oturdum - mən trubka çəkir və nələr 
olduğuna baxırdım. Kiçik paroxod çayaxarı aşağı üzürdü; mən fikirləşdim ki, o 
gəlib mənə yaxınlaşanda baxıb görərəm göyərtədə kim var, paroxod isə çörəyin 
gəlib çıxdığı yerdə lap sahilə yaxınlaşmalı idi. 
Paroxod yaxınlaşan kimi trubkanı bir tərəfə atıb, çörəyi tutduğum yerə
qaçdım, sahildə bir tirin arxasında uzandım; bura açıq bir yer idi. Tir haça idi, 
mən həmin haçadan baxmağa başladım. 
Azca sonar paroxod mənim tuşuma gəldi; o adanın elə yaxınlığından keçirdi 
ki, taxta körpünü atıb sahilə çıxmaq olardı. Mənim tanıdığım adamların, demək 
olar ki, hamısı: atam, məhkəmə hakimi Tetçer, Bekki Tetçer, Co Harper, Polli 
xala, Sid, Meri ilə Tom Soyyer və bir çox başqa adamlar paroxodda idi. Söhbət 
qətldən gedirdi. Elə bu vaxt kapitan söhbətə qarışıb dedi: 
- İndi yaxşı-yaxşı baxın! Burada çayın axını sahilə lap yaxınlaşır: ola bilər ki, 
axın meyiti sahilə ata və o burada suyun yaxınlığındakı kolların arasında ilişib 
qala. Hər halda, ümid ola bilərik. 
Mən tamam başqa ümiddə idim. Hamısı göyərtəyə yığışmışdı. Sürahidən 
əyilib səylə hər yanı axtarır, az qala mənim lap üzümə baxırdı. Mən onları çox 
yaxşı görürdüm, onlar isə məni yox. Sonra kapitan əmr verdi: "Göyərtədən 
çəkilin!" Bu vaxt top düz mənim üstümə atəş açdı, belə ki, gurultudan qulaqlarım 
tutuldu, tüstüdən isə göziərim az qaldı kor ola: dediın ki. daha işim bitdi. Əgər 
topun atdığı mərmi olsaydı, onda onlar lap yəqin ki, axtardıqları cansız cəsədi 
tapacaqdılar. Nə isə, bir qədər keçəndən sonra özümə gəldim, baxıb gördüm ki, 
mənə heç bir şey olmayıb, Allaha şükür sağ-salamatam. Paroxod isə ötüb 
keçmiş, burunu dönüb gözdən itmişdi. Mən arabir atəş səsi eşidirdim, ancaq bu 
səs getdikcə daha uzaqlardan gəlirdi; bir saat keçdikdən sonra isə daha heç bir 
şey eşidilmirdi. Adanın uzunluğu üç mil idi. Mən belə qət etdiın ki, onlar adanın 
axırına çatıb daha bu işdən ümidlərini kəsmişlər. Lakin, demə hələ ümidlərini 
üzməyiblərmiş. Onlar adanı burulub Missuri tərəfdən çayın qolu ilə yuxarıya 
doğru çox sürətlə gedir, arabir topdan atəş açırdılar. Paroxod adanın yuxarı
qurtaracağına çatdıqda atəş açmağı dayandırıb Missuri çayı sahilinə tərəf döndü 
və geriyə, şəhərə getdi. 
_________________Milli Kitabxana_________________ 
230
Mən başa düşdüm ki, indi sakit ola bilərəm; daha heç kəs məni 
axtarmayacaq. Mən öz şey-şüyümü qayıqdan yığıb meşənin sıx yerində özümə
qəşəng bir mənzil qayırdım. Yorğandan çadıra bənzər bir şey düzəltdim ki, 
şeylər yağışdan islanmasın. Bir kiçik naqqa balığı tutub qarnını mişarla yırtdım, 
gün batarkən tonqal qalayıb şam etdim. Sonra çaya tilov atdım ki, səhər yeməyi 
üçün balıq tutam. 
Hava qaralanda tonqalın başında oturub trubka çəkir, özümü çox gözəl hiss 
edirdim, sonra isə darıxıb sahilə getdim. Çayın şırıltı ilə axmasına qulaq asdım, 
ulduzları, yaxınlıqdan üzüb keçən tirləri və salları saydım, bundan sonra gedib 
yatdım. Darıxdığın zaman vaxtı bundan yaxşı keçirə bilməzsən, uzanıb yatırsan, 
bir də görürsən ki, darıxmaq gedib işinə. 
Beləcə, üç gün, üç gecə keçdi. Heç bir dəyişiklik yox idi, elə eyni şeylər 
təkrar olurdu. Dördüncü gün mən bütün adanı uzununa və eninə gəzib dolaşdım. 
Necə deyərlər, burada ağa idim, bütün ada mənimki idi, onu yaxşıca öyrənmək, 
ən başlıcası isə vaxtı keçirmək lazım idi. Mən iri və dəymiş çoxlu çiyələk, qara 
və kal moruq tapdım, böyürtkən isə hələ indi-indi düyünlənirdi. "Bütün bunlar 
bir vaxt mənə çox lazım olacaq" - deyə öz-özümə düşündüm. 
Bəli, mən meşədə veyllənməyə getdim və lap xəlvət yerlərə düşdüm, mənə
elə gəlirdi ki, bura adanın aşağı tərəfindən çox da uzaq deyildi. Yanımda tüfəng 
vardı, ancaq heç bir şey vurmadım; çünki onu, özümü müdafiə etmək üçün 
götürmüşdüm, ovu isə evə yaxın yerdə vurmağı qət etmişdim. Bu vaxt az 
qalmışdım ki, yenə bir ilanı basdalayam, ancaq ilan otların və çiçəklərin arasına 
girib məndən qaçdı, mən onu güllə ilə vurmağa çalışaraq dalısınca götürüldüm; 
yaman qaçırdım, birdən, hələ də tüstülənən bir tonqalın kösövünü basdaladım. 
Ürəyim çırpınmağa başladı. Dayanıb yaxşıca baxmadım, dönüb gizlənə-
gizlənə var qüvvəmlə geriyə qaçdım. Yarpaqların sıx yerinda arabir dayanıb 
qulaq asır, ancaq elə təngnəfəs olurdum ki, heç bir şey eşitmirdim. Yenə oğrun-
oğrun qaçır və dayanıb qulaq asırdım; elə bu qayda ilə yüyürdüm. Ağac kötüyü 
görəndə, elə bilirdim adamdır; xırda çör-çöplər ayaqlarım altında xışıldayanda 
özümü elə hiss edirdim ki, guya nəfəsim kəsilir. 
Gəlib evə çatanda halım özümdə deyildi, qorxudan ürəyim əsirdi. "Ancaq 
indi, - deyə düşündüm, - vaxtı itirmək olmaz". Odur ki, tez şey-şüyümü 
yığışdırıb qayığa apardım gözə dəyməsin; tonqalı söndü- 
_________________Milli Kitabxana_________________ 
231
rüb külünü ətrafa səpələdım, dedim ki, qoy tonqal keçən ilkinə oxşasın, sonra 
ağaca dırmaşdım. 
Ağacda təxminən iki saata qədər oturdum, ancaq nə bir şey gördüm, nə də bir 
səs eşitdim, yalnız xəyalən elə bil ki, hər cür şeylər görür və eşidirdim. Nə isə, 
yüz il burda oturan deyildim ki! Nəhayət, aşağı düşdüm, kolların sıx yerində
əyləşib yenə də diqqətlə qulaq asmağa başladım. Bu qədər vaxt ərzində yalnız bir 
azca meyvə və səhər yeməyindən qalanları yedim. 
Hava qaralana yaxın yaman acmışdım. Buna görə də hava qaralandan sonra 
yavaş-yavaş çaya tərəf endim, ay doğmamış adanın dörddə bir milliyində olan 
İllinoys sahilinə üzüb keçdim. Sonra meşəyə girib axşam yeməyinə özüm üçün 
xörək bişirdim, bu gecəni burada qalmağı qət etmişdim ki, birdən qulağıma bir 
səs gəldi: "tap-tap, tap-tap", fikirləşdim bu at ayağının səsidir, sonra isə adam 
səsləri də eşitdim. Təzədən bütün şeyləri qayığa yığdım, özüm isə oğrun-oğrun 
nıeşə ilə getdim ki, bəlkə bir şey öyrənəm. Bir o qədər getməmişdim, birdən səs 
eşitdim. 
- Əgər babat yer tapsaq, elə burada qalaq; atlar lap əldən düşüb. Gəlin 
baxaq... 
Mən dayanıb gözləmədim, sahildən aralanıb yavaş-yavaş geriyə üzdüm. 
Qayığı kohnə yerinə bağlayıb belə qət etdim ki, gecəni onun içində keçirim. 
Yaxşı yata bilmədim; nədənsə heç cür yuxulaya bilmir, hey fikirləşirdim. Hər 
dəfə yuxudan ayılanda da mənə elə gəlirdi ki, kim isə yaxamdan yapışmışdır. 
Belə ki, yuxunun mənə heç bir xeyri olmadı. Axırda öz-özümə dedim: "Yox, 
belə olmaz; adada məndən başqa kimin olduğunu öyrənmək lazımdır. Lap 
partlasam da öyrənəcəyəm!" Bundan sonra əhvalım bir qədər yaxşılaşdı. 
Avarı götürüb təkanla iki addıma qədər sahildən aralanıb qayığı sahil boyu 
sürdüm, həmişə çalışırdım ki, kölgədə olum. Ay doğmuşdu; kölgə olmayan 
yerlər lap gündüz kimi işıq idi. Az qala bir saata qədər avar çəkdim; hər yan sakit 
idi, hər şey dərin yuxuya getmişdi. Mən gəlib adanın qurtaracağına çatdım. 
Külək əsib çayı ləpələndirdi, demək, gecə qurtarmaq üzrə idi. Mən avarı qaldırıb 
qayığın burnunu sahib tərəf döndərdim, sonra qayıqdan çıxıb oğrun-oğrun 
meşənin kənarına tərəf getdim. Orada bir tirin üstündə oturub yarpaqların 
arasından baxmağa başladım. Mən, ayın öz iş növbəsini qurtarıb necə getdiyini 
və zülmətin 
  
_________________Milli Kitabxana_________________ 
232
çayı bürüməyə başladığını gördüm; sonra ağacların üstündə parlaq bir zolaq 
ağarmağa başladı, mən başa düşdüm ki, səhərə az qalıb. Mən tüfəngi götürüb hər 
addımbaşı dayanıb qulaq asa-asa tonqal külünü tapdaladığım yerə tərəf getdim. 
Ancaq nədənsə, bəxtim gətirmirdi; həmin yeri heç cür tapa bilmirdim. Sonra 
baxıb gördüm ağacların arasından zəif alov işığı yanıb-sönür. Yaxına getdim, 
gördüm ki, yerdə bir adam uzanmışdı. Qorxudan az qala bağrım çatlayacaqdı. 
Onun başı yorğana bürünmüşdü, burnu az qala lap tonqala dəyirdi. Mən kolların 
arasında oturub gözlərimi ondan çəkmədim. Aıtıq dan yeri sökülmüşdü, hava 
işıqlaşırdı. Azca sonra həmin adam əsnəyib gərnəşərək, yorğanı üstündən atdı. 
Baxıb gördüm ki, bu Cimdir, miss Uotsonun zəncisidir. Elə sevindim ki! 
- Salam, Cim! - deyib kolların arasından çıxdım. O, yerindən elə sıçradı, 
mənə baxaraq gözlərini elə bərəltdi ki! Sonra dizləri üstə çöküb əllərini yanına 
salaraq məni dilə tutmağa başladı: 
- Mənə əl dəymə, əl dəymə! Mən ölüləri heç vaxt incitməmişəm. Mən onları
həmişə sevmişəm, onlar üçün əlimdən gələni etmişəm. Gəldiyin yerə, çaya qayıt, 
qoca Cimi rahat burax, o həmişə səninlə dost olmuşdur... 
Ölü olmadığımı ona anlatmaq üçün çox da əziyyət çəkmədim. Mən Cimi 
gördüyümə çox şad olmuşdum. İndi daha o qədər də darıxmırdım. Mənim harada 
gizləndiyimi onun bir kimsəyə söyləyəcəyindən qorxmurdum, ona beləcə də
dedim. Mən danışır, o isə oturub mənə baxır, susurdu. 
Nəhayət, mən dedim: 
- Artıq hava lap işıqlaşıb. Gəl, səhər yeməyi yeyək. Yaxşı bir tonqal qala. 
- Çiyələkdən və hər cür zir-zibildən başqa bişirməyə bir şey olmayan 
yerdə tonqal qalamağın nə mənası var?! Deyəsən, sənin tüfəngin var, eləmi? 
Onda bir şey, həm də çiyələkdən yaxşı bir şey ələ keçirmək olar. 
- Çiyələk və hər cür zir-zibil... - deyə mən dilləndim. - Sən elə bununlamı
dolanmısan? 
- Başqa heç bir şey tapa bilməmişəm, - deyə o cavab verdi. 
- Cim, bəs sən nə vaxtdan bəri adadasan? 
- Səni öldürdükləri vaxtdan bəri. 
- O vaxtdan bəri? 
_________________Milli Kitabxana_________________ 
233
- Bəlı. 
- Bu müddətdə də zir-zibildən başqa heç nə yeməmisən? 
- Bəli, ser, heç bir şey yeməmişəm. 
- Onda sən lap acından ölürsən ki, eləmi? 
- Lap at da olsaydı yeyərdim! Vallah, yeyərdim. Bəs sən necə, çoxdanmı
bu adadasan? 
- Məni öldürdükləri həmin gecədən bəri. 
- Yox, canım! Bəs sən nə yeyirdin? Hə, sənin axı tüfəngin var! Bəli, bəli, 
sənin tüfəngin var. Bu, çox yaxşıdır. Sən indi bir şey vur, mən də tonqal qalayım. 
Mən onunla qayığın gizlədildiyi yerə getdim, o, ağacların arasındakı tala 
yerdə tonqal qalayıncayadək mən un, döş əti, qəhvə, qəhvədan, tava, qənd və
tənəkə birəllilər gətirdim, Cim heyrət edərək donub qalmışdı. O elə bilirdi ki, 
bütün bunlar sehirdir. Mən bundan başqa yekə bir naqqa balığı da tutdum, Cim 
öz bıçağı ilə onun içinı təmizləyib qızartdi. 
Səhər yeməyi hazır olduqda biz otun üstünə sərilib onu hərisliklə yedik. Cim 
lap marçamarçla yeyirdi, yazıq yaman aclıq çəkmişdi. Biz doyunca yedikdən 
sonra dincəlmək üçün uzandıq. 
Bir qədər sonra Cim sözə başladı: 
- Hek, bir mənə qulaq as, əgər səni öldürməyiblərsə, bəs sənin daxmanda 
kimi öldürüblər? 
Mən hər şeyi olduğu kimi ona danışdım, o isə dedi: 
- Böyük məharətdir! Heç Tom Soyyer də bundan yaxşısını düşünə 
bilməzdi. 
- Cim, bəs sən necə bura düşmüsən, səni bura gətirən nədir? - Deyə mən 
soruşdum. O duruxdu, bir dəqiqəyə qədər dinmədi; sonra dedi: 
- Bəlkə yaxşısı budur, heç deməyim... 
- Nə üçün, Cim? 
- Yəqindir ki, bir səbəbi var da... Ancaq sən mənim haqqımda heç 
kimə bir şey demə. Hek, deməzsən ki? 
- Desəm, məndən pis adam yoxdur! 
- Yaxşı, mən sənə inanıram, Hek. Mən... Mən qaçmışam. 
-      Cim! 
- Bura bax, sən söz vermisən ki, heç kimə deməyəsən ha, Hek, heç kimə 
deməyəcəyini vəd etmədinmi? 
_________________Milli Kitabxana_________________ 
234
- Yaxşı, yaxşı. Söz verdim ki, deməyəcəyəm, demərəm də. Hindi kimi 
and içirəm ki, heç kimə demərəm. Qoy bunun üstündə mənə hamı əclaf 
abolisionist desin, mənə nifrət etsin, tüpürüm buna. Mən heç kimə demərəm, bir 
də ki, ümumiyyətlə, mən bir daha oraya qayıtmayacağam. Yaxşı, döşə gəlsin. 
- Hə, yaxşı, qulaq as, məsələ belə olmuşdur. Qoca sahibə, daha doğrusu 
miss Uotson hey mənə irad tutur, gün verib işıq vermirdi, amma, bununla belə
söz vermişdi ki, məni heç vaxt Orleana satmayacaqdır. Ancaq mən gördüm ki, 
axır vaxtlar bir qul alverçisi hey bizim evin yanında hərlənir, buna görə də
narahat olmağa başladım. Axşamdan xeyli keçmiş özümü xəlvətcə qapının 
ardına verdim, qapı isə tamam örtülü deyildi, dayanıb qulaq asdım: qoca sahibə
dul qadına deyirdi ki, məni çayın aşağı tərəflərindəki Orleana satmağa hazırlaşır; 
o satmaq fıkrində deyilmiş, amma məndən ötrü səkkiz yüz dollar veriblər, bir bu 
qədər puldan isə kim qaçar! Dul qadın  onu dilə tutmağa başladı ki, məni 
satmasın, ancaq mən daha dayanıb onların nə qərara gələcəklərini gözləmədim, 
baş götürüb qaçdım. 
Dağdan endim; fikirləşdim ki, şəhərdən yuxarıdakı çaydan bir qayıq ələ
keçirərəm. Camaat hələ yatmamışdı, buna görə də mən sahildəki köhnə çəllək 
emalatxanasında gizləndim, hamı dağılışıb gedincəyədək gözlədim. Bütün 
gecəni beləcə olurdum, çünki yaxınlıqda həmişə veyllənənlər olurdu. Səhər saat 
altıya yaxın bu yerlərdən qayıqlar üzüb keçməyə başladı, təxminən saat səkkiz, 
ya doqquzda isə hər bir qayıqda yalnız bu haqda danışırdılar ki, sənin atan şəhərə
gəlmiş və deyir ki, guya səni öldürmüşlər. Qayıqlarda xanımlar və ağalar 
əyləşmişdi, onların hamısı sənin öldürüldüyün yerə baxmağa gedirdi. Bəzən
qayıqlar o biri sahilə üzüb getməmişdən qabaq istirahət üçün sahilə yan alırdı; 
mən də sənin öldürüldüyünü həmin qayıqlarda gedən söhbətlərdən öyrəndim. 
Hek, sənin öldürüldüyünə mən çox təəssüf etdim... İndi isə, əlbəttə ki, arxayın 
olmuşam. 
Mən bütün günü yonqarların altında uzanıb qaldım. Yaman yemək 
istəyirdim, qorxmağına isə qorxmurdum; bilirdim ki, dul qadın  qoca sahibə ilə
səhər yeməyindən sonra ibadət məclisinə gedəcək və bütün günü orada olacaqlar, 
mənim haqqımda isə belə düşünəcəklər ki, mən hələ sübhdən inəkləri otarmağa 
getmişəm, belə ki, yalnız axşam, hava qaralandan sonra işi anlayacaqlar. Digər 
xidmətçilər də mənim haqqımda düşünməyəcəkdilər, bunu mən bilirdim, qoca 
qarılar evdə olmayanda onların hamısı sivişib gəzməyə gedir. 
_________________Milli Kitabxana_________________ 
235
Yaxşı da... hava qaralan kimi durub sahil ilə yuxarıya doğru getdim; iki mil 
və ya daha çox getdim, daha hec bir ev-zad yox idi. Bu vaxt nə etməli olduğumu 
qət etdim. Özün bilirsən ki, əgər piyada getsəydim, itlər arxamca düşəcəkdi; əgər 
qayıq oğurlayıb o biri sahilə üzsəm, xəbər tutub o biri sahildə hara çıxdığımı
biləcək və mənim izimi tapacaqdılar. Yox, deyə düşündüm, mənim üçün ən 
əlverişlisi saldır; sal heç bir iz qoymur. 
Bir az sonra gördüm ki, döngədən bir işıq göründü. Mən suya atılıb üzdüm, 
özüm də qabağıma bir tir salıb itələyirdim. Beləcə çayın ortasına qədər üzdüm, 
çayla axıdılan ağacların arasında gizləndim, başımı aşağı əyib axına qarşı üzür, 
salın yanaşacağını gözləyirdim. Sonra salın burnuna doğru üzüb ondan yapışdım. 
Bu vaxt göyün üzünü bulud aldı, hava lap qaranlıqlaşdı, belə ki, mən salın üstünə
çıxıb uzandım. Adamlar orada ortaya, fənərə yaxın bir yerə toplaşmışdılar. Çay 
hey qalxırdı, axın bərk idi, mən fikirləşdim ki, gecə saat dördə yaxın iyirmi beş
milə qadər aşağıya doğru üzər, orada isə, səhərə yaxın suya düşər, sahilə qədər 
üzüb İllinoys tərəfdəki meşəyə gedərəm. 
Ancaq işim gətirmədi. Biz adaya lap gəlib çatmışdıq ki, gördüm bir adam 
əlində fənər salın üstü ilə mənə tərəf gəlir. Daha gözləmək vaxtı deyildi, suya 
atılıb adaya doğru üzdüm. Mən fikirləşirdim ki, hansı tərəfdən istəsəm, sahilə
çıxa bilərəm, amma buradan çıxmaq çətin idi, sahil olduqca dik idi. Münasib yer 
tapıncayadək adanın aşağı qurtaracağına qədər üzməli oldum. Gedib meşədə
gizləndim və belə qət etdim ki, bir də heç vaxt sala minməyim, çünki onun 
üstündə adamlar əllərində fənər o yan-bu yana gəzişirdilər. Trubkam, bir qutu 
tütün və kibrit papağımın içindəydi, onlar islanmamışdı, hamısı öz qaydasında 
idi. 
- Deməli, sən bu qədər vaxtı nə çörək, nə də ət yemisən? Bəs niyə özünə
çanaqlıbağa tutmamısan'? 
- Onu necə tutmaq olar? Axı, onun üstünə nə atıla bilərsən, nə də tuta 
bilərsən. Daşla isə onu hec öldürmək olar? Bir də ki, onları gecə necə tutasan? 
Gündüzlər də heç vaxt sahilə çıxmırdım. 
- Bəli, doğrudur. Sən əlbəttə ki, həmişə meşədə oturmalı olmusan. Sən 
top atdıqlarını eşitdinmi? 
- Bəs necə?! Mən bilirdim ki, səni axtarırlar. Mən onların yaxınlığımdan 
necə üzüb keçdiklərini gördüm, kolların arasından onlara baxırdım. 
Bu vaxt hansı quş balalarısa yanımızdan pırıldayıb uçdu, onlar ikicə addım 
uçur, yenə yerə yatırdılar. Cim dedi kı, bu yağış əlamətidir. Belə deyirlər ki, əgər 
cücələr bir yerdən başqa bir yerə pırıldayıb qa- 
_________________Milli Kitabxana_________________ 
236
çışırlarsa, deməli, yağış yağacaqdır; yəqin ki, bu quş balalarına da aid olar. Mən 
quş balalarından bir neçəsini tutmaq istədim, ancaq Cim icazə vermədi. O dedi 
ki, belə edəndə adam ölər. Onun atası bərk xəstə imiş; bu vaxt uşaqlardan kim 
isə bir quş tutur, qoca nənəsi deyir ki, atan öləcək, axırda elə belə də olur. 
Cim bir də dedi ki, nahara nədən nə qədər hazırladığımızı hesablamaq lazım 
deyil, bu xeyir gətirməz. Süfrəni gün batandan sonra çırpanda da belə olur. Əgər 
bir adamın arıları varsa və həmin adam ölərsə, onda bunu arılara mütləq o biri 
gün səhər, gün doğmamışdan qabaq demək lazımdir, yoxsa onlar zəifləyər, işdən 
qalar və ölərlər. Cim deyirdi ki, guya arılar axmaq adamları sancmırlar, ancaq 
mən buna inanmıram; çünki özüm neçə dəfə təcrübə etmişəm, onlar məni 
sancmayıblar. 
Bunlardan bəzilərini mən əvvəllər də eşitmişdim, ancaq hamısını yox. Cim 
çox əlamətlər bilirdi və özü deyirdi ki, lap hər şeyi bilir. Mənim fikrimcə belə
çıxırdı ki, əlamətlərin demək olar ki, hamısı şər gətirir, buna görə də mən 
Cimdən uğurlu əlamətlər olub-olmadığını soruşdum. O dedi: 
- Olduqca azdir, olanının da heç bir faydası yoxdur. Axı, tezliklə üzünə
xoşbəxtlik güləcəyini nə üçün biləsən? Ondan yaxa qurtarmaq üçünmü? 
Daha sonra o belə dedi: 
- Əgər sənin əllərin və sinən tüklüdürsə, bu şəksiz əlamətdir ki, 
varlanacaqsan. Bəli, bu əlamətdən bir fayda vardı, çünki bir vaxtlar o olacaqdır! 
Başa düşürsənmi, ola bilsin ki, əvvəlcə sən uzun müddət kasıb olasan, ola da 
bilsin ki, sonra varlanacağını bilməyib, dərddən özünü lap asasan da. 
- Cim, bəs sənin əllərin və sinən tüklüdürmü? 
- Niyə soruşursan? Məgər özün görmürsən ki, tüklüdür? 
- Yaxşı, bəs sən varlısan'? 
- Yox. Amma  bir dəfə varlı olmuşarn, bir vaxtlar yenə də varlanacağam. 
Bir dəfə mənim on dörd dollar pulum var idi, ancaq mən alverə başladım və sınıq 
çıxdım. 
- Cim, sən nə alveri edirdin? 
- Əvvəlcə heyvan alıb satırdım. 
- Hansı heyvanlardan? 
- Məlumdur ki, hansı - canlı heyvanlardan. On dollara bir inək aldım. 
Ancaq bir daha öz pullarımı belə korlamaram. İnək birdən-birə öz əlimdə öldü. 
_________________Milli Kitabxana_________________ 
237
- Deməli, sən on dollar itirdin? 
- Yox, hamısını itirmədim. Doqquz dollara qədər itirdim, dərisin və piyini 
bir dollar on sentə satdım. 
- Deməli, sənin beş dollar, on sent pulun qaldı. Bəs sonra necə, onu 
təzədənmi tədavülə saldın? 
- Bəs necə? Qoca mister Brediş adlı sahibi olan bir qıçlı zəncini 
tanıyırsanmı? Bax, həmin zənci bir bank duzəldib demişdi ki, kim bu banka bir 
dollar qoysa, bir ildən sonra əlavə dörd dollar alar. Bütün zəncilər banka əmanət 
pul qoydular, ancaq onların pulları az idi. Bircə mənim pulum çox idi. Buna görə
də mən dörd dollardan çox istədim, ona da dedim ki, əgər o mənə bu qədər 
verməsə, onda mən özüm bank açacağam. Bu zənci isə, əlbəttə ki, mənim bank 
açmağımı istəmirdi, bizdə iki bank bir iş görə bilməzdi; o mənə söz verdi ki, əgər 
mən beş dollar əmanət qoysam, onda ilin axırında mənə düz otuz beş dollar 
verəcək. 
Mən belə də etdim. Fikirləşdim ki, bu otuz beş dolları o saat tədavülə salaram 
ki, pullar boş-boşuna qalmasın. Bob adli bir zənci böyük bir yastıdibli qayıq 
tutmuşdu, onun sahibi isə bunu bilmirdi; mən bu qayığı həmin zəncidən aldım və
dedim ki, ilin axırında ona otuz beş dollar verərəm; ancaq yastıdibli qayığı elə
həmin gecə oğurladılar, o birisi gün isə birqıçlı zənci bizə bildirdi ki, bank iflas 
olmuşdur. Beləliklə, bizlərdən heç kim öz pulunu ala bilmədi. 
- Cim, bəs sən on senti neylədin? 
- Mən əvvəlcə istədim onu xərcləyəm, sonra bir yuxu gördüm; yuxuda bir 
səs mənə dedi ki, mən gərək o pulu Valaam adlı bir zənciyə, daha doğrusu, 
Valaam adlı bir eşşəyə verəm. Sənə deyim ki, o, doğrudan da əməlli-başlı
qanmaz idi. Amma deyirdilər ki, xoşbəxt adam imiş, mənim isə gördüm ki, heç 
cürə bəxtim gətirmir. Yuxuda həmin səs mənə dedi: "Qoy Valaam həmin on 
senti işə salsın, qazancı isə sənə versin!" Bəli, Valaam pulu aldı, sonra isə o, 
kilsədə vaizdən eşidir ki, kim yoxsula pul versə, Allaha vermiş olur, bundan ötrü 
də ona qat-qat əvəzi verilər. O pulu abb bir dilənçiyə verir, özü isə gözləməyə
başlayır ki, görsün bundan nə çıxacaq. 
- Yaxşı, Cim, bəs bundan nə çıxdı? 
- Heç bir şey çıxmadı. Mən pulu heç cürə geri ala bilmədim, Valaam da 
almadı. İndi mən daha heç kimə borc pul vermirəm, versəm də ancaq girov 
verirəm. Vaiz isə hələ də deyir ki, mütləq yüz qat artıq 
_________________Milli Kitabxana_________________ 
238
alacaqsan! Mən isə öz on sentimi geri almağa da çox şad olardım, mənim üçün 
elə bu da kifayətdir. 
- Eh, Cİm, bu hələ bəla deyil, bir vaxt varlanarsan. 
- Əlbəttə, əgər yaxşıca düşünsən, mən elə indi də varlıyam. Axı, mən öz 
ağamam, məndən ötrü isə səkkiz yüz dollar verirlər. Elə mənə bu pulu 
verəydilər, heç artıq istəməzdim. 
DOQQUZUNCU FƏSİL 
ÜZƏN EV 
Gəzib baxdığım zaman adanın ortasında gördüyüm bir yerə bir daha gedib 
baxmaq istədim; Cimlə yola düşdük və tezliklə gedib ora çatdıq, çünki adanın 
uzunu cəmisi üç mil, eni isə dörddə bir mil idi. 
Gəlib çatdığımız yer çox hündür və dik bir təpə, yaxud qırx fut ucalığında 
kiçik bir dağ idi. Biz güc-bəla ilə bu dağın başına dırmandıq, yamaclar çox dik 
və hər yan keçilməz kolluqlar idi. Biz hər tərəfı gəzib dolandıq, hər yana 
dırmandıq və nəhayət, İllinoysa yaxın tərəfdə, lap yuxarı bir yerdə yaxşı, geniş
bir mağara tapdıq. Mağara çox böyük, iki-üç otaq boyda idi, buna görə də Cim 
bu qərara gəldi ki, bu saat şeylərimizi buraya daşıyaq, amma mən dedim ki, 
həmişə yuxarı dırmanıb aşağı düşmək çox çətin xoşumuza gələ. 
Cim düşünürdü ki, əgər biz qayığı xəlvət bir yerdə gizlətsək və şey-
şüyümüzim hamısını mağaraya daşısaq, onda bir adam adaya gələndə burada 
gizlənə bilmərik, itsiz isə bizi heç cür tapa bilməzlər. Bundan başqa isə, quş
balaları yağış yağacağını əvvəlcədən əbəs yerə xəbər verməyiblər, yoxsa mən hər 
şeyin islanmağını istəyirəm? 
Biz geri qayıtdıq, qayığı götürub mağaranın yerləşdiyi tərəfə üzdük və bülün 
şeylərimizi oraya daşıdıq. Sonra yaxınlıqda qayığı sıx söyüd kolları arasında 
gizlətmək üçün münasib bir yer axtarıb tapdıq. Qırmaqlardan bir neçə balıq 
çıxarıb tilovları yenidən suya salaraq nahar hazırlamağa getdik. 
Mağaranın girəcəyi boçkanı diyirlədib içəri salmaq üçün kifayət qədər enli 
idi; girəcəyin bir tərəfində döşəmə bir qədər yuxarı qalxmışdı və orada ocaq üçün 
münasib olan düz yer var idi. Biz orada ocaq qalayıb xörək bişirdik. 
_________________Milli Kitabxana_________________ 
239
Yorğanları döşəməyə salıb üstündə əyləşərək nahar etdik. Bütün qalan şeyləri 
mağaranın içərisində elə yerləşdirdik ki, həmişə əl altında olsun. Azca sonra 
hava tululdu, ildırım çaxmağa başladı, göy guruldadı; deməli, quşlar haqlı imiş. 
O saat yağış tökməyə başladı, elə şırıldayırdı ki, elə bil vedrə ilə tökürdülər, bərk 
külək qopmuşdu, heç vaxt beləsini görməmişdim. Bu əsl yay tufanı idi. Hava elə
qaranlıqlaşmışdı ki, ətraf adama qaramtıl-göy rəngdə, həm də çox gözəl 
görünürdü; yağış isə elə bərk və tez-tez yağıb şırıltı ilə tökürdü ki, bir az o 
yandakı ağaclar tutqun və elə bil hörümçək toru arasından görünürdü; arabir 
qəfildən burulğan qalxır, ağacları əyir, yarpaqların parıltılı üzünü tərsinə
çevirirdi; bundan sonra bərk külək qopurdu, ağaclar sanki qeyzlənir, budaqlarını
tərpədirdi; zülmət daha da qaralıb qatılaşanda, birdən qaranlıq əriyib gedir və
gündüz kimi işıq olurdu; əvvəlkindən yüz addımlarla uzaqda ağacların başlarının 
küləkdən necə əyildiyi görünürdü; bir saniyə sonra isə yenə zülmət kimi qaranlıq 
oldu, göy dəhşətli bir qüvvə ilə guruldadı, bu gurultu sonra da göyün üzü ilə get-
gedə aşağılara endi, elə bü boş çəlləklər pilləkənlə aşağıya diyirlənirdi, yəqin ki, 
siz, uzun pilləkəndən boş çəlləyin aşağı diyirlənərkən necə atılıb düşdüyünü 
görmüsünüz? 
- Cim, qiyamətdir ha! - deyə dilləndim. - Mən burdan heç yana 
getməzdim. Mənə bir az da balıq və isti qarğıdalı kökəsi ver. 
- Görürsənmi, Cimsiz sənin üçün pis olardı. Meşədə ac-acına oturar, hələ
iliklərinə qədər də islanardın. Bəli, bəli, oğlum! Toyuqlar bilir ki, nə vaxt yağış
yağacaq, meşədəki quşlar da. 
On, ya on iki gün çay hey qalxdı, qalxdı və nəhayət, sahili aşıb-daşdı. Alçaq 
yerlərdə adanı, İllinoys sahillərini də üç-dörd fut hündürlükdə su basdı. Adanın 
bu tərəfində çay bir neçə mil enliləşmişdi, Missuri tərəfı isə əvvəl yarımmil 
enində idi, indi olduğu kimi də qalmışdi, çünki Missuri sahilləri başdan-başa 
qayalardan ibarət bir hasar kimidir. 
Gündüz biz qayıqda adanın bütün ətrafını dolandıq. Meşənin içəriləri, günəş
hər yanı yandırıb yaxdığı bir vaxtda da, olduqca sərin və kölgəli idi. Biz 
ağacların arasından çətinliklə keçib gedirdik, bəzi yerlərdə isə cır üzüm tənəkləri 
hər yanı elə sıx bürüyüb tutmuşdu ki, geriyə dönüb başqa bir yol axtarmalı
olurduq. Yerə yıxılmış hər bir ağacın üstündə dovşanlar, ilanlar və başqa 
heyvanlar oturmuşdu; ətrafı basmış olan su yerdə bir neçə gün qaldıqdan sonra 
heyvanlar aclıqdan elə sustalıb sakit olmuşdular ki, hər kəs istəsə gedib onları
əlinə götürə bilərdi; ancaq, əlbəttə ki, ilanları və çanaqlıbağaları tutmaq olmurdu, 
çünki o saat sıçra- 
_________________Milli Kitabxana_________________ 
240
yıb suya atılırdı. Bizim mağaranın olduğu dağda onlar qarışqa kimi 
qaynaşırdılar. Əgər biz istəsəydik özümüzə kefimiz istəyən qədər ələ öyrəşmiş
heyvan tapa bilərdik. 
Bir axşam biz yaxşı şam ağaclarından qayrılımş salın kiçik bir hissəsini 
tutduq. Salın bu hissəsinin eni on iki fut, uzunu isə on beş-on altı fut olardı, 
suyun üzünə isə altı, yeddi düyüm hündürlükdə möhkəm və düz taxtalar 
çıxmışdı. Bəzən biz gündüzlər yanımızdan tirlərin necə üzüb keçdiklərini görür, 
amma tutmurduq; gündüz işığında biz heç başımızı mağaradan bayıra 
çıxartmırdıq. 
Bir dəfə, gecə vaxtı adanın yuxarı qurtaracağına üzüb, lap sübh vaxtı oraya 
çatdıq, birdən gördük ki, qərb tərəfdən bizə tərəf bir ev üzüb gəlir. Ev iki 
mərtəbəli idi və xeyli yana əyilmişdi. Biz qayıqla üzüb ona çataraq üstünə
çıxdıq, yuxarı mərtəbənin pəncərəsinə dırmaşdıq. Hava hələ qaranlıq idi, heç nə
görünmürdü; onda biz düşüb qayığı evə bağladıq və oturub səhərin açılmasını
gözlədik. 
Adanın aşağısına çatmamış hava işıqlanmağa başladı. Çıxıb pəncərədən 
baxdıq. Gördük ki, içəridə çarpayı, stol, iki köhnə stul var, döşəməyə müxtəlif 
şeylər tökülmüşdü, divardan isə pal-paltar asılmışdı. Evin bir küncündə adama 
oxşar bir şey uzanmışdı. Cim qışqırdı: 
- Ey, kimsən? 
Həmin adam heç tərpənmədi də. Belə olduqda mən də onu səslədim. Sonra 
isə Cim dedi: 
- O yatmayıb, ölübdür. Sən yerində otur, mən gedim, baxım. 
Cim pəncərədən içəri girdi, yerdəki adama yanaşıb əyildi, yaxşı-yaxşı 
baxaraq dedi: 
- Ölüdür, həm də lütdür. Onu daldan güllə ilə vurublar. İki, ya üç gün olar 
ölüb. Hek, bura gəl, ancaq üzünə baxma, çox heybətlidir. 
Mən ona heç baxmadım. Cim onun üstünü tez cır-cındır ilə örtdü, amma 
bunun mənası yox idi; mən ona onsuz da baxmaq fıkrində deyildim. Döşəmənin 
üstündə köhnə, kirlənmiş kartlar, boş spirtli içki şüşələri, qara mahuddan iki 
maska var idi, divarlar isə başdan-ayağa ən eyibli sözlərlə yazılıb doldurulmuş
və kömürlə şəkillər çəkilmişdi. Divardan iki dənə köhnə çit qadın paltarı, həsir 
şlyapa, arvad yubkaları və köynəkləri, bəzi kişi pal-paltarı asılmışdı. Biz şeylərin 
çoxunu qayığa daşıdıq, lazımımız ola bilərdi. Döşəmədə oğlan uşaqlarının 
başlarına qoyduqları bir köhnə həsir şlyapa vardı; mən onu da götürdüm. Bundan 
başqa bir dənə süd şüşəsi də vardı, şüşənin ağzı uşağın əmə bilməsi 
_________________Milli Kitabxana_________________ 
241
üçün əsgi parçası ilə bağlanmışdı. Biz bu şüşəni də götürərdik, ancaq o sınıq idi. 
Evdə köhnə, nimdaş bir sandıq və qıfılı sınıq bir dəri çamadan da vardı; sandığın 
da, çamadanın da ağzı açıq idi, amma içində əməlli bir şey qalmamışdı. Şeylərin 
pərakəndə tökülüb qalmasından görünürdü ki, ev sahibləri tələsik qaçmış və
bütün şeylərini yığışdırıb aparmağa macal tapmamışlar. 
Bizim əlimizə bunlar keçdi: köhnə tənəkə fənər, dəstəksiz böyük bir bıçaq, 
Barlou fırmasınm buraxdığı təzə cib bıçağı (belə bıçağı hər hansı bir dükandan 
yarım dollardan ucuz ala büməzsən), çoxlu piy şamı, tənəkə şamdan, kiçik bir 
matra, tənəkə birəlli, cırıq pambıq yorğan, içində çoxlu iynə, sancaq, sap, bir 
parça mum, düymə və başqa zir-zibil olan balaca qadın  sumkası, kiçik bir balta, 
bir qədər mıx, yekə qarmaqları olan mənim çeçələ barmağımdan yoğun bir tilov, 
lülə kimi bükülmüş maral dərisi, it xaltası, nal, yarlıksız və içi boş dərman 
şüşələri; biz yığışıb getməyə hazırlaşanda isə mən çox gözəl bir qaşov, Cim isə
köhnə bir skripka yayı və bir dənə taxta ayaq tapdı. Taxla ayaq çox yaxşı idi, 
ancaq qaytanları qırılmışdı, mənim üçün uzun, Cim üçün isə gödək olardı. O biri 
ayağı isə nə qədər axtardıqsa da tapa bilmədik. 
Belə ki, ümumiyyətlə desək, qənimət pis deyildi. Biz evdən ayrılıb getmək 
istərkən hava artıq tamam işıqlanmışdı. Bir adadan dörddə bir mil aşağıdaydıq; 
mən Cimə dedim ki, qayığın içinə uzansın, üstünü də pambıq yorğanla örtdüm. 
Əgər o otursaydı, camaat uzaqdan görüb bilərdi ki, zəncidir. Mən qayığı İllinoys 
sahilinə tərəf elə sürdüm ki, axın bizi yarım mil aşağıya apardı, sonra isə qayığı
lap sahilin yanı ilə, durğun sularla sürdüm. Biz adaya, başımıza heç bir sərgüzəşt 
gəlmədən çatdıq, yolda heç kimə rast gəlmədik. 
ONUNCU FƏSİL 
İLAN QABIĞI PİS ƏLAMƏTDİR 
Səhər yeməyindən sonra ölü haqqında və onun necə öldürüldüyü barədə
söhbət açmaq həvəsinə düşdüm, ancaq Cim söhbət etmək istəmədi. O dedi ki, 
bununla bədlük gətirə bilərik, bundan başqa, ölü gecələr bizim yanımıza gələ
bilər, axı dəfn olunmayan adam, dəfn edilib öz yerində sakitcə yatan adama 
nisbətən daha tez hər tərəfə baş soxa bilər. 
_________________Milli Kitabxana_________________ 
242
Bu, doğru sözdür, buna görə də mən mübahisə etmədim, ancaq hey bu haqda 
düşünürdüm, bilmək istəyirdim ki, onu kim və nədən ötrü güllə ilə vurub. 
Biz əlimizə keçən pal-paltarı yaxşıca gözdən keçirtdik. çuldan tikilmiş köhnə
paltonun astarından səkkiz dollar gümüş pul tapdıq. Cim dedi ki, onlar, yəqin ki, 
bu paltonu oğurlamışlar, çünki paltonun astarına pul tikildiyini bilsəydilər, onu 
burada qoymazdılar. Mən cavab verdim ki, doğrudur, elə onu öldürən də
onlardır, ancaq Cim bu haqda danışmaq istəmədi. 
Mən ona dedim: 
- Bax, sərt bu fikirdəsən ki, bu bədbəxtlik gətirər. Bəs srağagün mən 
dağdan tapdığım ilan qabığını gətirdiyim vaxt nə demişdin? Sən demişdin ki, 
guya ilan qabığını ələ götürməkdən pis əlamət yoxdur. Bəs nə pis hadisə baş
verdi? Biz bu qədər şey tapdıq, hələ üstəlik, səkkiz dollar da pul! Cim, mən 
istərdim ki, bizim hər gün işimiz belə bəd gətirəydi! 
- Hələ bilmək olmaz, oğlum, hələ bilmək olmaz. Sən çox da özündən 
çıxma. Bala hələ qabaqdadır. Mənim sözlərimi yaxşı yadında saxla: hələ
qabaqdadır. 
Belə də oldu. Bizim bu söhbətimiz çərşənbə axşamı olmuşdu, cümə günü isə
biz nahardan sonra dərənin yanında, otun üstündə uzanmışdıq; tütünümüz 
qurtarmışdı, mən tütün gətirmək üçün mağaraya getdim və orada zınqırovlu ilana 
rast gəldim. Mən onı öldürdüm, halqa kimi burub Cimin yorğanının üstünə
qoydum, fikirləşdim ki, Cim gəlib öz yorğanı üstə ilanı tapanda qiyamət olacaq! 
Ancaq, axşama yaxın mən bu məsələni tamam unutmuşdum. Mən ocaq 
qalayınca, Cim yorğanın üstə uzandı, orada isə sən demə, öldürülmüş ilanın 
yoldaşı varmış, o, Cimi sancdı. 
Cim sıçrayıb elə bağırdı ki, gəl görəsən! İşıqda gördüyümüz birinci şey isə
gürzə idi; o, halqa kimi yığılıb yenə Cimin üstünə atılmağa hazırlaşmışdı. Mən 
onu bir dəqiqənin içində taxta ilə vurub öldürdüm, Cim isə atamın araq şüşəsini 
götürüb başına çəkməyə başladı. 
Cim ayaqyalın idi, ilan onun dabanından sancmışdı - Hamısı isə ondan 
olmuşdu ki, mən axmaq yadımdan çıxartmışdım: ölü ilanı harada qoysan, yoldaşı
mütləq sürünüb gələcək və onun başına dolanacaqdır. Cim mənə dedi ki, ilanın 
başını kəsib atım, sonra onun qabığını soyub ətindən bir tikə qızardım. Mən belə
də etdim. O, qızardılmış ilan ətini yeyib mənə dedi ki, bu gərək onu sağaltsın. 
Sonra o mənə dedi ki, ilandan bir parça dəyirmi ət kəs və qoluma bağla. Daha 
sonra mən yavaşca mağaradan 
_________________Milli Kitabxana_________________ 
243
çıxıb hər iki ilanı uzağa, kolların arasına atdim; mən istəmirdim ki, bütün bunlara 
mənim bais olduğumu Cim biləydi. 
Cim araq şüşəsini hey başına çəkir, içirdi, arabir içki onu tuturdu; o, birdən 
dəli kimi fırlanıb bağırmağa başlayır, sonra isə ayılıb özünə gəlir, yenə də
şüşədən yapışırdı. 
Onun ayağının altı və dabanından yuxarı bütün ayağı yaman şişmişdi; sonra 
isə araq yavaş-yavaş təsir etməyə başladı. Fikirləşdim ki, daba işlər düzəlib, 
amma məncə ilanın sancması atamın arağından yaxşı olardı. 
Çim dörd gün dörd gecə yorğan-döşəkdə qaldı, Bundan sonra şiş çəkildi, o 
yenə də gəzə bilirdi. Mən belə qət etmişdim ki, bir daha heç vaxt ilan qabığına əl 
vurmayacağam, gör bir bunun axırı necə olur. Cim dedi ki, bundan sonra mənim 
ona inanacağıma o əmindir, ilan qabığını ələ götürmək elə axmaq bir əlamətdir 
ki, daha bundan pisi yoxdur; ola bilsin ki, bu hələ başımıza gələcək bəlanın 
hamısı deyil. O deyirdi ki, təzə çıxmış Ayı sol çiynin üstündən görmək, ilan 
qabığına əl vurmaqdan yüz qat yaxşıdır. İndi mən özüm də bu fikirdə idim, 
əvvəllər isə bəmişə belə hesab edirdim ki, təzə çıxmış Aya sol çiynin üstündən 
baxmaqdan axmaq və ehtiyatsız bir şey yoxdur. Qoca Xenk Banker bir dəfə Aya 
beləcə baxmış və hətta öyünüb lovğalanmışdı da. Bəs sonrası necə oldu? Heç 
ikicə il keçmədi ki, o, sərxoş halda topdağıtmaz bürcdən yıxılıb, demək olar ki, 
yastılanmışdı; onu tabut əvəzinə iki qapı arasına soxmuş və deyildiyinə görə
beləcə də dəfn etmişdilər; bunu mən özüm görməmişdim, atamdan eşitmişdim. 
Bu isə, əlbəttə, ondan olmuşdu ki, o, axmaq kimi Aya sol çiyni üstündən 
baxmışdı. 
Bəli, günlər beləcə gəlib keçirdi, çayın suyu yenə yatdı və öz əvvəlki yerinə
çəkildi. Biz hər şeydən əvvəl böyük bir qarmağa dərisi soyulmuş dovşan keçirib 
tilov ipini suya atdıq və adam boyda bir naqqa balığı tutduq; onun uzunluğu əlli 
fut iki düym, çəkisi isə iki yüz girvənkəyə yaxın idi. Biz hətta onu sudan çıxara 
da bilmirdik; o, bizi çırpıb İllinoysa sala bilərdi. Oturub onun canı çıxıncayadək 
necə atılıb-düşdüyünə, özünü o yan-bu yana çırpdığına tamaşa edirdik. Biz onun 
mədəsindən mis düymə, şar və başqa zir-zibil tapdıq. Biz şarı balta ilə yardıq, 
onun içindən bir sap çarxı çıxdı. Cim dedi ki, bu sap çarxı, çox yəqin onun 
qarnında uzun müddət qalıb, qabıq tutub şara çevrilibdir. Məncə, Missisipidə heç 
vaxt bundan böyük balıq tutmayıblar. Cim deyirdi ki, bu böyüklükdə naqqa 
balığını birinci dəfədir görür. Şəhərdə onu yaxşı 
_________________Milli Kitabxana_________________ 
244
qiymətə sata bilərdi. Belə balığı bazarda girvənkə-girvənkə satırlar, alan da çox 
olur; axı naqqa balığının əti qar kimi ağdır, onu qızardanda çox yaxşı olur. 
O biri gün səhər, nədənsə bərk darıxdım, bir şeylə əylənmək istədim. Cimə
dedim ki, qayıqla çayın o biri sahilinə üzüb, orada nələr olduğunu öyrənəcəyəm. 
Mənim bu fikrim Cimin xoşuna gəldi; o, ancaq mənə məsləhət gördü ki, hava 
qaralıncayadək gözləyim, şəhərdə isə ehtiyatlı olum. O bir qədər fikirləşdikdən 
sonra dedi ki, bəlkə köhnə şeylərdən bəzilərini götürüb seçim və qız paltarı
geyinim. Bu da yaxşı fikir idi. 
Biz çit qadın paltarlarından birini gödəltdik, mən tumanımı dizimə qədər 
büküb həmin paltarı əynimə geydim. Cim arxadan bütün düymələri düymələdi, 
paltar elə bil lap eynimə tikilmişdi. Həsir kaporu1 başıma qoydum, lentlərini 
çənəmin altında bağladım, bu vaxt mənim üzümə baxan olsaydı, deyərdi ki, bu 
aşpaz qadındır. Cim dedi ki, indi səni heç gündüz də tanımazlar. Mən qadın 
paltarına alışmaq üçün bütün günü onda gəzib dolandım, yavaş-yavaş özümü bu 
paltarda sərbəst hiss etməyə başladım. Ancaq Cim dedi ki, qızların yerişi be]ə
deyildir; o bir də dedi ki, mən gərək paltarımı yuxarı çəkmək və əllərimi cibimə
salmaq adətimdən əl çəkəm. Mən bunu nəzərə aldım; işimiz düzəlməyə başladı. 
Hava qaralan kimi mən qayıqda İllinoys sahili ilə çayyuxarı üzdüm. 
Şəhərə körpüdən bir qədər aşağıda daxil oldum, çayın axını məni şəhərin 
kənarına apardı. Qayığı bağladıqdan sonra sahillə getməyə başladım. Çoxdan 
bəri heç kimin yaşamadığı kiçik bir daxmadan indi işıq gəlirdi, mən oraya kimin 
köçüb yurd saldığını öyrənmək həvəsinə düşdüm. Oğrun-oğrun daxmaya 
yanaşıb, pəncərədən baxdım. Təxminən qırx yaşlarında bir qadın şam ağacından 
qayrılmış bir stolun arxasında əyləşib şam işığında nəsə toxuyurdu. Üzü mənə
tanış deyildi; o, yəqin ki, buraya bu yaxınlarda gəlmişdi, çünki mən şəhər 
adamlarının hamısını tanıyırdım. Bu dəfə bəxtim gətirdi, çünki artıq qorxmağa 
başlamışdım və fikirləşirdim ki, axı nə üçün buraya gəlmişəm? Axı mənim kim 
olduğumu səsimdən tanıya bilərlər. Bu qadın isə belə kiçik bir şəhərdə, heç 
olmazsa, ikicə gün yaşamışsa, onda lazım olan hər bir şeyi mənə danışa bilər. 
Mən qız olduğumu bircə anlığa belə unutmamağı özümə söz verərək qapını
döydüm. 
1 Kapor - çənə altından lent ilə bağlanan qadın  və uşaq papağı
_________________Milli Kitabxana_________________ 
245
ON BİRİNCİ FƏSİL 
BİZİ TƏQİB EDİRLƏR 
- İçəri gəl, - deyə qadın cavab verdi, mən də içəri keçdim. – Bu stula 
əyləş. 
Mən əyləşdim. O, özünün parıldayan balaca gözlərilə məni başdan-ayağadək 
süzüb soruşdu: 
- Sənin adın nədir? 
- Sara Vilyams. 
- Bəs harada yaşayırsan? Bu yaxınlardamı? 
- Yox, mən Hükervilldə yaşayıram, burdan çayaşağı yeddi mil uzaqda. 
Bütün yolu piyada gəlmişəm, odur ki, çox yorulmuşam. 
- Həm də bərk acmısan, eləmi? İndi blr şey taparam. 
- Yox, lazım deyil. Yaman bərk acmışdım, burdan iki mil o yandakı 
fermaya girdim, odur ki, indi yemək istəmirəm. Belə gec gəlməyimin də səbəbi 
budur. Anam xəstə yatır, pulumuz yoxdur, heç bir şeyimiz də yoxdur; evdən 
məni dayım Abner Murun yanına yollayıblar. Anam dedı ki, o, şəhərin bu 
başında yaşayır. Mən indiyədək heç vaxl burada olmamışam. Siz onu 
tanıyırsınızmı? 
- Yox, mən hələ hamını tanımıram. Burada yaşadığımız heç iki həftə də
olmaz. Şəhərin o başı o qədər də yaxın deyil. Qal bizdə gecələ. Şlyapanı
çıxartsana. 
- Yox, mən yaxşısı budur bir qədər dincəlim, - deyə cavab verdim, - sonra 
isə yoluma davam elərəm. Mən qaranlıqdan qorxmuram. 
Qari dedi ki, məni təkcə buraxmayacaqdır, təxminən saat yanından sonra əri 
gələr və aparıb məni ötürər. Sonra o, əri haqqında, çayın yuxarı tərəflərində
yaşayan qohumları, habelə çayın aşağı tərəflərində yaşayan qohumları haqqında 
danışmağa başladı; dedi ki, əvvəllər ər-arvad çox yaxşı dolanırmışlar, əbəs yerə
bizim şəhərə gəliblər, gərək heç bir şeyə fikir verməyəydilər və sairə və ilaxır; 
mən artıq bu fikirdə idim ki, bizim şəhərdə nələr olduğunu əbəs yerə ondan 
öyrənmək ümidində olmuşam, ancaq, axırda o, söhbəti atamın və məni necə
öldürdüklərinin üstünə gətirib çıxartdı; söhbətin bu yerində düşündüm ki, qoy 
hər nə bilir açıb töksün. O məni Tom Soyyerlə birlikdə on iki mini (ancaq onun 
sözündən iyirmi min çıxırdı) necə tapdığımızı, atam haqqında və onun işi bitmiş
adam olduğu haqqında, mənim də işi bitmiş 
_________________Milli Kitabxana_________________ 
246
adam olduğum haqqında danışdı, axırda, məni necə öldürdüklərinə gəlib çıxdı. 
Mən ondan soruşdum: 
- Bəs onu kim öldürüb? Biz bu barədə Hükervilldə eşitmişik, ancaq bilmirik 
ki, Hek Finni kim öldürüb? 
- Kimin onu öldürdüyünü öyrənmək istəyənlər, məncə bizim bu yerdə çox 
tapılar. Bəziləri belə düşünüb ki, onu elə qoca atası öldürüb. 
-  Nə danışırsınız? 
- Əvvəlcə, demək olar ki. hamı belə düşünürdü. O isə heç vaxt xəbər 
tutmayacaq ki, onu az qala linç edəcəkdilər1. Ancaq gecə fikirləşib bu qərara 
gəlirlər ki, onu Cim adlı bir qaçqın zənci öldürübdür. 
- Axı o... 
Mən dayandım. Belə qət etdim ki, yaxşısı budur susum. O isə lıələ də 
danışırdı, hətta mənim nə isə dediyimi də eşitməmişdi. 
- Həmin zənci Hek Finnin öldürüldüyü gecə qaçıb. Onu tapan adama üç yüz 
dollar mükafat vəd ediblər. Qoca Finni tapan adama da iki yüz dollar təyin 
etmişlər. O, bilirsənmi, səhər şəhərə gəlib oğlunun öldürüldüyünü nağıl edir və
hamı ilə birlikdə meyiti axtarmağa gedir, bundan sonra isə qaçıb gizlənir. Onu 
həmin gecə linç etməyə hazırlaşırmışlar, ancaq, görürsənmi, aradan çıxıb, o birisi 
gün isə məlum olur ki, zənci də qaçıb. Hekin öldürüldüyü gecə Cimi axşam saat 
ondan sonra heç kim görməyib, buna görə də hamı bu işi ondan bilib. Bir gün 
sonra isə, bütün şəhər ancaq bu haqda danışarkən, birdən qoca Finn qayıdıb 
gəlir; birbaş məhkəmə hakimi Tetçerin yanına gedib hay-küy qaldırır, tələb edir 
ki, ona pul versin və həmin zəncini tapmaq üçün bütün İllinoysda axtarış
düzəltsin. Məhkəmə hakimi ona bir qədər pul verir, qoca isə elə həmin axşam 
sərxoş oluncayadək içir və iki nəfər şübhəli şəxslə gecə yarıyadək küçələrdə
veyllənir, sonra da onlarla birlikdə yox olur. İndi o vaxtdan bəri geri qayıtmayıb, 
burada da belə fikirləşirlər ki, hər şey yatıb soyumayınca hec qayıtmayacaqdır 
da. Yəqin özü öldürüb, hər şeyi isə elə qurub ki, bamı bunun quldurların işi 
olduğunu düşünsün; fikirləşir ki, sonra Hekin pullarını qopardıb əlinə keçirdər, 
məhkəmələrdən də canı qurtarar. Camaat deyir ki, "öldürmək onun işi deyildir, o 
hətta buna da yaramır!". Mən isə belə fikirləşirəm ki, yaman bic adamdır! Əgər o 
bircə il geri dönməsə, bundan ötrü ona heç nə olmayacaq. Axı, aydın məsələdir 
ki, hec nə sübut etmək olmaz; o vaxt hamı sakit olacaq, o da Hekin pullarını
zəhmət çəkmədən özünə götürəcək. 
1 Linç etmək - ABŞ-da hər şeydən əvvəl zəncilərə qarşı tətbiq edilən vəhşi divan, məhkəməsiz cəza verməkdir. Buna "Linç məhkəməsi" də deyirlər
_________________Milli Kitabxana_________________ 
247
- Bəli, mən də belə düşünürəm. Ona mane olan kimdir ki!.. Deməli, indi daha 
heç kəs bu fikirdə deyil ki, onu zənci öldürüb? 
- Yox, canım, o fikirdədirlər. Bir çoxlan yenə belə hesab edirlər ki, o 
öldürüb... Ancaq zəncini gərək bu yaxınlarda tutalar, belə olsa, əsl həqiqəti 
ondan öyrənə bilərlər. 
- Necə, məgər onu indi də tutmaq istəyirlər? 
- Mən pis gördüyüm kimi, sən də pis düşünürsən! Axı, üç yüz dolları çölə 
atmayıblar. Bəziləri bu fikirdədir ki, zənci indi də haradasa bu yaxınlardadır. 
Mən də bu fikirdəyəm, ancaq susuram. Bu günlərdə mən bizimlə yanaşı, tirdən 
qayrılma yöndəmsiz binada yaşayan qoca və qarı ilə söhbət edirdim, söz 
aramızda qalsın, onlar dedilər ki, bax, o adada, Cekson adlanan adada, heç vaxt 
bir kimsə olmayır. 
- Məgər orda heç kim yaşamır? – deyə soruşdum. 
- Yox, deyirlər ki, heç kim yaşamır. Mən onlara daha heç bir söz demədim, 
ancaq fikrə getdim. Çünki bundan bir gün, ya da iki gün qabaq adanın yuxarı
tərəfində deyəsən, tüstü görmüşdüm, fikirləşdim ki, həmin zənci, yəqin orada 
gizlənir; özüm-özümə dedim, hər halda bütün adanı axtarmağa dəyər. O vaxtdan 
bəri daha tüstü görməmişəm, ola bilsin ki, zənci artıq ordan getmişdir. Mənim 
ərim bu gün qonşumuz ilə ora gedib baxacaq. O, çayyuxarı getmişdi, bu gün, iki 
saat bundan qabaq isə qayıtmışdır, mən bütün bunları ona danışmışam. 
Mənim balım özümdə deyildi, yerimdə otura bilmirdim. Başımı bir şeyə
qatmalı idim; stolun üstündən iynə götürüb saplamağa başladım. Əllərim əsir, 
iynəni saplaya bilmirdim. Arvad səsini kəsdi, mən başımı qaldırıb ona baxdım; o 
qəribə bir nəzərlə, maraqla və yüngülcə gülümsəyərək mənə baxırdı. Mən iynə
ilə sapı yerinə qoydum, guya onun sözlərilə çox maraqlanmışdım, əslində
doğrudan da, bu elə belə idi, mən dedim: 
- Üç yüz dollar böyük puldur. Bu pullar anama çatsaydı, nə yaxşı olardı. 
Sizin əriniz bu gecəmi oraya gedəcəkdir? 
- Bəs necə'? O mənim bayaq dediyim qonşu ilə birlikdə şəhərə gedibdir ki, 
qayıq və əgər bir adamdan tapa bilərlərsə, bir tüfəng də alıb gətirsinlər. Onlar 
gecə yarıdan sonra adaya gedəcəklər. 
- Bəlkə, yaxşı görmək üçün səhərə kimi dayansalar yaxşı olar? 
- Əlbəttə ki, yaxşı olar. Zənci də yaxşı görər. Gecə yarısından sonra o, söz 
yox ki, yatacaq, onlar isə gizlincə meşəyə girər və əgər zənci tonqal qalamışsa, o 
saat tonqalı görərlər. 
- Mən bunu düşünmürdüm. 
_________________Milli Kitabxana_________________ 
248
Arvad yenə də mənə qəribə bir nəzərlə baxırdı, mənim də halun özümdə
deyildi. Sonra o məndən soruşdü: 
- Bala can, adın nə oldu? 
- M-meri Vilyams. 
Deyəsən, birinci dəfə mən "Meri" deməmişdim, nə isə başqa bir ad 
demişdim, buna görə də ona baxa bilmirdim; mən, deyəsən, əvvəlcə "Sara" 
demişdim. O, məni elə bil ki, divara dirəmişdi, gərək ki, bu mənim gözlərimdən 
də görünürdü, bax, buna görə də ona baxmağa qorxurdum. Mən istəyirdim ki, 
qarı yenə də nə isə bir söz deyəydi, çünki o nə qədər susub dururdusa, mən də
özümü bir o qədər pis hiss edirdim. 
Birdən o dedi: 
- Bala can, sən içəri girdiyin vaxt deyəsən "Sara" demişdin. 
- Bəli, doğrudur, Sara Meri Vilyams. Mənim birinci adım Saradır. 
Bəziləri mənə Sara deyir, bəziləri də Meri. 
- Ax, belə de! 
- Bəli, iki adım var. 
İndi mən özümü bir qədər yüngül hiss edirdim, amma buna baxmayaraq, 
burdan əkilmək istəyirdim. Mən ona baxa bilmirdim. 
Bu vaxt qarı danışmağa başladı ki, indi çox ağır zəmanədir, onunla əri pis 
dolanırlar, siçovullar da lap həyasızlaşıb bütün evi dolaşır, elə bil ki, bu evin 
ağasıdır, o sonra yenə xeyli danışdı, belə ki, lap yüngülləşdim. Siçovullar 
haqqında o doğru deyirdi. Onlardan birisi küncdəki deşikdən tez-tez burnunu 
çıxarırdı. Qarı dedi ki, o, hər cür şey-şüyü qəsdən əli altında saxlayır ki, tək olan 
vaxt siçovulların üstünə atsın, yoxsa onlar ona heç rahatlıq vermirlər. O mənə, 
başı yumru olan bir qurğuşun çubuq göstərdi və dedi ki, özü çox sərrast vurur, 
ancaq bu günlərdə əli burxulub, bilmir ki, indi vura biləcək, ya yox. O, fürsət 
düşən kimi həmin şeyi siçovulun üstünə tulladı, ancaq vura bilmədi, əli bərk 
ağrıdığı üçün ufuldadı. Sonra xahiş etdi ki, mən atım. Mən arvadın əri 
qayıtmamış getmək istəyirdim, ancaq bunu büruzə vermirdim. Mən həmin şeyi 
götürdüm və siçovul burnunu deşikdən çıxaran kimi tuşlayıb atdım, əgər siçovul 
yerində otursaydı, halı pis olacaqdı. Qarı dedi ki, çox gözəl atdım, gələn dəfə
mütləq dəyəyək. O ayağa durub qurğuşun çubuğu götürdü, sonra isə bir yumaq 
iplik gətirib xahiş etdi kı, yumağı açmaqda ona kömək edim. Mən əllərimi irəli 
gətirdim, o ipliyi qoluma dolamağa başladı, Özü isə yenə öz işlərindən danışırdı. 
Sonra birdən söhbətini kəsib dedi: 
  
_________________Milli Kitabxana_________________ 
249
-  Sən siçovullara göz yetir. Yaxşısı budur, qurğuşunu dizinin üstünə qoy ki, 
əlinin altında olsun. 
O belə deyib qurğuşunu mənim üstümə atdı; mən dizlərimi bir-birinə sıxıb 
onu tutdum. O isə yenə danışmaqda idi; ancaq heç bir dəqiqə keçməmişdi ki, 
ipliyi qollarımdan çıxartdı, dik gözlərimin içinə baxıb mehribanlıqla dedi: 
- Yaxşı, bir de görüm əsl adın nədir? 
- N-necə yəni nədir? 
- Soruşuram ki, əsl adın nədir? Billdir, Tomdur, Bobdur, yaxud da başqa 
bir addır? 
Mənim canıma lərzə düşdü, daha bilmirdim nə edim. Ancaq belə dedim: 
- Xahiş edirəm, yazıq bir qızı ələ salmayasınız. Əgər sizə mane oluramsa, 
onda... 
- Heç də yox. Yerindəcə otur, vəssalam. Mən səni incitmərəm və sənin 
barəndə heç kimə bir söz demərəm. Ancaq, sən gəl mənə inan, öz sirrini aç. Mən 
səni ələ vermərəm; nəinki ələ vermərəm, əksinə, hələ sənə kömək də edərəm. 
Əgər lazım olsa, lap ərim də sənə kömək edər. Sən axı, yəqin ki, qaçmış usta 
şagirdisən, belədir ki, var. Qorxmaq lazım deyil. Axı bunda nə var ki! Səninlə pis 
rəftar eləyiblər, sən də qaçmısan. Allah köməyin olsun, oğlum, mən sənin 
barəndə heç kimə bir söz demərəm. İndi isə ağıllı oğlan ol, hər şeyi mənə aç 
danış. 
Onda mən belə qət etdim ki, daha hiylə işlətməyin mənası yoxdur, yaxşısı
budur hər şeyi səmimi açıb söyləyim, ancaq, qoy o da sözünün üstündə dursun. 
Sonra mən ona nağıl etdim ki, atamla anam ölmüşdür, məni isə tərbiyə olunmaq 
üçün çaydan otuz mil nzaqdakı bir kənddə yaşayan qoca xəsis bir fermerə
vermişlər. O mənimlə çox pis rəftar edirdi, mən dözdüm, dözdüm, axırı tab 
gətirə bilmədim; o ikigünlüyə harasa getmişdi, mən də fürsətdən istifadə edib 
onun qızının köhnə bir paltarını çırpışdırdım və qaçdım, çaya qədər olan bu otuz 
mili də üç gecəyə qət etmişəm. Mən gecələr yol gedir, gündüzlər isə bir yanda 
gizlənir və yatırdım; evdən çıxanda özümlə bir torba çörək və ət götürmüşdüm, 
bu mənə yolda doyunca bəs etdi. Mənim dayım Abner Mur, yəqin ki, qeydimə
qalar, bax, mən bundan ötrü buraya, Qoşenə gəlmişəm. 
- Oğluın, Qoşen dedin? Bura Qoşen deyil, bura Sent-Pitersburqdur. 
Qoşen çayyuxarı on mil o yandadır. Bəs sənə kim deyib ki, bura Qoşendir? 
  
_________________Milli Kitabxana_________________ 
250
- Bir nəfər dedi; mən yatmaq üçün burulub meşəyə getmək istərkən, sübh 
vaxtı ona rast gəldim. O mənə dedi ki, yol ayrıcında sağa dönmək lazımdır, beş
mil gedəndən sonra Qoşene çatacaqsan. 
- Yəqin sərxoş olub. O sənə lap əksinə deyib. 
- O, özünü lap sərxoş kimi aparırdı. Bəli, indi daha mənası yoxdur. 
Getmək lazımdır. Səhər açılana kimi Qoşenə çataram. 
- Bir dəqiqə dayan. Sənə bir az yemək verim, yoxsa acından ölərsən. 
Qarı məni yedizdirib soruşdu: 
- Bir mənə de görüm, əgər inək uzanıbsa, ayağa necə qalxır, qabaq 
ayaqları ilə, yoxsa dal ayaqları ilə? Cəld cavab ver, fikirləşmə; qabaq ayaqları
ilə, yoxsa dal ayaqları ilə? 
- Dal ayaqları ilə, xanım. 
-       Belə. Bəs at? 
- At qabaq ayaqları ilə. 
- Ağacın hansı tərəfini mamır basır? 
- Şimal tərəfini. 
- Əgər dağ döşündə on beş inək otlayırsa, onlardan neçəsi eyni bir tərəfə
baxır? 
- On beşi də. 
- Yaxşı, sən deyəsən, doğrudan da, kənddə yaşamısan. Mən elə bilirdim 
ki, sən mənə yalan demək istəyirsən. Yaxşı, bəs əsl adın nədir? 
- Corc Piters, xanım. 
- Corc, bunu yadından çıxartma. Yoxsa, mənə birdən yenə deyərsən, adın 
Aleksanderdir, sonra isə mən sənin yalanını tapanda hiyləbazlıq edib deyərsən 
ki, Corc Aleksanderdir. Bir də ki, bu çit paltarda arvadların gözünə görsənmə. 
Sən qıza çox az oxşayırsan, ancaq hər halda kişiləri aldada bilərsən. Allah evini 
tiksin, oğlum, məgər iynəni elə saplayarlar? Sən sapı hərəkətsiz halda tutub 
iynəni ona keçirirsən, əksinə, iynəni hərəkətsiz tutub sapı ona keçirmək lazımdır. 
Arvadlar həmişə belə edirlər, kişilər isə əksinə. Siçovulu və ya başqa bir şeyi 
ağacla vuranda isə, ayaqlarının ucuna qakıb, əlini başının üstünə qaldır, özün də
çalış elə et ki, mümkün qədər yöndəmsiz çıxsın, taxtanı da beş-altı addım 
hədəfdən kanara at. Atanda oğlanlar kimi sol çiynini irəli verib biləyin və
dirsəyinlə deyil, qız kimi qolunu dirsəkdən qatlamadan düz tutub at; bunu da 
yadında saxla: qızın dizi üstünə bir şey atanda, o, dizlərini aralayır, daha sənin 
qurğuşun parçasını tutduğun vaxt dizlərini bir-birinə 
_________________Milli Kitabxana_________________ 
251
sıxdığın kimi etmir. Sən hələ iynəni saplayarkən mən bilmişdim ki, oğlansan, 
bülün qalan şeyləri isə bir daha yoxlamaq üçün etmişdim. Nə isə, indi Sara Meri 
Vilyams Corc Aleksandr Piter, öz dayının yanına yollan, əgər işın cəncələ düşsə, 
missis Cudit Loftesə, yəni mənə xəbər çatdır, mən səni bəladan xilas etməyə
çalışaram. Çayın sahili ilə get və yadında saxla ki, bir daha qaçmış olsan ayağına 
çəkmə, corab gey. Mənə elə gəlir ki, sahilə gedən yol daşlıqdır, Qoşenə gedib 
çatınca ayaqlarını qırıb tökəcəksən. 
Mən sahillə əlli addıma qədər gedib sonra geriyə döndüm, qayığımın 
dayandığı yerə - çayaşağı həmin evdən xeyli uzağa qaçdım. Qayığın içinə
sıçrayıb sürətlə çayyuxarı qalxdım, gelib adanın tuşuna çatdıqda kəsmə getdim. 
Kaporu başımdan çıxartdım, indi o mənə lazim deyildi, yalnız mane olurdu. 
Çayın ortasına çatdıqda saat zənglərinin vurduğunu eşitdim; dayanıb qulaq 
asdım, zəngin səsi su ilə mənə çox zəif gəlib çatsa da, aydın səslənirdi, saat on 
bir idi. Mən yorulub gücdən düşməyimə baxmayaraq, adanın yuxarı başında 
dincimi almağa dayanmadım, meşəyə, əvvəl məskən saldığım yerə qaçdım, 
orada uca və quru bir yerdə yaxşı bir tonqal qaladım. Sonra qayığa atılıb avarları
var qüvvəmlə çəkərək bir mil yarıma qədər çayaşağı, öz duracaq yerimizə
üzdüm. Qayığı sahilə çəkib, kolların arası ilə tez yuxarıya, dağa dırmanıb özümu 
mağaraya saldım. Cim yerdə uzanıb bərk yuxuya getmişdi. Mən onu oyatdım: 
- Cim, tez ol qalx yığış! Bir dəqiqə də itirmək olmaz! Bizi axtarırlar! 
Dalımızca gələcəklər! 
Cim heç bir şey soruşmadı, heç bir söz demədi, ancaq sonrakı saat yarım 
ərzində onun necə işlədiyindən məlum olurdu ki, yamanca qorxmuşdur. Saat 
yarımdan sonra bizim bütün şey-şüyümüz sala yüklənmişdi və salı, gizlədilmiş
olduğu söyüd ağacları arasındakı kiçik körfəzdən çıxarmaq olardı. Biz birinci 
olaraq mağaradakı ocağı söndürdük və bundan sonra heç şamları da 
yandırmadıq. 
Mən qayıqda sahildən bir qədər aralanıb ətrafa nəzər yetirdim; əgər 
yaxınlıqda bir qayıq olsaydı belə onu görə bilməzdim, çünki ulduzların sayrışdığı
qaranlıq bir gecədə çox da şey görə bilməzsən. Sonra biz salı kiçik körfəzdən çox 
da şey görə bilməzsən. Sonra biz salı kiçik körfəzdən çıxartdıq, sahilin kölgəsi 
ilə yavaş-yavaş üzərək adanın aşağı başını hərləndik, bütün yol boyu ağzımızı
açıb bir kəlmə də danışmadıq. 
_________________Milli Kitabxana_________________ 
252
ON İKİNCİ FƏSİL 
"YAXŞISI BUDUR ONA ƏL VURMAYASAN" 
Nəhayət, geca saat birə yaxın adanı keçdik; bizə hey elə gəlirdi ki, sal çox 
yavaş hərəkət edir. Əgər bizə bir qayıq rast gəlsəydi, öz qayığımiza minib 
İllinoys sahilinə üzəcəkdik; amma, yaxşı ki, bircə qayıqla belə rastlaşmadıq, 
çünki biz nə tüfəngi, nə tilovu, nə də yemək üçün bir şey qayığa qoymamışdıq. 
Elə tələsmişdik ki, bütün bunlar haqqında düşütıməyə belə vaxtımız olmamışdı. 
Bütün şeyləri salın üstündə aparmaq isə, əlbəttə, o qədər də ağıllı iş deyildi. 
Mən bu fikirdə idim ki, əgər Cimi axtarmaq üçün adaya getsələr, onda orada 
mənim yandırdığım tonqalı tapacaq və bütün gecəni onun yanında durub Cimi 
gözləyəcəklər. Nə isə, biz heç kimi görmədik, əgər tonqalım onları
aldatmamışdısa, bu mənim təqsirim deyildi, mən bütün qüvvəmi sərf edib onları
aldatmağa çalışmışdım. 
Səhər hava işıqlaşar-işıqlaşmaz biz çayın İllinoys sahilindəki böyük bir 
döngəyə yan aldıq, balta ilə yaşıl budaqlardan kəsib salın üstünü elə örtdük ki, 
sahilin çıxıntılı yerində olan çalaya bənzədi. Həmin çıxıntıtı qumlu say yeri idi, 
üstü elə sıx kollarla bitmişdi ki, elə bil dırmıq idi. 
Missuri sahilində dağlar uzarub gedirdi, İlünoys tərəfdə isə uca ağacları olan 
meşə var idi; burada gəmi keçə bilən yer Missuri sahilinə yaxın idi, buna görə də
biz bir kimsəyə rast gələcəyimizdən qorxmurduq. Biz bütün günü orada qalıb 
salların və paroxodların axınla Missuri sahilinin yaxınlığından necə üzüb 
keçdiklərinə, çay ilə yuxarıya gedən paroxodların isə axınla necə mübarizə
etdiklərinə baxırdıq. Mən qarı ilə söhbətimi Cimə danışdım, o da dedi ki, qarı
yaman kələkbaz imiş, əgər onun özü bizim dalımızca gəlibsə, bütün gecəni 
oturub tonqala tamaşa etməyəyəkdir, "yox, ser, o özü ilə mütləq it gətirərdi". 
"Bəs onda nə üçün o, ərinə deməyib, özü ilə it aparsın?" deyə mən Cimdən 
soruşdum. Cim dedi ki, bu onun ağlına, yəqin ki, kişilər çayın o tayına getdikdən 
sonra gəlib; bax, indi, yəqin ki, onlar it üçün şəhərə getmiş və buna görə də bu 
qədər vaxt itirmişlər, yoxsa biz burada, şəhərin on altı, yaxud on yeddi 
müliyindəki bu say yerdə otura bilməzdik, - "bəli, otura bilməzdik, biz yenə
həmin şəhərin caynağına keçərdik". Mən isə belə dedim: "Onların bizi nə üçün 
tuta bilmədiklərinin mənası yoxdur, əsas məsələ budur ki, tuta bilməyiblər". 
_________________Milli Kitabxana_________________ 
253
Hava qaralmağa başlayan kimi biz başımızı kolların arasından çıxarıb çayın 
yuxarısına və aşağısına göz gəzdirdik, sonra da o biri taya baxdıq, ancaq, heç bir 
şübhəli şey görmədik; belə olduqda, Cim salın üst taxtalarından bir neçə dənə
çıxarıb isti günlərdə və yağış yağdıqda oturmaqdan ötrü və şeylərin islanmaması
üçün onun üstündə rahat bir daxma qurdu. Cim daxmanın içində, salın özündən 
bir fut hündürlükdə döşəmə də düzəltdi, belə ki, paroxodların çalxayıb əmələ
gətirdiyi dalğalar indi yorğanları və başqa şey-şüyü islatmırdı. Biz daxmanın 
ortasında döşəmənin üstünə altı və ya yeddi düyüm qalınlıqda gil təbəqəsi salıb 
yanlarını daşla hördük ki, gil möhkəm dayansın - bu, soyuq və rütubətli günlərdə
ocaq qalamaqdan ötrüydü; alov daxmadan görünməyəcəkdi. Biz bir ehtiyat avarı
da düzəltdik, çünki özümüzdəkilər hər vaxt sudakı qol-budaqlı ağaclara və ya 
başqa bir şeyə dəyib sına bilərdi. Sonra öz köhnə fənərimizi asmaqdan ötrü, sala 
ucu haça olan kiçik bir ağac bərkitdik, çünki paroxod çayaşağı gedərkən səninlə
toqquşmasın deyə, fənər yandırmaq lazımdır, çayyuxarı gedən paroxodlardan 
ötrü isə fənər yandırmaq lazım deyildi, onlarçün yalnız çay pilləsi deyilən yerə
düşdükdə fənər yandırılırdı, çayın suyu hələ çox yüksəkdə idi, alçaq sahillər hələ
də suyun altındaydı, çayyuxarı gedən paroxodlar isə gəmi keçə bilən yerə hec də 
həmişə riayət etməyib dərin yer axtarırdılar. 
Biz çayın axınının surəti saatda dörd mil olduğu ikinci gecə yeddi, bəlkə də
səkkiz saat üzdük. Biz balıq tutur, söhbət edir, arabir də yuxumuzu qaçırtmaqdan 
ötrü suya baş vururduq. Suyu sakit axan geniş çayda üzərkən arxası üstə uzanıb 
ulduzları seyrə dalmaq nə qədər xoş idi! Adam hətta bərkdən danışmaq da 
istəmirdi, biz hətta tək-tək hallarda, həm də çox astadan gülürdük. Hava, 
ümumiyyətlə, çox gözəl idi, nə həmin, nə o birisi, nə də daha o birisi gecə
başımıza, demək olar ki, heç bir hadisə gəlmədi. 
Biz hər gecə müxtəlif şəhərlərin yanından üzüb keçirdik; onlardan bəziləri 
çox uca və tutqun görünən sahillərdə yerləşirdi, yalnız sıra ilə düzülmüş işıqlar 
görünürdü, başqa heç bir şey, heç bir ev görünmürdü. Beşinci gecə biz Sen-Luini 
ötüb keçdik; şəhərin üzərində sanki şəfəq sökülürdü. Bizim Sent-Pitersburqda 
deyirdilər ki, guya Sen-Luidə iyirmi min, hətta otuz min adam yaşayır, ancaq 
mən gecə saat ikidə şəhərdə bu qədər işıq olduğunu görüncəyədək buna 
inanmırdım. Sakit bir gecə idi, şəhərdən heç bir səs-səmir gəlmirdi. Hamı
yatmışdı. 
_________________Milli Kitabxana_________________ 
254
Mən axşamlar saat ona yaxın hər hansı bir kiçik kəndin yanında sahilə çıxıb 
on-on beş sentə un, hisdə qurudulmuş döş əti və yemək üçün başqa şeylər 
alırdım; bəzən də, tarda otura bilməyən toyuqlardan tutub gətirirdim. Atam 
həmişə belə deyərdi: "Əgər qabağına bir toyuq çıxsa, onu tut apar, çünki özünə
lazım olmasa da, başqa birisinə lazım olar, yaxşılıq isə heç vaxt yerdə qalmaz", 
bu onun zərb-məsəli idi. Ancaq mən heç vaxt görmədim ki, toyuq alamın özünə
lazım olmasın. 
Səhərlər, lap sübh vaxtı qarğıdalı tarlasına girib qarpız, qovun, sütül 
qarğıdalı, ya da başqa bir şey götürürdüm. Atam həmişə deyərdi ki, əgər bir şeyi 
nə vaxt olursa olsun qaytarmaq şərtilə "götürürsənsə" bu günah deyil; dul 
qadından isə eşitmişdim ki, bn da oğurluqdur, ancaq adı başqadır, namuslu 
adamların heç biri belə etməz. Cim deyirdi ki, atan bir qədər haqlıdır, bir qədər 
də dul qadın, belə ki, yaxşısı budur, iki-üç şeyi siyahıdan ataq və heç vaxt onları
götürməyək, onda fürsət düşəndə, qalan şeyləri götürmək günah olmaz. Biz 
bütün gecəni salda əyləşıb bu məsələni müzakirə etdik; hey çalışdıq ki, nədən: 
kantalupa1 qovunundan, qarpızlardan və yaxud daha başqa bir şeydən imtina 
etməyimiz barədə bir qərara gələk. Səhərə yaxın bu məsələni çox asan həll etdik: 
meşə almalarından və xurma gavalılarından2 əl çəkməyi qərara aldıq. Əvvəlcə
özümüzü o qədər da yaxşı hiss etmirdik, indi isə əhvalımız xeyli yaxşılaşdı. Mən 
məsələnin belə yaxşi həll edilməsinə sevinirdim, çünki, meşə almaları, 
ümumiyyətlə, heç bir şeyə yaramır, xurma gavalıları isə hələ bu tezliklə yetişən 
deyildi, ən azı iki aydan, üç aydan sonra yetişir. 
Biz arabir tüfənglə ördək də vururduq, bunlar səhər tezdən ayılan və ya xeyli 
gec yatmağa gedən ördəklər olurdu. Ümumiyyətlo desək, çox da pis 
dolanmırdıq. 
Beşinci gecə Sen-Luidən aşağılarda güclü tufana düşdük; göy guruldayır, 
ildırım çaxır, yağış elə bil vedrədən tökülürdü. Biz daxmamıza girib salı
özbaşına buraxmışdıq. İldırım çaxan zaman biz geniş və düz çayı, onun hər iki 
sahili boyu uzanıb gedən dik və uca qayaları görürdük. 
Birdən mən dedim: 
- Ey, Cim, bir ora bax! 
Qabaqda bir paroxod qayaya dəyib parçalanmışdı. Axın bizi düz onun üstünə 
aparırdı. İldırım işığında paroxod lap aşkar görünürdü. O xeyli yana əyilmişdi; 
yuxarı göyortəsinin bir hissəsi suyun altında idi və 
1 Kantalupa - çopur qabıqlı, ətirli qovun növüdür 
2 Xurma gavalısı -xurmaya oxşar cənub meyvəsidir
_________________Milli Kitabxana_________________ 
255
hər dəfə yenidən ildırım çaxdıqda hər bir balaca mıxı, böyük zəngin yanında 
duran söykənəcəyindən köhnə şlyapa asılmış kreslonu ovucun içi kimi aydın 
görmək olurdu. 
Gecə elə xəlvət, bava elə pis və hər şey elə sirlı görünürdü ki, hər hansı bir 
oğlan uşağı kimi mən də çayın ortasında kədərlə və tənha yirğalanan parçalanmış
paroxodu görcək onun üstünə çıxmaq və orada nələr baş verdiyinə baxmaq 
həvəsinə düşdüm. Mən dedim: 
- Cim, gəl ona yan alaq. 
Cim əvvəlcə heç vəchlə razı olmadı. O dedi: 
- Parçalanmış paroxoddur da, məgər parçalamnış paroxod görməmişəm? 
Bizim üçün elə bura yaxşıdır; ona yaxın düşməyə dəyməz, nəyimizə lazımdır. 
Həm də orada yəqin ki, qarovulçu var. 
- Canım, orada qarovulçu nə gəzir! - deyə mən dilləndim, - orada losman 
budkasından, bir də ki, kapitan kayutundan başqa qorunmalı bir şey yoxdur; 
yoxsa belə bir gecədə, paroxodun dəqiqəbədəqiqə suya qərq olub bata biləcəyi 
bir vaxtda elə bilirsən ki, bir kimsə losman budkası ilə kapitan kayutundan ötrü 
öz həyatını təhlükədə qoyacaqdır? 
Cim mənim bu sözlərimə heç bir şey deyə bilmədi, hətta deməyə çalışmadı
da. 
- Bundan başqa, - deyə mən sözümə davam etdim, - biz kapitan 
kayutundan dəyərli bir şey də mənimsəyə bilərik. Məsələn, siqar, bəli, hər dənəsi 
beş sent naqd puldur. Paroxod kapitanları həmişə varlı olurlar, ayda azı altmış
dollar alırlar; onlar xoşlarına gələn bir şeyi neçəyə olursa olsun ala bilərlər... 
Şamı cibinə sox, Cim, bütün paroxodu əməlli-başlı axtarıb gözdən keçirməyincə
sakit ola bilməyəcəyəm. Yoxsa elə bilirsən ki, Tom Soyyer belə bir qəniməti 
əldən buraxardı? Heç bir vəchlə, heç bir vaxt! O bunu "sərgüzəşt" adlandırardı, - 
bəli! Lap ölsəydi də parçalanmış paroxoda çıxardı. Həm də bunu dəbdəbə ilə, 
fikirləşib qəribə bir yolla edərdi... Lap elə bil ki, Xristofor Kolumbun1 özü 
cənnəti kəşf edib. Eh, hayıf ki, Tom Soyyer burada deyil! 
Cim bir qədər donquldandı, nəhayət, təslim oldu. O dedi ki, mümkün qədər 
az və astadan danışmaq lazımdır. Elə bu vaxt ildırım, parçalanmış paroxodu bir 
də bizə göstərdi; biz paroxodun sağ yanındakı qaldırıcı oxa yan alıb salı ona 
bağladıq. 
1 Kolumb Xristofor -əslən genuyalı səyyahdır; o, avropalılar arasında birinci olaraq 1492-ci ildə Amerika sahillərinə gedib 
çıxmışdır 
_________________Milli Kitabxana_________________ 
256
Paroxodun göyərtəsi bərk əyilmişdi. Biz qaranlıqda bir təhərlə paroxodun sol 
tərəfinə, kapitan kayutuna tərəf keçdik, yolu ayağımızla yoxlayır, əllərimizi aralı
tuturduq ki, yükqaldıran mexanizmlərlə toqquşmayaq, çünki hər tərəf zülmət idi, 
göz gözü görmürdü. Bir az sonra biz kapitan kayutunun şüşəbəndinə toxunduq 
və içəri keçdik; bir addım atdıq, gəlib kapitan kayutunun taybatay açıq qapısı
qarşısma çıxdıq; nə görsək yaxşıdır, - inan düzünü deyirəm! - Kayutun lap 
içərilərində işıq gördük, elə həmin dəqiqəcə adam səsləri eşitdik. 
Cim qulağıma pıçıldadı ki, halı özündə deyildir, yaxşısı budur, buradan 
gedək. Mən dedim: "Yaxşı", qayıdıb sala oturmaq istəyirdik ki, birdən kiminsə
inildədiyini eşitdim; həmin adam sonra dedt: 
- Ay uşaqlar, mənə el dəyməyin! Heç kimə demərəm. 
Başqa bir səs çox bərkdən ona dedi: 
- Yalan deyirsən, Cim Terner! Bunu biz əvvəllər də səndən eşitmişik. 
Sənə həmişə başqasından çox lazım olur, sən həmişə istədiyin qədər götürürsən, 
belə olmayanda isə deyirsən ki, əgər verməsəniz gedib sizı şeytanlayacağam. 
Ancaq bu dəfə biz sənə inanan deyilik, nahaq yerə zəhmət çəkirsən. Bütün 
ölkədə sənin kimi xain və əclaf bir it tapmaq olmaz! 
Cim bu vaxt artıq özünü sala yetirmişdi. Mən hər şeyi bilib öyrənmək həvəsi 
ilə alışıb-yanırdım; öz-özümə fikirləşirdim ki, Tom Soyyer belə bir vaxtda heç 
vəchlə buradan getməzdi, indi ki, belədir, mən də qalacağam, burada nələr baş
verdiyinə baxacağam. Mən yerə əyilib qaranlıqda dar koridorla iməkləyə-
iməkləyə getməyə başladım, mənimlə losman budkası arasında cəmisi bir kayut 
qalmcaya qədər iməklədim. Gördüm ki, həmin kayutda əlləri və ayaqları
sarınmış bir adam döşəmədə uzanmışdır, onun başı üstündə iki adam durmuşdur; 
onlardan birinin əlində zəif işıq saçan fənər var idi, o birisi isə əlindəki tapançanı
yerdə uzanmış adamın başına tullayıb deyirdi: 
- Əllərim yaman gicişir. Əslinə baxsan, elə sənin kimi əclafı güllələmək 
lazımdır! 
Yerdəki adam yumaq kimi yığılır, elə hey deyirdi: 
- Bill, lazım deyil, mən heç kimə demərəm... 
Əlində fənər tutan adam isə hər dəfə bu sözlərə gülüb belə cavab verirdi: 
- Doğrudur, daha deyə bilməyəcəksən! Bax, bunu doğru deyirsən, zamin 
ola bilərik. 
_________________Milli Kitabxana_________________ 
257
O bir dəfə isə belə dedi: 
; - Bir gör necə yalvarır! Amma, əgər bizim ona gücümüz çatmasaydı, onu 
yıxıb sarımasaydıq, hər ikimizi öldürərdi. Nə üçün? Beləcə, nahaq yerə. Ona 
görə ki, öz payımızı əlimizdən vermək istəmirdik, bax, buna görə! Ancaq indi, 
belə hesab edirəm ki, daha heç kimi qorxuda bilməyəcəksən, Cim Terner... Bill, 
tapançanı yanına sal. 
Bill ona belə cavab verdi: 
- Heç elə şey ola bilməz, Ceyk Pakkard. Mən bu fikirdəyəm ki, onu 
öldürmək lazımdır. Onun payı olur. Məgər onun özü qoca Xetfildi öldürmədi? 
- Mən isə onu öldürmək istəmirəm, səbəbini də özüm bilirəm. 
- Ceyk Pakkard, belə sözlərinçün sağ ol. Nə qədər ki, sağam, sənin bu 
sözlərini yaddan çıxartmayacağam, - deyə döşəmə üstündəki adam cavab verdi 
və elə bil ki, hönkürdü. 
Pakkard ona məhəl qoymadan fənəri divardan asdı və mənim qaranlıqda 
uzandığım tərəfə addımlayıb Billə işarə etdi ki, dalısınca gəlsin. Mən tələsik iki 
addıma qədər geri çəkildim, ancaq paroxodun göyərtəsi çox mail idi, belə ki, 
mən vaxtında kənara çəkilməyə macal tapmadım, onların üstümə çıxmamaları və
məni tutmamaları üçün özümü elə buradakı kayuta soxdum. O birisi divardan 
tuta-tuta qaranlıqda gözəyarı hərəkət edirdi, Pakkard isə mənim olduğum kayuta 
gəlib çatdıqda ona dedi: 
- Buraya! Buraya gəl! 
Əvvəlcə Pakkard, onun ardınca da Bill içəri girdilər. Onlar elə içəri girəndə 
mən artıq yuxarı çarpayıya dırmaşıb lap dibə keçmişdim; ancaq burada 
olmağıma çox heyfsilənirdim. Onlar lap yanımda dayanmışdılar, əllərilə
çarpayının qıraqlarından tutub danışırdılar. Mən onları görmürdüm, ancaq, 
barada durduqlarını bilirdim, çünki onlar vişki içmişdilər, ağızlarından bərk spirt 
iyi gəlirdi. Mən heç bir şey içmədiyimə çox sevindim, ancaq fərq az idi, onlar 
məndən onsuz da duyuq düşməyəcəkdilər, Çünki nəfəsimi belə dərmirdim. 
Yamanca qorxmuşdum. Həm də ki, belə söhbətlər eşidən hansı adam nəfəsini 
dərə bilərdi? Onlar astadan, ancaq ciddi danışırdılar. Bill, Terneri öldürmək 
istəyirdi. O dedi: 
- Terner dedi şeytanlayacağam, bil ki, mütləq şeytanlayacaq. Onu o cür 
döydükdən sonra biz ikimiz öz payımızı ona versək də, heç bir köməyi 
olmayacaq. O bizi ələ verəcək, budur, sənə deyirəm, lap yəqin bil ki, bu belə
olacaq. Məncə, yaxşısı budur, onu aradan götürək. 
_________________Milli Kitabxana_________________ 
258
- Mən də bu fikirdəyəm, - deyə Pakkard güclə eşidiləcək bir səslə cavab 
verdi. 
- Ay səni öləsən, mən elə bilirdim ki, ələyhinəsən! Demeli, onda hər şey 
öz qaydasındadır. Gedək onun işini bitirək. 
- Bir dəqiqə dayan, mən hələ hamısını deməmişəm. Mənə yaxşı qulaq as. 
Güllə ilə vurmaq yaxşıdır, ancaq lazım olanda, işi səssizcə də görmək olar. Gör 
sənə nə deyirəm: gəl biz özümüz-özümüzə quyu qazmayaq, bu işi başqa cür də
eləyə bilərik, heç sənin fikirləşdiyindən pis olmaz, həm də həyatımızı təhlükədə
qoymarıq. Düzdürmü? 
- Əlbəttə, düzdür! Bəs bunu necə edəcəyik? 
- Mən elə fikirləşirəm: biz burda kayutları gəzib qalan şeyləri yığarıq; 
sonra sahilə daşıyıb bir yerdə gizlədərik. Bundan sonra isə gözləyərik. Mənə belə
gəlir ki, heç İkicə saat keçməmiş paroxod tamam parçalanıb batar. Başa 
düşdünmü? Terter də batar və bunda onun özündən başqa heç kim təqsirkar 
olmaz. Məncə bu, öldürməkdən xeyli yaxşıdır. Bir iş ki, öldürməsək də
mümkündür, onda nə üçün öldürək. Adam öldürmək həm günahdır, həm də
axmaq işdir. Hə, nə deyirsən, mən haqlıyam, ya yox? 
- Bəli, sən haqlısan. Bəs bəlkə birdən paroxod parçalanıb suya batmadı. 
- Nə olar ki, iki saata qədər dayanıb gözləyərik, sonrasına baxarıq da... 
Oldumu? 
- Yaxşı, gedək. 
Onlar getdilər, mən də tamam soyuq tər içində ordan çıxıb sürünə-sürünə 
paroxodun burnuna tərəf getdim. Ora zirzəmi kimi qaranlıq idi, ancaq mən 
xırıltılı bir pıçıltı ilə "Cim!" deyən kimi, o mənim lap yanımdaca köksün ötürdü, 
mən dedim: 
- Cim, tez ol, indi avara-avara dayanmaq və köks ötürmək vaxtı deyil. 
Paroxodda böyük bir qatil dəstəsi vardır, əgər biz indi onların qayığını axtarıb 
tapmasaq və onu çayın axınına buraxmasaq, dəstədəkilərdən birinin işi pis 
olacaqdır. Əgər qayığı tapsaq, onda hamısının işi bitib, hamısı şərifin əlinə
keçəcək. Tez ol, dön! Mən sol tərəfi axtarım, sən də sağ tərəfi. Saldan başla və... 
- Ah, aman Allah, aman Allah! Saldanmı? Daha sal yoxdur, o açılıb 
gedib. Biz isə burda qalmışıq! 
_________________Milli Kitabxana_________________ 
259
ON ÜÇÜNCÜ FƏSİL 
"VALTER SKOTTDA"  
NAMUSLA YAŞAYANLAR 
Mənim halım dəyişdi, ayaqlarım taqətdən düşdü. Parçalanmış paroxodda bu 
quldur dəstəsilə qalmaq dəhşət idi. Ancaq durub gözləmək, fikirləşmək vaxtı
deyildi. İndi bu qayıq bizim özümüzə lazım idi, odur ki, biz hər nə cür olursa 
olsun həmin qayığı tapmalı idik. Biz paroxodun sağ tərəfi ilə getməyə başladıq, 
titrəyib əsə-əsə, güc-bəla ilə dal tərəfə gəlib çatdıq; mənə elə gəlirdi ki, buraya 
çatıncayadək azı bir həftə keçdi. Qayıqdan heç bir nişanə yox idi. Cim dedi ki, o 
deyəsən daha gedə bilməyəcək, qorxudan lap taqətini itirib, tamam gücdən 
düşüb. Mən ona bildirdim ki, necə olursa olsun getmək lazımdır, əgər burada 
qalsaq işimiz pis olacaq, bu lap yəqin məsələdir. Biz yollandıq. Kapitan 
kayutunun dal tərəfini axtarmağa başladıq, tapdıq, sonra gücümüzü toplayıb 
qaranlıqda, gözəyarı paroxodun kənarlarındakı çıxıntılardan tuta-tuta irəlilədik, 
çünki onun bir tərəfı artıq suyun içində idi, beləliklə, bil losman budkasının 
şüşəbəndinə çatdıq. Qapıya çatan kimi gördük ki, qayıq buradadır. Mən onu 
qaranlıqda güclə görmüşdüm. Sevindiyimdən bilmirdim nə edim! Bir saniyə də
keçsəydi mən onun içində olacaqdım, ancaq bu vaxt qapı açıldı. Quldurlardan 
biri məndən iki addım o yanda boynunu irəli uzatdı; mən fikirləşdim ki, daha 
işim bitdi, ancaq o, başını yenə geri çəkib dedi: 
- Bill, bu zəhrimar fənəri bir qədər yandan as ki, gorünməsin. 
O, içində nə isə olan bir kisəni qayığa atdı, özü də minib əyləşdi. Bu Pakkard 
idi. Sonra Biü də çıxıb qayığa əyləşdi. Pakkard alçaqdan dedi: 
- Hazırdır, avarları işə sal. 
Mən birdən-birə o qədər taqətdən düşdüm ki, şüşəbəndin pəncərə taxtasından 
tutub güc-bəla ilə ayaq üstə dura bildim. Bu vaxt Bill dedi: 
- Dayan görək, onun üst-başını axtarmısanmı? 
- Yox. Sən necə? 
- Mən də yox. Deməli, onun nəqd pul payı özündə qalıb? 
Belə isə gedək; cır-cındırı aparıb, pulları onun yanında qoymaq axmaqlıq 
olar! - Bura bax, bəs o bizim fıkrimizi başa düşməzmi? 
_________________Milli Kitabxana_________________ 
260
- Bəlkə də başa düşmədi. Mənası yoxdur, pulları hər halda götürməliyik. 
Gedək! 
Onlar qayıqdan düşüb təzədən kayuta getdilər. Qapı onların arxasınca 
çırpıldı, çünki əyinti bu tərəfdən idi. Yarım saniyədən sonra mən atıq qayığın 
içində idim, Cim də özünü mənim ardımca qayığın içinə saldı. Mən bıçağımı
çıxarıb ipi kəsdim, paroxoddan aralandıq. 
Biz avarlara əl də vurmadıq, səsimizi çıxarmırdıq, heç pıçıltı ilə də
danışmırdıq, nəfəsimizi dərməyə belə qorxurduq. Axın ilə tam sükut içərisində
sürətlə sürüşüb gedirdik; biz paroxodun maşın hissəsini və dal tərəfini ötüb 
keçdik. Bir saniyə sonra parçalanmış paroxoddan artıq yüz addım o yanda idik; 
paroxod zülmət içərisində qərq olub itdi, daha heç bir şey görmək olmurdu. İndi 
biz təhlükəsiz bir yerdəydik, bunu özümüz də bilirdik. 
Axın ilə təxminən üç yüz, dörd yüz addımlıq bir məsafə üzdükdən sonra 
kapitan kayutunun qapısında bir anlığa fənərin zəif parıltısı göründü, biz başa 
düşdük ki, fırıldaqçılar öz qayıqlarını axtarırlar və başa düşüblər ki, onların da 
halı Terner kimi pis olacaq. 
Cim avarları işə saldı, biz öz salımızın arxasınca götürüldük. Ancaq indi, ilk 
dəfə olaraq həmin fırıldaqçılara yazığım gəldi, əvvəl, yəqin ki, düşünməyə
macalım yox imiş. Mən bu cür çıxılmaz bir vəziyyətdə qalmağın hətta qatillər 
üçün də nə qədər dəhşətli olduğunu düşündüm. Öz-özümə dedim: nə bilirsən, 
bəlkə bir vaxtlar mən özüm də quldur oldum, belə bir vəziyyətə düşmək hec 
mənim də xoşuma gəlməz! Buna görə də Cimə dedim: 
- İşıq görən kimi, o saat ondan yüz addım aşağıda, ya da yuxarıda sahilə
yan alarıq, elə yer seçərik ki, səni qayıqla birlikdə gizlətmək mümkün olsun, 
sonra isə mən bir şey düşünərəm; gedib adam taparam. Qoy onlar bu qatil 
dəstəsinin hamısını xilas etsinlər ki, sonra vaxtı çatanda dar ağacından asa 
bilsinlər. 
Ancaq bu baş tutmayan bir fikir idi. Azca sonra əvvəlkindən də güclü tufan 
başladı. Yağış şırhaşırla tökür, heç yanda kiçik bir işıq belə görünmürdü, yəqin 
ki, hamı yatırdı. Biz çayla sürətlə aşağıya gedir və diqqətlə hər yana baxırdıq ki, 
bir işıq, yaxud da öz salımızı görək. Xeyli vaxt keçdi, yağış nəhayət kəsdi, ancaq 
qara buludlar hələ də dağılışmamışdı, ildırım da hey çaxırdı; birdən, belə bir 
ildırım işığında, qabağımızda, suyun üstündə bir qaraltı gördük; qayığı tez ona 
tərəf yönəltdik. 
_________________Milli Kitabxana_________________ 
261
Bu, bizim salımız idi. Yenidən onun üstünə çıxanda sevincimizin hədd-
hüdudu yox idi. Budur, qarşıda, sağ sahildə bir işıq parıldayıb sönürdü. Mən 
dedim ki, bu saat ora gedəcəyəm. Qayığin içi oğruların parçalanmış paroxoddan 
ələ keçirtdikləri şeylərlə yarıya qədər dolu idi. Biz həmin şeyləri bir qalaq 
halında salın üstünə yığdıq, mən Cimə dedim ki, yavaş-yavaş üzüb getsin və
təxminən iki mil getdikdən sonra fənəri yandırsın, mən qayıdıb gəlməyincə onu 
söndürməsin; sonra mən avarları işə salıb işıq yanan tərəfə yönəltdim. Üzüb 
yaxınlaşdıqda, yuxarıda, dağın üstündə daha üç-dörd işıq göründü. Bu bir 
şəhərcik idi. Mən işıq yanan yerdən bir qədər yuxarıda avar çəkməyi 
dayandırdım, indi məni axının özü aparırdı. Gəlib yanından keçəndə gördüm ki, 
bu, iki-mərtəbəli bir bərədə yanan fənərdir. Bərənin ətrafında dövrə vurub 
qarovulçunun harda yatdığını öyrənməyə çalışdim; çox axtardıqdan sonra onu 
bitenqdə1 tapdım; o başını dizlərinin üstünə qoyub yatmışdı. Mən iki-üç dəfə
onun çiynindən itələdim, hönkür-hönkür ağlamağa başladım. 
O, hövlnak ayağa sıçradı, məni görilb əməlli-başlı gərnəşdi, əsnədi, sonra 
dedi: 
- Hə, nədir? Ay oğlan, ağlama... Nə olub? 
Mən dedim: 
- Atam da, anam da, bacım da... - Sonra hıçqıra-hıçqıra ağladım. 
O dedi: 
- Yaxşı-yaxşı, belə ağlamaqla işin düzəlməyəcək ki? Qəza hamının 
başına gəlir. keçib gedər. Axı onlara nə üz verib? 
- Onlar... onlar.. Bərədə qarovulçu sizsinizmi? 
- Bəli, mənəm, - deyə qarovulçu lovğa-lovğa cavab verdi. - Mən həm 
kapitanam, həm sahibkaram, həm losmanam, həm qarovulçuyam, həm böyük 
matrosam; bəzən də elə olur ki, mən həm yük, həm də sərnişin oluram. Mən qoca 
Cim Xornbek kimi varlı deyiləm, onun kimi də hər rast gəldiyimə, qabağımdan 
keçənə, sağa və sola pul səpələyə bilmirəm; ancaq mən ona dəfələrlə demişəm 
ki, yerimi onunla dəyişmərəm; matros həyatı elə mənim üçün yazılıb, şəhərdən 
iki mil uzaqda, heç bir maraqlı şey olmayan yerdə yaşamağa və bir kəlmə
kəsməyə adam tapmamağa mən heç vəchlə razı olmaram, hətta özünün bütün 
milyonlarını versə də razı olmaram. Mən deyirəm ki... 
1 Bitenq - gəmiləri bağlamaq üçün işlədilən burazın bərkidildiyi ikiqat dəmir sütun və ya taxta dirəkdir 
_________________Milli Kitabxana_________________ 
262
Mən burada omın sözünü kəsib dedim: 
- Onlar elə dəhşətli bir bəlaya düşüblər ki... 
- Kimləri deyirsən? 
- Onları da: atamı, anamı, bacımı və mis Hükeri deyirəm. Siz öz bərənizlə 
oraya getsəydiniz... 
- "Oraya", yəni haraya? Onlar haradadırlar? 
- Parçalanmış paroxodda. 
- O hansı paroxoddur? 
- Burda ki, bircə paroxod var. 
- Necə, olmaya "Valter Skott”dadır? 
-       Bəli. 
- Ya rəbbi! Sən Allah, bir de görüm onlar necə otub oraya düşüblər? 
- Aydındır ki, qəsdən olmayıb. 
- Əlbəttə, əlbəttə! İlahi, əgər onlar mümkün qədər tez ordan çıxmasalar, 
sağ qalmazlar! Bəs axı necə olub ki, onlar oraya düşüblər? 
- Çox sadəcə. Miss Hüker şəhərə qonaq getmişdi... 
- Hə, Buts-Lendinqə! Yaxşı, bəs sonra? 
- O orada qonaq olub, axşama yaxın isə öz zənci qadını ilə gecələmək 
üçün atla işləyən bərədə rəfiqəsinin yanına gedir; familiyası da miss... Necə idi?.. 
Yadımdan çıxıb; onlar bərənin dal avarını itirirlər, çayın axını onları təxminən 
iki mil, bərənin dalı qabağa olmaqla birbaş parçalanmış paroxodun üstünə aparır, 
bərəçi ilə zənci qadın atlarla birlikdə batırlar, miss Hüker isə nədənsə yapışır və
həmin paroxoda çıxır. Günəş batandan bir saat sonra biz də öz şalandamızla1
gedirdik, ancaq hava elə qaranlıq idi ki, parçalanmış paroxodu görmədik və
onunla toqquşduq; ancaq Bill Uippldən başqa hamımız xilas olduq... O yazıq elə
yaxşı oğlan idi ki! Gərək onun yerinə mən bataydım, vallah hə... 
- Aman Allah, mən ömrümdə belə şey eşitməmişdim! Bəs sonar nə
etdiniz? 
- Hə, biz o ki var qışqırdıq, ancaq çay orda çox genişdir, odur ki, bizi heç 
kəs eşitmədi. Atam dedi ki, bizdən birimiz bir təhərlə sahilə gedib köməyə adam 
çağırmalıyıq. Bircə mən üzmək bilirdim, buna görə də çaya atılıb üzdüm, miss 
Hüker isə dedi ki, əgər mən bir adam tapmasam, onda burada bir dayısı olur, onu 
axtarıb tapım, o hər şeyi düzəldər. Mən sahilə çıxıb rast gəldiyim adamlardan 
kömək istədim, onlar isə belə dedilər: "Belə qaranlıqda necə kömək edək? Çayın 
axını 
1 Şalanda -dibi yastı gəmi
_________________Milli Kitabxana_________________ 
263
da ki, çox itidir. Heç baş qoşmağa da dəyməz, tez bərənin yanına get". İndi əgər 
siz getsəniz... 
- Mən gedərəm, Allah haqqı düz deyirəm, həm də çarə yoxdur, 
getməliyəm də... Yaxşı, bəs bundan ötrü mənə kim pul verəcək? Necə bilirsən, 
atan verə bilərmi? 
- Arxayın olun. Mİss Hüker mənə dedi ki, onun dayısı Xombek... 
- Doğrudan, Xornbek onun dayısıdırmı? Bura bax, bu saat gördüyün işığa 
tərəf get, ora çatanda isə qərbə dönərsən, dörddə bir mil gedəndən sonra bir 
yeməkxanaya çatacaqsan; orda deyərsən ki, səni tez Cim Xornbekin yanına 
aparsınlar, o ber şeyin pulunu verər. Hər şeyi də açıb tökmə, o nə olduğunu 
bilmək istəyəcək. Ona de ki, macal tapıb şəhərə gedincəyədək mən onun bacısı
qızını xilas edib təhlükəsiz bir yerə çatdıraram; mən isə qaçım, mexanikimizi 
oyadım. 
Mən işıq görünən tərəfo getdim, qarovulçu burulub gözdən itdikdən sonra isə
geri döndüm, qayığa oturub axına qarşı sahilboyu üzüyuxarı, təxminən altı yüz 
addımlıq bir məsafə getdim, sonra isə odun yüklənmiş barjların arasında 
gizləndim, yalnız bərə körpüdən aralandıqda arxayın oldum. Ümumiyyətlə
desək, bu quldurlardan ötrü bu qədər çalışmağım xoşuma gəlirdi, axı onlar üçün 
çalışan adam az tapılar. Mən istəyirdim ki, dul qadın bundan xəbər tutaydı. O 
yəqin ki, mənim belə əclaflara kömək etməyimlə fəxr edərdi, çünki dul qadın  və
ümumiyyətlə, bütün xeyirxah adamlar əclaflara və fırıldaqçılara kömək etməyi 
çox sevirlər. 
Hə, nəhayət, parçalanmış paroxod dumanın arasından görünməyə başladı, o 
aram-aram suya qərq olurdu. Məni əvvəlcə hətta soyuq tər basdı, sonra isə avar 
çəkib qayığı paroxoda tərəf sürməyə başladım. O demək olar ki, lap batmışdı, 
öz-özümə dedim ki, çox çətin bunda bir sağ adam qalmış ola. Qayığı paroxodun 
dövrəsində sürüb bir qədər qışqırdım, ancaq mənə hay verən olmadı, hər şey 
sükut içərisində idi. Mənim quldurlara yazığım gəldi, ancaq, o qədər də bərk 
yox; fikirləşdim ki, əgər onların heç kimə rəhmi gəlməyibsə, onda mənim də
onlara rəhmim gəlməməlidir. 
Sonra bərə paroxoda yanaşdı; mən qayığı suyun axını ilə aşağıya yönəldib 
çayın ortasına gəldim; sonra özümun bərədən görünmədiyimi qət etdikdə avarları
dayandırıb boylanaraq baxdım, gördüm ki, onlar bərəni paroxodun ətrafında 
sürüb miss Hükerin meyitini axtarırlar, axı dayısı Xombek onun necə olduğunu 
soruşacaq! Azca sonra axtarış qurtardı, bərə sahilə tərəf yönəldi, mən isə avarlara 
güc verib güllə kimi çayaşağı götürüldüm. 
_________________Milli Kitabxana_________________ 
264
Cimin salında fənərin işığı görününcəyədək xeyli vaxt keçdi; nəhayət, fənər 
görünəndə isə mənə elə gəldi ki, məndən azı min mil uzaqdadır. Mən üzüb sala 
çatan vaxt hava şərq tərəfdə artıq işıqlanmağa başlamışdı; biz salı sürüb adaya 
yan aldıq, salı gizlətdik, qayığı suya batırdıq, sonra isə uzanıb ölü kimi yatdıq. 
ON DÖRDÜNCÜ FƏSİL 
SÜLEYMAN MÜDRİK OLMUŞMU? 
Ayıldıqdan sonra quldur dəstəsinin parçalanmış paroxoddan qarət etdiyi və
sonradan bizim əlimizə keçən qənimətini gözdən keçirdik, burada uzunboğaz 
çəkmələr, adyallar, paltarlar və hər cür başqa şeylər, həmçinin çoxlu kitab, 
durbin və üç yeşik siqar var idi. Biz Cimlə hələ ömrümüzdə belə dövlətli 
olmamışdıq. Siqarlar birinci növ idi. Biz axşamacan meşədə uzanıb söhbət etdik; 
mən kitab oxuyurdum, ümumiyyətlə, vaxtımızı pis keçirmədik. Mən paroxodda 
və bərədə baş verən əhvalatların hamısını Cimə nağıl etdim, yeri gəlmişkən ona 
dedim ki, bax, macəra buna deyirlər; o isə cavab verdi ki, daha heç bir macəra 
arzu etmır. Cim nağıl etdi ki, mən kapitan kayutuna girdiyim, özünün isə gizüncə
salın yanına gedib onun daha orada olmadığını gördüyü vaxt qorxusundan az 
qala bağrı çatlayacaqmış, fikirləşib ki, bu əhvalat necə qurtarırsa qurtarsın, fərqi 
yoxdur, onun işi bitib, çünki əgər bizi xilas etməsələr, çayda batacaqdır; əgər bir 
kimsə onu xilas etsə mükafat almaq üçün onu evə aparacaq, orada isə miss 
Uotson, yəqin ki, onu Cənuba satacaqdır. O haqlı idi və demək olar ki, həmişə
haqlı çıxırdı, başı yaxşı işləyirdi, əlbəttə ki, zəncilərə nisbətən. 
Mən Cimə kitabdan krallar, hersoqlar və qraflar haqqında, onların necə
təmtəraqla geyindikləri, necə zinət içərisində yaşadıqları və bir-birlərinə "mister" 
əvəzinə "əlahəzrət" "səadətməab" və "zati-aliləriniz" dedikləri barədə uzun-uzadı
oxudum. Cim ancaq gözlərini bərəltmişdi, oxuduqlarım ona çox maraqlı
görünmüşdü. 
- Mən heç bilmirdim ki, onlar bu qədər çoxdurlar. Mən Süleyman1 padşahdan 
başqa onların heç biri haqqında heç vaxt bir şey eşitməmiş- 
1 Süleyman - Tövratın (yəhudi və xristian dini kitablarının ümumi adı) rəva-yətinə görə öz müdrikliyi ilə məşhur olan 
padşahdır 
_________________Milli Kitabxana_________________ 
265
dim, hə, bir də əgər hesaba alınarsa, kralları kart kalodunda1 görmüşəm. Yaxşı, 
bəs kral nə qədər maaş alır? 
 - Nə qədər alır? - deyə mən dilləndim, - kefi istəsə lap min dollar da alar. Nə
qədər istəyir, o qədər də alır, hər şey onundur. 
- Lap qiyamətdir! Hek, bəs onun işi nədir? 
- Heç bir şey! Sən də söz danışdm! Öz taxtında özü üçün oturur, vəssalam. 
- Yox, canım, doğrudanmı? 
- Doğru olmayıb nə olacaq! Eləcə taxtda oturur, hə, bir də əgər müharibə 
olarsa, müharibəyə gedir. Başqa vaxtlar isə heç bir iş etmir; ya ova çıxır, ya da... 
sus-ss! Eşidirsənmi? Bu nə səsdir? 
Biz yerimizdən sıçrayıb qaçdıq görək nə səsdir, ancaq elə bir şey yox idi, bu, 
paroxod çarxının səsi idi, o burunu burulurdu, biz qayıdıb yenə əvvəlki 
yerimizdə oturduq. 
- Bəli, - deyə mən sözümə davam etdim, - qalan vaxtlar isə, əgər 
darıxarlarsa, parlamentlə dava-dalaş salırlar; əgər işləri onların dediyi kimi 
etmirlərsə, onda kral hamının başının vurulmasını əmr edir. 
Bəzən də hirsini hərəmxanada soyudur. 
- Harda soyudur? 
- Hərəmxanada. 
- Hərəmxana nədir? 
- Bu elə bir yerdir ki, kral öz arvadlarını orda saxlayır. Yəni hərəmxana 
haqqında eşitməmisən? Süleymanın da hərəmxanası varmış; arvadlarının sayı isə
az qala milyon nəfərə çatırmış. 
- Bəli, doğrudur, mənim yadımdan çıxmışdı, hərəmxana məncə, 
pansiona2 bənzər bir şeydir. Uşaq otağında da, yəqin ki. yaman hay-küy olur! Bir 
də ki, zənnimcə, bu arvadların özləri həmişə söyüşürlər, bundan isə hay-küy 
daha çox olur. Hələ bir deyirlər ki, Süleyman dünyada birinci müdrik adam olub. 
Mən buna zərrə qədər də inanmıram. Bilirsənmi niyə? Məgər ağıllı adam belə bir 
hərki-hərkilik içində yaşayarmı? Yox, yaşamaz. Ağıllı adam durab zavod 
tikdirər, sakitlik və dinclik istəyəndə də onu bağlayar. 
- Aınma, nə deyirsən de, o, dünyada birinci müdrik adam olub; bunu mən 
dul qadının lap özündən eşitmişəm. 
1 Kart ualodu -bir dəst oyun kartı 
2 Pansion - burada, yemək və ümumiyyətlə, bir cəhətdən təmin etmək şərtilə kirayə verilən otaq 
_________________Milli Kitabxana_________________ 
266
- Dul qadının sənə nə dediyinin mənim üçün mənası yoxdur. Mən onun 
müdrik adam olduğuna inanmıram. O bəzən lap axmaq hərəkətlər edib. Onun 
körpə uşağı yarıya şaqqalamaq əmri yadındadırmı? 
- Bəli, dul qadın mənə nağıl edib. 
- Bax, gördünmü? Bundan axmaq bir hərəkət tapa da bilməzsən! . Sən bir 
gör nə olub, bax, qoy bu kötük bir qadın  olsun, sən isə başqa bir qadın ol, mən 
Süleyman oldum, bax, bu dollar da körpə uşaq olsun. Siz hər ikiniz deyirsiniz ki, 
bu sizinkidir. Bəs mən nə edirəm? Mən gərək qonşulardan soruşam ki, bu dollar 
kiminkidir, sonra da onu bütöv halında öz sahibinə verəm, ağıllı adam yalnız 
belə də edərdi. Amma yox, mən dolları götürüb iki yerə bölürəm; yarısını sənə
verirəm, yarısını da o biri arvada. Bax, sənin Süleymanın uşağın başına belə bir 
oyun açmaq istəyirdi! Səndən soruşuram, de görüm, dolların yarısı nəyə yarayar? 
Axı ona heç bir şey ala bilməzsən. Bəs uşağın yarısı nəyə yarayar? Mən 
milyonuna belə heç bir şey verməzdim. 
- Eh, Cim, sən bunun əsl mahiyyətini heç də düzgün başa düşməmisən. 
Allah haqqı başa düşməmisən. 
- Kim? Mən? Get işinin dalınca! Özündən nə mahiyyət mənə öyrətmək 
istəyirsən? Bir şeyin ki, mənası oldu, mən onu görürəm, belə hərəkətdə isə bir 
məna yoxdur. Axı uşağın yarısı haqqında deyil, bütöv uşaq haqqında mübahisə
edirdilər; əgər bir adam uşağı yarıya bölməklə bu mübahisəyə son qoymaq 
fikrindədirsə, onda onun bir damcı da başı yoxdur. Hek, sən öz Süleymanından 
mənə nağıl açma, mən onu sənsiz də tanıyıram, 
- Sənə deyirlər ki, işin mahiyyətini başa düşməmisən. 
- Nə mahiyyət, mahiyyət salmısan? Mən bildiyimi bilirəm. Məncə, əsl 
mahiyyət bunda deyildir, irəliyə baxmaq lazımdır. Mahiyyət, Süleymanın nə cür 
adətləri olmasındadır. Məsələn, elə bunu götür: əgər bir adamın bir, yaxud iki 
uşağı varsa, belə bir adam uşaqlarını çölə atarmı? Yox, atmaz, o bunu özünə rəva 
bilməz. O bilir ki, uşaqlarının üstündə əsməlidir. Əgər onun evdə beş milyon 
uşağı atıbb-düşürsə, onda başqa məsələ. Onun üçün pişik balasını ikiyə
parçalamaqla uşağı ikiyə parçalamaq arasında heç bir fərq yoxdur. Onsuz da çox 
uşaq qalacaq. Bir uşaq çox, bir uşaq az, Süleyman üçün bunlar hamısı bir 
zibildir. 
Belə bir zəncini ilk dəfədir ki, görürəm. Əgər onun başına bir şey batdısa, 
daha bunu heç bir vəchlə onun başından çıxara bilməzsən. Heç bir zənci 
Süleymanı bu qədər təhqir etməmişdir. Belə olduqda mən 
_________________Milli Kitabxana_________________ 
267
söhbəti başqa kralların üstünə gətirib Süleymanı dinc buraxdım. Ona qədim 
zamanlarda Fransada başı bədənindən ayrılmış XVI Lüdovik1 haqqında və onun 
vəliəhd şahzadə deyilən, padşahlıq etməli olan və bunun əvəzində tutulub 
həbsxanaya salınan balaca oğlu barədə söhbət açdım; deyiriər ki, o orada da 
ölüb. - Zavallı uşaq! 
- Digərləri isə deyirlər ki, o, həbsxanadan qaçıb qurtarmışdır. Guya ki, 
Amerikaya getmişdir. 
- Bax bu yaxşı! Ancaq onun burda tanışlıq etməyə bir adamı olmaz, axı
bizdə kral yoxdur. Elə deyilmi, Hek? 
- Yoxdur. 
- Deməli, onun üçün bizdə bir vəzifə də yoxdur. Bəs o burada nə edəcək? 
- Mən hardan bilim? Onlardan bəziləri polisliyə girir, digərləri isə fransız 
dili dərsi deyir. 
- Hek, sen nə deyirsən, məgər fransızlar bizim dildə danışmırlar? 
- Bəli, Cim, sən onların dediklərindən bir kəlmə də, lap bircə kəlmə də 
başa düşə bilməzsən. 
- Bu çox qəribədir. Nə üçün belə olub? 
- Bilmirəm nə üçün, ancaq bu belədir. Mən kitabda onların cəfəngiyatı 
haqqında oxumuşam. Yaxşı, əgər bir adam sənə yanaşıb soruşsa ki, "Parlevu 
franse" nə fikirləşərsən? 
- Heç bir şey fikirləşmərəm, əgər ağ adam olmazsa, durub əlimə keçəni 
başına çırparam, məgər qoyarammı ki, zənci məni beləcə söyə? 
- Ay səni, bu ki, söyüş deyil! Bunun mənası belədir: "Siz fransızca danışa 
bilirsinizmi?" 
- Axı nə üçün bunu adam kimi soruşmur? 
- O elə belə də soruşur. Ancaq fransızca. 
-  Sən məni ələ salırsan, nədir? Mən daha səni heç eşitmək də istəmirəm. 
Cəfəngiyatdır, axmaq sözdür! 
- Cim, bura bax, pişik necə, bizim dildə danışa bilirmi? 
- Yox, bilmir. 
- Bəs inək? 
- İnək də bilmir. 
- Bəs pişik inək dilində, yaxııd inək pişik dilində danışa bilirmi? 
1 XVI Lüdovik - fransız kralıdır. XVIII əsr Fransa burjua inqilabı zamam üsyan edən xalq tərəfindən vətənə xəyanət üstündə
edam edilmişdir 
_________________Milli Kitabxana_________________ 
268
- Yox, danışa bilmir. 
- Bu lap aydın məsələdir ki, onlar müxtəlif dildə danışırlar, elə deyilmi? 
- Əlbəttə, elədir, doğrudur. 
- Bu da aydın məsələdir ki, ya pişik, ya da inək bizim dildə danışa bilməz, 
elə deyilmi? 
- Buna söz ola bilməz, əlbəttə, elədir. 
- Bəs nə üçün fransız başqa dildə danışa bilməsin, bizim danışdığımız 
kimi danışmasın? Bax, bunu mənə söylə görüm! 
- Yaxşı, məgər pişik adamdır? 
- Yox, adam deyil. 
- Bəs onda nə üçün pişik adam kimi danışsın? Məgər inək adamdır, yaxud 
pişikdir? 
- Əlbəttə, nə ondan, nə də bundandır. 
- Yaxşı, bəs onda nə üçün adam kimi, yaxud pişik kimi danışsın? 
Bəs fransız necə, adamdır, ya yox? 
- Adamdır. 
- Bax, gördünmü! Yaxşı, bəs nə üçün o, adam kimi danışmır. Bax, bunu 
sən soylə görüm. 
Mən gordüm ki, zənci ilə boş-boşuna söhbət etməyin mənası yoxdur, onsuz 
da ona heç bir ağıllı şey öyrədə bilməyəcəksən! Odur ki, bu söhbətə son qoydum. 
ON BEŞİNCİ FƏSİL 
YAZIQ CİMİ DƏLİ EDİRLƏR 
Biz bu fikirdəyik ki, üç gecəyə İllinoys ştatının sərhədində, Oqayo çayının 
Missisipiyə töküldüyü yerdə yerləşən Kairə1 çatarıq, istəyimiz də yalnız bu idi. 
Burada biz salı satıb paroxoda oturar, Oqayo ilə üzü yuxarıya gedərik, ora azad 
ştatlardır, heç bir şeydən də qorxumuz olmaz. 
İkinci gecə havanı duman bürüdü, biz qət etdik ki, kol-kos basmış kiçik 
adaya yan alaq, dumanda getməyəcəyik ki! Mən əlimdəki kəndiri hazır tutaraq 
qayığın içində kollara yaxınlaşdıqda isə gördüm ki, salı bağlamağa bir şey 
yoxdur, yalnız nazik və kiçik çubuqlar yellənirdi. 
1 Kair - balaca Amerika şəhəridir. 
_________________Milli Kitabxana_________________ 
269
Mən kəndiri suya yaxın olan kollardan birinə sandım, ancaq burada axın elə
güclü idi ki, kolu kökü ilə birlikdə dibindən qoparıb, salı apardı. Mən gördüm ki, 
duman get-gedə daha da qatılaşır, əhvalım pozuldu, elə qorxdum ki, deyəsən 
yarım dəqiqəyə qədər yerimdən tərpənə bilmədim, artıq sal da görünmürdü; 
iyirmi addımlıqdan beç bir şey görmək olmurdu. Mən cəld qayığa sıçradım, dal 
tərəfə qaçıb avarlardan yapışdım, onları işə saldım. Qayıq yerindən tərpənmədi. 
Mən elə tələsmişdim ki, onu açmağı unutmuşdum. Yerimdən qalxıb kəndiri 
açmağa başladım, ancaq, həyəcandan əllərim əsirdi, xeyli müddət əlləşib bir şey 
edə bilmədim. 
Nəhayət, qayığı işə salan kimi dayaz yerdə salın ardınca götürüldüm. Dayaz 
yer qurtarıncayadək hər şey yaxşı gedirdi, ancaq dayaz yerin uzunluğu heç altmış
addım da olmazdı, bunda sonra isə mən sıx ağ dumanın içinə düşüb harada 
olduğum haqqında təsəvvürü belə itirdim. 
Fikirləşdim ki, avar çəkməyim, çünki bilmədən dayaz yerə, yaxud sahilə
gedib çıxaram, sakitcə oturum, qoy axın məni aparsın; əllərimi yanıma sallayıb 
oturmağa qərarım gəlmirdi. Mən qışqırıb qulaq asdım. Haradansa çox-çox 
uzaqlardan güclə eşidiləcək bir səs gəldi, kefim o saat kökəldi. Mən güllə kimi o 
tərəfə getdim, özüm isə qulaq asırdım ki, görüm təzədən qışqırıq səsi gələcək, ya 
yox. Yenə qışqırıq səsi eşitdim, demə, mən heç də o tərəfə yox, sağ tərəfə
dönmüşəm. Bu biri dəfə isə gördüm ki, sol tərəfə dönmüşəm, amma çox da 
uzağa getməmişəm, çünki, gah bir tərəfə, gah da o biri tərəfə hərlənirdim, 
qışqırıq səsi isə həmişə lap qabağımdan eşidilirdi. 
Öz-özümə dedim ki, bu axmağın heç olmazsa tavanı arasını kəsmədən 
döyəcləmək ağlına gələydi. Ancaq bu onun ağlına gəlmədi, onun qışqırığı
arasındakı fasilələr məni çaşdırırdı. Mən avara güc verib hey çəkir, çəkirdim, 
birdən qışqırıq səsini özümdən dalda eşitdim. Bu vaxt lap çaşbaş oldum. Bu, ya 
bir başqası idi qışqırırdı, ya da mən dönüb tamam əks tərəfə getmişdim. 
Mən avarlardan əl çəkim. Gördüm ki, yenə qışqırırlar, yenə məndən dalda, 
ancaq başqa bir yerdə; indi qışqırıq səsi ara vermirdi, ancaq, yerini hey dəyişirdi, 
mən isə səs yenə qabağımdan gəlincəyədək ona hay verirdim; bu vaxt başa 
düşdüm ki, qayığın burnu axınla aşağıya doğru çevrilmişdir; əgər bu qışqıran 
başqa bir salçı olmayıb Cimdirsə, onda, deməli, mən lazım olan yerə gedirəm. 
Duman olanda mən səsləri pis seçirəm, çünki dumanda heç bir şey nə əməlli-
başlı görünür, nə də eşidilir, hər şey adama başqa cür görünür və başqa cür 
eşidilir. 
_________________Milli Kitabxana_________________ 
270
Qışqırıq səsi hələ də kəsilmirdi; heç bir dəqiqə keçməmiş qayığım bir dik 
sahilə dəydi; bu sahildəki uca dağlar duman içərisində tüstü burumlarına 
oxşayırdı; sonra axın qayığımı sola atıb suya batmış kələ-kötür ağacların arası ilə
irəli apardı, burada suyun axını o qədər sürətli idi ki, su burulub dalğalanırdı. 
Bir saniyə sonra mən yenə sıx ağ dumanın içərisinə düşdüm, ətraf sükut 
içində idi. İndi hərəkətsiz oturub ürəyimin necə döyündüyünə qulaq asırdım və
mənə elə gəlirdi ki, ürəyim yüz dəfə vurmayınca hətta nəfəs belə almırdım. 
Birdən məsələnin nə yerdə olduğunu anlayıb təəssüflə əlimi yellədim. Bu dik 
sahil ada imiş, Cim də indi onun o biri tərəfındə idi. Bura sizin üçün on dəqiqəyə
ətrafına hərlənə biləcəyiniz say yer deyildi. Bütün böyük adalarda olduğu kimi 
burda da əsl meşə bitmişdi; onun uzunluğu, bəlkə də, beş-altı mil, eni isə yarım 
mildən artıq olardı. 
Mən on beş dəqiqəyə qədər sakitcə oturub qulaqlarımı şəklədim. Çayın axını
öz-özünə məni saatda dörd-beş mil sürətlə aparırdı, ancaq adətən bunu hiss 
etmirsən, əksinə, adama elə gəlir ki, guya qayıq suda hərəkətsiz durmuşdur. 
Yanından suya batmış ağac üzüb keçəndə lap məəttəl qalırsan, fikirləşirsən ki, 
gör necə sürətlə gedir! Özünün isə getdiyini heç ağlına da gətirmirsən. Əgər siz 
elə düşünürsünüz ki, gecə vaxtı çayda, duman içərisində adam heç də qorxu 
bilmir və özünü tənha hiss etmir, onda təcrübədən keçirin, görərsiniz. 
Mən yarım saata qədər qışqırdım; arabir dayanıb qulaq asırdım, görürdüm 
cavab gəlmir, yenə qışqırırdım; nəhayət eşitdim ki, haradansa, çox-çox 
uzaqlardan cavab gəlir; mən səs gələn tərəfə yönəldim, ancaq heç bir şey 
çıxmadı; mən, yəqin ki, bir qrup kiçik adaların arasına düşmüşdüm, çünki 
qayığın hnr iki tərəfindən onları tutqun şəkildə görürdüm - gah onların arasından 
kiçik bir keçid görünür, bəzən isə görünməyəndə də bilirdim ki, say yer yaxındır, 
çünki suyun quruya və sahildəki zir-zibilə dəyib necə şırıldadığı yaxşıca 
eşidilirdi. Burada, say yerlər arasında özümü lap itirdım, daha qışqırıq səsini 
eşitmədiın: əvvəlcə istədim ki, birtəhərlə qışqırıq səsinə çatam, ancaq bu, 
bataqlıq alovunun dalınca qaçmaqdan da pis idi. Mən heç vaxt görməmişdim ki, 
səs, yerini bu qədər cəld və tez-tez dəyişə. 
Mən sahildən uzaq olmağa çalışırdım, beş-altı dəfə də qayığı geri itələməli 
oldum ki, kiçik adalara toxunmayam; fikirləşirdiın ki, yəqin sal da tez-tez sahilə
toxunur, yoxsa o, çoxdan üzüb irəliyə gedərdi və qışqırıq səsi eşidilməzdi; çinki 
çayın axınında sal qayıqdan bərk gedirdi. 
_________________Milli Kitabxana_________________ 
271
Bir qədərdən sonra suyun axını məni elə bil ki, yenə açıq yerə gətirib 
çıxartdı, ancaq indi daha heç yerdən qışqırıq səsi eşitmirdim. Artıq bu 
fikirdəydim ki, Cim suya batmış ağaca dəyib və işi bitib. Mən yamanca yorulub 
əldən düşmüşdüm, buna görə də belə qət etdim ki, qayığın içinə uzanım, daha 
heç bir şey haqqında düşünməyim. Yatmağa, əlbəttə ki, hazırlaşmırdım, amma 
elə yatmaq istəyirdim ki, gözlərim öz-özünə yumulurdu; nəhayət, öz-özümə
dedim ki, heç olmasa bir dəqiqə mürgüləyim. 
Mən görünür ki, bir qədər yatmışdım, çünki, oyandığım vaxt duman 
dağılmış, ulduzlar par-par parıldayırdı, qayığın dal tərəfı isə çayın böyuk bir 
döngəsini sürətlə burulub gedirdi. Mən harada olduğumu əvvəlcə heç cürə başa 
düşə bilmədim; mənə elə gəlirdi ki, bütün bunları yuxuda görürəm; olub-
keçənləri yavaş-yavaş xatirimə gətirdikdə isə hər şeyi çox tutqun, elə bil ki, 
keçən həftı olmuş kimi xatırlamağa başladım. 
Burada çay o qədər enli idi ki, adamı dəhşət bürüyürdü, hər iki sahil, ulduz 
işığında mənə olduqca sıx və divar kimi bir-birinə söykənmiş uca ağaclı meşəlik 
kimi görünürdü. Axın ilə aşağı baxdıqda suyun üzündə qara bir ləkə gördüm. 
Həmin ləkənin ardınca götürüldüm, daha sonra isə başqa birisini gördüm və bu 
dəfə səhv etmədim, bu sal idi. 
Gəlib sala çatdıqda gördüm ki, Cim başını dizləri üstə qoyub oturduğu yerdə
yatmış, sağ əlini isə avarın üstə qoymuşdur. O biri avar sınmışdı, sal başdan-
ayağa lil, yarpaq və kol-kos içində idi. Deməli, Cim də əngələ düşübmüş. 
Mən qayığı sala bağladım, çıxıb salın üstündə Cimin gözü qabağmda 
uzandım, əsnəyib gərnəşə-gərnəşə dedim: 
- Ey, Cim, məgər mən yatmışdım. Bəs nə üçün məni oyatmamısan? 
- Ya rəbbi, rəhm et! Bu nədir, bu sənsənmi, Hek? Sən ölməmisən, 
batmamısan, yenə buradasan? Heç inana bilmirəm, oğlum, inana bilmirəm. Gəl 
bir sənə yaxşı-yaxşı baxım, oğlum, gəl bir əllərimlə sənə toxunum. Yox, sən 
doğradan da ölməmisən! Sağ-salamat, lap əvvəl olduğun kimi qayıdıb gəlmisən, 
Allaha şükür! 
- Cim, sənə nə olub? İçki içmisən, nədir? 
- İçki içmişəm? Harada içmişəm? Nə vaxt içə bilərdim? 
- Bəs nə üçün belə mənasız sözlər danışırsan? 
- Necə mənasız sözlər? 
- Necə?! Bəs nə üçün çərənləyirsən ki, guya mən indicə qayıtmışam, guya 
mən burada olmamışam. 
_________________Milli Kitabxana_________________ 
272
- Hek.. Hek Finn, bir gözlərimin içinə bax... Gözlərimin içinə bax! Məgər 
sən bir yana getməmişdin? 
- Mənmi getmişdim? Sən nə danışırsan? Mən heç yana getməmişdim. Axı
hara gedəcəkdim? 
- Hek, bura bax, burda vallah nə isə bir əngəl var.. bəli, bəli. Bəlkə, men- 
mən deyiləm. Bəlkə, mən burda deyiləm, başqa bir yerdəyəm. Bax, bunları mənə
de görüm! 
- Hə, məsələ aydındır, sən burdasan, ancaq sənin ağlın yerində deyil, qoca 
axmaq! 
- Kimin ağlı, mənimmi? Yox, sən mənə bir cavab ver görüm, sən əlində 
kəndir salı say yerdə kollara bağlamaq üçün qayıqla getmədinmi? 
- Yox, getməmişəm. Hansı kolları deyirsən? Mən heç bir kol 
görməmişəm. 
- Sən say yerdə kol gönnəmisən? Axı bir yadına sal: ip qırıldı, çay salı
apardı, sən isə qayıqda qalıb dumanın içində yox oldun... 
- Hansı dumanda? 
- Hansı? Bütün gecəni çəkilməyən dumanı deyirəm də. Sən də qışqırırdın, 
mən də qışqırırdım, sonra biz kiçik adaların arasında azıb qaldıq, bizim birimiz 
yolu itirdik, o birimiz isə onsuz da yolu itirmiş kimi idi, çünki harada olduğunu 
bilmirdi, belə deyildımi? Mən bir yığın belə kiçik adaların arasına düşüb oradan 
güc-bəla ilə çıxdım, az qala batacaqdım. Məgər belə olmamışdı, oğlum, belə
olmamışdımı? Bax bunları mənə söylə görüm! 
- Yaxşı, yaxşı, Cim, mən bundan heç bir şey başa düşmürəm. Mən heç bir 
duman, heç bir kiçik ada görməmişəm, ümumiyyətlə, heç bir dolaşıqlıq olmayıb, 
başa düş. Biz bütün gecəni oturub bir-birimizlə söhbət edirdik, on dəqiqə bundan 
qabaq sən yuxuya getdin, sonra, gərək ki, mən də yatdım. Bu az vaxtda sən içib 
sərxoş ola bilməzdin, deməli, bütün bunları yuxuda görmüsən. 
- Axı bu qədər şeyi on dəqiqədə yuxuda necə görmək olar? 
- Bir halda ki, bunların heç biri olmayıb, deməli, yuxuda görmüsən. 
- Hek, axı necə ola bilər, mən bunların hamısını aydınca görürəm… 
Aydınca görüb-görməməyinin nə fərqi var. Bunların heç biri olmayıb. Axı mən 
həmişə burda olmuşam. 
Cim beş dəqiqəyə qədər susub fıkrə getdi. Sonra belə dedi: 
- Yaxşı, Hek, ola bilsin ki, bu mənim yuxuma girib, amma əgər ömrümdə 
belə qəribə yuxu görmüşəmsə, Allah mənə qənim olsun. Heç bir vaxt da yuxuda 
indiki kimi yorulmamışdım. 
_________________Milli Kitabxana_________________ 
273
- Axı burda nə var ki! Yuxuda da yorulduğun vaxt olur. Ancaq bu 
dahiyanə yuxudur... Hə, Cim, indi mənə hər şeyi bircə-bircə danış görüm. 
Cim nağıl etməyə başladı və hər şeyi olduğu kimi, axıracan, ancaq xeyli 
bəzəyib-düzəyərak nağıl etdi. Sonra dedi ki, indi yuxunu "yozmaq" lazimdir, 
çünki buyuxu bizə xəbərdarlıq üçün göndərilib. Birinci say bizə xeyirxahlıq 
etmək istəyən bir adamdır, çayın axını isə bizi ondan ayırmaq istəyən başqa bir 
adamdır. Qışqırıq səsləri - vaxtaşırı göylərdən bizə göndərilən xəbərdarlıqdır; biz 
əgər səy göstərib bu səsləri başa düşməyə çalışmasaq, onda bu səslər bəladan 
qurtarmaq əvəzinə, bizə bədbəxtlik gətirər. Bir yığın ada - pis adamlarla əlaqədar 
olub hər cür murdar işlərə baş qoşduğumuz hallarda bizi təhdid edən pis 
əlamətlərdir; əgər biz burnumuzu bizə dəxli olmayan işlərə soxmasaq, onları
söyüb cinlətməsək, onda dumanın içərisindən işıqlı və geniş çaya çıxa bilərik, 
daha doğrusu, gedib azad ştatlara çatarıq və daha başımıza heç bir pis iş gəlməz. 
Mən salın üstünə çıxarkən hava buludlu olduğundan çox qaranlıq idi, indi isə
göyün üzü yenə təmizlənib açılmışdı. 
- Hə, Cim, bunların hamısını yaxşı yozdun, - deyə mən dilləndim, - ancaq 
de görüm, bəs bunlar nədir? 
Mən salın yan-yörəsindən zir-zibili, ağac yarpaqlarını və sınmış avarı ona 
göstərdim. İndi bunlar çox aydınca görünürdü. 
Cim əvvəlcə zir-zibilə, sonra mənə, sonra yenə zir-zibilə baxdı. Dahiyanə
yuxu onun beyninə elə nəqş olunmuşdu ki, onu heç cür başından çıxara bilmir və
işin nə yerdə olduğunu təsəvvür eləmirdi. Sonra isə o, özünə gələrək gözlərini 
mənə zillədi və ciddiyyətlə dedi: 
- Bunlar nədir? İndi sənə deyərəm. Avar çəkməkdən və səni səsləməkdən 
yorulub yatdığım vaxt ürəyim az qala partlayacaqdı, səni itirməyimə çox 
heyfsilənirdim, öz başıma və salın başına nə gələcəyini isə heç fikrimə də
gətirmirdim. Ayılıb səni yenə burada sağ-salamat gördükdə isə elə sevindim ki, 
ağlamaqdan özümü gücnən saxladım, dizi üsiə çöküb sənin ayaqlarını öpməyə
belə hazır idim. Sən isə elə bircə yalan danışmağı və qoca Cimi ələ salmağı
bilirsən. Bunlar hamısı zibildir, rəzil işlərdir; öz dostlarının başını zibilləyən və
onları məsxərəyə qoyan adamlar da rəzil adamlardır. 
O ayağa qalxıb daxmaya girdi və daha mənimlə danışmadı. Ancaq elə bu da 
kifayət idi. Mən özümü çox əclaf bir adam kimi hiss etdim, onun öz sözlərini 
geri götürməsi üçün ayaqlarından öpməyə belə hazır idim. 
_________________Milli Kitabxana_________________ 
274
Özümü zəncinin qarşısında alçalmağa məcbur edənə qədər on beş dəqiqə
keçdi; ancaq mən getdim və bu barədə zərrə qədər də təəssüf etmirəm və heç btr 
vaxt da təəssüf etməmişəm. Mən onu bir də ələ salmadım, bu dəfə də belə
inciyəcəyini bilsəydim, ona başağrısı verməzdim. 
ON ALTINCI FƏSİL 
İLAN QABIĞI ÖZ İŞİNİ GÖRÜR 
Biz, demək olar ki, bütün günü yatıb axşamdan xeyli keçmiş yola çıxdıq; 
yanımızdan gəlib-keçən və matəm dəstəsi kimi ardı-arası olmayan çox uzun bir 
sal dəstəsini qabağımızca buraxdıq. Bu böyük salın hər bir başında dörd dənə
uzun avar var idi, deməli, burada otuza qədər salçı olmalı idi. Biz onun üstündə
bir-birindən xeyli aralı olan beş daxma saydıq; ortalıqda bir tonqal yanırdı, salın 
hər iki başında nazik, uzun tir üstündə bayraq dalğalanırdı. Belə bir salda salçı
işləmək zarafat deyildi. 
Çayın axını bizi böyük bir çay döngəsinə gətirib çıxartdı, bu vaxt göyün 
üzünü qara buludlar aldı, hava bürküləndi. Çay burada çox enli idi, onun hər iki 
sahilində sıx meşə divar kimi durmuşdu; nə boş bir yer, nə də işıq ucu 
görünürdü. Biz Kair haqqında söhbət edirdik, deyirdik ki, görəsən, üzüb çatdıqda 
onu tanıyacağıq, ya yox. Mən deyirdim ki, əlbəttə, tanımayacağıq; deyirlər ki, 
orada cəmisi ona qədər ev var, işıqları söndürulmüş olsa necə biləcəksən ki, 
şəhərin yanından keçirsən? Cim dedi ki, orada iki böyük çay bir-birinə qovuşur, 
buna görə də şəhərin yerini biləcəyik. Mən isə dedim ki, bizə elə görsənə bilər ki, 
guya ada yanından keçirik və təzədən yenə elə həmin çaya düşərik. Bu, Cimi və
məni təşvişə saldı. Bəs onda nə etməliyik? Mən dedim ki, işıq görünən kimi 
sahilə yan alım və orada deyim: atam şalandada qalmışdır, o, çayda ilk dəfədir 
üzür, məni göndərib öyrənim, bilim Kairə çox qalıb, yoxsa az. 
Cim dedi ki, bu pis fikir deyil; biz trubka çəkib gözləməyə başladıq. 
Bir işimiz yox idi, yalnız dörd göziə baxıb şəhəri nəzərdən qaçırmamaq 
lazımdı. Cim dedi ki, nəzərdən qaçırmayacaqdır, axı o, Kairi görən kimi həmin 
dəqiqədə azad insan olacaqdır, əgər nəzərdən qaçırsa, yenə gedib quldarlıq 
ştatlarına düşəcəkdir, orada isə azadlıqdan əlini üzməlidir. O az qala hər dəqiqə
yerindən sıçrayıb qışqırırdı: 
- Budur, Kairdir! 
_________________Milli Kitabxana_________________ 
275
Ancaq onların heç biri Kair deyildi. O, gah bataqlıq alovu, gah da atəşböcəyi 
görürdü, yenidən oturub Kairi gözləyirdi. Cim deyirdi ki, belə tezliklə azad 
olacağından həyəcanlanaraq gah qızdırır, gah da onu üşütmə tutur; məni də, sizə
düzünü desəm, gah qızdsrma, gah daüşütmə tuturdu, çünki yalnız indi 
təsəvvürümə gətirmişdim ki, o, doğrudan da, tezliklə azad olacaqdır; bəs bunda 
təqsirkar kim idi? Əlbəttə, mən. Mənim vicdanım təmiz deyildi, odur ki, bu 
fikirdən heç cür yaxa qurtarmırdım. Elə əziyyət çəkirdim ki, bir an dinc ola, hətta 
bir yerdə otura bilmirdim. Mən bu vaxtadək nə etdiyimi başa düşməmişdim. İndi 
isə başa düşmüşdüm, bu fikri bir dəqiqə belə unuda bilmirdim, elə bil ki, odun-
alovun içində yanırdım. Özümə təlqin etməyə çalışırdım ki, təqsirkar deyiləm, 
axı Cimi öz qanuni sahibindən alıb aparan mən deyildim. Ancaq bu kömək 
etmədi, vicdanım mənə dalbadal deyirdi: "Axı sən onun qaçqm olduğunu 
bilirdin; qayıqla sahilə gedib bir kimsəyə deyə bilərdin". Bu doğru idi, bundan 
heç cürə boyun qaçıra bilməzdin. Əngəl bax, bunda idi! Vicdanım mənə
pıçıldayırdı: "Yazıq miss Uotson sənə nə etmişdi? Axı sən onun zəncisinin necə
qaçdığını görmüsən, heç kimə də bu barədə bir kəlmə deməmisən. Yazıq qarı
sənə nə etmişdi, nə üçün onu belə incitmisən? O sənə savad vermiş, özünü necə
aparmağı öyrətmiş, bacardığı qədər sənə mehriban olmuşdu. Sənə heç bir pislik 
etməmişdi". 
Halım özümdə deyildi, utandığımdan xəcil olub ölürdüm. Mən salın üstündə
irəliyə-geriyə qaçır, özümü söyürdüm, Cim də salın üstündə mənim yanımca 
irəliyə-geriyə qaçırdı. Biz bir yerdə qərar tutub otura bilmirdik. O hər dəfə irəli 
sıçrayıb: "Budur, Kairdir!" deyə qışqırdıqda, elə bil ki, başıma güllə çaxırdılar və
mənə elə gəlirdi ki, əgər bu doğrudan da Kairdirsə, xəcalətimdən buradaca ölüb 
yerə girəcəyəm. 
Mən öz-özlüyümdə fikirləşdikcə Cim hey ucadan danışırdı. O deyirdi ki, 
azad ştatlarda hər şeydən əvvəl pul yığmağa başlayacaq və bir sent belə havayı
yerə xərcləməyəcəkdir; lazım olan qədər pul yığdıqda isə miss Uotsonun 
yaşadığı yerlərdə olan fermaların birisindən öz arvadını pul verib köləlikdən azad 
edəcəkdir, sonra isə onlar ikilikdə işləyib pul yığacaq, hər iki uşaqlarını da geri 
alacaqlar; əgər sahibi onları satmaq istəməsə, onda o. bir nəfər abolisionisti dilə
tutacaq ki, onları oğurlasın. 
Belə söhbətlərdən mənim bədənimə vicvicə düşürdü. Əvvəllər o, heç vaxt 
cəsarət edib belə danışa bilməzdi. Siz bir görün lezliklə azad olmaq fikri onu nə
qədər dəyişmişdir! Köhnə məsəllərdən birində əbəs 
_________________Milli Kitabxana_________________ 
276
yerə deyilməmişdir: "Barmağını zənciyə uza t- bütün əlini çəkib aparar". 
Fikirləşirdim ki, düşünmədən, qızğın halda iş görmək gör bir nəyə gətirib 
çıxarar. Qaçmağına kömək etdiyim həmin bu zənci birdən cəsarətə gəlib bildirir 
ki, öz uşaqlarını oğurlayacaqdır, mən isə onların sahibini tanımıram və ondan 
heç bir pislik görməmişəm. 
Belə söhbətləri Cimdən eşitmək mənə çox ağır gəlirdi, bu onun tərəfindən bir 
rəzillik idi. Vicdanım mənə əvvəlkindən daha bərk əziyyət verirdi; nəhayət, 
vicdanıma dedim: "Məni dinc buraxsana! Axı hələ gec deyil: bir işıq görünən 
kimi sahilə gedib xəbər verə bilərəm". Bu sözləri dedikdən sonra o saat 
sakitləşdim və şadlandım, ürəyim xeyli sakit oldu. Elə bil ki, bütün dərdlərimi 
üstümdən götürdülər. Mən işıq görmək üçün baxmağa başladım, hətta öz-özümə 
nə isə bir mahnı da oxudum. Nəhayət, bir işıq yanıb söndü, Cim o saat qışqırdı: 
- Biz xilas edildik, Hek, xilas edildik. Sevincindən atılıb düşə bilərsən. Bu 
mehriban, köhnə Kairdir, yəqin bilirəm! 
Mən dedim: 
- Mən əvvəlcə qayıqla gedib baxaram. Bilirsənmi, Cim, bu ola bilsin ki, 
hələ Kair deyildir. 
O, irəli atılaraq qayığı hazırladı, yumşaq olsun deyə öz kohnə gödəkcəsini 
onun içinə saldı, avarları mənə verdi. Avarları işə salıb ondan ayrıldıqda isə
arxamca qışqırdı: 
- Bir azdan sonra sevincimdən lap oynayacağam, qışqıracağam ki, bütün 
bunlar Hekin sayəsində olub. Mən indi azad adamam, əgər o olmasaydı, məgər 
azad ola bilərdimmi? Bütün bunları Hek etmişdir. Hek, Cim səni heç vaxt 
unutmayacaqdır! Cimin heç vaxt belə bir dostu olmamışdır, indi isə sən qoca 
Cimin yeganə dostusan. 
Mən isə var gücümlə avarları çəkir, onu tutdurmağa tələsirdim! Ancaq o, bu 
sözləri deyən kimi əllərim gücdən düşdü. İndi mən güc-bəla ilə avar çəkir, heç 
özüm də bilmirdim ki, getməyimə şadam, ya yox. Mən təxminən əlli addım 
ondan uzaqlaşdıqda, Cim qışqırdı: 
- Budur, sədaqətli Hek gedir. O qoca Cimi aldatmayan yeganə ağ
centlmendir!1 
Mən pis vəziyyətə düşdüm. Ancaq öz-özümə fikirləşdim ki, bunu bir də nə
vaxt edəcəyəm? Hiylə ilə boyun qaçırtmaq olmaz. Bu vaxt gördüm ki, içində iki 
nəfər tüfəngli adam əyləşmiş dördavarlı bir qayıq üzüb gəlir; onlar dayandılar, 
mən də dayandım. 
1 Centlmen - alicanab, tərbiyəli adam
_________________Milli Kitabxana_________________ 
277
Onlardan biri soraşdu: 
- Ordakı nədir? 
- Sadır, - deyə cavab verdim. 
-  Sen də o saldansanmı? 
- Bəli, ser. 
- Salda kişi varmı? 
- Bircə nəfərdir, ser. 
- Bilirsənmi, bu gecə bax oradan, çayın döngəsindən bir qədər yuxarıdan 
beş zənci qaçıb. Sənin oradakı adamın kimdir: ağdır, ya qara? 
Mən dərhal cavab vermədim. Demək istəyirdim, ancaq dilim gəlmirdi. Bir 
dəqiqə sonra mən özümü ələ alıb hər şeyi onlara söyləməyə çalışırdım, ancaq 
cəsarətim çatmadı, qorxaqlıq etdim. Axırda heç bir şey edə bilməyəcəyimi 
görüb, hər şeydən əl çəkərək dedim: 
- Ağdır. 
- Yaxşı, indi biz özümüz gedib baxarıq. 
- Buyurunuz, buyurunuz, - deyə mən dilləndim, - oradakı atamdır... Mənə
kömək edin, salı o yerədək, sahildə fənər yanan yerədək yedəyə alıb aparın. O 
xəstədir, anam da, Meri-Eni də xəstədirlər. 
- Lənət sənə, kor şeytan. Bizim vaxtımız yoxdur axı... Yaxşı, mən bu 
fikirdəyəm ki, kömək etmək lazımdır. Öz avarınla bizim qayıqdan yapış, gedək. 
Mən avarımla onların qayığından yapışdım, onlar avar çəkməyə başladılar. 
İki-üç dəfə avar çəkdikdən sonra dedim; 
- Atam sizə çox minnətdar olacaq. Kimdən xahiş edirsən ki, Salı
sahilədək çəksin, o saat baş götörüb gedir, mənim özüm isə bunun öhdəsindən 
gələ bilmirəm, gücüm çatmır. 
- Necə əclafdırlar ey! Ancaq, nə isə çox qəribədir... oğlan, bir de görək, 
atanın xəstəliyi nədir? 
- Onun xəstəliyi... onun... elə bir şey deyil. 
Onlar avar çəkməyi dayandırdılar. İndi sala çatmağa lap az qalmışdı. 
Onlardan biri dedi: 
- Oğlan, sən yalan danışırsan! Atanın xəstəliyi nədir? Düzünü deyinən, 
düzünü desən sənin üçün yaxşı olar. 
- Bu saat deyərəm, ser. Vallah, deyərəm, artcaq siz Allah, bizi atıb 
getməyin! Onun xəstəliyi... onun xəstəliyi. Axı siz sala yaxın getməyəcəksiniz, 
siz ancaq bizi yedəyə alacaqsınız... Yalvarıram, mən sizə kəndir ataram. 
- Con, geri döndər, tez geri döndər! - deyə yenə o adam dilləndi. 
_________________Milli Kitabxana_________________ 
278
Onlar qayıqlarmı geri döndərdilər. 
- Oğlan, bizdən uzaqda üzü küləyə tərəf dur. Qorxuram ki, yoluxucu 
xəstəlik küləklə bizə keçə. Sənin atanın xəstəliyi qara çiçək xəstəliyidir. Bəli, 
oğlan, sən də bunu çox gözəl bilirsən. Bəs nə üçün bizə birdəfəlik demədin. 
İstəyirsən ki, biz hamımız yoluxaq? 
- Bəli, - deyə cavab verib hıçqıra-hıçqıra ağlamağa başladım, - mən əvvəl 
hamıya beləyə deyirdim, onlar isə çıxıb gedir, bizi atırdılar. 
- Yazıq oğlan, düz deyirsən. Bizim sənə çox yazığımız gəlir, ancaq, bir 
qulaq as... Bilirsənmi, biz çiçək xəstəliyinə düçar olmaq istəmirik. Bura bax, nə
etmək lazım olduğunu sənə deyim. Sən qətiyyən salı sahilə çəkib gətirmə, vurub 
parça-parça edərsən. Çayaşağı daha iyirmi mil üzərsən, orada sol sahildə bir 
şəhər görəcəksən, o vaxt artıq hava işıqlanar; kömək üçün xahiş etdikdə isə
deginən ki, valideynlərin titrəmə-qızdırma tutub. Axmaqlıq etmə, yoxsa yenə
məsələni başa düşərlər. Biz sənin yaxşılığını istəyirik, belə ki, lütfkarlıq edib 
bizdən daha iyirmi mil uzağa get. Oraya, fənər yanan yerə getməyə dəyməz, ora 
taxta-şalban anbandır. Bura bax, sənin atan yəqin ki, kasıb adamdır. Belə
görürəm ki, onun həyatda bəxti gətirməyib. Budur, bax, bu taxtanın üstünə iyirmi 
dollarlı bir qızıl pul qoyuram, üzüb yaxınına gələndə götürərsən. Əlbəttə, səni 
beləyə tək buraxmaq bizim tərəfimizdən bir rəzalətdir, ancaq özün bilirsən ki, 
çiçək xəstəliyi ilə də zarafat etmək olmaz. 
- Parker, bir dayan görüm, - deyə o birisi sözə başladı. - Bax, iyirmi 
dollar da mən verirəm, al, taxtanın üstünə qoy... Oğlan, xudahafiz! Sən, mister 
Parkerin dediyi kimi də elə, onda hər şey öz qaydasında olar. 
- Bəli, bəli, oğlan, düz deyirik! Di, xudahafız, salamat qal! Əgər bir yerdə
qaçqın zənci görsən, köməyə adam çağır və onu tut, bundan ötrü sənə pul 
verərlər. 
- Sağ olun, ser, - deyə onlara cavab verdim. - Qaçqın zəncüəri isə
çalışıram ki, əldən qaçırmayım. 
Onlar çıxıb getdilər, mən isə özümü çox pis hiss edərək salın üstünə çıxdım; 
axı bilırdim ki, yaxşı hərəkət etmirəm, anlayırdım ki, necə hərəkət etmək lazım 
olduğunu heç vaxt öyrənə bilməyəcəyəm; əgər adam kiçik yaşlarından bunu 
öyrənməyibsə, bundan sonra onu heç cür məcbur edə bilməzsən, heç məcbur 
etmək də lazım deyil, çünki o bunu bilmir, hər nə etsən də bilməyəcək. Sonra 
mən bir dəqiqə fikirləşib öz-özümə dedim: yaxşı, əgər sən lazım olduğu kimi 
hərəkət etsəydin və Cimi ələ versəydin, sənin üçün indikindən yaxşımı olardı? 
Yox, yenə də 
_________________Milli Kitabxana_________________ 
279
pis olacaqdı; mən yenə özümü indiki kimi pis hiss edəcəkdim. Hər şeyi lazım 
olduğu kimi etməyə çalışmağın nə mənası var; bundan yalnız narahat olacaqsan; 
amma lazım olmadığı kimi hərəkət etdikdə heç bir narahatçılıq olmur, əvəzi isə
eyni şeydir ki, var. Mən çıxılmaz vəziyyətə düşüb bir cavab tapa bilmədim. 
Fikirləşdim ki, daha başımı sındırmayım, həmişə necə mümkün oldusa, eləcə də
hərəkət edim. Boylanıb daxmamıza baxdım. Cim orada yox idi. Bütün salı 
nəzərdən keçirdim, Cim gözümə dəymədi. Belə olduqda: 
- Cim! - deyə qışqırdım. 
- Hek, mən burdayam. Onlar daha görünmürlər ki? Astadan danış.  
O, salın dal tərəfındə çayın içinə düşüb sallanmışdı, bircə burnu suyun 
üzündə idi. Mən ona dedim ki, daha heç kəs görünmür, o, sudan çıxdı. 
- Mən hər şeyi eşidirdim, buna görə də tez sürüşüb suya endim; əgər 
onlar sala yanaşsaydılar, üzüb sahilə çıxacaqdım. Fikirləşmişdim ki, onlar çıxıb 
getdikdən sonra yenə üzüb geri qayıdaram. Amma Hek, onları yaman aldatdın 
ha! Çox qəribə idi. Oğlum, gör sənə nə deyirəm, məncə, qoca Cimi xilas edən elə
bu oldu. Əzizim, Cim bunu heç vaxt yadından çıxartmayacaqdır. 
Sonra biz pul barədə söhbət etdik. Çox yaxşı qazanmışdıq, adam-başına 
iyirmi dollar düşürdü. Cim dedi ki, indi biz birinci dərəcəli paroxodda gedə
bilərik, pulumuz da azad ştatlaradək artıqlaması ilə çatar, iyirmi mil isə sal üçün 
heç bir şey deyil, ancaq, kaş bu saat orada olaydıq. 
Dan yeri sökülərkən sahilə yan aldıq. Cim salı yaxşıca gizlətmək üçün xeyli 
çalışdı. Sonra o, bütün şey-şüyümüzü qablaşdırmağa başladı, ümumiyyətlə, 
saldan birdəfəlik ayrılmağa hazırlaşırdı. 
Axşam saat ona yaxın sol sahildə, çayın döngəsində bir şəhərin işıqlarını
gördük. 
Mən qayığa minib buranın hansı şəhər olduğunu öyrənməyə getdim. Bir az 
sonra dördavarlı bir qayıqda tilovla balıq tutan bir adama rast gəldim. Mən 
qayığımda ona yanaşıb soruşdum: 
- Mister, deyin görüm, bu Kairdirmi? 
- Kair? Yox! Dəli olmusan, nədir? 
- Bəs onda bu hansı şəhərdir? 
- Əgər bilmək istəyirsənsə, get soruş. Əgər burda dolaşıb məni təngə
gətirsən, başına elə oyun açaram ki, adın yadından çıxar. 
Mən geri dönüb sala qayıtdım. Cimin əhvalı yaman pozuldu, mən ona dedim 
ki, o biri şəhər, yəqin ki, Kair olar. 
_________________Milli Kitabxana_________________ 
280
Səhərə yaxın daha bir şəhərə rast gəldik, mən yenə kəşfıyyata getmək 
istədim, ancaq, burada sahil çox uca idi, buna görə də getmədim. Cim dedi ki, 
Kair alçaq sahildədir. Mən isə bunu yadımdan çıxartmışdım. Gündüz dayanmaq 
üçün sol sahilə yaxın olan, kollu-koslu kiçik bir ada seçdik. Mən bəzi şeylər 
haqqında düşünüb fikirləşməyə başladım. Cim də düşünürdü. Mən dedim: 
- Bəlkə biz həmin dumanlı gecədə Kairi ötüb keçmişik? 
- Hek, gəl bu haqda danışmayaq, - deyə Cim dilləndi, - yazıq zəncilərin 
bəxti heç vaxt gətirmir. Mən belə də düşünürdüm, bilirdim ki, ilan qabığı bizi 
hələ çox bəlaya salacaqdır. 
- Cim, kaş onu heç görməyəydim! Kaş heç mənə rast gəlməyəydi! 
- Sənin günahın yoxdur, Hek! Sən bilməmisən də, bundan ötrü özünü 
danlama! 
Hava tamam işıqlandıqda hər şey aydın oldu: sahilin yaxınlığından Oqayo 
çayının dupduru suyu axırdı, bundan o yana, çayın ortasına yaxın bulanıq su 
başlayırdı, bu elə köhnə Missisipi idi. Kair məsələsi çıxıb getmişdi işinə. 
Biz düşünməyə başladıq ki, nə edək. Sahilə çıxmağın heç bir mənası yox idi; 
salı axına qarşı da apara bilməzdik. Yalnız bu qalırdı ki, gözləyək, hava qaralan 
kimi qayıqla geri qayıdaq, hər nə olar, olar. 
Özümüzə qüvvə toplamaq üçün bütün günü kolların arasında uzanıb yatdıq, 
axşam qaranlığı düşdükdən sonra durub salın yanına gəldik, gördük ki, qayıq 
yoxdur! 
Biz xeyli vaxt susduq. Axı nə danışacaqdıq ki. Hər ikimiz çox gözəl bilirdik 
ki, ilan qabığı öz işini görür, boş-boş danışmağın isə heç bir mənası yoxdur. 
Yoxsa, yenə danışıb bəd fal açarıq, guya bizə bu azdır, sonra da dilimizi 
ağzımızda möhkəm saxlamağa öyrənməyincə bir-birinin ardınca bəd işlərə düçar 
olarıq. Sonra biz yenidən müzakirə edib bu qərara gəldik ki, salla çayaşağı üzək, 
əgər təsadüf edərsə, bir qayıq alaq və onunla geri qayıdaq. Əgər yaxınlıqda adam 
olmasaydı, adam gedib bir qayıq kirayə edə bilərdi, ancaq biz belə etmək 
istəmirdik, çünki sonra arxamızca düşüb bizi təqib edərdilər! Hava 
qaranlıqlaşdırda salla yola çıxdıq. 
İlan qabığını ələ götürməyin, nə qədər təhlükəli olduğuna, bizim başımıza 
gələn bu əhvalatlardan sonra inanmayan hər bir kəs aşağıda, onun başımıza daha 
nələr gətirdiyini oxuduqdan sonra buna mütləq inanacaqdır. 
_________________Milli Kitabxana_________________ 
281
Qayıqları adətən sahildə dayanan sallardan satın alırlar. Ancaq biz bələlik 
belə sallara rast gəlmədik, buna görə də hey gedirdik, gərək ki, üç saatdan artıq 
yol getmişdik. Qaranlıq bir növ boz rəngə düşmüş, çox kəsifləşmişdi, bu da çox 
murdar şeydir, dumandan heç də yaxşı deyildir, çünki çayın sahillərinin necə
olduğunu seçə bilmirsən, uzaqlarda da heç bir şey görünmür. Artıq gecədən xeyli 
keçmişdi, hər yan sakitlik içərisində idi; birdən eşitdik ki, çayla üzüyuxarı
paroxod gedir. Biz fənər yandırdıq, fikirləşdik ki, paroxoddan bizi görərlər. 
Alçaq paroxodlar adətən bizdən çox aralı gedirdilər; onlar say yerləri hərlənib 
keçir və axına qarşı mübarizə etməmək üçün qayalı sahillərin yaxınlığında 
durgun sular axtarırlar, belə gecələrdə isə onlar gəmi keçə bilən yerlə düz axına 
qarşı gedirlər. 
Biz paroxodun necə fısıldadığını eşidirdik, ancaq lap yaxınlaşıncayadək onu 
görmürdük. O düz bizim üstümüzə gəlirdi. Paroxodlar çox vaxt belə edirlər ki, 
görsünlər sala toxunmadan onun nə qədər yaxınlığmdan keçmək olar; bəzən 
paroxodun çarxı avara dəyib bir parçasını qopardır,, sonra isə losman başını irəli 
uzadıb qəhqəhə çəkir, öyünür ki, gör necə diribaşdır! Biz də elə düşünürdük ki, 
paroxod bizə toxunmadan, yaxınlığımızdan ötüb keçməyə çalışacaqdır, ancaq o 
düz bizim üstümüzə gəlirdi. Çox nəhəng paroxod idi, yanlarında işıldayan 
böcəklər düzülmüş qara bulud kimi sürətlə gedirdi; birdən o öz nəhəng və zəhmli 
gövdəsilə üstümüzə cumdu, sıra ilə düzülmüş açıq ocaqları közərmiş dəmir kimi 
parıldadı, nəhəng burnu isə lap başımızın üstünə qalxdı. Oradan bizi görüb çığır-
bağır saldılar, maşını dayandırmaqdan ötrü zəng çaldılar, söyüş və hədyan sözlər 
qopdu, fışıltı səsi eşidildi, Cim bir tərəfdən, mən də o biri tərəfdən suya atılan 
anda paroxod gurultu ilə düz salın üstündən keçdi. 
Mən suya baş vurdum, mümkün qədər dərinə cumdum ki, gedib çayın lap 
dibinə çatam, çünki otuz futluq təkər mənim üstümdən keçməli idi, mən 
çalışırdım ki, ondan aşağıda olum, mənə dəyməsin. Adətən suyun altında bir 
dəqiqə qala bilərdim, indi isə, gərək ki, dəqiqə yarım qalmışdım. Sonra tez suyun 
üzünə qalxdım, az qala nəfəsim kəsiləcəkdi. Sıçrayıb sinəmə qədər başımı sudan 
çıxartdım, suyu fınxırır va tüpürürdüm. Burada çayın axını, əlbəttə, çox güclü 
idi, paroxod da dayandıqdan təxminən on saniyə sonra yenə hərəkət edib getdi, 
çünki onlar salçıları adam yerinə qoymurlar; indi paroxod haradasa çox 
yuxarılarda fısıldayrdı, fısıltı səsini eşitsəm də qaranlıqda özünü görmürdüm. 
_________________Milli Kitabxana_________________ 
282
Mən Cimi ən azı iyirmi dəfə səslədim, ancaq ondan bir cavab ala bümədim; 
belə olduqda, əlimə keçən ilk taxta parçasından yapışıb onu öz qabağımca 
itələyə-itələyə sahilə üzdüm. Azca sonra ayırd etdim kı, axın burada sol sahilə
tərəf dönür, bu isə o demək idi ki, mən çay pilləsinə düşmüşəm; buna görə sola 
döndüm. 
Bu çəpinə gedən və azı iki mil uzanan çay pilləsindən idi, odur ki, mən uzun 
müddət üzməli oldum. Nəhayət, sağ-salamat üzüb sahilə çataraq, sudan çıxdım. 
Qarşıda, demək olar ki, heç bir şeyi görmək olmurdu, ancaq mən, yol olmasa da 
düzünə getdim, dörddə bir milə qədər getdikdən sonra qaranlıq zülmət içərisində
tirdən qayrılmış böyük bir qədim evə rast gəldim. Mən sakitcə evin yanından 
keçib kənara burulmaq istəyirdim, ancaq bu vaxt itlər üstümə tökülüşdü, ulayıb 
hürüşməyə başladı, mən tez fikirləşib yerimdən tərpənməməyi qət etdım. 
ON YEDDİNCİ FƏSİL 
QRENCERFORDLAR MƏNİ  
ÖZ YANLARINA GƏTİRİRLƏR 
Bir dəqiqəyəyən keçdi, kim isə pəncərədən boylanmadan qışqırdı: 
- Haray qoparmayın... Kimdir? 
Mən dedim: 
- Mənəm. 
- "Mən" kimdir? 
- Corc Cekson, ser. 
- Nə istəyirsən? 
- Ser, mənə heç nə lazım deyil, mən yalnız buradan ötüb keçmək 
istəyirəm, itlər isə buraxmayır. 
- Bu gecə vaxtı burada nə veyllənirsən, hə? 
- Mən veyllənmirəm, ser, mən paroxoddan yıxılmışam. 
- Aha, belə de, yıxılmısan?.. Ay uşaq, tez olun, bir işıq çıxardın görək... 
Necə dedin, adın nədir? Təkrar elə görüm? 
- Corc Cekson, ser. Mən hələ uşağam. 
- Bura bax, əgər doğrusunu deyirsənsə, onda heç bir şeydən qorxmaya 
bilərsən, heç kəs sənə əl dəyməz. Ancaq tərpənmə, dayandığın yerdə farağat 
dur... Bob ilə Tomu yuxudan oyadın, tüfəngləri də gətirin… Corc Cekson, 
səninlə başqa btr kimsə varmı? 
_________________Milli Kitabxana_________________ 
283
- Heç kəs yoxdur, ser. 
Mən evdə adamların necə qaçışdığını eşitdim, işıq da gördüm. Həmin adam 
qışqırdı: 
- Betsi, qoca sarsaq, ağlın başında deyilmi, şamı apar! Qapının dalında 
döşəmənin üstünə qoy... Bob, əgər Tomla sən hazırsınızsa, öz yerlərinizi tutun! 
- Biz hazırıq. 
- Yaxşı, Corc Cekson, bir de görüm, Şeperdsonları tanıyırsanmı? 
- Yox, ser, onlar barədə heç bir şey eşitməmişəm. 
-  Nə olar, bəlkə bu doğrudur, bəlkə də yox. Hə, hər şey hazırdır. Corc 
Cekson, içəri gəl görək. Amma tələsmə, aram-aram gəl. Əgər səninlə bir adam 
varsa, qoy orada dayansın, əgər görünərsə, onu güllə ilə vuracaqlar. İndi gəl 
görək. Aram-aram gəl, qapını özün aç, çox açma, o qədər aç ki, keçə biləsən, 
eşitdinmi? 
Mən tələsmirdim, istəsəydim də tələsə bilməzdim. Mən ehtiyatla tam sakitlik 
içərisində qapıya yanaşdım; mənə belə gəlirdi ki, ürəyimin döyüntüsünü 
eşidirdim. Adamlar kimi itlər də susmuşdular, onlar addım-baaddım ardımca 
gəlirdilər. Tirlərdən yonulub hamarlanmış üç pilləsi olan artırmaya çatarkən 
evdəkilərin qapıları necə açdıqlarını və rəzələri necə çəkdiklərini eşitdim. 
Qapının dəstəyindən tutub yavaşca itələdim, evdən kim isə; "Belə, daha bəsdir, 
başını qapıdan içəri sox, deyincəyədək bir az da, bir az da itələdim. Başımı içəri 
soxmağına soxdum, özlüyümdə isə fikirləşdim ki, bu saat vurub üzəcəklər. 
Şam döşəmənin üstündə idi, onların hamısı şamın ətrafında dövrə vurub 
dayanmış halda mənə baxırdılar, mən də onlara baxırdım. Beləcə bir qədər keçdi. 
Yaşlı kişilərdən üçü tüfənglərini mənə tuşlamışdılar, düzünü desəm, qorxumdan 
hətta gözlərimi qıymışdım; onlardan ən qocasının, ağ saçlının altmış, digər 
ikismin isə otuz və ya blr qədər artıq yaşı olardı, hər üçü görkəmli, gözəl idi, ağ
saçlı qarının çox mehriban siması vardı, onun arxasında iki cavan qadın 
dayanmışdı ki, onları yaxşı görə bilmədim. 
Qoca dedi: 
- Hə, belə... deyəsən hər şey öz qaydasındadır. İçəri gir! 
Mən içəri girən kimi qoca cenltmen özü qapını örtdü, rəzəni çəkib əli tüfəngli 
cavanlara dedi ki, o biri otağa keçsinlər; hamı, içərisinə təzə qurama palaz 
döşənmiş böyük qonaq otağına gedərək bir küncə toplaşdı ki, onları ön 
pəncərələrdən görən olmasın, yan divarda pəncərə 
  
_________________Milli Kitabxana_________________ 
284
çox idi. Şamı yuxarı qaldırdılar, onlar məni gözdən keçirərək deyirdilər: "Yox, o, 
Şeperdsonlardan deyil, onda Şeperdsonlardan bir əlamət belə yoxdur". 
Sonra qoca dedi ki, mən, aydın məsələdir, axtarışa qarşı etiraz etməyəcəyəm, 
əlbəttə, o məni incik salmaq istəmir, ancaq üstümdə silah olub-olmadığını
yoxlayır. O, ciblərimə girmədi, yalnız əllərini paltarımın üstünə gəzdirib dedi ki, 
hər şey öz qaydasındadır. Sonra mənə dedi ki, utanmayım, özümü evimizdəki 
kimi hiss edim, həm də kim olduğumu söyləyim; lakin bu vaxt qarı söhbətə
qarışıb dedi: 
- Saul, Allah sənə insaf versin! Yazıq uşaq iliyinə qədər islanıb, bəlkə 
hələ acdır da. Necə bilirsən? 
- Reçel, sən haqlısan, mən yaddan çıxartmışdım. 
Belə olduqda qarı dedi: 
- Betsi (zənci qadının adı idi), yüyür, bu zavallı uşaq üçün yeməyə bir şey 
gətir, tez ol! Qızlar, siz isə gedib Bakı oyadın və ona deyin ki... Ah, budur, Özü 
gəlir... Bak, bu kimsəsiz uşağı apar, yaş paltarlarını soyundur, özünün quru 
paltarlarından ona ver. 
Bak boyca məndən bir qədər uca idi, ona görkəmindən mənimki qədər, on 
üç-on dörd, yaxud buna yaxın yaş vermək olardı. Əynində tamam əzik-üzük 
olmuş gecə paltarı var idi. O, əsnəyib əliylə gözlərini ovuşdura-ovuşdura otaqdan 
çıxdı, onun o biri əlində tüfəng vardı. O soruşdu: 
- Məgər gələn Şeperdsonlardan deyildi? 
Ona cavab verdilər ki, yox, əbəs yerə haray qoparıblarmış. 
- Lap yaxşı, - deyə o cavab verdi. – Əgər onlar olsaydılar, hec olmazsa 
birini güllə ilə vuracaqdım. 
Hamı gülüşdü, Bob isə dedi: 
- Bak, bəs harada qalmışdın? Sən orda tərpənincə onlar skalpımızı1 
soyardılar. 
- Əlbəttə, heç kim gəlib məni oyatmayıb, bu lap nankorluqdur. Həmişə
məni gözümçıxdıya salırlar, belə olsa, mən heç vaxt özümü göstərə
bilməyəcəyəm. 
- Eyb etməz, Bak, - deyə qoca dilləndi, - özünü göstərməyə vaxt taparsan. 
Hər şeyin öz vaxtı var, narahat olma. İndi isə get, anan deyəni elə. 
  
1 Skalp - tükü ilə birlikdə soyulmuş baş dərisi
_________________Milli Kitabxana_________________ 
285
Mən Bakla yuxarıya qalxıb onun otağına getdim, o, mənə bir köynək, bir 
gödəkcə və bir tuman verdi, onları əynimə keçirtdim. Mən geyinərkən o, adımı
soruşdu, mən ona cavab verməyə macal tapmamış, srağagün meşədən tutduğu 
ala qarğa ilə krolik haqqında nağıl etməyə başladı, sonra isə Musa peyğəmbərin 
şam sönərkən harada olduğunu soruşdu. Mən dedim ki, bilmirəm, hətta bu haqda 
heç vaxt eşitməmişəm. 
- Onda tap görək, - deyə o, cavab verdi. 
- Birinci dəfə eşitdiyim halda necə tapa bilərəm? 
- Demək, tapa bilmirsən? Axı, bu lap adi şeydir. 
- Hansı şamı deyirsən? - deye soruşdum. 
- Hansı şam olduğunun nə mənası var ki, - deyə o, cavab verdi. 
- Bilmirəm harda olub. Yaxşı, de görək harda olub! 
- Harda, harda, qaranlıqda! 
- Əgər bilirdinsə, daha məndən niyə soruşurdun? 
- Axı bu tapmacadır, necə olur ki, bilmirsən? Bir de görək, bizdə çoxmu 
qonaq qalacaqsan. Həmişəlik qal. İndi dərsimiz yoxdur, səninlə yaxşı kef edərik. 
Sənin itin varmı? Mənim var: taxta parçasını suya atırsan, gedib gətirir. Sən 
bazar günləri saçını daramağı və bu cür başqa səfeh işləri xoşlayırsanmı? Mən 
xoşlamıram, ancaq anam məcbur edir. 
Bu tumanları da zəhrimara qalsın. Geymək lazımdır, amma adam hec istəmir, 
yaman isti olur. Son hazırsanmı? Yaxşı, gedək. 
Onlar aşağıda bu şeylərə məni qonaq etdilər: soyuq qarğıdalı qoğalı, 
duzlanmış soyuq ət, təzə yağ, ayran - mən ömrümdə heç vaxt bu qədər ləzzətli 
şeylər yeməmişdim. İki cavan qızdan və çıxıb getmiş zənci qadından başqa 
hamısı, Bak ilə onun anası da gödək qəlyan çəkirdilər. Onlar qəlyan çəkə-çəkə
söhbət edir, mən də yeyə-yeyə onların söhbətinə qarışırdım. Hər iki qız saçları
dağınıq halda yorğana bürünüb oturmuşdu. Onların hamısı məni sorğu-sual edir, 
mən də onlara atam və bütün ailəmizlə birlikdə Arkanzasın lap ucqar bir 
yerindəki kiçik fermada yaşadığımızdan, bacım Meri-Ennin evdən qaçıb ərə
getməsindən və onun barəsində daha heç bir şey eşitməməyimizdən, Billin isə
onu axtarmağa gedib xəbərsiz itməsindən, Tom ilə Mortun isə ölməsindən və
bizim - atam ilə mənim daha heç bir kəsimizin qalmamasından, atamın da qayğı
və dərddən üzülüb əldən düşməsindən danışdım; sonra sözümə davam edib 
dedim ki, ferma bizimki olmadığından atamın ölümündən sonra qalmış olan şey-
şüyümüzü yığışdırıb adi sərnişin kimi çayyuxarı yollandım, sonra isə
paroxoddan çaya yıxıldım; bax, bu 
_________________Milli Kitabxana_________________ 
286
yolla da gəlib buraya çıxdım. Belə olduqda onlar mənə dedilər ki, nə qədər 
istəsəm, burada yaşaya bilərəm. Bundan sonra hava işıqlanmağa başladı, hər kəs 
öz yataq otağına getdi, mən də Bakla birlikdə uzanıb yatdım, səhər yuxudan 
ayıldıqda nə qədər fikirləşdimsə, adım yadıma düşmədi. Bir saata qədər yerimin 
içində uzanıb fikirləşdim, Bak oyandıqda isə ondan soruşdum: 
- Bak, sən yazı yazmaq bacarırsanmı? 
- Bacarıram, - deyə o cavab verdi. 
- Ola bilməz, mənim adımı yaza bilməzsən. 
- Səndən də yaxşı yazaram. 
- Yaxşı, yaz görək. 
- Corc Cekson, - budur bax! 
- Düzdür, yaza bilirsən, - deyə cavab verdim, - mən isə elə bilirdim ki, 
yaza bilməzsən. Bu elə bir ad deyil ki, əvvəlcədən öyrənmədən bər bir kəs yaza 
bilər. 
Mən özüm də bunu gizlincə yazdım: fikirləşdim ki, birdən onun necə
yazıldığını soruşanda mən də duruxmadan, adət etdiyim iş kimi sərbəst yazaram. 
Bu, çox gözəl ailə idi, ev də yaxşı ev idi. Mən heç vaxt kənddə belə gözəl 
müxalləfatı olan, yaxşı bir ev görməmişdim. Evin baş qapısı nə dəmir rəzə, nə də
qayışlı taxta rəzə ilə bağlanırdı, qapını bağlamaq üçün şəhər evlərindəki kimi 
yumru mis dəstəyi hərlətmək lazım idi. Qonaq otağında nə bir çarpayı, nə də
çarpayıya oxşar şey var idi, halbuki, hətta şəhərdə də bir çox evlərin qonaq 
otaqlarında çarpayılar olur. Buxarı çox böyük idi, aşağıdan ətrafına kərpic 
düzülmüşdü; kərpiclərin həmişə tamiz olması üçün onların üstünə su tökür və
başqa kərpiclə sürtürdülər; bəzən kərpicləri şəhər qaydasıyla "qəhvəyi ispan 
rəngi" deyilən qırmızı rənglə rəngləyirdilər. Sacayağı misdəndi və elə böyük idi 
ki, yekə bir tiri də üstündə saxlaya bilərdi. Buxarı taxtasının ortasında, şüşə
altında bir saat var idi, şüşənin aşağı hissəsində bir şəhər şəkli çəkilmişdi, burada 
günəşi əvəz edən bir dairə var idi, bu dairədən saat kəfgirinin necə hərəkət etdiyi 
görünürdü. Saatın tıqqıltısını eşitmək çox xoş idi; bəzən səyyar saatsaz evə gəlir, 
saatı təmizləyib qaydaya salırdı, onda saat lap əldən düşüncəyədək, dalbadal azı
iki yüz dəfə vururdu. Ev sahiblərinə nə qədər pul versəydilər, bu saatdan əl 
çəkməzdilər. 
Saatın sağında və solunda bir növ tabaşirə oxşar maddədən düzəldilmiş, bu 
yerlərin tutuquşularına bənzəməyən, olduqca ala-bəzək tutu- 
  
_________________Milli Kitabxana_________________ 
287
quşular qoyulmuşdu; bunlar çox yekə idilər. Bir tutuquşunun yanında saxsı pişik, 
o birisinin yanında isə saxsı it var idi; onları üstdən basdıqda civildəyirdilər; 
yalnız ağızları açılmır, bir də sifətləri dəyişməyib eynən eləcə laqeyd qalırdı. 
Onlar aşağıdan civildəyirdilər. Bütün bu şeylərin arxasinda vəhşi hindxoruzunun 
lələklərindən düzəldilmiş iki böyük yelpik açılmışdı. Otağın ortasındakı stolun 
üstünə ağzınacan alma, portağal, ərik və üzüm dolu yekə bir səbət qoyulmuşdu; 
bu meyvələr əsl meyvələrdən xeyli qəşəng və daha xoş rəngli idi, ancaq bilinirdi 
ki, bunlar əsl meyvə deyildir, çünki bəzi yerləri çatlamışdı və onların düzəldilmiş
olduğu kirəc və ya tabaşir rəngin altından ağappaq görünürdü. 
Stolun üstünə qırmızı və göy rənglə haşiyə içərisində qartal şəkli çəkilmiş
qəşəng müşəmbə salınmışdı. Mənə dedilər ki, bu müşəmbəni Filadelfiyanın lap 
özündən gətiriblər. Stolun hər dörd küncündə səliqə ilə bir-birinin üstünə
yığılmış kitablar qoyulmuşdu. Onlardan biri, şəkilləri olan böyük ailə Tövratı, o 
birisi isə "Züvvarın səyahəti" idi; bu kitab, ailəsini atmiş bir adam haqqında idi, 
ancaq onun öz ailəsini nə üçün atdığından kitabda danışılmırdı. Mən müxtəlif 
vaxtlarda onu bir neçə dəfə varaqlayıb oxudum. Maraqlı yazılmışdı, ancaq o 
qədər də aydın deyildi. Orada çox maraqlı hekayələri və şeirləri olan "Dostluq 
hədiyyələri" də var idi, ancaq mən şeirləri oxumurdum. Henri Kleyin "Nitqləri" 
və həkim Hannın "Evdə müalicə kitabı" da burada idi; "Evdə müalicə kitabı"nı
oxuyanlar, bir adam azarlayanda, yaxud öləndə nə etmək lazım olduğunu öyrənə
bilərdilər. Stolun üstündə dua kitabı və digər müxtəlif kitabçalar da vardı. Stolun 
ətrafında gözəl və çox möhkəm hörmə stullar düzülmüşdu, daha bunlar köhnə
zənbil kimi əzik və deşik şeylər deyildi! 
Divarlardan müxtəlif şəkillər asılmışdı, bunların çoxu Vaşinqtona və
Lafayetə1 həsr editmiş şəkillərdi, bunda başqa, hər cür döyüşləri təsvir edən 
şəkillər, Şotiandiya kraliçası Mariya Stüartın şəkli də vardi, şəkillərdən biri isə
"Bəyannamənin imzalanması"2 adlanırdı. Elə şəkillər də vardı ki, ev yiyələri 
bunlara "pastel"3 deyirdilər; bu şəkilləri ev 
1 Lafayet - istiqlaliyyət uğrunda gedən müharibədə könüllü olaraq Amerika ordusu sıralarında 
döyüşmüş fransız zabiti
2 BoyanTiamenin imzalanması - 1776-cı ilin 4 iyul istiqialiyyət Bəyannaməsində on üç Amerika 
müstəmləkəsinin İngiltərədən ayrılması və müstəqil ABŞ dövlətinm təsis olunması elan edilirdi.
3 3Pastel -rəngli karandaşlarla çəkilmiş şəkil 
_________________Milli Kitabxana_________________ 
288
sahibinin qızlarından biri hələ on beş yaşında ikən çəkmişdi; indi o yox idi, 
ölmüşdü. Mən belə şəkillərdən heç yerdə görməmişəm, onlar olduqca qara idi. 
Bunlardan birində, əyninə baş kələmə oxşar qolları olan yaxası tarım, dar qara 
paltar geyib, başına çalova bənzər qara vuallı qara şlyapa qoymuş bir qadın şəkli 
çəkümişdi; qadının paltarı altından isə üzü qara qaytanla çal-çarpaz bağlanmış
İskənə kimi dar, qara tufliləri olan nazik, ağappaq qıçları görünürdü. Qadın 
məhzun bir söyüd ağacı altında durub fikirli halda sağ dirsəyinə bir qəbrin 
başdaşına söykənmişdi, o sol əlində ağ yaylıq və kiçik bir sumka tutmuşdu, 
şəklin altından isə bu sözlər yazılmışdı. "Ah, doğrudanmı mən səni bir daha 
görməyəcəyəm!" O biri şəkildə cavan bir qız təsvir edilirdi, onun saçları daranıb 
təpəsində toplanmış, üstünə stulun söykənəcəyinə oxşar yekə bir daraq 
sancılmışdı, bir əlində arxası üstə uzanmış ölü bir quş vardı, qız o biri əlindəki 
yaylıqla gözlərini silib ağlayırdı, şəklin altında isə belə yazılmışdı: "Ah, mən bir 
daha sənin şən civiltini eşitməyəcəyəm!" Belə bir şəkil də var idi: cavan bir qız 
pəncərə qabağında dayanıb Aya baxırdı, yanaqlarından göz yaşı axirdı; o bir 
əlində qara möhürlü açıq zərf tutmuş, o biri əliylə zəncirli medalyonu 
dodaqlarına yapışdırmışdı, şəklin altında isə yazılmışdı: "Ah, görasən sən 
doğrudanmı daha yoxsan? Bəli, əfsuslar olsun ki, sən daha yoxsan!" Şəkillər 
yaxşı idi, ancaq, nə isə mənim o qədər də xoşuma gəlmirdi, çünki bir qədər 
kədərli olanda bu şəklə baxsan dərdinb daha da artar. Bu qızın ölümünə hamı
təəssüf edirdi, çünki onun çəkməyə başlamış olduğu bela şəkillər az deyildi. Elə
çəkilib tamamlanmış şəkillərdən də onun qohumlarının necə böyük bir itkiyə
düçar olduqlarını hamı görə bilərdi. Mənə elə gəlirdi ki, ondakı xasiyyətə görə, 
onuın üçün qəbiristanlıqda daha xoş keçər. Xəstələnməmişdən qabaq, deyirlər ki, 
əvvəlkilərdən daha yaxşı bir şəkil çəkməyə başlayıbmış ki, bu şəkli çəkib 
qurtarmayınca ölməsin, ancaq bəxti gətirməyib ölüb, şəkli çəkib qurtara 
bilməyib. 
Həmin şəkildə uzun ağ paltarlı gənc bir qadın özünü körpüdon atmağa 
hazırlaşırdı; onun saçları kürəyinə tökülmüşdü, özü Aya baxırdı, yanaqlarından 
göz yaşları axırdı; o iki əlini sinəsinin üstünə çarpazlamışdı, iki əlini qabağa 
uzatmışdı, daha iki əlini isə Aya tərəf qaldırmışdı. Rəssam qız əvvəlcə baxmaq 
istəmişdi ki, görsün hansı yaxşıdır, sonra isə artıq əlləri pozub silsin, ancaq 
bayaq dediyim kimi, müəyyən bir qərara gəlməmiş ölmüşdü, qohumları isə
həmin şəkli onun çarpayısı üstündən açmışdılar və qızın anadan olan günündə 
həmişə şəkli gül- 
_________________Milli Kitabxana_________________ 
289
çiçəklə bəzəyirdilər. Başqa vaxtlarda isə şəklin üstünə kiçik pərdə salırdılar. 
Şəkildəki gənc qadının üzü çox göyçək idi, ancaq əlləri olduqca çox idi və buna 
görə də, məncə hörümçəyə oxşayırdı. 
Həmin qız sağ ikən özü üçün bir albom düzəldib dəfnlər haqqındakı elanları, 
bədbəxt hadisələr və iztirablar çəkməsinə baxmayaraq, çox səbirli olan adamlar 
haqqındakı qısa məqalə və xəbərləri “Presviterian1 qezeti"ndən kəsib ona 
yapışdırar və onlar haqqında özü şeirlər yazarmış, şeirlər çox yaxşı idi. O, 
quyuya düşüb boğulmuş Stiven Daulinq Bots adlı bir oğlan haqqında belə bir 
şeir yazmışdı: 
STİVEN DAULİNQ BOTSUN 
ÖLÜMÜNƏ MƏDHİYYƏ 
Gənc Stiven xəstələnib  
Xəstəlikdən öldümü?  
Dostları, qohumları  
Dərddən özün döydümü? 
Yox, yox! Tale dostlara  
Başqa kədər, qəm verdi,  
Onlar ağlasalar da  
O, azardan ölmədi. 
O, qızılca, xanazir  
Azarından ölmədi – 
Yazıq Botsubiliniz  
Bunlar yerə gömmədi. 
Goz yaşınızı silin,  
Qulaq asın, bir bilin:  
O, ruhundan ayrıldı,  
Quyuya yuvarlandı. 
Onu tez çıxartdılar,  
Lakin artıq gec idi.  
Dərd olmayan yerlərə  
Uçaraq ruhu getdi. 
1 Presviterian -İngiltərə və Amerikada yepiskopluğu rədd edib yalnız ruhanini (presviteri) 
tanıyan protestant məzhəblərindən birinin tərəfdarı 
_________________Milli Kitabxana_________________ 
290
Əgər Emmelina Qrencerford hələ heç on dörd yaşı yox ikən bu cür şeirlər 
yaza bilibsə, onda bir görün, bir vaxtlar ondan nə çlxardı. Bak deyirdi ki, şeir 
yazmaq bu qız üçün yüngül bir şey idi. O heç bir dəqiqə də fikirləşmirmiş. Bəzən 
görürdün ki, bir misra yazır, amma buna qafiyə tapa bilməyir, belə olduqda onu 
pozur, yeni bir misra yazır və gerisi də öz-özünə axıb gelir. O çox da baş
sındırmır, hər nə barədə olursa olsun həvəslə yazırdı, təki kədərli şey olaydı. Bir 
kimsə - istər kişi, istər arvad, yaxud nşaq olsun - ölən kimi, meyit hələ
soyumamış qız şeri ilə orada hazır olurdu. O bu cür şeirlərə "mərhuma borcum" 
deyirmiş. Qonşular deyirdilər ki, birinci həkim gəlirdi, sonra Emmelina, bundan 
sonra isə tabut qayıran usta; yalnız bir dəfə tabut qayıran usta Emmelinadan 
əvvəl gəlibmiş, buna da səbəb mərhumun familiyasına qafiyə tapmaması
olmuşmuş, mərhumun adı isə Uistlermiş. Qız ona dəyən bu zərbədən heç cürə
ayılıb özünə gələ bilmirmiş, gündən-günə arıqlayıb solmuş və bundan sonra çox 
ömür sürə bilməmlşdi. Zavallı qız, mən onun otağına nə qədər baş çəkirdim! 
Onun çəkdiyi şəkillər əsəblərimi pozduqda və mənim ona aciğım tutmağa 
başlayanda, köhnə albomunu götürüb oxumağa başlayırdım. 
Bu ailənin bütün üzvləri, mərhumları da, sağları da xoşuma gəlirdi, mən 
onların heç birindən heç vaxt küsmək istəmirdim. Yazıq Emmelina sağ olarkən 
bütün ölülərə şer yazırmış, indi o, öldükdon sonra isə heç kəsin ona şeir 
qoşmaması adama haqsızlıq kimi görünürdü; mən bir şeir yazmaq istədim, amma 
heç bir şey çıxmadı. 
Emmelinanın otağını həmişə təmiz saxlayırdılar, otaqdakı şeylər, onun sağ
ikən xoşuna gələn qaydada qoyulmuşdu; onun otağında heç kəs yatmırdı. 
Onların zənciləri çox olsa da həmin otağın təmizliyinə qarı özü baxırdı, çox 
vaxt orada oturub şey tikir, Tövratı da, demək olar ki, həmişə orada oxuyurdu. 
Qonaq otağı haqqında mən sizə nağıl etmişdim; onun pəncərələrindən çox 
gözəl ağ pərdələr asılmışdı; bu pərdələrin üstünə müxtəlif şəkillər çəkilmişdi, 
bunlarda: başdan-ayağa məxmərlə haşiyələnmiş qəsrlər, ətrafında heyvan 
sürüləri olan bulaqlar da var idi. Qonaq otağında, elə bil ki, içərisi tənəkə
tavalarla dolu köhnə bir piano vardı; qızların "Biz ayrıldıq" mahnısnı oxumaları, 
yaxud "Praqa yaxınlığındakı döyüş" musiqisini çalmaları mənə böyük zövq 
verirdi. Bütün otaqların divarları ağardılmışdı, yer hərnişə xalılarla döşənmiş
olurdu, bayir tə- 
  
_________________Milli Kitabxana_________________ 
291
rəfdən isə evə başdan-ayağa mala çəkilmişdi. Malikanə əsas bina ilə onun 
yanlarındakı iki əlavə tikilidən ibarət idi, əlavə tikililər arasında isə taxta 
döşənib, dam düzəldilmişdi, belə ki, bəzən orada nahar üçün süfrə açırdılar; bura 
çox gözəl, rahat və sərin bir yer idi. Bunda yaxşı bir şey ola büməzdi! Bir də ki, 
onlar çox dadlı xörəklər bişirirdilər, həm də yemək xirtdəyəcən verilirdi! 
ON SƏKKİZİNCİ FƏSİL 
QARNİ ŞLYAPASININ ARDINCA AT ÇAPIR 
Polkovnik Qrcncerford əsl centlmenlərdə olan bütün xüsusiyyətlərə malik idi. 
O, necə deyərlər, başdan-ayağa əsl centlmen idi, bütün ailəsi də özü kimi 
xeyirxah və nəcib idi. Onun, necə deyərlər, əsil-nəcabətli, yaxşı cinsdən çıxan 
adam olduğunu üzündən görmək olurdu, bu isə at üçün əsas olduğu kimi, adam 
üçün da əsas şərtdir; mən bunu dul qadın  Duqlasdan eşitmişdim, o isə bizim 
şəhərdə birinci əsilzadə idi və bu barədə heç kəs mübahisə belə etmirdi; hətta, 
cins həyət itindən də pis olan atam da həmişə belə deyərdi. Polkovnik uca boylu, 
qarabuğdayı adam idi, lakin sifəti solğun idi, üzündə bir damcı belə qan yox idi; 
o, hər səhər üzünü ülgüclə tərtəmiz qırxırdı; onun nazik dodaqları, bir balaca 
donqar olan nazik burnu, qalın qaşları, zil qara gözləri var idi; gözləri elə çuxura 
düşmüşdü ki, elə bil adama mağaranın içindən baxırdı. Alnı enli, saçları isə ağ və
uzun idi; çiyinlərinə tökülürdü. Əlləri arıq, barmaqları uzun idi; əyninə hər gün 
təmiz paltar və kətan kostyum geyirdi, kostyum elə ağ idi ki, baxanda adamın 
gözləri qamaşırdı. Bazar günləri isə mis düyməli göy frak geyirdi. O, qoz 
ağacından qayrılmış gümüş dəstəkli əsa gəzdirirdi. Zarafat etməyi qətiyyən 
sevməzdi, həmişə də astadan danışırdı. Elə səxavətli idi ki, bunu təsvir etmək 
belə mümkün deyildi, hər bir kəs bunu o saat görür və ona etimad göstərirdi. O 
çox az-az, həm də çox mehriban gülümsəyirdi. Elə vaxt da olurdu ki, may dirəyi1
kimi qəddini düzəldib, qalın qaşlarını çatıb, gözlərindən od yağdırmağa başlardı, 
bu zaman adam əvvəlcə tez ağaca dırmaşmaq, bundan sonra isə işin nə yerdə
olduğunu öyrənmək istəyirdi. O heç kəsi susdurmalı, sözünü ağzında qoymalı
olmurdu; onun yanında 
1 Mal dirəyi – çəməndə bəzədilmiş uzun dirəklər, ingilislərn adətinə görə bunun ətrafında yaz 
şənliyi düzəldilir. 
_________________Milli Kitabxana_________________ 
292
hamı özünü necə lazımsa elə də aparırdı. O, qaşqabağını töküb bulud kimi 
dolanda bu vəziyyət olsa-olsa yarım dəqiqə davam edər, bununla da hər şey 
qurtarıb gedərdi, sonra bütün bir həftə tam sakitlik jçində keçərdi. 
O, səhərlər öz qarısı ilə birlikdə yemək otağına daxil olanda uşaqlarının 
hamısı ayağa qalxır, onlara "Sabahınız xeyir!" deyir və qocalar oturmayınca heç 
biri əyləşmirdi. Bunda sonra Tomla Bob üstündə qrafin olan bufetə yanaşır, bir 
stəkan viskini su ilə qarışdırıb atalarına verirdilər, o isə stəkanı əlində tutub 
onların özləri üçün də bu içkidən tökmələrini gözləyirdi; sonra onlar baş endirib 
deyirdilər: "Ağa, sizin sağlığınıza! Xanim, sizin sağlığınıza!". Qocalar isə
başlarını yüngülcə tərpədir, bundan sonra hər üçü içirdi. Daha sonra Bobla Tom 
qəndin üstünə bir qaşıq su və öz stəkanlarının dibinə bir damcı viski, yaxud alma 
arağı töküb Bakla mənə verirlər, biz də qocaların sağlığına içirdik. 
Bob böyük qardaş, Tom isə ondan kiçiyi idi; onların hər ikisi uca boylu, 
enlikürək idi, üzləri gündən qaralmışdı, uzun qara saçları, qara gözləri vardı. 
Onlar da qoca ataları kimi başdan-ayağa ağ geyinirdilər, başlarına da enli kənarlı
panama qoyurdular. 
Ailə üzvlərindən biri də miss Şarlotta idi (onun iyirmi beş yaşı olardı), o, uca 
boylu, vüqarlı və əzəmətli idi, həm də elə mehriban idi ki, deməknən başa 
gəlməzdi, bircə gərək onu hirsləndirməyəydin. Hirsləndikdə isə baxışı
atasınınkından geri qalmazdı, adam baxanda ürəyi qopurdu. Sifətdən çox gözəl 
idi. 
Onun bacısı, miss Sofiya da gözəl idi, ancaq o, tamam başqa cür idi: quzu 
kimi həlim və sakit idi; onun cəmisi iyirmi yaşı vardı. 
Ailə üzvlərinin hamısının, onlara xidmət edən zəncisi var idi, Bakın da 
zəncisi var idi. Mənə də zənci vermişdilər, ancaq bu zənci heç bir iş görmürdü, 
çünki mən öyrənmişdim ki, hər işi özüm görüm, Bakın zəncisi isə səhərdən 
axşama qədər əlləşir, bir dəqiqə boş vaxtı olmurdu. 
Ailədən qalanların hamısı bunlar idi ki, vardı, əvvəllər isə üç oğlanları da 
varmış, onların üçünü də öldürubmüşlər; bir də ki, Emmelina varmış, o da 
ölübdür. 
Qocanın çoxlu ferması və yüzə qədər zəncisi var idi. Bəzən on, on beş mil 
uzaqlıqdan at belində bir yığın qonaq gəlirdi, onlar beş-altı gün qalır, məclislər 
qurur, qayıqla seyrə çıxır, gündüz meşədə gəzinir, axşamlar isə evdə oynayır, 
rəqs edirdilər. Qonaqların əksəriyyəti qohum-əqrəba olurdu. Kişilər qonaq 
gələndə özlərilə tüfəng gətırirdilər. Demək olar ki, hamısı məşhur ağalar, 
cənablar idi. 
_________________Milli Kitabxana_________________ 
293
Bu yerlərdə beş, ya altı ailədən ibarət daha bir aristokrat nəsli var idi, 
bunların hamısının familiyası Şeperdson idi. Onlar da Qrencerfordlar kimi nəcib 
tərbiyə görmüş, varlı və adlı-sanlı cənablardılar. Şeperdsonlar ilə Qrecerfordların 
bizim evdən iki mil yuxarıda ümumi körpüləri var idi, mən özümüzünkülərlə
körpüyə getdikdə Şeperdsonların qəşəng atlar oynatdıqlarını tez-tez görərdim. 
Bir dəfə gündüz vaxtı Bakla birlikdə meşəyə ova getmişdik; birdən at 
ayağının tappıltısını eşitdik. Biz bu vaxt yoldan köndələninə keçirdik. Bak 
qışqırdı: 
- Tez ol! Meşəyə qaç! 
Biz qaçdıq, sonra kolların arasından yola baxmağa başladıq. Azca sonra hərbi 
adama oxşayan cavan bir oğlan görünürdü; o, atın cüovunu buraxaraq yolla 
yorta-yorta gedirdi. Onun kamanının üstündən çəpinə bir tüfəng də asılmışdı. 
Mən bu oğlanı əvvəllər də görmüşdüm. Bu gənc Harni Şeperdson idi. Birdən 
Bakın tüfənginin gülləsi lap qulağımın dibindən vıyıldayıb keçdi, Harninin 
şlyapası başından uçdu. O, tüfəngindən yapışıb düz bizim gizləndiyimiz yerə
tərəf çapmağa başladı. Ancaq biz durub onu gözləmədik, meşənin içi ilə
qaçmağa başladıq. Meşə qalın deyildi, mən güllədən yaxa qurtarmaq üçün tez-tez 
dönüb dala baxırdım; bu arada gördüm ki, Harni tüfəng ilə Bakı iki dəfə nişan 
aldı, amma atmadı, geri dönüb gəldiyi tərəfə yəqin ki, şlyapasını götürmək üçün 
getdi; bunu görməsəm də mənə belə gəldi. Biz qaçıb evə çatmcayadək bir an da 
dayanmadıq. Qoca centlmenin gözləri əvvətcə alışıb yandı, məncə bu, fərəhdən 
idi, sonra isə elə bil ki, sifəti əvvəlki şəklinə düşdü və o, xeyli mehriban bir səslə
dedi: 
- Kol dibində gizlənib güllə atmaq mənim xoşuma gəlmir. Oğlum, nə
üçün yola çıxmadm? 
- Ata, Şeperdsonlar da hec vaxt çıxmırlar. Onlar hər bir üstünlükdən 
istifadə edirlər. 
Bakın dediklərini dinləyən miss Şarlotta kraliça kimi başını yuxarı qaldırdı; 
onun burnunun pərələri qalxıb-enir, gözləri parıldayırdı. Cavan oğlanlar qaşlarını
çatmışdılar, ancaq bir kəlmə də danışmadılar. Miss Sofiya bu söhbəti eşidəndə
ağappaq ağardı, Harninin sağ qaldığını biləndə isə rəngi özünə qayıtdı. 
Mən fürsət tapıb Bakı ağaclar altındakı axurun yanına çağırdıqda və biz 
onunla ikilikdə qaldıqda, soruşdum: 
- Bak, sən doğrudanmı onu öldürmək istəyirdin? 
_________________Milli Kitabxana_________________ 
294
- Bəs necə? 
- O sənə neyləyib ki? 
- Mənə heç nə eləməyib. 
- Bəs onu nə üçün öldürmək istəyirdrn? 
- Elə beləcə, yalnız ondan ötrü ki, bizim qan düşmənçiliyimiz var. 
- Qan düşmənçiliyi nədir? 
- Bəs sənə nə öyrədiblər? Yoxsa, sən doğrudan da qan düşmənçiliyinin nə 
olduğunu bilmirsən? 
- Birinci dəfədir ki, eşidirəm. Bir de görüm nədir? 
- Yaxşı, - deyə Bak cavab verdi, - qan düşmənçiliyi bax, budur: elə olur 
ki, bir adam başqa bır adamla dalaşır, onu öldürür, bu vaxt öldürülən adamın 
qardaşı da gəlib onu öldürür, sonra onların hər ikisinin qardaşları bir-birlərini 
öldürürlər, sonra onların əmi oğlanları bu işə qarışırlar, bir-birlərini tamam qırıb 
çatdıqdan sonra isə nəhayət, düşməsçilik qurtarır. Ancaq bu, uzun əhvalatdır, çox 
uzun çəkir. 
- Sizin düşmənçiliyiniz çoxdanmı başlayıb? 
- Əlbəttə, çoxdan! Otuz ilə yaxın olar. Bir davaları düşüb, sonar isə
bundan ötrü mühakimə olunublar; məhkəmədə uduzan isə gedib udanı güllə ilə
vurub öldürüb, əlbəttə ki, bu elə belə də olmalı idi. Onun yerində hər kim 
olsaydı, belə edərdi. 
- Bak, bəs davaları nə üstə düşüb? Torpaq üstündəmi? 
- Mən bümirəm. Bəlkə də elə torpaq üstündə düşüb. 
- Bəs birinci güllə atan kim ülub? Qrencerford, yoxsa Şeperdsort? 
-      Mən hardan bilim? Axı bu lap çoxdan olub! 
- Heç kim də bilmir? 
- Məncə atam, bir də qocalardan bəziləri bilir; ancaq onlar davanın birinci 
dəfə nə üstündə başlandığını bilmirlər. 
- Bak, öldürülənlər də çox olub, hə? 
- Bəli. Tez-tez görürsən ki, birisini dəfn edirlər. Ancaq hamısını ki, 
öldürmürlər. Atamın ayağında yekə bir qırma qalıb, ancaq o buna əhərniyyət 
vermir, bu haqda heç fikirləşmir də. Bax belə, Bobu da bir dəfə bərk 
bıçaqlayıblar, Tom da iki dəfə yaralanıb. 
- Bak, bəs bu il bir kimsəni öldürüblərmi? 
- Bəli, birin bizdən, birin də onlardan. Bir üç ay bundan əvvəl əmim oğlu 
Bad meşə ilə çayın o tayına gedirmiş, axmaqlığa bax ki, özü ilə silah da 
götürməyib, birdən meşənin xəlvət bir yerində dal tərəfdən tappıltı eşidir; baxıb 
görür ki, keçəl Şeperdson əlində tüfəng onun ardınca çapır; çapdıqca da külək ağ
saçlarını yellədir. Bad atdan sıçra- 
_________________Milli Kitabxana_________________ 
295
yıb kollarm arasında gizlənmək əvəzinə fikirləşir ki, qoca gəlib ona çata bilməz; 
onlar beləcə var qüvvələrilə beş milə qədər çapırlar, qoca isə get-gedə ona daha 
da yaxınlaşır; nəhayət, Bad görür ki, işi şuluqdur, güllə kürəyinə deyil, sinəsinə
dəysin deyə, atı saxlayıb qocaya tərəf donür, qoca isə lap yaxınlaşır, onu öldürüb 
yerə sərir. Ancaq qoca çox sevinə bilmir; bir həftə keçməmiş, bizimkilər onun 
başını batırırlar. 
- Bak, məncə o qoca qorxaq olub. 
- Məncə yox. Qətiyyən yox. Şeperdsonların arasında bir nəfər də olsun 
qorxaq yoxdur. Qrencerfordların arasında da qorxaq yoxdur. Bir dəfə həmin qoca 
üç nəfər Qrencerfordla mərd-mərdanə vuruşur, yarım saat onlara güc gəlir. 
Hamısı atlı imiş, o isə öz atından düşüb bir yığın odunun arxasında gizlənir, 
özünü güllədən qorumaq üçün atı qabağında saxlayır. Qrencerfordlar atdan 
eninirlər, qocanın ətrafında çaparaq onu gülləyə tuturlar, o da onlara güllə
yağdırır. Axırda o da, onun atı da bərk  yaralı halda evə qayıdır, Qrencerfordlar 
isə evə bir ölü, bir də yaralı gətirirlər, həmin yaralı da o birisi gün ölür. Yox, ser, 
kimə qorxaq adam lazimsa, onu nahaq yerə Şepcrdsonların arasında axtarmağa 
vaxt sərf etməsin, orda elələri yoxdur. 
O birisi bazar günü biz hamımız atla üç milə qədər uzaqlıqda olan kilsəyə
getdik. Kişilər özlərilə tüfəəng götürmüşdülər, Bak da götürmüşdü; tüfəngləri 
dizləri arasında tutmuş, ya da divara söykəmişdüər ki, həmişə əl altında olsun. 
Şeperdsonlar da belə eləmişdilər. Moizə, ən adi moizə idi, qardaşlıq məhəbbəti 
və buna bənzər şeylərdəndi, çox cansıxıcı idi! Deyirdilər ki, yaxşı moizədir, evə
qayıdarkən hamısı xeyirxah əməllərə inamdan, xeyir-bərakətdən, taledən və daha 
bilmirəm nələrdən danışırdılar, bir sözlə, mənə elə gəlirdi ki, hələ ömrümdə heç 
vaxt belə cansıxıcı bazar günüm olmayıbdır. 
Nahardan bir saat və ya bir saata yaxın sonra, bamı - bəzisi kreslonun 
üstündə, bəzisi öz otağında mürgüləmişdi, buna görə daha da cansıxıcı olmuşdu. 
Bak öz itilə otun üstündə uzanıb günəş altında bərk yuxuya getmişdi. Mən 
otağımıza getdim, bir qədər mürgüləmək istəyirdim. Gördüm ki, miss Sofiya 
bizim otaqla yanaşı olan öz otağının qapısı ağzında durmuşdur; o məni öz yanına 
çağırdı, qapını yavaşca kilidləyib soruşdu ki, onu sevirəm ya yox, mən də dedim 
ki, sevirəm; sonra o məndən soruşdu ki, heç kimə deməmək şərtilə onun bir 
xahişini yerinə yetirə bilərəmmi, mən də cavab verdim ki, yerinə yetirə bilərəm. 
Belə olduqda o dedi ki, öz İncilini yaddan çıxarıb kilsədə skamya üstündə iki 
başqa kitabın arasında qoyub, indi mən sakitcə o kitabın ardınca gedib 
_________________Milli Kitabxana_________________ 
296
heç kimə bir söz demədən bura gətirə bilərəmmi? Mən dedim ki, gətirə bilərəm. 
Yavaşca evdən çıxıb yolla qaçmağa başladım; gedib gördüm ki, kilsədə bir-iki 
donuzdan başqa heç kim yoxdur, kilsənin qapısı heç vaxt bağlanmırdı, donuzlar 
isə yayda taxta döşəmədə yıxılıb qalmaği çox sevirlər, çünki taxta döşəmə sərin 
olur. Əgər siz görmüşsünüzsə, bilərsiniz ki, adamların çoxu kilsəyə yalnız 
zərurət üzündən getməyə məcbur olurlar, donuzlar isə yox. 
Fikirləşdim ki, burada nə isə bir əngəi var; ola bilməz ki, o, İncildən ötrü bu 
qədər narahat olsun. Mən kitabı silkələdim, içindən kiçik bir kağız parçası düşdü; 
kağızın üstünə karandaşla belə yazılmışdı: "Üçün yarısında". Mən yenə də
axtardım, ancaq daha başqa bir şey tapmadım. Heç bir şey anlaya bilmədim, 
kağızı götürüb öz yerinə qoydum, qayıdıb evə gələrək yuxarı qalxdıqda gördüm 
ki, miss Sofiya öz otağının qapısında durub gözləyir. O məni otağa dartıb qapını
bağladı, sonra İncili varaqlayıb kağızı tapdı, onu oxuyub çox şad oldu, bir anda 
çiyinlərimdən yapışıb məni qucaqlayaraq dedi ki, mən dünyada ən yaxşı
oğlanam, sonra tapşırdı ki, heç kimə bir şey deməyim. Onun gözləri parıldayırdı, 
üzü tamam qızarmışdı, tamam göyçək olmuşdu. Maraq hissi məni götürmüşdü, 
odur ki, nəfəsimi alan kimi soruşdum ki, kağız nə barədədir; o isə onu oxuyub-
oxumadığımı soruşdu, mən də dedim ki, oxumamışam. Sonra o məndən soruşdu 
ki, əl ilə yazılmış yazını oxuya bilirəm, ya yox, mən isə dedim ki, oxuya 
bilmirəm, yalnız çap hərflərini oxuya bilirəm. Onda o dedi ki, orada elə bir şey 
yoxdur, bu sadəcə əlfəcindir, sonra da o mənə dedi ki, çıxıb oynamağa gedim. 
Mən bütün bunlar haqqında düşünə-düşünə çaya sarı getdim, birdən gördüm 
ki, mənim zəncim də ardımca gəlir. Pəncərədən görsənməyəcəyimiz qədər evdən 
aralandığımız vaxt zənci boylanıb ətrafa baxdı, sonra isə yanına qaçıb dedi: 
- Mister Corc, mənimlə bataqlığa getmək istəyirsinizmi? Mən sizə bir 
yığın su ilanı göstərərəm. 
Fikirləşdim ki, burada nə isə bir əngəl var, o dünən də belə deyirdi. Su ilanı
kimə lazımdır ki, dalısınca da gedəsən. O bunu bilmir, nədir? Görəsən, fikrində 
nə tutub... 
Üzümü ona tutub dedim; 
- Yaxşı, sən qabaqda get. 
Mən onun ardınca yarım milə qədər getdim, sonra o, kəsmə yolla bataqlığın 
içilə və daha sonra isə yarım mil topuğa qədər suyun içilə 
  
_________________Milli Kitabxana_________________ 
297
getdi. Azca sonra biz sıx ağacları, kolları və sarmaşıqları olan kiçik bir adaya 
yaxınlaşdiq, bu vaxt zənci dedi: 
- Bax, oraya gedin, cəmisi iki addımdır, su ilanları ordadır. Mən isə onları
əvvəllər də görmüşəm, nəyimə gərəkdir! 
O geri döndü, bataqlıqda şappıltı qoparda-qoparda gedib ağacların arxasında 
gözdən itdi. Mən düzünə gedib otaq boyda tamam sarmaşıqlı kiçik bir çəmənliyə
çıxdım; birdən gördüm ki, qabağımda, yerdə bir adam yatıb. Bu kim olsa 
yaxşıdır, mənim qoca Cimim, vallah, doğru deyirəm. 
Mən onu oyatdım və elə düşündüm ki, məni gördükdə lap məəttəl qalacaq, 
təəccüb edəcək, ancaq belə olmadı. O məni görcək sevindiyindən az qala ağladı, 
ancaq bir damcı da təəccüb etmədi. Dedi ki, həmin gecə mənim ardımca uzüb, 
mənim necə qışqırdığımı da eşidib, ancaq haray verməyə qorxub; istəməyib ki, 
onu təzədən tutsunlar, köləliyə salsınlar. 
- Mən bir balaca əzilmişdim, - deyə o bildirdi, - buna görə də yeyin üzə
bilmirdim, odur ki, axırda səndən xeyli geriyə qaldım; sən sahilə çıxdıqda isə
düşündüm ki, sahildə qışqırıqsız da birtəhər sənə çataram; həmin evi gördükdə
isə daha tələsmədim, aram-aram getməyə başladım. Mən hələ çox geridəydim və
onların sənə nə dediklərini eşitmirdim, həm də itlərdən qorxurdum; hər şey sakit 
olduqda isə başa düşdüm ki, sən evdəsən, gedib meşədə səhərin açılmağını
gözlədim. 
Səhər tezdən zəncilər yanımdan keçib tarlaya işləməyə gedərkən məni 
özlərilə aparıb bu yeri göstərdilər, buranın hər yanı sudur, itlər məndən duyuq 
düşə bilməzlər; onlar indi hər axşam mənim üçün yeməyə bir şey gətirir və sənin 
orda necə yaşadığını danışırlar. 
- Bəs sən nə üçün mənim Cekimə əvvəllər deməmişsən ki, məni buraya 
gətirsin? 
- Hek, hələ heç bir şey etmədiyim üçün səni narahat etməyimə dəyməzdi. 
İndi hər şeyimiz hazırdır. Fürsət düşəndə qazan və tava alır, gecələr isə salı təmir 
edirdim. 
- Hansı salı, Cim? 
- Bizim kohnə salı. 
- Məgər paroxod onu parça-parça eləmədi? 
- Yox, parçalamayıb. Doğrudur, yaman əzişdirib, hətta bir yanı tamam 
qırılıb. Buna baxmayaraq, o qədər də bəd deyil, ancaq şeylərimizin, demək olar 
ki, hamısı batıb. Əgər biz çox dərinə baş vurub suyun altı üə çox üzməsəydik, 
gecə də elə qaranlıq olmasaydı salı görərdik; biz isə 
  
_________________Milli Kitabxana_________________ 
298
yaman qürxmuşduq, necə deyərlər, başımızı itirmişdik. Eh, zərər yoxdur, indi o 
yenə təzə sal kimidir, batan şeylərin əvəzində də yeni şeylərimiz çoxdur. 
- Cim, bəs sən salı hardan tapmısan? Onu tutmusan, nədir? 
- Burada, meşədə onu necə tuta bilərəm. Yox, onu zəncilər tapıblar, sal 
çayın bu yaxınlığındakı bir döngəsində ağac budaqlarına ilişibmiş, onlar onu 
çayın qırağındakı söyüd ağaclarının altında gizlətmişdilər, sonra onun kimə
çatacağı haqqında elə haray qopartdılar ki, bundan tezliklə mən də xəbər tutdum 
və onların dava-dalaşına o saat son qoydum, dedim ki, sal onların heç birınə
çatmayacaq, çünki, o sənilə mənimdir və onlardan soruşdum ki, ağ centlmenin 
əmlakını ələ keçirib başlarını bəlayamı salmaq istəyirlər? Sonra onların hər 
birinə on sent pul verdim, onlar da olduqca razı qaldılar, fikirləşirdilər ki, belə
sallardan kaş tez-tez üzüb gələydi, varlanaydılar. Oğlum, onlar xətrimi istəyirlər, 
mənə nə lazım olursa onu iki dəfə xahiş etməli olmuram. Cek yaxşıəzəncidir, 
qətiyyən axmaq deyil. 
- Bəli, axmaq deyildir. Axı, o sənin burada olduğunu mənə demədi; beləcə
məni buraya çağırdı, guya su ilanlarını göstərmək istəyir. Əgər bir şey olsa, o heç 
bir şeyi dolaşdırmaz, deyə bilər ki, bizi bir yerdə görməyib, həm də düzünü 
demiş olar. 
O biri gün haqqında uzun danışmaq istəmirəm. Çalışacağam ki, qısaca 
danışım. Mən səhər tezdən yuxudan ayılıb o biri böyrüm üstə çevrilərək yenə
yuxuya getmək istəyirdim ki, birdən diqqət edib gördüm ev çox sakitlikdir, heç 
kim görünmür, heç bir şey eşidilmir. Heç vaxt belə olmamışdı. Sonra gördüm ki, 
Bak da durub getmişdir. Mən də ayağa qalxdım, amma hec özüm də bilmirdim 
ki, nə edim, aşağıya getdim, heç kəs yox idi, hər yanda sakitlik hökm sürürdü, 
elə bil heç bir vaxt burada adam yaşamamışdı. Həyət də beləcə idi, öz-özümə
fikirləşdim ki, görəsən bu nə olan şeydir? Odun qalaqlarının yanında öz Cekimi 
görüb ondan soruşdum: 
- Bu nə əhvalatdır? 
- Mister Corc, məgər siz bilmirsiniz? - deyə o cavab verdi. 
- Yox, - dedim, - bilmirəm. 
- Miss Sofiya qaçıb. İnanın ki, yalan demirəm. Gecə vaxtı qaçıb, heç kəs 
də bilmir ki, saat neçədə qaçıb; qaçıb ki, nikahlansın, bilirsinizmi kiminlə, cavan 
Harni Şeperdsonla, hər halda hamının ağlına yalnız o gəlir... Qohum-əqrəba 
bunu yarım saat... bəlkə də bir o qədər bundan 
_________________Milli Kitabxana_________________ 
299
əvvəl xəbər tutublar... bilən kimi də durub vaxt itirmədilər. O saat tüfənglərini 
götürüb at belinə sıçradılar, biz boylanıb baxmağa da macal tapmadıq. Arvadlar 
qohumlarını oyatmaq üçün qaçdılar, qoca ev sahibi isə oğlanları ilə birlikdə çaya 
tərəf çapdı ki, cavan Harni Şeperdsonu yolda tutub öldürsünlər, daha o, miss 
Sofiya ilə çayı o taya keçə bilməsin. Böyük övqəttəlxlik olacaq. 
- Bak gedərkən məni oyatmaq istəmədimi? 
- Siz nə danışırsınız? Onlar sizi bu işə dolaşdırmaq istəmırdilər. Mister Bak 
tüfəngini doldurub dedi ki, lap partlayıb ölsəm də Şeperdsonlardan birisini 
vuracağam. Mən də elə bilirəm ki, onlar orada çox olacaqlar, əgər fursət düşərsə, 
birisini mütləq vuracaqdır. 
Mən bir dəqiqə də yubanmayıb çaya tərəf qaçdım. Azca sonra uzaqlardan 
atışma səsləri eşitdım. Paroxod körpüsünün yanında kiçik bir dükan və odun 
qalağı görcək, ağacların və kolların altı ilə yaxşı bir yer tapmcayadək getdim, 
sonra güllənin gəlib çatmadığı Virginiya qovaq ağacının baça budağına 
dırmaşdım, baxmağa başladım. Qovaq ağacının qabağında, lap yaxınımda dörd 
dəfə qədər ucalıqda başqa bir odun qalağı vardı, mən əvvəlcə gedib onun ardında 
gizlənmək istədim, amma yaxşı ki, gedib gizlənmədim. 
Kiçik dükanın qarşısındakı açıq yerdə dörd, ya beş atlı qışqırıb, söyüş
yağdıra-yağdıra atlarını oynadır, paroxod körpüsü yanındakı odun qalağının 
arxasında gizlənmiş iki Qrencerfordu vurmağa çalışırdı, ancaq onlar buna nail 
ola bilmədilər. Odun qalağı arxasından hər hansı bir atlı çıxıb çaya tərəf 
çapdıqda, hər dəfə ona güllə atırdılar. Yeniyetmələr odun parçalarının arxasında 
dallarını bir-birlərinə söykəyib otıırmuşdular, belə ki, onlar hər iki tərəfi görə
bilirdilər. 
Azca sonra atlılar çapmaqdan və qışqırmaqdan əl çəkdilər. Onlar kiçik 
dükanın yaxınlığına gəldilər; bu vaxt yeniyetmələrdən biri ayağa qalxıb odun 
qalığının dalından yaxşı nişan alaraq atdı, birisini yəhər üstündən yerə
yuvarlatdı. Atlılar atlarından sıçrayıb yerə düşərək yaralını dükana apardılar, elə
həmin dəqiqə yeniyetmələrin hər ikisi qaçmağa başladı. Yeniyetmələr mənim 
üstümdə oturduğum ağaca qədər olan yolu yarıyacan gəlmişdilər ki, onları
gördülər. Kişilər o saat yenə atlarına sıçrayıb onların ardınca götürüldülər. 
Onlara çatmağa az qalmışdılar, ancaq heç bir şey əldə edə bilmədilər, çünki 
uşaqlar xeyli tez qaçmışdılar, odur ki, özlərini mənim ağacımın qabağındakı
odun qalağının yanına yetirib onun arxasında gizləndilər; indi, demək olar ki, 
onlar 
  
_________________Milli Kitabxana_________________ 
300
yenə Şeperdsonlardan üstün vəziyyətdə idilər. Oğlanlardan biri Bak, o birisi - 
arığı isə onun əmisi oğlu idi. 
Atlılar bir qədər o yan-bu yana hərlənib sonra çaparaq harasa getdilər. Onlar 
gözdən itən kimi mən Bakı səsləyib hər şeyi ona danışdım. Ağacdan mənim 
səsimi eşitdikdə, o, əvvəlcə heç bir şey anlaya bilmədi və buna bərk təəccüb eldi. 
Sonra isə mənə dedi ki, diqqətlə baxım, atlılar yenə görünəndə ona xəbər verim, 
onlar, yəqin ki, nə isə əclaf bir iş düzəltmək fikrindədirlər və uzun müddətə
getməmişlər. Mən buradan çıxıb getmək istəyirdim, ancaq ağacdan düşməyə
qorxurdum. Bak ağlaya-ağlaya söyür və deyirdi ki, o, Co ilə birlikdə (bu onun 
yanındakı əmisi oğlu idi) bu günün hayıfını hələ onlardan çıxacaqdır. O dedi ki, 
atası ilə iki qardaşı, Şeperdsonlardan da ikisi, ya üçü öldürülüb. Şeperdsonlar 
onlar üçün pusqu qurubmuşlar. Bak deyirdi ki, atası ilə qardaşları gərək dayanıb 
o biri qohumlarını gözləyəydilər. Şeperdsonlar həddindən çox imişlər. Mən 
ondan soruşdum ki, cavan Harni ilə miss Sofiya necə oldular. O cavab verdi ki, 
onlar çayın o tayına keçməyə macal tapıblar və İndi təhlükəsiz yerdədirlər. 
Amma Bak Harnini o dəfə meşədə öldürə bilmədiyi üçün acığından lap 
partlayırdı, mən adamın bu cür özündən çıxmasını heç vaxt görməmişdim! 
Birdən taraq-taraq-taraq! - üç, ya dörd güllə açıldı. Şeperdsonlar meşəni 
dövrə vurub tələsik, gizlənə-gizlənə arxadan gəlirdilər. Oğlanlar çaya atılıb axın 
ilə çayaşağı üzməyə başladılar; onların hər ikisi yaralanmışdı; Şeperdsonlar isə
sahilboyu onların ardınca qaçır, güllə atır, qışqırırdılar: "Onları öldürün, 
öldürün!" Halım elə xarab olmuşdu ki, az qala ağacdan yıxılacaqdım. Mən 
bunların hamısını nağıl etməyəcəyəm, çünki əgər nağıl etməyə başlasam, halım 
yenə xarab olar. Bu əhvalatları görməmək üçün kaş həmin gecə burada heç 
sahilə çıxmayaydım. Bütün bunlar indi də gözlərimin qabağındadır, hətta neçə
dəfə yuxuma da girib. Mən hava qaralıncayadək ağacda oturdum, düşməyə hələ
də qorxurdum. Arabir meşədə, çox uzaqlarda güllə səsi eşidirdim, iki dəfə isə əli 
tüfəngli atlıların kiçik bir dəstəsi gəlib dükanın yanından keçdi; mən bunları
görüb başa düşdiım ki, hələ vuruş qurtarmayıb. Bərk kədərlənmişdim, axı, nə
qədər çək-çevür eləsən də, mənə belə gəlirdi ki, bunların hamısı mənim 
təqsirimdən olmuşdu. Kağız parçası, yəqin ondan ötrü kitabın içinə qoyulubmuş
ki, miss Sofiya gecə saat üçün yarısında bir yerdə Harni ilə görüşsün, qoşulub 
qaçsın; mən isə bu kağız barədə və miss Sofiyanın özünü çox qəribə aparması
haqqında 
_________________Milli Kitabxana_________________ 
301
gərək onun atasına danışaydım; onda atası ola bilsin ki, onu bir otaqda kilidləyib 
saxlayar və belə dəhşətli müsibət baş verməzdi. 
Mən ağacdan düşüb, sahilboyu ehtiyatla irəli getməyə başladım və azca sonra 
sahilin lap qırağında suyun içində iki meyitə rast gəldim, onları quruya 
çıxardanacan xeyli əlləşdim, sonra üzlərini örtüb tez getdim. Bakın üzün örtərkən 
hətta ağladım da, axı o mənimlə dostluq edirdi və mənə qarşı çox mebriban idi. 
İndi hava lap qaralmışdı. Mən evə heç yaxın da düşmədim, meşə ilə keçib 
getdim, bataqlığa qaçdım. Cim adada yox idi, buna görə də tez bataqlıqdan kiçik 
çaya keçib söyüdlüyə çıxdım; tezliklə sala minib bu dəhşətli yerdən rədd olmaq 
üçün daha səbrim, qərarım qalmamışdı. Sal yox idi! Elə bərk qorxdum ki, daha 
deməli deyil. Lap nəfəsinı kəsilmişdi. Sonra var gücümlə bərkdən qışqırdım! 
Məndən təxminən iyirmi addım o yanda bir səs gəldi: 
- Ya rəbb, bu sənsənmi, oğlum? Ancaq səs eləmə! 
Bu Cimin sesi idi, mən ömrümdə bundan şirin bir səs eşitməmişdim. Sahilə 
qaçıb salın üstünə atıldım, Cim isə məni tutub bərk-bərk qucaqladı. O da məni 
görüb çox sevinmişdi! O dedi: 
- Oğlum, çox şükür, mən elə bilirdim ki, sən də ölmüsən. Cek bura 
gəlmişdi, dedi ki, yəqin səni də öldürüblər, çünki evə qayıtmamısan, mən bu 
dəqiqə salla çayın ağzına tərəf enməyə yığışırdım ki, Cek bir daha gəlib sənin, 
doğrudan da öldüyünü deyən kimi buradan ayrılıb getməyə hazır olam. Aman 
Allah, oğlum, sənin qayıtmağına nə qədər şadam! 
Mən dedim: 
- Bu lap yaxşı olub. Onlar məni tapmayıb fikirləşəcəklər ki, məni 
öldürüblər və meyitim çayla aşağıya üzüb, orada sahildə bəzi şeylər onları bu 
fikrə gətirə bilər. Cim, daha durub vaxt itirmə, tez ol salı çayın enli yerinə çıxart! 
Sal körpüdon iki mil qədər aşağıda Missisipinin ortasına çatıncayadək sakit 
ola bilmirdim. Biz oraya çatdıqda işarə fənəri asıb, belə qət etdik ki, indi yenə
azadıq və təhlükəsiz yerdəyik. Dünəndən dilimə bir şey dəyməmişdi; Cim 
qarğıdalı kökəsi; ayran, kələmlə birlikdə bişirilmiş donuz əti, göyərti gətirdi, 
əməlli-başlı bişirib hazırladiqda bunlardan dadlı bir şey yoxdur; mən axşam 
naharını yeyıncə sohbət etdik, ketımiz kök idi. Mən qan düşmənçiliyindən, Cim 
isə bataqlıqdan uzaq olmağına hədsiz dərəcədə şad idik. Biz belə də deyirdik ki, 
saldan yaxşı ev yoxdur. Adama hər yer darısqal və boğanaq gəlir, sal isə yox. 
Salda özünü həm azad, həm yüngül, həm də rahat hiss edirsən. 
_________________Milli Kitabxana_________________ 
302
ON DOQQUZUNCU FƏSİL 
HERSOQ İLƏ DOFİNİN GƏLMƏSİ 
İki ya üç gün, iki ya üç gecə keçdi; bu günlər demək olar ki, olduqca sakit, 
rəvan və xoş keçirdi. Bax, biz vaxtımızı belə keçirirdik. Çay burada elə geniş, elə
nəhəng idi ki, bəzi yerlərdə eni hətta bir mil yarıma çatırdı. Biz gecələr üzür, 
gündüzlər isə gizlənib dincəlirdik. Gecə başa çatan kimi dayanır, salı, demək olar 
ki, axın olmayan, say yer yaxınlığında bağlayırdıq, söyüd və qovaq ağaclarının 
budaqlarından kəsərək onlarla salın üstimü örtürdük. Sonra tilov atır və bir qədər 
sərinlənmək üçün çaya girirdik, daha sonra dizə qədər yerdə suya oturub havanın 
işıqlaşmasına baxırdıq. Həryan səssiz-səmirsiz, sükut içində olurdu, elə bil ki, 
bütün aləm yuxuya dalmışdı, yalnız arabir orda-burda qurbağa quruldayırdı. 
Çayın üstündən uzaqlara baxdıqda ilk gördüyün şey şara xətt olurdu; bu, çayın o 
biri tayındakı meşə idl, bundan başqa isə əvvəlcə heç bir şey seçə bilməzsən, 
sonra get-gedə üfüq işıqlanır, parlaq bir zolaq əriyərək get-gedə ətrafa yayılır, bu 
vaxt əgər uzaqlara baxsan görərsən ki, çay qara deyil, bozdur, çox-çox uzaqlarda, 
çayın üzərində kiçik qara ləkələrin üzdüyünü görəcəksən, bunlar yastı dibli 
gəmilər və hər cür başqa gəmilər idi, bir də qara, uzun zolaqlar görəcəksən, 
bunlar da sallar idi; bəzən avarların necə cırıldadığı və aydın olmayan danışıq 
səsləri eşidilirdi, belə sakitlikdə səs çox-çox uzaqlardan gəlir; yavaş-yavaş suyun 
üstündə zərif ləpələr görünməyə başlayır, bu ləpələrdən bilirsən ki, sürətli axın 
burada su basmış ağaclara dəyib parçalanır, buna görə də ləpə əmələ gəlir; sonra 
dumanın suyun üstündən burula-burula qalxdığını, şərqdə göy üzünün 
qızardığını, çayın da qırmızı rəngə boyandığını görürsən, bu vaxt o biri sahildə, 
lap uzaqlarda, meşənin tala yerində tirdən düzəldihniş balaca bir ev görünür, 
yəqin ki, taxta-şalban anbarının qarovulçusunun evidir, ancaq bu ev birtəhər, 
başdansovdu qurulmuşdur, elə yarıqları var ki, lap pışik də keçər; sonra yüngül 
bir külək qalxıb sərin və saf havanı, meşənin və güllərin ətrini üzünə vurur, 
bəzən də özü ilə pis qoxular gətirir, çünki ölmüş balıq bəzən ləpə ilə sahilə atılır 
və bərk iylənir; nəhayət, səhər açılıb işıqlı günlər başlayır, sanki hər yan 
parıldayaraq gülür, günəş boylanıb qalxır, cəh-cəh vuran quşlar ətrafa dağılışır. 
İndi tonqaldan qalxan tüstü qətiyyən görünmür, biz balıqları tilovlardan çıxarıb 
Özümüz üçün isti səhər yeməyi hazırlayırıq. Sonra dincəlir, 
_________________Milli Kitabxana_________________ 
303
çaya baxıb həzz alırıq; xeyli dincəlirik, bir də görürük ki, yuxuya getmişik. Sonra 
oyanır və baxaraq görürük ki, bizi nə oyatmışdır. Bəzən görürsən ki, çox-çox 
uzaqlarda, o biri sahillə bir paroxod aram-aram axına qarşı üzür; onun yalnız 
hansı çarxının dal çarx, hansı çarxının yan çarx olduğunu seçmək olur; bundan 
sonra isə bir saat heç bir şey eşidilmir və görünmür, çay elə bil ki, əsl su 
səhrasıdır. Sonra görürsən ki, uzaqlarda bir sal üzür, maymağın birisi də onun 
üstündə odun yarır, onlar həmişə salın üstündə odun yarmağı xoşlayırlar, enən 
baltanın necə parıldadığını görürsən, balta yalnız yuxarı qalxanda səs gəlir; 
"taraq!", bax, səsin gəlib çatması üçün bu qədər çox vaxt lazım olur. Biz günü-
müzü belə keçirirdik, otların üstündə sərilib sükuta qulaq asırdıq. Bir dəfə qalın 
duman idi, yanımızdan keçən sallarda və qayıqlarda sincləri döyürdülər ki, 
paroxodla toqquşmasınlar. Bu vaxt dibi yastı bir gəmi, bəlkə də sal, elə
yaxınlığımızdan üzdü ki, biz oradakı danışıqları, gülüş və söyüşləri eşitdik, 
amma özlərini görmürdük, belə ki, canımıza vic-vicə düşdü, elə bil ki, cin-şeytan 
söhbət edirdi. Cim dedi ki, bu cin-şeytandır, mən isə onunla razılaşmadım: 
- Yox canım, cin-şeytanlar heç vaxt "Bu lənətə gəlmiş dumanı andıra qalsın!" 
– deməzlər. 
Biz hava qaralmağa başlayan kimi sahildən ayrılırdıq; salı çayın ortasına 
gətirib çıxarır, avarları kənara atırdıq, sal axınla gedirdi. Sonra trubka çəkməyə
başlayır, ayaqlarımızı suya sallayıb hər şey haqqında söhbətə başlayırdıq. 
Mığmığalar bizi zara gətirmədiyi vaxtlar, həmişə - gecə də, gündüz də çılpaq 
gəzirdik; Bakın qohumlarının mənim üçün tikdikləri təzə paltarda özümü pis hiss 
edirdim, ona görə ki, çox yaxşı paltar idi, mən isə bəzyk-düzək həvəskarı
deyiləm. 
Elə olurdu ki, çayda uzun müddət bizdən başqa bir ins-cins olmurdu. 
Uzaqlarda, o biri sahildə say yerlər və kiçik adalar görünürdü, bir para yerlərdə
bəzən işıq yanıb-sönürdü, hansı bir daxmanınsa pəncərəsində şam yanırdı, başqa 
bir vaxt isə suda üzən salda və yastı dibli qayıqda yanıb-sönən işıq görür, yaxud 
orada oxuduqlarını, yaxud skripka çaldıqlarını eşidirdik. Biz salda yaxşı günlər 
keçirirdik! Bəzən başımız üzərindəki göy ulduzlarla səpələnmiş olurdu, biz də
arxası üstə uzanıb ulduzlara baxır və mübahisə edirdik ki, onlar yaradılmışlar, 
yaxud öz-özlərinə yaranmışlar? Cim bu fikirdə idi ki, onlar bir başqası tərəfindən 
yaradılmışlar, mən isə deyirdim ki, öz-özlərinə yaranmışlar, axı bu qədər ulduz 
qayırmaq üçün nə qədər vaxt lazım olardı! Cim dedi ki, 
_________________Milli Kitabxana_________________ 
304
bəlkə, qurbağa kümi tökdüyü kimi, onları da Ay balalayır, bu bir qədər həqiqətə
oxşayırdı, buna görə də onunla höcət etmədim; mən qurbağanın nə qədər kürü 
tökdüyünü görmüşdüm, belə olsa, bu mümkün şeydir. Biz göydən yerə düşən 
ulduzlara da göz qoyurduq, onlar göydə parlaq bir xətt cızaraq yerə enirdilər. 
Cim bu fikirdə idi ki, xarab olan ulduzları yuvasından atırlar. 
Hər gecə bir və ya iki dəfə qaranlıqda paroxodun yanımızdan gəlib keçdiyini 
görürdük; arabir onların tribasından qığılcımlar qalxıb yağış kimi çaya 
tökülürdü, bu çox gözəl bir mənzərə yaradırdı; sonra paroxod döngədə gözdən 
itirdi, qığılcımlar bir daha saçıb sönürdü, gurultu kəsilir, çay yenə səssiz-səmirsiz 
olurdu; paroxod keçib getdikdən xeyli sonra onun yaratdığı dalğalar gəlib bizə
çatır, salı yellədirdi, sonra xeyli vaxt, qurbağaların qurultusundan başqa heç bir 
şey eşidilmirdi. 
Gecə yarısından sonra sahil boyundakı evlərin sakinləri yıxılıb yatırdılar, iki-
üç saatlığa hər yan tamamilə qaranlıq olurdu, balaca evlərin pəncərələrindən əsla 
işıq gəlmirdi. Bu işıqlar bizim üçün saat vəzifəsini görürdü; ilk işıq görünən kimi 
bilrdik ki, səhərə az qalıb; onda biz salı bağlamaq və gizlənmək üçün münasib 
bir yer axtarmağa başlayırdıq. 
Bir səhər, hava yenicə açıldığı zaman boş bir qayıq tapıb, adamızdan cəmisi 
iki yüz yardlıq1 məsafədə olan qarşı sahilə keçdim; sərv ağacları meşəsilə
çayyuxarı bir mil və ya buna yaxın bir məsafə qət etdim ki, görüm bir qədər 
giləmeyvə taparam, ya yox. Cığırla iki adamın yüyürüb çayın keçidinə doğru 
gəldiyini gordüm. Dedim ki, daha işim bitdi; əgər bir adamı axtarırddarsa, mənə
həmişə elə gəlirdi ki, axtarılan adam ya mənəm, yaxud Cimdir. Mən onlardan 
qaçıb aradan çıxmaq istəyirdim ki, onlar mənə çatdılar, səsləyib yalvarmağa 
başladılar ki, onları xilas edim; dedilər ki, onları təqib edirlər, dallarınca hətta it 
salmışlar, özlərinin isə heç bir günahı yoxdur. Onlar artıq atılıb qayığa minmək 
istəyirdilər ki, mən dedim: 
- Dayanın, minməyin. Mən hələ nə at tappıltısı, nə də it səsi eşidirəm, odur 
ki, sizin kolların arası ilə bir qədər çayyuxarı getməyə vaxtınız çatar; bax, onda 
suya girib dayaz yerdə yanıma gəlin, belə etsəniz, itləri azdırarsınız. 
Onlar belə də etdilər; gəlib qayığımı minən kimi avarları işə salıb, öz 
adamıza tərəf yönəldim, beş-altı dəqiqədən sonra isə uzaqlardan 
  
1 Yard - 0,91 ra-ə bəraber ingilis uzunluq ölçüsüdür.
_________________Milli Kitabxana_________________ 
305
qışqırıq səsləri və it hürüşməsi eşitdik. Biz təqibçilərin çaparaq çaya doğru 
gəldiklərini eşidir, özlərini isə görmürdük; atlılar, deyəsən, sahildə dolaşıb onları
axtarırdılar, sonra isə daha yaxşı eşidilmədi, biz get-gedə uzaqlaşırdıq; meşə
xeyli geridə qalıb, biz böyük çaya çıxdıqda isə artıq hər şey sakit idi; biz avarlara 
güc verib kiçik adamıza gəldik qovaq ağacları arasında gizləndik təhlükə də
keçib getdi. 
Bu avarlardan birinin görkəmindən yetmiş, bəlkə də daha çox yaşı olardı; o 
çal saqqallı, daz başlı bir qoca idi. Onun başında cırılmış köhnə şlyapa, əynində
göy rəngli, çirkli yun köynək vardi, əldə toxunma aşırmaları olan cırıq kətan 
şalvarını uzunboğaz çəkməsinin içərisinə salmışdı... Yox, yalan dedim, aşırması
bir taylı idi. Qoca mis düymələri olan uzım ətəkli göy kətan plaşını qolu üstə
salmışdı, bundan əlavə, onların hər ikisinin əlində içi ağzınacan dolu xurcun var 
idi. 
O birı avaranın isə otuz yaşı olardı, o da yaxşı geyinməmişdi. Səhər 
yeməyindən sonra biz hamımız dincəlmək üçün uzandıq, söhbətdən birinci bu 
məlum oldu ki, bu qoçaqların hec biri digərini tanımır. 
- Necə oldu ki, siz əngələ düşdünüz? - deyə daz başlı cavandan soruşdu. 
- Eh, heç nə, mən dişlərin üstündə əmələ gələn kirəci təmizləmək üçün 
bir dərman satırdım; bu dərman dişi təmizləməyinə təmizləyir, ancaq kirəclə
birlikdə dişin minasını da aparır. Bədbəxtlikdən burada, lazım olandan bir gecə
artıq qaldım; yığışıb buradan əkilmak istəyirdim ki, şəhərin kənarında sizə rast 
gəldim, siz də mənə dediıüz ki, size təqib edirlər və məndən imdad istədiniz. 
Mənim başıma gələn bütün əhvalat bax, budur... Bəs sizin başınıza nə gəlmişdi? 
- Mən burada bir həftəyə yaxın idi ki, sorxoşluğa qarşı moizə oxuyurdum, 
bütün arvadlar, qocalar da, cavanlar da başıma and içirdilər, çünki sərxoşlara 
yaman divan tutmuşdum; hər axşam beş, bəzən də altı dollar yığırdım, hərədən 
on sent alırdım, uşaqlara və zəncilərə isə pulsuz xidmət edirdim, işim də get-
gedə daha yaxşı gedirdi; dünən axşam birdən kim isə şayiə yayır ki, mən özüm 
də yavaş-yavaş araq şüşəsinə əl atıram. Bu səhər bir zənci məni oyadıb dedi ki, 
buranın camaatı xəlvətcə yığışır və bir azdan itləri qabaqlarına salıb atla buraya 
gələcəklər, mənə uzaqlaşmaq üçün yarım saat möhlət verəcəklər, sonra ardımca 
düşüb axtaracaqlar; əgər tutsalar, bədənimin hər yerini qatranlayacaq, toyuq 
tükündə eşələyəcəklər, sonra isə bir dirək üstündə gəzdirəcəklər. Mən səhər 
yeməyini gözləmədim, nədənsə, iştaham yox idi. 
_________________Milli Kitabxana_________________ 
306
Cavan kişi dedi: 
- Ay qoca, mənə elə gəlir ki, biz birləşib birgə iş görə bilərik. Sən buna nə
deyirsən, hə? 
- Etiraz etmirəm. Yaxşı, bəs siz başlıca olaraq nə ilə məşğul olursunuz? 
- Sənatim mürəttiblikdir; bəzən patentli1 dərmanlar da satıram,  səhnədə 
də çıxış edirəm, mən, bilirsinizmi, faciəli rollar oynayıram; yeri düşəndə fikir 
təlqin etməklə məşğul oluram, ələ baxıb fal açıram, müxtəliflik üçün nəğmə və
coğrafıya dərsləri verirəm; bozən mühazirə də oxuyuram, məgər az işim vardır! 
Rastıma gələn hər işə baş qoşuram, təki işləməyim. Bəs sən əsasən nə ilə məşğui 
olursan? 
- Ömrümün çox hissəsini həkimlikdə keçirmişəm. Əlimi bir dəfə
vurmaqla iflic, xərçəng şişlərini və başqa xəstəlikləri sağalmıışam, bunlar mənim 
üçün çox asan işlər idi; əgər bir adamdan əvvəlcədən sirri öyrənmiş olsam, 
yaxşıca fal aça bilirəm. Xristianlığa dair moizəbr də oxuyuram; bir sözlə, dua 
mərasimləri də mənim sahəmə daxildir. 
Onların hər ikisi xeyli müddət susub durdular, sonra cavan kişi dərin bir ah 
çəkib dedi: 
- Heyhat! 
- Niyə heyhat? - deyə dazbaş soruşdu. 
- Bu cür həyat sürmək və belə bir məclisə düşmək qədər alçalmaq mənə
çox ağır gəlir. - O, gözünün ucunu bir əsgi parçası ilə silməyə başladı. 
- Bir deyin görüm, bu məclisin nəyi xoşunuza gəlmir? - deyə daz-baş, 
kəskin və acıqlı bir əda üə soruşdu. 
- Məclis mənim üçün çox yaxşıdır, mən bundan yaxşı bir məclisə layiq de 
deyiləm; bir vaxtlar çox yüksəkdə durduğum halda, indi bu qədər alçaldılmağa 
heç kira təqsirkar deyildir. Mənim özümdən başqa heç kim təqsirkar deyil. 
Cənablar, mən sizi təqsirləndirmirəm, qətiyyən yox; mən heç kimi 
təqsirləndirmirəm. Hər bir şeydə özüm təqsirkaram. 
Qoy, bivəfa dünya məni həlak etsin; ancaq onu çox yaxşı bilirəm ki, bir yerdə
özümə məzar tapacağam. Qoy dünya öz işini görsün, qoy məni hər şeydən - 
dostlarımdan, əmlakımdan, bir sözlə, hər şeydən, hər şeydən məhrum etsin, 
ancaq bunu - məzarı əlimdən ala bilməyəyəkdir! 
Bir vaxt gələr ki, bu məzara uzanar, hər şeyi unudaram, mənim biçarə, sınıq 
ürəyim nəhayət sakit olub dincələr. 
1 Patent - icazə vərəqəsi
_________________Milli Kitabxana_________________ 
307
O bu sözləri deyə-deyə gözlərini əsgi parçası ilə silmək də davam  edirdi. 
- Sizin smıq ürəyiniz başımza doysin! - deyə dazbaş dilləndi. - Sınıq 
ürəyinizi gözümüzə niyə soxursunuz? Bizim nə günahımız var? 
- Hə, mən də bilirəm ki, sizin hec bir günahmız yoxdur. Cənablar, mən 
sizi təqsirləndirmirəm də, mən özüm bu yerə gəlib çatmışam - bəli, özüm-özümü 
bu yerə çatdırmışam. Odur ki, bunun əzabını da özüm çəkməliyəm - həqiqətdə
də çəkməliyəm, mən qətiyyən şikayət etmirəm. 
- Axı uə olub ki, siz bu yerə gəlib çıxmısınız? Deməli, bir səbəb olub ki, 
belə alçalmısmız da... 
 - Siz mənə inanmazsınız... adamlar mənə hec vaxt inanmırlar... Di bəsdir, bu 
haqda yetər... danışmağa dəyməz! Mənim anadan olmağımın sirri... 
- Sizin anadan olmağınızın sirri! Bu nə deməkdir? 
- Cənablar, - deyə cavan kişi təkəbbürlə sözə başladı, - mən öz sirrimi 
sizə açacağam, görürəm ki, sizə bel bağlamaq olar. Mən mənşəyim etibarilə
hersoqam. 
Bunu eşitcək Cimin gözləri kəlləsinə çıxdı; etiraf etməliyəm ki, mən də
gözlərimi bərəltdim. Dazbaş isə dedi: . 
- Siz nə danışırsınız! Ola bilməz! 
- Bəli, bəli. Bricuoter hersoqunun böyük oğlu olan ulu babara keçən əsrin 
axırlarında azadlığın təmiz havasını udmaq üçün Amerikaya qaçır. Orada evlənir 
və özündən yeganə bir oğul yadigar qoyaraq ölür; demək olar ki, elə o vaxtlar 
onun atası da ölür. Mərhum hersoqun ikinci oğlu hersoq titulunu mənimsəyir, 
malikanələri də əlinə keçirir, əsl varies isə yaddan çıxarılır. Mən hersoqun 
müstəqim xətlə gələn nəslindənəm, Bricuoterin qanuni hersoquyam, indi isə bax, 
burdayam, tək-tənha, öz yüksək ad-sanımdan məhrum, hamının təqib etdiyi, 
bivəfa dünya tərəfindən həqarətlə qarşılanan, üstü-başı cır-cındır, üzülüb əldən 
düşmüş, ürəyi sınıq bir adamam, həm də tanımadığım fırıldaqçılarla bir sal 
üstündə qaynayıb-qarışmağa, dostluq etməyə məcbur olmuşam. 
Cimin də, mənim də ona ürəyimiz yandı. Biz ona təsəlli verməyə çalışdıq, o 
isə dedi ki, bu faydasızdır, təsəlliylə sakit olan deyildir; əgər biz ona yaxşılıq 
etmək istəyiriksə, onu hersoq kimi tanıyaq, bu onun üçün ən qiymətli və xoş bir 
mükafat olar. Biz dedik ki, razıyıq, ancaq qoy o bizə öyrətsin ki, bunu necə
etmək lazımdır. O dedi ki, biz onunla danışarkən həmişə baş əyməli, ona 
müraciət edərkən "zati-aliləri", 
_________________Milli Kitabxana_________________ 
308
"milord", yaxud "cənabınız" deməliyik, hətta ona sadəcə olaraq "Bricuoter" 
desək də inciməz, çünki bu familiya deyil, tituldur, bundan başqa bizlərdən 
birimiz süfrə başında ona qulluq göstərməli və ümumiyyətlə, lazım olan müxtəlif 
xidmətlər etməliyik. 
Bütün bunlar çox da çətin iş olmadığına görə biz razı olduq. Nahar vaxtı Cim 
ayaq üstə durub hey soruşurdu: "Zati-aliləri, bundan, yoxsa ondan arzu 
edirsiniz?" Hamı o saat görə bilərdi ki, hersoqun bundan çox xoşu gəlir. 
Qoca isə qaşqabağını tökmüşdü, hec söhbət də etmirdi, hiss olunurdu ki, 
hersoqa göstərilən bu qulluqlar onun qətiyyən xoşuna gəlmir. Onun başında nə
isə bir fikir vardı, sözlü adama oxşayırdı. Bir qədər keçdi, nahardan sonra o dedi: 
- Bura baxm, hersoq, mənim sizə çox yazığım gəlir, ancaq bilin ki, belə 
bədbəxtlik təkcə sizə üz verməyib. 
- Eləmi? 
- Bəli, təkcə sizə üz verməyib. Tale təkcə sizi yüksək mənsəbdən 
amansızlıqla aşağı endirməyib. 
- Heyhat! 
- Bəli, belə işlər təkcə sizin başınıza gəlməyib. - Bu vaxt qoca da acı-acı 
ağlamağa başladı. 
- Dayanın! Sizə nə olub ki? 
- Hersoq, siz mənim sirrimi gizlin saxlaya bilrsinizmi? - deyə qoca 
ağlaya-ağlaya soruşdu. 
- Özümnən qəbrə apararam, - deyə hersoq qocanın əlindən tutub sıxdı və
sözünə davam etdi:  
- Həyatınızın sirrini mənə söyləyin! 
- Zati-aliləri, mən mərhum dofinəm!1 
Bunu eşidəndə Cimlə mən beyrətdən gözlərimizi bərəltdik. Hersoq isə dedi: 
- Sizmi... siz kimsiniz ki? 
- Bəli, dostum, bu əsl həqiqətdir - sizin öz qarşınızda on altıncı Lüdovikın 
və Mariya Antuanettanın2 oğlu, bədbəxt, xəbərsiz itmiş vəliəhdi, şahzadə on 
yeddinci Lüdoviki. 
1 Dofin - XIX əsrin ortalarından başlayaraq fransız krallarının varislərinə verilən tituldur. 1830-cu 
ilin iyul inqilabından soora ləğv olunmuşdur.
2 Mariya Antuanetta - əslən Avstriya şahzadəsi olan Fransa kraliçasıdır. O, XVIII əsr Fransa burjua 
inqilabı zamanı öz əri XVI Lüdoviki vətənə xəyanətə sövq etdiyi üçün üsyan edən xalq tərəfindən 
edam edilmişdir.
_________________Milli Kitabxana_________________ 
309
 - Siz! Bu yaşınızda! Ola bılməz! Siz yəqin ki, mərhum Böyük Karlsınız1, 
sizin ən azı altı yüz, yeddi yüz yaşınız olar. 
- Bütün bunlar dərddən belə olmuşdur, hersoq, dərddən! Saqqalımı ağardan, 
başımın vaxtından əvvəl dazlaşdıran dərdlər, müsibətlər olmuşdur. Bəli, 
centlmenlər, siz öz qarşınızda göy kətan paltarlı bir dilənçini, qovulan, iztirab 
çəkən, təhqir edilən, lakin Fransanın qanuni kralı olan bir şəxsi görürsünüz! 
O, bu sözləri deyib hönkür-hönkür ağlamağa başladı. Cim üə mənim ona elə
yazığımız galdi ki, nə edəcəyimizi bilmədik, əvvəl hersoqa təsəlli verdiyimiz 
kirni ona da təsəlli vermək istədik, ancaq o dedi ki, bunun mənası yoxdur, bütün 
bunlara yalnız bircə ölüm son qoya bilər, və onu sakitləşdirər, ancaq, bəzən 
onunla ad-sanına müvafiq olaraq rəftar etdikdə: onun qarşısında diz çökdükdə, 
ona "əlahəzrət" deyə müraciət etdikdə, süfrə başında birinci olaraq ona qulluq 
göstərdikdə və icazə verməsə hüzurunda əyləşməyəndə onun halı bir qədər 
yüngülləşir. 
Bəli, Cimlə man ona "əlahəzrət" deyə, müraciət etməyə başladıq, ona gah bir 
şey, gah digər şey gətirib verir və özü rüsxət verməyincə oturmurduq. Bu ona 
çox kömək etdi, azca sonra kefi kökəldi və təskinlik tapdı. 
Ancaq hersoq ondan incimişdi, göründüyü kimi, işin bu cür dönüb başqa bır 
şəkil almasında o qədər də razı deyildi; kral isə onunla dostcasına rəttar edir və
hətta söyləyirdi ki, onun kral atası hersoqun ulu babası haqqında və
ümumiyyətlə, bütün Bricuoter hersoqları barədə həmişə yaxşı rəydə olmuş, 
onları tez-tez öz sarayına dəvət etmişdir; hersoq isə hələ də qaşqabaqlı idı, 
nəhayət, kral ona dedi: 
- Hersoq, belə görürəm ki, biz bu salda çox vaxt keçirməli olacağıq, belə isə
nə üçün bir-birimizdən inciyək. Bundan ancaq zərər çəkərik. Axı hersoq 
doğulmadığım üçün təqsirkar deyiləm, siz də kral doğulmadığınız üçün təqsirkar 
deyilsiniz, bəs nə üçün qanımızı qaraldırıq. Fürsətdən həmişə istifadə edib 
çalışmaq lazımdır ki, yerin yaxşı olsun, bax, mənim dediyim budur, mənim 
qaydam belədir. Bizim birlikdə bura düşməyimiz pis olmayıb - yemək çox, özün 
də asudə. Mənə baxın, hersoq, əlinizi bura verin, gəlin barışaq. 
Hersoq əlini ona uzatdı, Cimlə mən buna çox sevindik. Bütün pərlik və
sıxıntı birdən-birə yox oldu, əhvalımız yaxşılaşdı, çünki, salın 
1 Böyük Karl - orta əsrlərin ilk dövrlərində yaşamış və Frank dövlətinin kralı olmuşdur. 
_________________Milli Kitabxana_________________ 
310
üstündə mübahisə edib küsüşməkdən pis şey yoxdur; sala minib üzəndə ən 
başlıca şey budur ki, hamı bir-birindən razı olsun, bir-birlərindən küsüb, bir-
birlərinə acıqları tutmasın. 
Mən çox tezliklə bu qərara gəldim ki, bu avaraların heç biri nə hersoq, nə də
kraldır, sadəcə olaraq yalançı və ən murdar firıldaqçılardır. Ancaq mən onlara 
heç bir şey demədim, bunu heç büruzə də vermədim, susub durdum. Bu ən 
yaxşısıdır, belə eləyəndə düşmən də qazanmazsan, bəlaya da düşməzsən. Bizim 
onlara kral və hersoq deməyimizi istəyirlər, nə olar, qoy istəsinlər, təki öz 
aralarında mübahisə edib küsüşməsinlər; bu barədə hətta Cimə də bir söz 
deməyimə dəyməzdi, buna görə mən ona heç bir şey demədim də. 
Mən atamdan heç bir yaxşı şey öyrənməmişdimsə də, ancaq belə adamlarla, 
onun özü kimlərlə yola getməyi öyrənmişdim, ən yaxşısı budur ki, onlara mane 
olmayasan, qoy nə istəyirlər eləsinlər. 
İYİRMİNCİ FƏSİL 
HERSOQ İLƏ DOFİN POKVİLLDƏ NECƏ
SOYĞUNÇULUQ EDİRLƏR 
Onlar bizə müxtəlif suallar verməyə başladılar, soruşdular ki, salı nə üçün 
belə örtmüşük, gündüzlər üzüb getmək əvəzinə nə üçün dayanırıq, bəlkə Cim 
qaçqındır? Mən onlara cavab verib dedim: 
- Siz nə danışırsınız? Məgər qaçqın zənci Cənuba qaçarmı? Onlar 
razılaşdılar ki, doğrudur, qaçmaz. Mən birtəhərlə bu çətin vəziyyətdən çıxmalı
idi, buna görə də belə nağıl etməyə başladım. 
- Mənim yaxın qohumlarım Missuri ştatının Payk dairəsində yaşayırdılar, 
mənim özüm də orada anadan olmuşam, ancaq məndən, atamdan və qardaşım 
Aykdan başqa hamısı ölübdür. Atam hər şeyi atıb yaşamaq üçün Ben dayımın 
yanına köçməsi qət etdi; çayın aşağı tərəflərində, Yeni Orleanın qırx dörd 
milliyində Ben dayımın kiçik bir ferması var. Atam yaman kasıblaşmışdı, borcu 
da çox idi, hər şeyə birdəfəlik haqq-hesab çəkdikdən sonra onun vur-tut on altı
dolları, bir də bizim bu zənci Cim qalmışdı. Onda qalan pulla min dörd yüz 
millik bir yolu heç üçüncü dərəcəli kayutla belə getmək olmazdı. Ancaq çayın 
suyu qalxdıqda, atamın bəxti gətirdi, o, bax həmin bu salı tutdu və biz Orleana 
qədər bu salda getməyi qət etdik. Ancaq atamın səadəti uzun sürmədi, bir 
paroxod gəlib salın üstünə çıxdı, biz hamımız çaya düşüb 
_________________Milli Kitabxana_________________ 
311
suyun dibinə getdik; Cimlə mən birləhər üzüb suyun üzünə çıxdıq. Sərxoş
atamla, cəmisi dörd yaşında olan qardaşım Ayk isə batdı. Sonrakı iki günü çox 
əlləşməli olduq, çünki qayıqlarda hər cür adamlar üzüb yanımıza gəlir və Cimi 
məndən alıb aparmaq istəyirdilər, deyirdilərki,  o, yəqin qaçqın zəncidir. Buna 
görə də indi biz gündüzlər dayanırıq, gecələr isə bizə toxunan olmayır. 
Hersoq dedi: 
- Bunu mənə həvalə edin, lazım olanda gündüzlər də üzmək üçün mən bir 
çarə axtarıb taparam. Mən hər şeyi yaxşıca fikirləşib bunu necə təşkil etmək 
qərarına gələrəm. Bu günlük qoy hər şey olduğu kimi qalsın; aydın məsələdir ki, 
gündüz şəhər yanından üzüb keçməyə hazırlaşmırıq, çünki bundan yalnız zərər 
çəkə bilərik. 
Axşama yaxın hava tutuldu: hiss olunurdu ki, yağış yağacaq, üfüqdə tez-tez 
şimşək parıldayırdı, hər şey göstərirdi ki, fırtına başlayır. Hersoq ilə kral yorğan-
döşəyimizin necə olduğuna baxmaq üçün çadıra girdilər. Mənim döşəyim 
Ciminkindən yaxşı idi, içinə saman doldurulmuşdu; Cimin döşəyi isə qarğıdala 
qabığından düzəldilmişdi, qabığın içinə isə həmişə qarğıdalı özəyi düşür və
adamın yanlarına batıb ağrıdır, o yan-bu yana çevrildikdə isə qarğıdalı qabığı
yarpaqlar kimi xışıldayır və elə səs salır ki, istər-istəməz oyanırsan. Buna görə də
hersoq mənim döşəyimi özü üçün götürməyi qət etdi, kral isə buna razı olmadı. 
O dedi: 
- Mənə elə gəlir ki, mənsəbimin səninkindən yüksək olduğunu və buna 
görə də qarğıdalı qabığından qayrılmış döşəkdə yatmağın mənə layiq olmadığını
gərək özünüz başa düşəydiniz. Qoy zati-aliləriniz qarğıdalı qabığından olan 
döşəyi özü üçün götürsün. 
Cim ilə mən onların bu dəqiqə yenə küsəcəklərini düşünərək qorxduq, lakin 
hersoqun ona verdiyi cavab bizi sevindirdi. O dedi: 
- Mənim nəsibim istibdadın dəmir pəncəsı altında əzilib çirkaba 
batmaqdır. Bədbəxtlik və fəlakətlə mənim bir vaxtlar məğrur olan ruhumu 
sarsıtmışdır; mən güzəşt edir, tabe oluram, mənim taleyim belədir. Bu böyük 
dünyada kimsəsiz olub izlirab çəkməyə məhkumam: nə olar ki, buna da 
dözərəm. 
Biz, hava qaralan kimi yolumuza davam etdik. Kral yolumuz üstündəki 
şəhəri keçib gedənə qədər salı çayın ortası ilə sürməyi və fənər yandırmamağı
buyurdu. Azca sonra biz toplu halda işıqlar gördük, bu şəhər idi, qaranlıqda onun 
yanından sağ-salamat sürüşüb getdik. Daha dörddu üç mil üzdükdən sonra öz 
işarə fənərimizi asdıq, saat ona yaxın  isə külək qalxdı, yağış tökdü, goy 
guruldayıb ildırım çaxaraq hər yanı 
_________________Milli Kitabxana_________________ 
312
işıqlandırdı; kral Cim ilə mənə tufan qurtarana kimi növbədə durmağı əmr etdi. 
Sonra hersoqla o, çadırın içinə girib yatmaq üçün uzandılar. Mən gecə yarıdan 
sonra növbə çəkməli idim, lakin yorğan-döşəyim olsaydı belə yenə də
yatmazdım, çünki belə fırtınanı görmək adama hər gün nəsib olmur. 
Bir fırtına idi ki, gəl görəsən. Külək vıyıldayır, hər saniyə elə ildırım çaxırdı
ki, yarım mil ətrafda çayın köpüklənən dalğalanın, sıx yağış pərdəsi ardında 
sanki üstünü toz basmış olan kiçik adaları, küləyin gücü ilə əyilib yerə yatan 
ağacları görmək olurdu; sonra isə - gum! Gum! Tax! Tra-ta-ta-ta-ta! - Belə səslər 
çıxarda-çıxarda göy guruldayır, ətrafa yayılır və susurdu, sonra bir də, yenə
ildırım çaxır, yenə göy guruldayırdı. Dalğalar bir neçə dəfə məni az qala saldan 
salacaqdı, lakin bu məni qorxutmayırdı, çünki soyunub lüt oturmuşdum. Biz su 
basmış ağaclardan da qorxmurduq; çünki ildırım tez-tez çaxıb ətrafi 
işıqlandırırdı: biz də su basmış ağacları çox yaxşı görür, salı bu və ya digər tərəfə
döndərərək onların yanından ötüb keçməyə macal tapırdıq. 
Bildiyimiz kimi, mən gecə növbəsində idim, lakin bu vaxt yaman yuxum 
gəldi, buna görə də Cim mənə dedi ki, gecənin birinci yarısını mənim də əvəzimə
növbə çəkər; bu barədə söz olmazdı, yaman qoçaq idi. Mən iməkləyə-iməkləyə
gedib çadıra girdim, ancaq hersoq ilə kral yerə elə sərilmiş, ayaqlarını elə geniş
açmışdılar ki, mənim üçün bir balaca yer də qalmamışdı; mən çadırın qabağında 
uzandım, yağışa heç fikir də vermədim, çünki hava ilıq idi, dalğalar da əvvəlki 
kimi böyük və güclü deyildi. Lakin gecə saat ikiyə yaxın yenə dalğalar böyüyüb 
qalxır, Cim məni oyatmaq istəyir, sonra isə bu fikirdən vaz keçir, ona elə gəlir ki, 
dalğalar o qədər də böyük deyil və bundan bir ziyan dəyməz; lakin o səhv edir, 
çünki, birdən çox uca bir dalğa üstümə cumub məni saldan suya atdı. Bunu görən 
Cim gülməkdən uğunub getdi. O çox güləyən adam idi, mən onun kimi zənci 
görməmişdim. 
Mən sala çıxıb növbə çəkməyə başladım, Cim isə uzanıb xoruldadı, azca 
sonra fırtına tamam sakitləşdi, sahildəki balaca evlərdə ilk işıq görünən kimi 
Cimi oyatdım, birlikdə salı, gündüz dayanacağı üçün xəlvət bir yerə çəkdik. 
Səhər yeməyindən sonra kral bir dəst köhnə, çirkli kart çıxardıb hersoqla 
birlikdə hər oyunu beş sentdən poker1 oynamağa başladı. Oynayıb bezikdikdən 
sonra isə özlərinin dedikləri kimi "kampaniyanın planını 
  
1 Poker - ingilis sözü olub, bir növ qumar oyunudur.
_________________Milli Kitabxana_________________ 
313
tərtib etməyə başladılar". Hersoq əlini yol çantasına salıb oradan bir qucaq çap 
olunmuş kiçik afişa çıxararaq ucadan bizə oxumağa başladı. Afişaların birində
deyilirdi ki, "məşhur doktor, parisli Arman de Mən-talban: "Başdakı şişlərə
əsasən insanın xarakterini necə bilmək olar" mövzusunda mühazirə
oxuyacaqdır", sonra afişada mühazirənin hansı yerlərdə, hansı ayın hansı
günündə oxunacağı, daxil olmaq biletinin on sent olduğu göstərilir və deyilirdi 
ki, "gələcəklərini əvvəlcədən bilmək istəyənlərdən adambaşına iyimü beş sent 
almır". Hersoq dedi ki, həmin doktor elə onun özüdür. Başqa bir afişada isə o 
"Dnıri Leyn London teatrında Şekspir pyeslərinin ifaçısı, bütün dünyada şöhrət 
qazanmış tragik Kiçik Harrik"1 adlandırılırdı. Digər afişalarda da o başqa 
familiyalar altında müxtəlif qəribə işlər görürdü, məsələn, qoz ağacından olan bir 
çubuqla su və qızıl tapır, sehrli ovsunları pozur və sairə. Nəhayət, hersoq dedi: 
- Ancaq tragik ilham mənə hər şeydən daha əzizdir. Zati-aliləri, siz heç 
səhnədə çıxış etməli olmusunuzmu? 
- Yox, - deyə kral cavab verdi. 
Hersoq soruşdu: 
- Elə isə, ey keçmiş zati-aliləri, ən azı üç gündən sonra çıxış etməli 
olacaqsınız. Gedib çatacağımız ilk şəhərdə bir zal icarə edib "ÜI Riçarddan" 
qılınc döyüşünü, "Romeo və Cülyetta"dan2 balkon səhnəsini oynarıq. Sizin buna 
sözünüz nədir? 
- Mən, əlbəttə ki, hər bir qazanclı işin tərəfdarıyam, ancaq, bilirsinizmi, 
artist oyunu haqqında heç bir təsəvvürüm yoxdur, həm də, demək olar ki, mən 
heç artist görməmişəm. Atam artistləri saraya dəvət edən vaxtlarda mən lap uşaq 
idim. Bəs sizin fikriniz nədir, məni öyrədə bilərsinizmi? 
- Bəs necə! Bu çox asan işdir! 
- Onda, mən razı. Əllərim çoxdan gicişir, nə isə yeni bir şey etmək istəyirəm. 
Gəlin elə indicə başlayaq. Bundan sonra hersoq lazım olan hər bir şeyi: əvvəlcə
Romeonun, sonra da Cülyettanın kim olduğunu ona söylədi və əlavə etdi ki, özü 
Romeo rolunu oynamağa adət etmişdir, buna görə də kral Cülyetta rolunu 
oynamalı olacaqdır. 
- Əgər Cülyetta çox cavan qızsa, bəs onda mən öz daz başım və Çal 
saqqalımla bir qədər qəribə görünmərəmmi? 
1 Harrik Devid - XVIII əsrin əvvəllərində yaşamış ingilis artisti və dramaturqu
2 "III Riçard" vəlirəmeo və Cü1yetta"böyük ingilis dramaturqu və şairi Şekspirin (1564-1616) 
tragediyalarıdır. 
_________________Milli Kitabxana_________________ 
314
- Yox, canım. Narahat olmayın, bu, avam kəndlilərin heç ağlına da gəlməz. 
Həm də siz kostyumda olacaqsınız, bu ise tamam başqa bir işdir. Cülyetta 
yatmamışdan əvvəl balkona çıxıb böyük bir həvəslə Aya tamaşa edir, onun 
əynində gecə köynəyi, başında qabağı büzməli gecə papağı vardir. Bax budur, 
həmin rollar üçün kostyumlar buradadır. 
O, pərdəlik çitdən iki-üç kostyum çıxarıb dedi ki, bunlar ÜI Riçard ilə onun 
düşməni üçün orta əsr geyimləridir; sonra da ağ kalenkordan uzun bir gecə
paltarı və qabağı büzməli gecə papağı çıxartdı. Kral sakit oldu. Hersoq bir kitab 
çıxarıb rolları böyük bir ciddiyyət və əzmlə oxumağa başladı; o, salın üstündə o 
tərəf-bu tərəfə gedərək bunu necə oynamaq lazım olduğunu göstərirdi; sonra 
kitabı krala verib dedi ki, rolunu əzbərləsin. 
Çayın döngəsindən təxminən üç mil aşağıda kiçik bir şəhər görünürdü; 
nahardan sonra hersoq dedi ki, bir şey düşünüb tapıb və biz indi Cim üçün zərrə
qədər də narahat olmadan gündüzlər də üzə bilərik; Kral da qət etdi ki, getsin 
şəhərə, bətkə əlinə bir şey keçdi. Qəhvəmiz qurtarmışdı, buna görə də Cim dedi 
ki, mən də onlara gedib qəhvə alım. 
Biz şəhərə çatdığımız zaman orada elə bil ki, hər şey ölüm yuxusuna 
getmişdi. Küçələr bomboş və sakit idi, elə bil ki, bazar gunüydü. Biz həyətlərin 
birində xəstə zənciyə rast gəldik və ondan öyrəndik ki, xəstələrdən, bir də qoca 
və uşaqlardan başqa bütün şəhər iki mil uzaqliqdakı meşəyə, dua mərasiminə
getmişdir. Kral oraya necə getmək mümkün olduğunu soruşub dedi ki, bu dua 
mərasimindən mümkün ola bilən hər şeyi qoparmağa çalışacaqdır; mənə də icazə
verdi ki, onunla gedim. 
Hersoq dedi ki, o, mətbəəyə getməlidir. Biz axtarıb azca sonra mətbəəni bir 
xarrat emalatxanasının üstündəki kiçik bir binada tapdıq; xarratların və
mürəttiblərin hamısı dua mərasiminə getmiş, hətta qapıları da açıq qoymuşdular. 
Bina çirkli olub hər cür köhnə şey-şüylə dolu idi; divarlar başdan-ayağa 
mürəkkəb ləkəsinə bulanmışdı, hər yanda qaçqın zəncilər və satlıq atlar haqqında 
elanlar asılmışdı. Hersoq pencəyini çıxarıb dedi ki, daha ona heç bir şey lazım 
deyildir. Kral ilə mən dua mərasiminə getdik. 
Təxminən saat yarım yol gedəndən sonra oraya çatdıq. Hava bərk isti 
olduğundan tərsu içində idik. Buraya bütün mahaldan ən azı min adam 
toplaşmışdı, çoxları iyirmi mil uzaqdan gəlmişdi. 
Meşə atla dolu idi, atların bəziləri arabalara qoşulmuş, digərlərisə hara gəldi 
bağlanmışdı; atlar quyruqlarını yellədərək milçəkləri qovur, təknələrdəki yemi 
gövşəyərək yeyirdilər. Payalardan düzəldilib üstləri 
_________________Milli Kitabxana_________________ 
315
yaşıl budaqlarla örtülmüş çadırlarda zəncəfili qoğallar, limonad, yığın-yığın 
qalanmış qarpız, sütül qarğıdalı və başqa tərəvəz satırdılar. 
Elə buna bənzər, ancaq bir qədər iri və içi ağzınacan adamla dolu olan 
çadırlarda moizəyə qulaq asırdılar. Burdakı skamyalar yandan yzununa kəsilmiş
şalbanlardan düzəldilmişdi; şalbanların başlarından deşiklər açıb ayaqlıq əvəzinə
bu deşiklərə taxta keçirmişdilər. Skamyaların söykənəcəyi yox idi. Vaizlər üçün 
hər bir çadırda taxta pillə düzəltmişdilər. 
Qadınlar başlarına həsir şlyapalar qoymuşdular, bəziləri əyinlərinə yarımyun, 
digərləri pambıq, cavanlar isə çit paltar geymişdilər. Cavan oğlanlardan bəziləri 
ayaqyalın gəlmişdi, uşaqlar isə bircə kotan köynəklə o yan-bu yana 
yüyürüşürdülər. Qarılar əllərində şey toxuyur, cavanlar xəlvət-xəlvət bir-birinə
göz vururdular. 
Bizim girdiyimiz birinci çadırda vaiz dini kitabdan dua oxuyurdu. O, iki sətir 
oxuyan kimi hamı bir səslə bunu təkrar edirdi; xor çox əzəmətlə səslənirdi, adam 
çox idi və hamısı ruh yüksəkliyi ilə oxuyurdu; sonra vaiz yenə iki sətir oxuyur, 
xor da təkrar edirdi, dua bu qayda ilə gedirdi. İbadətçilər getdikcə daha da 
ruhlanaraq coşur və daha bərkdən oxuyurdular, axıra yaxın bəziləri inildəyir, 
digərləri isə çığırırdılar. Bu vaxt vaiz vəz etməyə başladı, həm də elə-belə, 
başdansovdu yox, böyük həvəslə: əvvəlcə kafedranın bir tərəfinə, sonra da o biri 
tərəfinə, daha sonra isə qabaq tərəfinə əyildi, əllərini havada yelləyib bütün 
bədənini tərpədərək hər bir sözü var səsilə qışqırmağa başladı. O, arabir Tövratı
açıq tutub başı üzərində yuxarıya qaldırır, gah da o tərəfə çevirir və qışqırırdı: 
"Bu bir tilsimdir. Buna baxın, şəfa taparsınız!" Hamı bir ağızdan ona səs verirdi: 
"Allah, sənə çox şükür! A-a-min!". 
Sonra o gerisini vəz etməyə başladı, ibadətçilərin bəzisi hıçqırır, bəzisi 
ağlayır, bəzisi də "amin" deyə qışqırırdı. 
- Dinə tövbə edənlər buraya gəlsin! Günaha batanlar buraya gəlsin! (Amin!) 
Xəstələr və bəlakeşlər buraya gəlsin! (Amin!) Çolaqlar, korlar və şikəstlər 
buraya gəlsin (Amin!) Yorulmuş, əldən düşmüş və təhqir olunmuşlar buraya 
gəlsin! Ruhdan düşənlor buraya gəlsin! Ürəklərinə dağ çəkilənlər buraya gəlsin! 
Günahı yuyulmayanlar, cındır paltarlılar buraya gəlsin! Günahları yuyan su 
fəvvarə vurmuşdur! Behiştin qapıları üzünüzə açılmışdır! İçəri keçib rahat olsun! 
(A-amin! Halliluya, halli-luya1, Allah, sənə çox şükür!) 
1 Halliluya - Qədim yahudi sözü olub "Allahı mədh edin" deməkdir, xristianların dini 
ibadətlərində mədh xarakterli nəqaratdir. 
_________________Milli Kitabxana_________________ 
316
Sonra da bu qayda ilə davam etdi. 
Qışqırıq və fəryaddan faizin nə dediyini eşitmək olmurdu. Gah bir tərəfdə, 
gah da o biri tərəfdə adamlar yerlərindən qalxıb göz yaşı axıda-axıda pis 
əməllərini tövbə edənlərə məxsus skamyaya tərəf keçmək istəyirdilər; pis 
əməllərini tövbə edənlərin hamısı qabaq skamyaların yanına gəlib toplaşdıqda 
oxumağa, haray qoparıb özlərini dəlisov adamlar kimi üzüqoylu halda həşəmin 
üstünə yıxmağa başladılar. 
Özümü ələ almağa macal tapmamışdım ki, bir də gördüm kral da günahlarını
tövbə edənlərə qoşulub hamıdan bərk bağırır, sonra o, vaiz üçün düzəldilmiş
taxta pilləyə çıxdı. Vaiz ondan xahiş etdi ki, camaatla danışsın, kral da razı oldu. 
O dedi ki, pirat olmuş, otuz il piratlıq etmiş, Hind okeanında üzmüşdür, lakin bu 
yaz onun quldur dəstəsinin çox hissəsini qızğın vuruşlarda məhv etmişlər, buna 
görə də, o indi başına təzə adamlar toplamaq üçün vətəninə qayıtmışdır, ancaq, 
Allaha çox şükür ki, dünən gecə onu tamam soyub talamış və cibində bir sent pul 
belə qoymayıb paroxoddan düşürmüşlər, o da buna çox şaddır; onun başına 
bundan yaxşı bir iş gələ bilməzdi, çünki o, indi yeni adamdır və həyatında ilk 
dəfə olaraq özünü xoşbəxt hiss edir. İndi o, nə qədər yoxsul olsa da, yenə Hind 
okeanına gedib çatmağa çalışacaq və bütün həyatını piratları doğru yola çəkməyə
həsr edecəkdir; bunu etmak, hər hansı bir başqa adama nisbətən onun üçün daha 
asandır, çünki Hind okeanındakı bütün pirat dəstələri ona beş barmağı kimi 
tanışdır; pulsuz oraya gedib çıxmaq çox vaxt aparsa da, fərqi yoxdur, oraya 
gedib çıxacaq və hər dəfə piratı düz yola qaytarmağa müvəffəq olduqda ona belə
deyəcəkdir: "Mənə təşəkkür etmə, burada mənim heç bir xidmətin yoxdur, bunu 
edən Pokvill sakinləri, insanlığın həqiqi oğulları və xeyirxahları, bir də onların 
xeyirxah vaizi, hər bir piratın sadiq dostu olan o vaiz etmişdir". 
Kral bu sözləri söylərkən göz yaşı axıtdı, onunla birlikdə o biri adamlar da 
ağladılar. Sonra kim isə çığırdı: 
- Gəlin onun üçün pul yığaq, gəlin pul yığaq. 
Ona qədər adam yerindən sıçrayıb irəli atıldı, lakin bu vaxt kim isə dedi: 
- Qoy o özü şlyapasını hamının qabağına tutsun. 
Hamı, o cümlədən vaiz də bu təklifə razı oldu. 
Kral göz yaşlarını silə-silə papağını qabağa uzadıb camaatın arasında 
dolanmağa başladı; o, hamıya xeyir-dua oxuyur, uzaq dənizlərdəkı 
_________________Milli Kitabxana_________________ 
317
yaziq piratlara bu qədər şəfqət göstərdikləri üçün onları tərifləyir, təşəkkür 
edirdi; ən yaxşı, ən qəşəng qızlar gözləri yaşlı halda tez-tez yerlərindən qalxıb 
elə-belə, xatirə üçün onu öpməyə rüsxət istəyirdilər, o da hər dəfə razılıq verirdi, 
bəzilərini isə özü qucaqlayır, dalbadal beş-altı dəfə öpürdü; hamı onu öz 
şəhərlərində daha bir həftə qonaq qalmağa dəvət edir, öz evlərində yaşamağa 
çağırır və deyirdi ki, bunu özlərinə böyük bir şərəf hesab edərlər, o isə cavab 
verdi ki, bu gün dua mərasimi qurtardığı üçün heç bir şey edə bilməz, bundan 
başqa onun tezliklə Hind okeanına gedib, oradakı piratları düz yola çağırmaq 
üçün səbir-qərarı qalmamışdır. 
Sala qayıtdığımız zaman kral yığmış olduğu pulu saydı; o, həştad yeddi 
dollar yetmiş beş sent pul yığmışdi. Kral, bundan başqa, meşə ilə qayıtdığımız 
zaman bir arabanın altındakı üç qallonluq bir viski şüşəsini də çırpışdırıb 
gətirmişdir. 
Kral dedi ki, əgər bunların hamısını üst-üstə gəlsən, vəz etməklə hələ heç bir 
vaxt bir gündə bu qədər qazanc əldə etməmişdir. Dua mərasimində pul qazanmaq 
istəyəndə bütpərəstlər piratlarla heç cürə müqayisə edilə bilməzlər. 
Kral qayıdıb gəlməmişdən hersoqa da elə gəlirdi ki, pis qazanmayıb, kral 
gəldikdən sonra isə o öz fikrini dəyişdi. O, mətbəədə fermerlər üçün at satımı
haqqında iki balaca elan yığıb çap etmiş və bundan ötrü dörd dollar almışdı. 
Bundan başqa, o, qəzetdə dərc olunmaq üçün on dollarlıq elan qəbul etmiş və
demişdir ki, əgar pulu əvvəlcədən versələr bunu dörd dollara çap edər, 
sifarişçilər də razı olublar. Qəzetə birillik abunə qiyməti iki dollar idi, o isə pulu 
əvvəlcədən verilmək şərtilə üç abunəçidən adambaşına yarım dollar almışdı; 
abunəçilər həmişə olduğu kimi pul əvəzinə odun və soğan vermək istəyiblər, 
hersoq isə deyib ki, mətbəəni təzəcə almış və qiymətləri bacardığı qədər aşağı
salmışdır, indi isə işi nəqd pulla görmək istəyir. O, sonra özünün: "Xəstə qəlbim, 
dağıt, soyut işığı!" misrası ilə başlanan üç bənddən ibarət olan çox kədərli və
təsirli şerinı də yığıb çap üçün hazır qoymuş, bundan ötrü heç bir şey almamışdı. 
Beləliklə, o bütün bu işlərdən ötrü doqquz dollar yarım pul almışdı, özü də
deyirdi ki, bu puldan ötrü bütün günü vicdan əzabı çəkib tər tökmüşdür. 
Sonra o bizə, başqa bir kiçik elan göstərdi; bundan ötrü də heç bir şey 
almayıbmış, çünki bunu bizim üçün çap etmişdi. Elandakı şəkildə bir qaçqın 
zənci təsvir olunurdu; onun çiynindən aşırdığı ağacın ucundan 
_________________Milli Kitabxana_________________ 
318
bir düyünçə asılmışdı; şəklin altında isə çap hərflərlə belə yazılmışdı: "200 dollar 
mükafat verilir". Sonra Cim haqqında danışılır və onun bütün əlamətləri tam 
təfərrüatı ilə nöqtəbənöqtə təsvir olunurdu. Sonra deyilirdi ki, o, keçən qış Yeni 
Orleanın qırx milliyindəki Sent-Jak plantasiyasından qaçmışdır, bəm də belə
güman edilir ki, Şimala getmişdir, onu tutub geriyə qaytaran adama mükafat 
veriləcək və onun çəkdiyi bütün xərclər ödəniləcəkdir. Hersoq bizə dedi: 
- Hə, indi lazım olarsa, gündüz də üzə bilərik. Elə ki, bir kimsənin bizə
tərəf gəldiyini gördük, dərhal Cimin qollarını və ayaqlarını kəndirlə sarıyıb 
çadıra aparar, bu elanı göstərib deyərik ki, onu çayın yuxarılarından tutmuşuq, 
paroxodla getməyə pulumuz olmadığına görə də bu salı bir tanışımızdan icarəyə
götürmüşük və indi mükafatı almağa gedirik. Cimi zəncirləyib əllərinə qandal 
keçirtsəydik lap yaxşı olardı, ancaq bu, bizım kimi yoxsul adamlara yaraşmaz. 
Kəndir isə əsl lazım olan şeydir, bizim səhnə işində deyildiyi kimi, üslubu 
gözləmək lazımdır. 
- Biz hamımız dedik ki, hersoq çox ağıllı düşünüb, indi biz heç bir əngələ
rast gəlmədən gündüz də üzərik. Hersoqun mətbəədəki işindən sonra bu kiçik 
şəhərdə qopacaq hay-küydon uzaq olmaq üçün bu gecə kifayət qədər yol gedə
bilərik; sonra isə istəsək heç gizlənmərik də. 
Biz axşam saat onadək bir yerdə oturub gözlədik, sonra isə yavaş-yavaş
sahildən aralanıb şəhərdən uzağa, çayın ortasına üzdük, şotıər gözdən tamara 
itincəyədək fənəri asmadıq. 
Cim səhər saat dörddə növbə çəkmək üçün məni oyatdıqda, soruşdu: 
- Hek, necə bilirsənn, yolumuz üstdə yenədəmi krallara rast gələcəyik? 
- Yox... Güman etmirəm ki, rast gələk. 
- Onda yenə eybi yoxdur, - deyə Cim dilləndi, - bir-ikisi bizə kifayət edər. 
Bizim kral həmişə lül qənbər olur, hersoq da ondan dala qalmır. 
Demə Cim, ahənginin nə cür olduğuna qulaq asmaq üçün hersoqdan bir-iki 
kəlmə fransızca danışmasını xahiş edir, o isə Cimə cavab verir ki, çoxdan 
Amerikada yaşadığından və başı çox əziyyət çəkdiyindən fransız dilini tamam 
unudubdur. 
_________________Milli Kitabxana_________________ 
319
İYİRMİ BİRİNCİ FƏSİL 
ARKANZÄSDÄ BAŞ VERMİŞ HADİSƏ 
Günəş çoxdan yüksəlmişdi, biz isə dayanmadan üzür, hey uzaqlara gedirdik. 
Azca sonra kral ilə hersoq da yuxudan ayıldılar. Bərk sərxoşluqdan sonra 
başları ağrıyırdı. Onlar suya baş vurub çimdikdən sonra halları xeyli yaxşılaşdı. 
Səhər yeməyindən sonra kral salın kənarında oturub ayaqqabılarını çıxartdı, 
şalvarını dizlərinə qədər çirməyib sərinləmək üçün ayaqlarını suya salladı, sonra 
trubkasını yandırıb "Romeo və Cülyetta"nı əzbərləməyə başladı. Öz rolunu 
kifayət qədər öyrəndikdən sonra hersoqla birlikdə məşq etməyə başladılar. 
Hersoq kralı öyrədir və hər bir sözü dəfələrlə təkrar etməyə, ah çəkməyə, əlini 
ürəyinin başına qoymağa məcbur edirdi; nəhayət, hersoq bildirdi ki, pis çıxmır. 
"Ancaq, - deyə o, sözə başladı, - siz nahaq yerə öküz kimi: - "Romeo!" deyə
böyürürsünüz; siz gərək incə və nazla deyəsiniz: "Ro-o-meo!" Axı Cülyetta hələ
lap uşaqdır, quzu kimi mülayim və mehriban bir qız eşşək kimi anqıra bilməz!" 
Onlar sonra hersoqun, palıd ağaclarından yonub düzəltdiyi iki uzun qılıncı
götürüb, qılınc döyüşünü məşq etməyə başladılar: hersoq dedi ki, onun özü ÜI 
Riçard olacaqdır. Onların, ayaqlarını tappıldadaraq salın üstündə bir-birinin 
üzərinə necə hücüm çəkdiklərinə baxmaq çox maraqlı idi. 
Elə bir balaca məşq etmişdilər ki, kral sürüşüb suya düşdü; bundan sonra 
onlar bir qədər dinclərini alıb keçmiş zamanlarda həmin bu çayda başlarına gələn 
sərgüzəştləri bir-birlərinə nağıl etməyə başladılar. 
Nahardan sonra hersoq dedi: 
- Hə, Kapet1, bizim tamaşamız gərək birinci dvirəyəli tamaşa olsun, buna 
görə də, mən elə düşünürəm ki, ona nə isə bir şey əlavə etmək laztmdır. Hər 
halda "bis üçün" gərək nə isə yaxşı bir şey hazırlayaq. 
- Bos bu "bis üçün" nə deməkdir? 
Hersoq bunu ona başa salıb dedi: 
1 Kapet - fransız krallarının qədim sülaləsinin familiyasıdır.  
_________________Milli Kitabxana_________________ 
320
- Mən "bis üçün" şotland rəqsi, yaxud matros rəqsi ifa edərəm, siz isə... 
dayanın, fikirləşmək lazımdir... Aha, yadıma düşdü!.. Siz Hamletin1 monoloqunu 
oxuya bilərsiniz. 
- Hamletin nəyini? 
- Hamletin monoloqunu. Məgər bilmirsən? Şekspirin əsərinin ən məşhur 
yeridir. Temtəraqlı, olduqca təmtəraqlı şeydir! Tamaşaçıların diqqətini həmişə
cəlb edir. Bu monoloq mənim kitabımda yoxdur, məndə yalnız bir cilddir, ancaq 
mən onu hafizəmdə canlandıra bilərəm. Salın üstündə bir qədər gəzişim, görüm 
həmin sətirləri yada sala bilərəm, ya yox. 
Sonra o, qaşlarını çataraq, salın üstündə o tərəf-bu tərəfə gəzişməyə başladı, 
qaşlarını gah yuxarı dartır, gah əliylə alnını sıxır, gah mütiylə geriyə çəkilir, gah 
ah çəkir, gah da göz yaşı axıdırdı. 
Ona baxmaq adama ləzzət verirdi. 
Nəhayət, o hər şeyi yadma salıb bizi qulaq asmağa çağırdı, Çox təmtəraqlı bir 
vəziyyət alıb, bir ayağını qabağa atdı, əllərini yuxarı qaldırdı, başını dala gərib 
göyə baxa-baxa var gücü ilə bağırmağa başladı; o, dişlərini qıcayır, ulayır, əlləri 
ilə sinəsinə döyür, şeri ifadə ilə oxuyurdu, bir sözlə, bu vaxtadək görmüş
olduğunu artistlərin hamısı onun heç ayağının altı da ola bilməzdi. 
Budur monoloq, onu əzbərləmək mənim üçün çox asan idi, amma hersoq onu 
krala çox vaxta öyrətdi: 
Ölməkmi, qalmaqmı? Budur məsələ! 
Birnam meşəsi Dunsinana gedənədək, 
Dəniz əleyhinə silahlanmaqmı? 
Ağır məşəqqətli uzun həyata 
Dayanıb dözməkmi? Budur məsələ! 
Maqbet sən qaçırtdın şirin yuxumu 
Bəlam buna görə uzanıb artdı! 
O biri dünyaya getməmişkən biz, 
Süpürüb atarıq müsibətləri. 
Sən Dunkanı oyadarsan! Qoy olsun. 
Gecə vaxtı məzarın, o xəbərsiz dünyanın 
Yarılaraq taybatay açılarkən qapısı: 
Qara geyib bu dünyanın dərdlərinə, zülmünə 
1 Hamlet - Şekspirin eyni adlı faciəsinin baş qəhrəmanıdır.
_________________Milli Kitabxana_________________ 
321
Tiranların qüruruna, güclülərin təhqirinə  
Deyin görüm, kim dözərdi, kim dözərdi?  
İnsan ağlı təbiətin zülmü ilə solğunlaşar,  
Məsəldəki pişik kimi qaçıb gedər  
Göy üzünü örtmüş olan qara buludlar.  
Canlıların qisməti bu.. bu yaxşıdır,  
Bir arzudur, bir istokdir.Ölmək - uyumaq!  
Ey sevimli Ofeliya! Ey pəri!  
Mərmər kimi ağır əngini qapa,  
Monastıra get, rahibliyə get!1 
Bu monoloq qocanın çox xoşuna gəldi, tezliklə bunu əzbərləyib, kefin 
istədiyindən də yaxşi oxumağa başladı. O elə bil ki, bundan ötrü doğulmuşdu, 
bunu möhkəm öyrənib, var səsilə oxumağa başladıqda isə necə gözəl çıxdığına 
adamı heyran olurdu; o ifadə ilə oxuyarkən qeyzlənir, coşur, az qala dəridən 
çıxırdi. 
İlk fürsət düşən kimi hersoq teatr afişaları çap etdi, bundan sonra isə salda 
iki, ya üç güıı hər şey kəllə-mayallaq oldu, əllərində qılınc hey döyüşür, 
hersoqun dediyi kimi məşq edirdilər. 
Bir gün səhər, Arkanzas ştatınm lap içərilərində olduğumuz vaxt irəlidə, 
çayın burulub döndüyü yerdə miskin kiçik bir şəhər gördük. Şəhərə dörddə üç 
mil qədər qalmış, salı kiçik bir çay qolunun ağzında gizlətdik; burada sərv 
ağacları elə sıx bitmişdi ki, onların altı tunelə oxşayırdı. Cimdən başqa hamımız 
qayığa minərək, tamaşamızı orada səhnəyə qoyub-qoya bilməyəcəyimizi 
öyrənmək üçün şəhərə getdik. 
Baxtımız yaman gətirdi, həmin gün, gündüz şəhərdə sirk çıxış edirdi, camaat 
at belində və cırıltı qoparan köhnə arabalarda kəndlərdən axışıb gəlməkdə idi. 
Sirk axşama yaxın oradan köçüb getməli idi, buna görə də bizim tamaşamız lap 
yerinə düşmüşdü və müvəffəqiyyət qazana biləcəkdi. Hersoq məhkəmə binasının 
zalım icarəyə götürdü, biz afişaları yapışdırmağa getdik. Afişalarda bunlar çap 
olunmuşdu: 
1 Hek Finn Hamletin həqiqi monoloqunu deyil, Şekspirin müxtəlif pyeslərindən götürülmüş mənasız 
cümlələr yığınını söyləyir. 
_________________Milli Kitabxana_________________ 
322
MƏŞHUR TRAGİKLƏR  
QƏRİBƏ BİR TAMAŞA! 
BİR TEATR! 
Məşhur tragiklər 
Londondakı Drun Leyn teatrının artisti Kiçik Devid Harrik vg Kral Teatrının, habelə
Uaytçepel, Puddinq Leyn, Pikadilli, London teatrlarının və Avropadakı kral teatrlarının 
artisti böyük Edmun Kin1 özlərinin 
"ROMEO VƏ CÜLVETTA"DAN!!! 
BALKON SƏHNƏSİ 
adı ilə məşhur olan 
misilsiz ŞEKSPİR TAMAŞASINI göstərmək şərəfinə
nail olacaqdır!!! 
Romeo……………… mister Harrik 
Cülyetta………….. mister Kin. 
Yeni kostyumlarda, yeni dekorasiyada, 
yeni quruluşda! Həmçinin: 
"III RİÇARDDAN" 
Çox maraqlı, təqlid olunmayan və adamı dəhşətə gətirən 
QILINCLARLA DÖYÜŞ SƏHNƏSİ! 
III Riçard………..mister Harrik 
Rİçmond…………mister Kin. 
Habelə: 
(tamaşaçıların xahişilə) 
  
1 Kin Edmund-XIX əsrin əvvəllərində yaşamış ingilis artisti   
_________________Milli Kitabxana_________________ 
323
MƏŞHUR KİNİN İFASINDA 
HAMLETİN ÖLMƏZ MONOLOQU!!! 
Parisdə 300 dəfə ifa olunmuşdur! 
Avropaya qastrola gedəcəyjls olaq.ndar olaraq. 
Yalmz bir tamaşa' 
Giriş haqqı - 25 sentdir; uşaqlar və nökərlor üçün — 10 sent. 
Afişaları yapışdırdıqdan sonra şəhəri dolaşmağa başladıq. Burada, demək 
olar ki, bütün dükanlar və evlər köhnə idi, divarları quruyub çatlamışdı, çoxdan 
bəri rənglənməmişdi; bütün bunlar o qədər köhnə idi ki, yerində güclə dururdu. 
Evlər taxta ayaqlara bənzər dirəkləri üstündə, yerdən üç-dörd fut yüksəklikdə
durmuşdu; bu ona görə belə idi ki, çay daşanda gəlib onları batırmayaydı. 
Evlərin qabağında bağçalar da vardı, amma bu bağçalara dəlibəngdən və
günəbaxandan başqa heç bır şey bitməmişdi; bağçalarda gül və toz-torpaq 
içərisində yırtıq uzunboğaz çəkmələr və başmaqlar, sınıq şüşələr, əsgi-üsgü və
paslı tənəkələr atılıb qalmışdı. Müxtəlif ölçülü taxtalardan bir-birlərinə hər  nə
cür gəldi mıxlanmış barılar əyri-üyrü idi, bu barılardakı dərbəçələrin bircə
həngaməsi vardı - o da gön parçasından idi. Bəzi yerlərdə barılar hətta əhənglə
ağardılmışdı, ancaq görünürdü ki, lap çoxdan, bəlkə də hersoqun dediyi kimi, 
Kolumb dövründə ağardılmışdı. Bir qayda olaraq bütün bağçalarda donuzlar 
eşələnirdi, ev sahibləri çıxıb onları qovlayırdı. 
Şəhərdəki bütün dükanlar bir küçə boyu düzülüb gedirdi. Onların üstündə
kətan örtüklər asılmışdı, kəndlərdən gələn alıcılar öz atlarını həmin örtüklərin 
bərkidilmiş olduğu dirəklərə bağlayırdılar. Şəhərin tənbəl və avara adamları
bütün günü örtüklərin altına qoyulmuş boş yeşiklərin üstündə əyləşərək, Barlou 
firmasının cib bıçaqları ilə taxta yonur, ağızlarına tütün alıb çeynəyir, sonra da 
əsnəyərək gərnəşirdilər, düzünü desək, bunlar çox avara camaat idi. Hamısının 
başında az qala zontik boyda, sarı rəngli həsir şlyapalar vardı, pencək və jiletləri 
isə yox idi, hamısı bir-birini sadəcə olaraq, Bill, Bak Xenk, Co və Endi deyə
çağırır, tənbəl-tənbəl, səslərini uzada-uzada danışır, soyüşsüz keçinə bilmirdilər. 
Demək olar ki, hər bir dirəyin altında, əllərini şalvarının ciblərinə salıb dirəyə
söykənmiş bir avara görmək olurdu; o, əllərini ciblərindən yalnız özünü qaşımaq 
və ya birisinə çeynəmək üçün tütün verməkdən ötrü çıxarardı. Elə eşitdiyin bu 
olurdu: 
_________________Milli Kitabxana_________________ 
324
- Xenk, mənə bir az tütün borc ver! 
- Verə bilmərəm, özümə bir çeynəm qalıb. Get Büldon istə. 
Ola bilsin, Bill ona verəcəkdi, ola bilsin də ki, aldadıb deyəcəkdi yoxdur. Elə 
avaralar vardı ki, nə bir sent pulu, nə bir çimdik tütünü olurdu. Belələri yalnız 
borc almaqla dolanırdılar, yoxsa ömürlərində tütünün heç üzünü də görməzdilər. 
Avaralar adətən öz dostlanna deyir: 
- Cek, mənə bir qədər tütün borc versənə, mən axırıncı payımı indicə Ben 
Tomsona verdim. 
Belələrinin dediyi həmişə yalan olurdu; yalnız özgə adam inanıb tora düşə
bilərdi, Cek isə buralı idi, buna görə də belə cavab verirdi: 
- Son ona tütün vermisən? Doğradanmı? Ona pişiyin nənəsi verib, sən 
yox. Leyf Bakner, məndən aldığını qaytar, onda mən sənə lap iki ton borc 
verərəm, heç qəbz də almaram. 
- Axı mən bir dəfə borcumu qaytarmışam. 
- Bəli, qaytarmısan, altı çeynəm. Yaxşı, satın alınmış tütün alıb əvəzində 
tənbəki qaytarmısan. 
Satın alınmış tütün - preslə sıxılmış lay tütündür, həmin oğlanlar isə daha çox 
sadəcə eşilmiş yarpaq tütün çeynəyirdilər. Onlar tütünü borc alanda onu adi 
qayda üzrə bıçaqla kəsmirdilər, bütöv bir bağlısını ağızlarına alıb dişlərilə
gəmirir və əllərilə o qədər qoparırdılar ki, axırda bağlı tütün yarıya bölünürdü. 
Belə olduqda bubağlı tütünün sahıbi özünə qaytarılan qalığa məyus-məyus 
baxaraq kinayə ilə deyirdi: 
- Bilirsənmi nə var: mənə bir çeynəmlik ver, bütöv bağlısını isə özünə
götür. 
Şəhərin bütün küçə və dalanları tamam zir-zibil və palçıq içərisində idi; bəzi 
yerlərdə ən azı bir fut dərinlikdə, qalan yerlərdə isə iki-üç düyüm dərinlikdə
qatran kimi qara palçıqdan başqa heç bir şey yox idi. Hər yerdə bu palçığın 
içərisində donuzların eşələnib xorudadığını görürsən. Bir də görürsən ki, hər yeri 
tamam palçığa bulanmış bir donuz öz çoşqaları ilə tənbəl-tənbəl küçə ilə gəlir və
yolun lap ortasında yerə sərilir, adamlar da hərlənib kənardan keçməli olurlar, 
donuz isə əl-qolunu açıb uzanır, gözlərini qıyıb qulaqlarını tərpədir, çoşqalar da 
onu əmir. Donuz çox xoşhal və məmnundur, elə bil ki, bundan ötrü ona maaş
verirlər. Bu vaxt avaralardan biri gəlib çıxır və var səsi ilə qışqırır: 
- Ey, ey köpək! Tut onu, tut! 
Donuz qulaqbatırıcı bir zingilti qopararaq qaçir, bir-iki it isə gedib onun 
qulaqlarından yapışır, daldan da üç-dörd düjün it onun arxasınca götürülür; bu 
vaxt avaralar hamısı yerlərindən qalxır və itlər gözdən 
_________________Milli Kitabxana_________________ 
325
itincəyədək onların ardınca baxırlar; bu onlara çox gülməli gəlir, ümumiyyətlə, 
onlar belə bir hay-küyün qopmasından çox məmnun olurlar. Sonra onlar yenə öz 
yerlərində əyləşir və itlər təzədən boğuşuncayadək oradan qalxmırlar. Onları
itlərin boğuşmasından başqa heç bir şeylə yerlərindən tərpədib sevindirə
bilməzsən; bir küçə itinə skipidar sürtüb, onu alışdırdıqda, yaxud quyruğuna bir 
tənək qab bağlayıb onu gücdən düşüncəyədək qovduqda, lap qiyamət olur. 
Sahildə bəzi evlər sıldırım qaya üzərində güclə dururdu, hamısı əyri-üyrü, 
yanları batıq idi, deyirdin ki, bu saat uçub suya töküləcək. Bu evlərin sahibləri 
çoxdan köçüb getmişdilər. Bəzi evlərin altındakı sahil bir tərəfdən uçub 
dağılmış, ev havadan asıla qalmışdı... Bu evlərdə hələ adam yaşayırdı, ancaq bu 
çox təhlükəli idi, çünki bəzən yerin ev boyda bir parçası gurultu ilə sürüşüb suya 
düşürdü. Elə vaxt olurdu ki, sahilin dörddə üç mil qədər yeri çökməyə başlayır, 
yavaş-yavaş hey çökür, çökür, nəhayət, yay vaxtı bütünlüklə uçub çaya 
tökülürdü. Belə bir şəhər həmişə geri çəkilməyə məcbur olur, çünki çay onu 
həmişə yuyub aparırdı. 
Günorta vaxtı yaxınlaşdıqca küçələrdə araba və at da çoxalırdı. Ailəli 
adamlar özlərilə birlikdə kənddən nahar gətirir və elə buradaca, arabanın içində
yeyirdilər. Viski də çox içilirdi, mən hətta sərxoşların üç yerdə davasını da 
gördüm. Birdən kim isə qışqırdı: 
- Budur, qoca Boqs gəlir! O həmişə bork içmək üçün ayda bir dəfə
kənddən buraya gəlir. Uşaqlar, budur, gəlib çıxdı! 
Avaralar sevindilər; mən elə düşündüm ki, onlar Boqsu ələ salıb oynatmağa 
adət etmişlər. Onlardan biri dedi: 
- Görəsən o, indi kimi vurub xurd-xeşil etməyə hazırlaşır? Əgər o, son 
iyirmi ildə vurub xurd-xəşil etmək istədiyi adamlan, doğrudan da, xurd-xəşil 
etsəydi, yaman ad-san qazanardı! 
Bir başqası dedi: 
- Qoca Boqs məni qorxudub təhdid etsəydi, nə yaxşı olardı, bilərdim ki, 
daha min il də yaşayacağam. 
Bu vaxt Boqs özü at belində, hindli kimi qışqırıb haray qopara-qopara gəlib 
yanımızdan keçdi: 
- Yoldan çəkil! Mən hərb yolu tutmuşam, tezliklə tabutlar bahalaşacaq! 
O yaman bərk içmişdi, yəhərin üstündə güc-bəla ilə dururdu; ona 
görkəmindən əllidən çox yaş vermək olardı, sifəti qıpqırmızı idi. Hamı ona 
gülür, nə isə deyir, sataşırdı, qoca isə onları söyür, deyirdi ki, növbə çatanda, 
onlarla da məşğul olar, indi isə vaxtı yoxdur. O, polkovnik 
_________________Milli Kitabxana_________________ 
326
Şerbornu öldürmək üçün şəhərə gəlib, onun şüarı belədir: "Əvvəlcə işini gör, 
boş şeylərlə sonra məşğul olarsan". Boqs məni görcək atını yanıma sürüb 
soruşdu: 
- Oğlan, sən hardan gəlmisən? Ölməyə hazırsan, ya yox? 
Sonra yoluna davam etdi. Yaman qorxdum, amma kim isə mənə dedi: 
- Fikir vermə, o elə-belə deyir, içəndə həmişə belə olur, Arkanzasda 
birinci dəlidir, amma pis adam deyil, nə sərxoş, nə də ayıq vaxtında milçəyi belə
incitməz. 
Boqs şəhər dükanlarından ən böyüyünün yanına gedib örtüyün altından 
baxmaq üçün əyildi, sonra da çığırdı: 
- Şerborn, çıx buraya! Eşiyə çıx, yalançı, gəl üz-üzə görüşək! Mən 
səninçün gəlmişəm, əl çəkib geri dönən deyiləm, bildinmi? 
Sonra ağzına gələni deməyə başladı, Şerborna dünyada nə söyüş var yağdırdı, 
ağlına nə goldi dedi, küçədəkilər isə qulaq asır, gülür və omı daha da 
qızışdırırdılar. Dükandan təxminən altmış beş yaşlı, məğrur duruşlu bır adam 
çıxdı; o, çox yaxşı, şəhərdəkilərin hamısından yaxşı geyinmişdi; camaat kənara 
çəkilib ona yol verdi. O, çox təmkinlə, aram-aram Boqsa dedi: 
- Məni lap zara gətirmisən, ancaq bununla belə mən hələ gündüz saat 
birəcən səbir edib dözərəm. Gündüz saat birəcən, bildinizmi, artıq yox. Əgər 
ondan sonra ağzınızı açıb mənə lap bircə kəlmə də söysəniz, harda olsanız sizi 
axtarıb taparam. 
Sonra o, geri dönüb dükana getdi. Camaat, görünür, o saat ayılıb özünə gəldi, 
çünki heç kəs yerindən tərpənmədi daha, gülən də yox idi. Boqs yenə Şerborna 
söyo-söyə atını küçə ilə bir qədər sürdü, lakin azca sonra geri döndü; yenə gəlib 
dükanın qabağında dayandı, söyüşə isə ara vermirdi. Camaat Boqsun başına 
yığışıb onu sakit etmək istədi, lakin o, heç cür sakitləşmək bilmirdi; ona dedilər 
ki, artıq saat bırə on beş dəqiqə qalıb, yaxşısı budur çıxıb getsin, həm də cəld 
tərpənsin. Ancaq bunun bir faydası olmadı. O, əvvəlki kimi yenə də söyürdü. O, 
şlyapasını palçığın içinə atıb, atını onun üstündən sürdü, sonra isə küçə ilə
dördnala çaparaq getdi, onun ağ saçları küləkdə yellənirdi. Gücü çatan hər bir 
kəs onu atdan düşürməyə çalışırdı, məqsədləri ayılıncayadək onu bir yerə salıb 
qapını qıfıllamaq idi, ancaq heç bir şey çıxmırdı, o yenə də atını küçə ilə çaparaq 
Şerbornu söyürdü. Nəhayət, kim isə dedi: 
- Qızının dalınca gedin! Tez gedib onun qızını gətirin! O, bəzən qızının 
sözünə baxır. Onu dilə tuta bilən bir adam varsa, o da qızıdır. 
_________________Milli Kitabxana_________________ 
327
Kim isə qaçmağa başladı. Mən küçə ilə bir qədər kənara gedib dayandım. 
Beş, ya on dəqiqədən sonra Boqs yenə də gəlib çıxdı, ancaq bu dəfə daha at 
belində deyildı. O, başıaçıq halda yırğalana-yırğalana küçə ilə gəlir, iki nəfər 
dostu isə əllərindən yapışıb onu itələyirdilər. O bir qədər sakitləşmişdi, sir-
sifətindən təlaş içərisində olduğıı görünürdü; o, nəinki dostlarına dirsəklənir, 
əksinə, elə bil ki, öz-özünü itələyirdi. Birdən kim isə: "Boqs!" - deyə qışqırdı. 
Mən kimin qışqırdığını görmək üçün geriyə boylandım, qışqıran polkovnik 
Şerbornun özü idi. O, küçənin tən ortasında hərəkətsiz halda dayanmışdı, əlində
çaxmaqları ayağa çəkilmiş qoşalülə tapança vardı, o, tapançanı tuşlamamışdı, 
lüləsini yuxarıya tutmuşdu. Elə həmin dəqiqədə cavan bir qızın, onun ardınca da 
iki kişinin bu tərəfə qaçdığını gördüm. Boqs ilə dostları onu kimin çağırdığını
görtnak üçün geriyə boylandılar, tapança isə aram-aram aşağıya endi, çaxmağı
ayağa çəkilmiş qoşalülə indi düz hədəfə baxırdı. Boqs əllərini yuxarı qaldırıb 
qışqırdı: 
- Aman Allah! Atmayın! 
Part! Birinci güllə açıldı. Boqs əlləri ilə havadan yapışmaq istəyərək 
səndələdi. Part! İkinci güllə açıldı, Boqs əllərini yana açaraq ağır daş kimi yerə
sərildi. Cavan qız qışqıraraq atasına tərəf atıldı, onun meyiti üstə yıxılıb şivən 
qopardı: 
- O atamı öldürdü, öldürdü! 
Camaat onların başına yığışdı; adamlar bir-birini itələyir, boyunlarını uzadıb 
hər şeyi yaxşıca görməyə çalışırdılar, ortada dayananlar isə onları itələylb 
qışqırırdılar: 
- Geriyə çəkilin! Geriyə! Hava çatışmır, yazıq nəfəs ala bilmir! 
Polkovnik Şerborn tapançanı yerə atdı, sonra dönərək çıxıb getdi. 
Boqsu yaxınlıqdakı aptekə apardılar; camaat yenə onları əhatəyə almışdı, 
bütün şəhər onun ardınca gedirdi, mən də özümü irəli soxub ap-tekin pəncərəsi 
yanında dayandım, buradan Boqsu yaxşıca görürdüm. Onu döşəmənin üstünə
uzatdılar, başının altına qalını bir Tövrat soxdular, digər bir Tövratı isə açib onun 
sinəsi üstə qoydular; ancaq, əvvəlcə köynəyinin düymələrini açmışdılar, belə ki, 
güllələrdən birinin haraya dəymiş olduğunu görürdüm. Boqs on dəfəyə qədər 
dərindən nəfəs aldı, hər dəfə də sinəsi üstündəki Tövrat yuxarı qalxır, nəfəsini 
buraxanda yenə aşağı enirdi, sonra isə sakit oldu - öldü. Bu vaxt qızını ondan 
ayırıb başqa bir yerə apardılar; o hıçqırır, ağlayırdı. Qızın on altı yaşı olardı, 
quzu kimi sakit bir uşaq idi, ancaq, qorxudan bənizi yaman ağarmışdı. 
_________________Milli Kitabxana_________________ 
328
Azca sonra bütün şəhər buraya yığışmışdı; adamlar bir-birlərini itələyib güclə
pəncərəyə yaxın keçməyə, öldürülən adamın meyitinə baxmağa çalışırdılar, 
ancaq əvvəldən burada olub özlərinə yer eləyənlər onları qabağa buraxmırdılar; 
təzə gələn adamlar onların arxasından elə hey qışqırırdılar: 
- Bura baxın, axı siz ki, görmüşsünüz, daha bəsdir də. Bu insafsızlıqdır! 
Düzünü deyirik, bu yaxşı deyil, elə hey orada durub başqalarını baxmağa 
qoymursunuz! Başqaları da sizdən az maraqlanmır, onlar da baxmaq istəyirlər! 
Onlar söyüşməyə başladılar, mən sürüşüb əkilməyi qət etdim; dedim ki, 
birdən bir xata-bala çıxar. Küçə adamla dolu idi, hamısı da bərk 
həyəcanlanmışdı. Polkovnikin güllə atdığını görənlərin hamısı hadisənin necə
olduğunu nağıl edirdilər; hadisəni nağıl edən hər bir kəsin başına xeyli adam 
toplaşır, durub boyunlarını uzadaraq qulaq asırdı. Başındakı şiş xəz papağını
peysərinə endirmiş uzun saçlı, arıq və uzundraz bir kişi əlindəki başı əyri əl ağacı
ilə əvvəlcə Boqsun, sonra da polkovnikin dayanmış olduğu yeri cızıb göstərirdi. 
Camaat onun ardınca bir yerdən digər yerə gedib onun hər bir hərəkətini izləyir, 
sonra da hər bir şeyi başa düşürmüşlər kimi başlarını tərpədir, hətta əllərini 
bellərinə qoyub əyilir, onun bu yerləri əl ağacı ilə necə cızdığına baxırdılar. 
Sonra o qəddini düzəldib Şerbornun dayanmış olduğu yerdə hərəkətsiz halda 
durdu, qaşqabağını sallayıb papağını gözü üstünə basaraq qışqırdı: "Boqs!" 
Sonra əl ağacı ilə nişan alıb ilişdirdi, o səndələdi, ikinci dəfə ilişdirəndə, o arxası
üstə yerə yıxıldı. Hadisəni görənlərin hamısı deyirdi ki, o, hər bir şeyi nöqtəsinə
qədər düzgün təsvir edir, deyirdilər ki, hər şey məhz belə olmuşdur. Ona qədər 
adam öz viski şüşələrini çıxarıb onu qonaq etməyə başladılar. 
İYİRMİ İKİNCİ FƏSİL 
LİNC MÜHAKİMƏSİ NƏ ÜÇÜN POZULDU 
Mən sirkin yanına gedib dal qapı tərəfdə veyllənməyə başladım, qarovulçu 
gəlib yanımdan keçdikdən sonra isə sirk çadırının brezentini qaldırıb içəri 
keçdim. Yanımda iyirmi dollarlıq bir qızı pul və başqa pullar vardı, ancaq mən 
onları xərcləmək istəmirdim. Bilmək olmazdı, evdən bu qədər uzaqda, həm də
özgə adamlar içərisində həmişə pul lazım ola bilər. Ehtiyat yaxşı şeydir. Mən 
havayı keçmək mümkün ol- 
_________________Milli Kitabxana_________________ 
329
mayan yerdə sirkə pul verməyin ələyhinə deyiləm, ancaq pulu çöle tullamaq da 
olmaz. 
Sirk çox yaxşı idi. Kişi və qadınların çiyin-çiyinə cüt-cüt at belində çapıb 
gəlmələrinə adam baxdıqca heyran olurdu. Əyinlərində toxunma sirk paltarı olan 
kişilər çəkməsiz və mahmızsız idilər, bununla belə atın üstündə çox sərbəst 
oturmuş, əllərini bellərinə vurmuşdular. Gərək ki, iyirmi nəfər olardı; qadınların 
isə hamısı al yanaqh idi, hamısı elə gözəl idi ki, əsl kraliçaya oxşayınh, 
əyinlərinə üstü tamam brilyaııl olan bahalı paltarlar geymişdilər, bu paltarların 
hər birinin qiyməti, yəqin ki, milyondan az olmazdı. Bütün bunlar adamın 
ürəyinə yatırdi, adam baxdıqca doymaq bilmirdi, bir də ki, mən, üınumiyyətlə, 
bu vaxtadək heç bir gözəl şey görməmişdim. Sonra onların hamısı yəhər üstündə
ayağa qalxıb qamətlərini düzəltdilər, yavaş-yavaş və qəşəngcə yırğalana-
yırğalana, uzun bir sıra ilə sirk meydanını dolanmağa başladılar, bu vaxt onların 
başı az qala tavana toxunurdu; kişilər olduqca qamətli, boylu-buxunlu, cəld 
görünürdülər, qadınların isə paltarları qızılgül ləçəkləri kimi yüngülcə titrəyib 
yellənirdi, qadınların hər biri ən bəzəkli çətirə bənzəyirdi. 
Sonra onlar sirk meydançasının ətrafında daha bərk çaparaq çevikliklə
oynamağa başladılar; onların gah bu, gah da o biri ayaqları havada olurdu; onlara 
rəhbərlik edən artist isə əlindəki qırmancı yellədə-yellədə meydanın ortasında, 
nazik, uzım dirəyin ətrafında gəzişir və: "Gip, gip!" - deyə çığırırdı, kloun isə
onun arxasınca gəzib, gülməli atmacalar söyləyirdi: sonra onlar yüyənləri 
buraxdılar, qadınlar zərif əllərini bellərinə qoydular, kişilər əllərini sinələrində
çarpazladılar, atlar isə oynayır, sonra qabaq ayaqları üstı diz çökürdu. Onların 
hamısı bir-birinin ardınca atlardan yerə sıçradı, çox nəzakətlə tamaşaçılara baş
endirib getdi, tamaşaçılar isə əl çalır, lap özlərindən çıxaraq qışqırırdılar. 
Bu qayda ilə onlar tamaşanın axırınacan müxtəlif qəribə şeylər etdilər, kloun 
isə tamaşaçıları elə güldürürdü ki, adam gülməkdən az qala ölürdü. Rəhbərlik 
edən artist ona nə deyirdisə, o söz üçün məəttəl qalmırdı; o saat cavab verir, 
həmişə də gülməli söz danışırdı; hər şeyi o elə tez, elə gözəl deyirdi ki, bunu nə
cür düzəltdiyini ağlıma belə sığışdıra bilmirdim. Mən onun dediklərini heç bir ilə
də tapıb quraşdıra bilməzdim. Sonra haradansa bir sərxoş adam sirkin 
meydançasına girdi və dedi ki, at minmək istəyir, at sürməyi isə heç bir kəsdən 
pis bilmir. Onu dilə tutdular, meydançaya buraxmadılar, ancaq o, bir söz belə
eşitmək istəmirdi, buna görə də tənəffüs elan etməli oldular. Bu vaxt tamaşaçılar 
  
_________________Milli Kitabxana_________________ 
330
onun üstünə qışqırmağa, onu lağa qoymağa başladılar, o isə özündən çıxıb dava 
salmağa başladı; belə olduqda tamaşaçılar daha dözə bilməyib yerlərindən 
qalxaraq meydançaya tərəf tökülüşdülər; çoxları qışqırırdı: "Onu yaxşıca vurun! 
Qolundan tutub çölə tullayın!". Bir-iki qadın  isə çığırışdı. Bu vaxt rəhbərlık 
edən artist gəlib heç bir şuluqluq baş verməyəcəyinə əmin olduğunu bildirdi və
dedi ki, qoy bu cənab özünü yaxşı aparacağına söz versin, onda, əgər o, atın 
üstündə dura biləcəyinə arxayındırsa, at sürməyinə icazə verərik. Hamı gülüşdü, 
yerlərdən qışqırdılar ki, razıyıq. Sərxoş adam at belinə qalxdı. Elə təzəcə
əyləşmişdi ki, at şıllaq atmağa, dartınıb şahə qalxmağa başladı, onu tutmaq 
istəyən iki sirk xidmətçisi isə xalta qayışından asılıb qaldı; sərxoş adam atın 
yalından yapışdı, at hər dəfə sıçradıqca onun ayaqları yuxarı qalxıb bavada 
oynayırdi. Tamaşaçılar yerlərindən qalxıb qışqırır, gözləri yaşarana qədər 
gülürdülər. Nəhayət, sirk xidmətçilərinin bütün cəhdlərinə baxmayaraq, at 
onların əlindən çıxıb meydança ətrafında çapmağa başladı, sərxoş isə atın üstünə
yatıb boynundan quçaqladı; onun gah bu, gah da o biri ayağı yellənib az qala 
yerə dəyirdi, tamaşaçılar isə hey gülürdülər. Mənə bütün bunlar gülməli 
gəlmirdi, mən tir-tir əsır, qorxurdum ki, ona bir şey olmasın. Lakin o əlləşdi, 
əlləşdi, əməlli-başlı yəhərdə oturaraq cilovlardan yapışdı; o hələ də gah bu, gah 
da o biri tərəfə yırğalanırdı; daha bir dəqiqə keçıniş gördüm ki, o cilovları
buraxıb ayaq üstə sıçrayaraq yəhərin üstünə çıxdı. At isə var gücü ilə dördnala 
çapırdı. O, yəhərin üstündə elə sakit və sərbəst dayanmışdı ki, elə bil qətiyyən 
sərxoş deyildi, sonra gördüm ki, paltarlarını çıxarıb yerə atır. Bir-birinin ardınca 
elə tez-tez soyunurdu ki, adam görə bilmirdi; beləliklə, o əynindən on yeddi 
paltar çıxarıb atdı. İndi o, təsəvvürünüzə belə gətirə bilməzsinız ki, necə yaraşıqlı
sirk paltarı geyinmjş, boylu-buxunlu və gözəl bir at sürücüsü idi. Sonra o atı
qamçılayıb meydanda dördnala çapdırdı və nəhayət, at çapa-çapa yerə atıldı, 
tamaşaçılara baş əyərək qaçıb getdi, tamaşaçılar isə bu vaxt heyrət və sevincdən 
elə küy qopartmışdılar ki, gəl görəsən. 
Mənə belə gəlir ki, rəhbərlik edən artist ona belə kələk gəldiklərini görüb 
bərk acıqlandı. Demə, bu onun öz xidmətçisi imiş! Bunu xidmətçi özü fikirləşib 
düzəltmiş və bu haqda heç kəsə bir şey deməmişdi. Mən özüm də bu cür 
aldadılmağımdan xoşlanmadım, ancaq lap min dollara da özümü həmin rəhbərlik 
edən artistin yerinə qoymazdım! Bilmirəm, bəlkə də başqa bir yerdə bundan da 
yaxşı sirk var, ancaq mən 
_________________Milli Kitabxana_________________ 
331
beləsini hec vaxt görməmişəm. Mənim fikrimcə, her halda bu da çox yaxşı idi, 
mən bu sirki harda gorsəm, mütləq yenə də gedib baxacağam. Biz də həmin 
axşam öz tamaşamızı düzəltdik, ancaq gələn az oldu. Cəmi on iki adam var idi, 
qazandığımız xərcimizi ödəməyə güclə çatdı. Tamaşaçılar bütün tamaşa boyu 
qəhqəhə çəkib gülürdülər, hersoqun isə acığı tutur, az qala partlayıb özündən 
çıxırdı; sonra isə yuxulamış bir oğlandan başqa hamı tamaşa qurtarmamış çıxıb 
getdi. Hersoq dedi ki, bu arkanzaslı səfehlər helə Şekspiri anlamaq səviyyəsinə
yüksəlməyiblər, onlara çox axmaq bir məzhəkə, hətta axmaq məzhəkədən də pis 
bir şey göstərmək lazımdır. Onların zövqünə nəyin uyğun olduğunu o yaxşı bilir. 
Hersoq ertəsi günü səhər böyük kağız vərəqələri götürüb qara rənglə aflşalar 
yazdı və aparıb şəhərin hər bir tərəfinə yapışdırdı. Afişalarda bu sözlər 
yazılmışdı: 
MƏHKƏMƏ BİNASININ ZALINDA! 
Yalnız üç tamaşa! 
London və başqa Avropa teatlarının artistləri 
bütün dünyada məşhur olan tragiklər 
KİÇİK DEVİD HARRİK 
və 
BÖYÜK EDMUND KİN! 
KRAL ZÜRAFƏSİ
yaxud 
ŞAHANƏ LƏYAQƏT 
adlı cox maraqlı və cəlbedici faciəni 
ifa edəcəklər. Giriş haqqı 50 sentdir. 
Afışanın aşağısında isə on iri hərflərlə yazılmışdı: 
QADINLAR VƏ UŞAQLAR 
BURAXILMIRLAR 
- Bax, əgər bununla da onları aldadıb gətirdə bilməsəm, - deyə Hersoq bildirdi, - onda, 
deməli Arkanzası əməlli tanımamışam. 
_________________Milli Kitabxana_________________ 
332
İYİRMİ ÜÇÜNCÜ FƏSİL 
BÜTÜN KRALLAR AVARADIRLAR 
Hersoq ilə kral bütün günü yorulmaq bilmədən işlədilər, səhnəni qurdular, pərdə
asdılar, rampa1 əvəzinə səhnənin qırağına şam düzdülər, axşam isə gözümüzü açmağa 
macal tapmamış, zal ağzınacan adamla doldu; tamaşaçıların hamısı kişi idi. Daha adam 
buraxılmağa yer qalmadığı vaxt hersoq biletləri yoxlamaqdan əl çəkib binanı bayır 
tərəfdən hərlənərək gəlib səhnəyə çıxdı, pərdə qarşısında duraraq qısa nitq söylədi. 
Əvvəlcə faciəni tərifləyib dedi ki, guya dünyada ən maraqlı faciə varsa o da budur, daha 
sonra isə yenə faciə haqqında və bu faciədə ən baş rolu ifa edən Böyük Edmund Kin 
barədə ağlagəlməz yalanlar söylədi; bütün tamaşaçılar maraqdan alışıb yandıqları vaxt 
pərdəni qaldırdı və elə həmin dəqiqədə kral tamam çılpaq halda iməkləyərək səhnəyə
çıxdı; kralın bədəninə müxtəlif rənglərdən zolaqlar çəkilmişdi, o, göy qurşağı kimi 
parıltılı idi; qalan şeylər haqqında isə heç danışmağa da dəyməz, tamam cəfəngiyat idi, 
amma bununla belə çox gülməli idi. Tamaşaçılar gülməkdən az qala partlayırdılar; kral 
xeyli atılıb-düşdükdən sonra səhnə arxasına çəkildikdə tamaşaçılar o vaxtadək əl çalıb 
qışqırdılar, qəhqəhə çəkərək gülüb özlərindən çıxdılar ki, o, bir daha səhnəyə qayıdıb bu 
gülməli oyunu yenidən oynamalı oldu, bundan sonra da onu hər bir şeyi başdan təkrar 
etməyə məcbur elədilər. Bizim qoca sarsaq elə gülünc hərəkətlər edirdi ki, buna nəinki 
adamın, hətta bişmiş toyuğun da gülməyi gələrdi. 
Sonra hersoq pərdəni endirib camaata baş əydi və bildirdi ki, onlar təxirə salınmadan 
Londona, qastrola gedəcəklər, orada qarşıdakı tamaşalara artıq bütün biletlər satılıb 
qurtarmışdır, buna görə də bu gözəl faciəni bir daha cəmisi ikicə dəfə ifa edəcəkdir; sonra 
yenə tamaşaçılara baş əyib dedi ki, əgər bu tamaşa hörmətli tamaşaçılara maraqlı və
cəlbedici görünübsə, onlardan acizanə surətdə xahiş edirik ki, öz dost və tanışlarına da 
gedib bu tamaşaya baxmağı məsləhət görsünlər. 
İyirmiyə qədər adam birdən qışqırdı: 
- Necə, məgər tamaşa qurtardı? Hamısı budurmu? 
Hersoq cavab verdi ki, bəli, qurtarıb. Bu vaxt cəncəl başlandı. Tamaşaçılar çığırmağa 
başladılar ki: "Bizi aldadıblar!" Coşub özlərindən çıxan bəzi tamaşaçılar yerlərindən atılıb 
səhnəni dağıtmaq və artistləri 
1 Rampa –səhnənin işıqlandırmaq üçün səhnənin qabaq tərəfində döşəmə üstünə düzülən 
lampoçkalar və bu lampoçkaların taxta örtüyü. 
_________________Milli Kitabxana_________________ 
333
döymək istədilər. Lakin bu vaxt uca boylu, gözəl görkəmli bir kişi skamya üstünə çıxıb 
qışqırdı: 
- Dayanın! Centlmenlər, bircə kəlmə sözüm vardır! 
Hamı ona qulaq asmaq üçün dayandı: 
- Bizi aldadıblar, həm də lap pis aldadıblar! Ancaq mənə elə gəlir ki, biz bütün 
şəhərdə gülünc vəziyyətə düşmək istəmirik, bütün bunların nə ilə qurtaracağını bilməliyik. 
Bilirsinizmi nə var? Gəlin, sakitcə buradan dağılışaq, tamaşanı tərifləyib bütün şəhəri 
aldadaq! Onda hamımız eyni vəziyyətdə olarıq. Belədir, ya yox? 
- Əlbəttə, elədir, doğrudur! Mərhəba, hakim! – deyə hamı bir ağızdan qışqırdı. 
- Yaxşı, onda aldadıldığımız haqda bir kəlmə də danışmamalıyıq. 
Evinizə gedib bir tamaşaya baxmağı hamıya məsləhət görün. 
Ertəsi gün butün şəhərdə söhbət yalnız bizim gözəl tamaşamız barədə idi. Zal yenə də 
ağzınacan tamaşaçı ilə doldu və biz onları da yamanca aldatdıq. Kral və hersoqla birlikdə
qayıdıb sala gələrək yaxşıca şam etdik, sonra gecə yarısı onlar mənimlə Cimə dedilər ki, 
sah çayın ortasıyla şəhərdən azı iki mil aşağıya sürək və bir yerdə gizlədək. 
Üçüncü gecə də zal ağzınacan adamla doldu, bu dəfə gələnlər təzə tamaşaçılar deyil, 
birinci iki tamaşada olan həmin adamlar idi. Mən hersoqla birlikdə qapı ağzında 
durmuşdum; fikir verib gördüm ki, hər bir tamaşaçı cibində, yaxud ətəyinin altında nə isə
gizlədib; mən o saat başa düşdüm ki, bu ətriyyat və bəzək şeyi deyil, bunun tamam 
əksidir. Çoxlu iylənmiş yumurta və çürük kələm iyi gəlirdi, mən ölü pişik iyini yaxşı
tanıyıram, heç vaxt səhv eləmərəm, gördüm ki, yanımdan altmış dörd dənəsini içəri 
keçirtdilər. Bir dəqiqəliyə özümü zala saldım, artıq dayana bilmədim, çox pis iy gəlirdi. 
Zal ağzınacan adamla dolub, daha bir kimsəni içəriyə buraxmaq mümkün olmadıqda 
bersoq cavan oğlanlardan birinə iyirmi beş sent verib qapıda durmasını xahiş etdi, özü isə
guya binanı hərlənərək səhnəyə çıxmaq üçün getdi, mən də onun dalınca düşdüm tini 
burulub qaranlıq bir yerə çıxan kimi o mənə dedi: 
- İndi yeyin get, evlərdən uzaqlaşan kimi var gücünlə sala doğru qaç, elə bil cin-
şeyatin dalınca düşüb səni qovur! 
Biz ikimiz də götürüldük, Eyni bir vaxtda qaçaraq özümüzü sala saldıq və heç ikicə
saniyə belə keçməmiş tam sakitlik və qaranlıq zülmət içərisində çayaşağı üzməyə
başladıq, salı çəpəki çayın ortasına doğru sürür, bir kəlmə də danışmırdıq. Mən elə
düşünürdüm ki, yazıq kralın işi bitib, amma belə deyilmiş, azca sonra o, iməkləyərək 
çadırdan çıxıb soruşdu: 
  
_________________Milli Kitabxana_________________ 
334
- Hersoq, bir də görək bu işdən nə qədər qazanmışıq? 
Demə, kral heç şəhərdə deyilmiş. 
Biz şəhərdən ən azı on mil uzaqlaşıncayadək fənər asmadıq. Sonra isə fənəri yandırıb 
şam etdik; kral ilə hersoq camaatı necə aldatdıqlarını yada saldıqca gülməkdən qırılırdılar. 
Hersoq dedi: 
- Çox qanmaz və maymaq adamlar idi! Mən düz başa düşmüşdüm, birinci tamaşada 
susacaqdılar ki, qalanları da bu oyuna düşüb biabır olsun, onu da bilirdim ki, üçüncü dəfə
bizə gözlənilməz hədiyyə hazırlayacaqlar, elə güman edirdilər ki, indi növbə onlarındır. 
Doğrudan da, indi onların növbəsi idi; bu saat onların nə hala düşdüklərini bilmək üçün nə
qədər pul istəsən verərdim. Orada nə etdiklərini bilmək heç pis olmazdı. Ağıllarına gəlsə
şəhər kənarına çıxıb yaxşı kef məclisi düzəldə bilərlər, axı azuqələri çox idi. 
Bu fırıldaqçılar üç gecədə dörd yüz altmış beş dollar pul yığmışdılar. Mən hələ
indiyədək heç vaxt görməmişdim ki, bu qədər pul qazanmaq mümkün olsun. 
Bir qədər sonra onların hər ikisi yatıb xoruldamağa başladıqda, Cim dedi: 
- Hek, kralların özlərini bu cür aparmaları sənə təəccüblü gəlmir ki? 
- Yox, - deyə cavab verdim, - təəccüblü gəlmir. 
- Nə üçün təəccüblü gəlmir, Hek? 
- Ona görə ki, onların cinsi belədir. Onlar hamılıqca belədirlər. 
- Hek, axı bizim bu krallar əsl fırıldaqçıdırlar! Bax bunlar kimdir 
- əsl fırıldaqçıdırlar! 
- Bəs mən sənə nə deyirəm, kralların, demək olar ki, hamısı fırıldaqçıdır, bu məlum 
işdir. 
- Nə danışırsan?! 
- Onlar haqqında oxu, onla bilərsən. Elə Səkkizinci Henrixin1 Özünü götür; bizim 
bazargünü məktəbindəki müəllimin onu görməyə gözü 
  
1 S ə k k i z i n c i  H e n r i x - ingilis kralıdır (1509-1547), Cim ilə, olan söhbətində Hek 
müxtəlif ölkələrin və müxtəlif asrlərin əhvalat və kitablarını bir-birinə qarışdırır, bunların heç bir 
ümumi cəhəti və VIII Henrixə heç bir aidiyyatı yoxdur. Beləki, "1001 gecə" - ərəb nağılları
küiliyatıdır, "Məhşər gümimin kitabı" isə kral İstilaçi Vilhelmin İngiltərədə tərtib etdirdiyi torpaq 
siyahısı kitabıdır. Çay yüklənmiş kisələri 1773-cü ildə Boslem körfəzində qeyri-qanuni gömrük haqqı
alınmasına qarşı etiraz edən Amerika müxtəmləkəçiləri gəmilərdən suya atmışdılar, bu da İngiltərə
ilə müharibə və İstiqlaliyyat Bəyannaməsinin elan edilməsi üçün ilk bəhanələrdən biri olmuşdu. 
Hersoq Bellinqton - Səkkizinci Henrixin atası olmayıb XIX əsrin əvvəllərində yaşamış ingilis 
sərkərdəsi və Napoleona qarşı mübarizənin iştirakçısıdır. 
Hekin digər tarixi şəxsiyyələrin adına və tarixi əhvalatlara isnad etməsi də həqiqət yox, 
uydurmadır. 
_________________Milli Kitabxana_________________ 
335
yox idi. Sən qoca Henrixə onun cavan vaxtında bir baxaydın! Çox qəribə tip olub! Elə
vaxt olub ki, hər gün özünə təzə arvad alıb, səhərisi də boynunu vurdurub! Həm də elə
laqeydcəsinə deyirdi ki, elə bil özünə qayğanaq hazırlamağı tapşırır. Deyir: "Nelli Qvinni 
bura verin!" Onu gətirirlər. Səhəri gün isə: "Aparam  boynunu vurun!" Onlar da vururlar. 
"Ceyn Şoru bura verin!" Oda gəlir. Səhəri isə: "Aparın boynunu vurun!" Vururlar. "Gözəl 
Rozamundanı buraya çağırın!" Gözəl Rozamunda onun çağırışı ilə gəlir. Səhərisi isə: 
"Aparın boynunu vurun!" O özünün hər bir arvadını hər gecə ona bir nağıl danışmağa 
məcbur edirmiş, nağıllar yığılıb min bir dənə olduqda isə onları yığıb bir kitab düzəltmiş, 
adını da "Məhşər gününün kitabı" qoymuşdu, bəd deyil, yaraşan addır! Cim, sən kralları
tanımırsan, mən isə onlara yaxşı bələdəm; bizim bu əyyaş, mənim tarixdən oxuduğum 
krallara nisbətən yaxşıdır. Elə Henrixin özünü götür. Haradansa ağlına gəlir ki, Amerika 
ilə qalmaqal salsın. Bundan ötrü nə edir? Xəbərdarlıq edirmi? Qüvvəsini toplamaq üçün 
Amerikaya macal verirmi? Xeyrə! Birdən-birə, səbəbsiz yerə bütün çay kisələrini Boston 
limanında gəmidən dənizə atdırır, sonra da İstiqlaliyyət Bəyənnaməsini elan edir: - İndi, - 
deyir, - vuruşun. Həmişə belə edib, heç kimə fikir verməyib. Bir dəfə öz doğma atası
hersoq Velliqtondan şübhələnir. Nə etsə yaxşıdır? Onu sorğu-sual edirmi? Xeyr, götürüb 
pişik balası kimi malvaziya1 boçkasına saldırıb boğdurur. Bir kimsə çaşıb pulunu 
baxımsız qoysa, necə bilirsən, o nə edərmiş? Mütləq götürüb öz cibinə qoyarmış. Əgər bir 
işin düşürsə, onu düzəltmək üçün ona pul vermiş olsan və sonra gözdən qoysan, mütləq 
kələk gələcək, səni aldadıb işini düzəltməyəcəkdir. Ağzını açıb dediyi hər bir söz yalan 
olacaqdır. Bax, Henrix belə murdar adam olub! Əgər bizim kralların yerində yanımızda o 
olsaydı, bu şəhəri daha bədtər çapıb talayardı. Mən demirəm ki, bizimkilər məsum 
quzudurlar; əgər əməlli baxsan, bunlar da az aşın duzu deyillər; ancaq onlar həmin pozğun 
və əxlaqsız qocanın yanında toya getməlidirlər. Mənim dediyim budur: kral kraldır, 
vəssalam, bununla hesablaşmaq lazımdır. Ümumiyyətlə isə, onların hamısı bir zibildir. 
Tərbiyələri belədir. 
- Hek, bizimkindən həmişə bark araq iyi gəlir. 
- Nə olsun ki, Cim, onlar hamısı belədir. Kralların hamısından araq iyi gəlir, nə 
edəcəksən ki, bunu tarix deyir. 
- Hersoq bir qədər yaxşıdır, ona nisbətən xeyli ləyaqətli adamdır. 
1 M a l v a z i y a –çaxır növüdür. 
_________________Milli Kitabxana_________________ 
336
- Hersoq, başqa məsələ. Amma fərqi o qədər də böyük deyil. Hersoq olsa da fərli 
adam deyil. İçəndə onu kraldan ayıra bilməzsən, yoxsa gözün görmür? 
- Eh, lənətə gəlsinlər, mən daha belələrinə rast gəlmək istəmirəm. 
Elə bunlara da güclə dözürəm. 
- Mən də, Cim. Ancaq bir halda ki minib boynumuzda oturublar, gərək onların kim 
olduğunu unutmayaq və bununla həmişə hesablaşaq. 
Amma adam, bununla belə, kralların tamam qırılıb yox olduqları bir ölkə olub-
olmadığını bilmək istəyir. 
Cimo bunların əsl kral və hersoq olmadıqlarını söyləməyin nə mənası vardı? Bunun 
heç bir yaxşı nəticəsi ola bilməzdi, bundan başqa isə mənim dediyim kimi, onlar əsl kral 
və hersoqdan heç bir şeylə fərqlənmirdilər. 
Uzanıb yatdım; növbə çəkmək vaxtım çatdıqda Cim məni oyatmadı. O çox vaxt belə
edər, məni yuxudan ayıltmazdı. Sübh vaxtı oyanıb gördüm ki, Cim oturub başını dizləri 
üstə qoyaraq dərindən içini çəkə-çəkə ağlayır. Belə hallarda mən adətən ona fikir vermir, 
özümü görməməzliyə vururdum. Mən onun nə üçün ağladığını bilirdim. O, arvadı və
uşaqlarını yadına salıb evləri üçün darıxırdı, axı bu vaxtadək heç bir zaman ailəsindən 
ayrılmamışdı; uşaqlarını da, məncə, hər hansı bir ağ adamın öz uşaqlarını istədiyindən az 
istəmirdi. Bu qəribə görünsə də, belədir ki, var. Cim çox vaxt mənim yatmış olduğumu 
güman edərək gecələr inildəyir, ağlayırdı; ağlaya-ağlaya da belə deyirdi: 
- Yazıq Lizabet, yazıq Conni! Ah, nə böyük dərddir! Yəqin ki, mən bir daha sizi 
görməyəcəyəm, heç bir vaxt görməyəcəyəm! Bu cim çox yaxşı zəncidir! 
Lakin bu dəfə mən onunla arvadı və uşaqları haqqında söhbətə başladım, o dedi: 
- Övqətim ona görə belə təlxdir ki, indicə sahildə nəyinsə şappıldadığını, ya da 
tappıldadığını eşitdim, bundan da bir dəfə öz kiçik Lizabetimi incitdiyim yadıma düşdü. 
Onun o vaxt cəmisi dörd yaşı vardı, skarlatina tutulub bərk xəstələnmişdi, sonra isə
sağalıb yaxşılaşdı; bir dəfə gəlib yanımda dayanmışdı, mən ona dedim: 
"Qapını ört!" 
O isə qapını örtməyib əvvəlki kimi durmuş, hələ üstəlik mənə baxaraq gülümsəyirdi. 
Mən özümdən çıxdım; bu dəfə ona lap bərkdən dedim: 
"Məgər eşitmirsən? Ört qapını!" 
  
_________________Milli Kitabxana_________________ 
337
O isə yenə əvvəlki kimi durub gülümsəyirdi. Mən dəli kimi özümdən çıxıb qışqırdım: 
- Yaxşı, indi səni məcbur elərəm! 
Başına zərbnən elə vurdum ki, döşəmənin üstünə sərildi. Mən durub o biri otağa 
keçdim, on dəqiqəyəcən orada durub yenə geri qayıtdım;  baxıb gördüm ki, qapı əvvəlki 
kimi, laybalay açıqdır, qız da qapının lap yanında dayanıb, başını aşağı sallayaraq ağlayır, 
elə bu vaxt birdən külək qalxdı və bayır tərəfə açılan bu qapını tappıltı ilə qızın lap 
qulağının dibində çırpdı, uşaq heç yerindən də tərpənmədi. Mən yerimdəcə quruyub 
qaldım, bu vaxt nələr fıkirləşdiyimi heç deyə də bilmirəm. Barmaqlarımın ucunda 
xəlvətcə qabağa keçib birdən bərkdən qışqırdım. Uşaq heç qımıldanmadı da. Bəli, Hek, bu 
vaxt mən özüm də ağladım. On əllərim üstə götürüb dedim: 
"Ah, yazıq uşağım! Ya rəbbi, qoca Cimin günahından keç, Cim isə özünü heç vaxt əfv 
etməyəcəkdir!" 
Hek, bilirsənmi, uşaq məxmərəkdən kar olnıuşdu, mən isə bilməyib onu belə  
incitmişdim. 
İYİRMİ DÖRDÜNCÜ FƏSİL 
KRAL VAİZ OLUR 
Ertəsi gün axşamüstü, çayın ortasında hər tərəfi söyüdlük olan kiçik bir adaya 
yanaşdıq; çayın hər iki sahilində isə kəndlər yerləşirdi, hersoq ilə kral həmin kəndləri 
soyub-talamaq uçün oturub tədbir tökməyə başladılar. Cira hersoqa dedi ki, güman edir bu 
iş daha çox çəkməz, bütün günü əl-qolu bağlı halda çadırın içində uzanıb qalmaq onu lap 
zara gətirmişdi. 
Axı biz Cimi tək qoyub getdiyimiz vaxtlar onun əl-qolunu bağlamalı olurduq, çünki 
bir adam gəlib çıxsa və görsə ki, onun yanında heç kəs yoxdur və sanmayıb, onun qaçqın 
zənci olduğuna inanmayacaqdır. Hersoq da bilirdi ki, bütün günü əl-qolu bağlı halda 
uzanıb qalmaq asan şey deyildir, o bunsuz keçinmək barədə bir şey düşünüb tapar. 
Bizim hersoqun başı yaman işləyirdi; o nə etmək lazım olduğunu tez düşünüb tapdı. 
Cimə Kral Lirin1 paltarını geydirdi. Bu, pərdəlik çitdən 
1 Kral Lir - Şekspirin eyni adlı faciəsinin baş qəhrəmanıdır
_________________Milli Kitabxana_________________ 
338
tikilmiş uzun xalat idi, başına ağ saçlı bir parik qoyub çənəsinə at tükündən saqqal 
yapışdırdı; sonra öz teatr boyalarını götürüb Cimin boynunu, üzünü, əllərini və qulaqlarını
boğuq, tünd rəngə boyadı; Cim bir həftə suda boğulub qalmış ölüyə bənzəyirdi. Mən 
ömrümdə bundan qorxunc bir şey görməmişdim. Hersoq sonra bir taxta lövhə götürüb 
üstündə bu sözləri yazdı: 
Quduz ərəb sakit olanda adamların üstünə atılmır. 
Sonra həmin lövhəni bir ağaca mıxladı, ağacı isə çadırın qarşısında, ondan dörd addım 
qabaqda qoydu. Cim çox razı qalmışdı. O dedi ki, bu, bütün günü əl-qolu bağlı halda 
yıxılıb qalmaq və bir səs eşidən kimi qorxmaqdan xeyli yaxşıdır. Hersoq ona məsləhət 
gördü ki, utanmasın və özünü dəli kimi aparsın; əgər bir kimsə burnunu buraya soxsa, 
Cim əvvəlcə çadırdan sıçrayıb çıxsın və bir qədər oynasın, hətta vəhşi heyvan kimi bir-iki 
dəfə ulasın da, belə olanda gələnlər dərhal çıxıb gedər, onu dinc buraxarlar. Hersoq 
ümumiyyətlə, düz mühakimə edirdi; ancaq Cimin ulamasını durub gözləmək hər kişinin 
işi deyildi. Çünki təkcə ölüyə oxşasaydı dərd yarı idi, ancaq o daha dəhşətli idi. 
Bu fırıldaqçılar yenə “Zürafəni” işə salmaq istəyirdilər, çünki olduqca gəlirli şey idi, 
ancaq qorxurdular ki, bəlkə bu müddət ərzində səs-küy gəlib buraya da çatıb! Onların 
ağlına daha münasib bir şey gəlmədi; axırda hersoq dedi ki, iki saata qədər uzanıb bu 
Arkanzas kəndini birtəhər aldatmaq üçün bir şey düşünər; kral isə heç bir plan tökmədən o 
biri sahildəki kiçik şəhərə baş çəkməyi qət etdi; o Allaha təvəkkül edib gedirdi, məncə isə
o, Allaha yox, şeytana təvəkkül edirdi; keçən dəfə dayandığımız yerdə hamısız özümüzə
təzə paltarlar almışdıq; buna görə də kral başdan-ayağa təzə paftar geyindi, mənə də dedi 
ki, təzə geyinim. Mən də geyindim. Kral başdan-ayağa qara geyinmişdi, çox təmtəraqlı və
təntənəli görünürdü. Mən isə indiyə kimi bilmirdim ki; paltar adamı bu qədər dəyişə bilər. 
Əvvəl o, an pozğun bir əyyaşa oxşayırdı, indi isə təzə ağ şlyapasını çıxarıb gülümsəyərək 
baş əydikdə, elə bil ki, indicə Nuhun gəmisindən çıxıbdır, elə vüqarlı, nəcib və mömin 
görkəmi vardır ki, lap elə bil qoca Nuhun özüdür. 
Cim qayığı yuyub təmizlədi, mən onun içinə atılıb avarları hazır vəziyyətdə tutdum. 
Şəhərdən üç mil qədər uzaqda sahildə iki saatdan bəri yüklənməkdə olan böyük bir 
paraxod dayanmışdı. Kral dedi: 
- Belə gözəl geyindiyimə görə özümü Sen-Luidon, yaxud Sinsin-natidon, yaxud da 
daha başqa bir böyük şəhərdən gələn adam kimi 
_________________Milli Kitabxana_________________ 
339
qələmə verməliyəm, Heklberri, paroxoda tərəf avar çək, biz şəhərə onunla gedərik. 
Paroxoda minib getmək üçün o məni dita tutmalı olmadı. Mən qayığı şəhərdən yarım 
mil qədər aralıda sahilə tərəf yönəldib, sonra sıldırımlı çay kənan boyu sakit suda sürməyə
başladım. Azca sonra biz sadə görkəmli gözəl bir kəndli balasına rast gəldik; o, sahildə bir 
tür üstündə oturub üzünün tərini silirdi; hava çox isti idi; oğlanın yanında iki məfrəş var 
idi. 
- Qayığı sahilə tərəf döndər, - deyə kral əmr etdi. 
Mən qayığı döndərdim. O əlavə etdi: 
- Cavan oğlan, haraya belə gedirsiniz? 
- Orleana. Paroxod gözləyirəm. 
- Bizim qayığa minin, - deyə kral bildirdi. - Bircə dəqiqə dayanın; nökərim şeylərinizi 
daşımaqla sizə kömək edər... Adolfus, çıx centlmenə kömək elə! 
Gördüm ki, bunu o mənə deyir. Mən kömək etdim, sonra üçlükdə yolumuza davam 
etdik. Oğlan bizdən çox razı idi; o dedi ki, belə istidə şeyləri aparmağa daha taqəti 
qalmamışdır. Sonra o kraldan haraya getdiyini soruşdu, kral da cavab verdi ki, çayla aşağı
gedirmiş, bu səhər sahilin o tayındakı kiçik şəhərin yanında quruya yan almışdır, indi isə
bir neçə mil yuxarı qalxıb fermadakı köhnə bir tanışı ilə görüşmək istəyir. 
Oğlan dedi: 
- Mən sizi görən kimi dedim ki, mister Uilksin özüdür, amma bir qədər gecikib. Sonra 
fıkirləşdim ki, yox, bu o deyildir, axı o nə üçün çayla üzüyuxarı getsin. Siz o deyilsiniz, 
eləmi? 
- Yox, məni adım Blocetdir, Aleksander Blocet; əlavə edib sizə deməliyəm ki, mömin 
bəndəniz Aleksander Blocet sadə bir din qulluqçusudur. Nə isə, mister Uilksin 
gecikdiyinə dərindən heyfsilənirəm, çünki o bunun nəticəsində yəqin ki, böyük zərər 
çəkmişdir. Lakin elə ümid edirəm ki, belə olmayıb? 
- Yox, o bundan ötrü sərmayədən məhrum olmayıb. Nə təhər olsa da miras alacaqdır, 
amma öz qardaşı Piteri sağ görməyəcəkdir. Bəlkə bu heç onun vecinə də galmədi... Kim 
bilir, qardaşı isə ölümdən qabaq onu görmək üçün dünyada hər bir şeyindən keçərdi, 
axırıncı üç həftədə zavallı bundan başqa heç bir barədə danışmırdı. Onlar lap uşaq 
vaxtından ayrılmış, bir daha görüşməmişlər, o biri qardaşını, kar-lal olan Vilyamı isə o 
heç bir zaman görməmişdir. Vilyamın cəmisi otuz-otuz beş yaşı 
  
_________________Milli Kitabxana_________________ 
340
olar. Piter ilə Corc ikilikdə buraya gəliblər; Corc evli idi, o keçən il öldü, arvad! da ölüb. 
İndi sağ olanları yalnız Harvi ilə Vilyamdır, onlar da bayaq dediyim kimi gecikiblər. 
- Bəs onlara yazıb xəbər göndərən olubmu? 
- Bəs necə, azı bir-iki ay bundan əvvəl Piter təzəcə xəstələnərkən yazıblar; yazıq 
beləcə də deyibmiş ki, daha bu dəfə sağalmayacaqdır. 
Bilirsinizmi o lap qocalmışdı. Corcun qızları isə hələ cavandırlar, sarışın Meri 
Ceyndən başqa heç biri ona cur deyildi; beləliklə, Corc və onun arvadı öləndən sonra 
qocanın tay-tuşu olmayıb ki, onunla bir söhbət etsin, ona görə də heç yaşamaq belə
istəməyib; o, Harvini, eləcə də Vilyamı yaman görmək istəyirdi, özü isə vəsiyyət yazmağı
sevməyən adamlardan idi. Onun Harviyə yazdığı bir məktub qalmışdır; bu məktubda onun 
öz pullarını harada gizlətdiyi və Corcun qızlarının heç bir şeydən ehtiyac çəkməmələri 
üçün qalan əmlakın necə bölüşdürülməsindən bəhs olunur. Corcun özü isə ölərkən 
qızlarına heç bir miras qoymamışdır. O, bu məktubdan başqa heç bir şey yazmayıbdır, 
onu heç cür məcbur edə bilməyiblər. 
- Bəs nə üçün Harvi vaxtında gəlib çıxmayıb, necə bilirsiniz? 
O harada yaşayır? 
- O, İngiltərədə, Şeffilddə yaşayır, orada keşişlik edir, Amerikada da heç vaxt 
olmayıb. Kim bilir, bəlkə yola yığışmağa macal tapmayıb, bəlkə heç məktubu da almayıb. 
- Ay yazıq, ölərkən qardaşları ilə görüşə bilməməsi nə qədər kədərli bir haldır! Belə, 
deməli siz Orleana gedirsiniz? 
- Bəli, amma bu hələ hamısı deyil. Çərşənbə günü paroxodla Rio- de-Janeyroya 
dayımın yanına gedəcəyəm. 
- Bu uzun, çox uzun səyahətdir. Amma çox gözəl olacaq. Mən özüm məmnuniyyətlə
belə bir səyahətə çıxardım. Deməli, siz deyirsiniz ki, Meri Ceyn böyük qızdır. Bəs o biri 
qızlar neçə yaşındadır? 
- Meri Ceynin on doqquz, Süzannanın on beş yaşı var, xeyirxah işlərlə məşğul olmaq 
istəyən, dovşandodaq Coannanın isə hələ heç on dörd yaşı da yoxdur. 
- Yazıqlar! Başlı-başına qalmaqdansa, heç qalmamaları yaxşıdır! 
- Bəli, bundan da pis vəziyyətə düşə bilərdilər, ancaq, qoca Piterin dostları çoxdur, 
onlar qızların qayğısına qalarlar. Onun dostlarından sizə bunları deyə bilərəm: baptist1
vaiz Hobson, keşiş Lot Xovi, Ben  
1 Baptist - xristian dini məzhəblərlndən biri olan baptizmin tərəfdan
_________________Milli Kitabxana_________________ 
341
Reker və Ebner Şeklford, vəkil Levi Bell, həkim Robinson və onların arvadları, dul qadın 
Bartli... sonra... ve bir çox başqaları, ancaq Piter bunlarla yaxın idi və onlar haqqında öz 
vətəninə yazırdı. Belə ki, Harvi buraya gələrkən öz adamlarını harada axtarmalı olduğunu 
biləcəkdir. Qoca hər bir şeyi ətraflı öyrənincəyədək oğlanı sorğu-sual etdi. O bu şəhər və
Uilkslər haqqında hər bir şeyi çox ətraflı öyrəndi; Piterin nə iş gördüyünü bildi, o dəriçi 
idi; Corc - xamal idi; Harvi - hansı bir setkadasa vaiz idi və bir çox başqa şeyləri bildi. 
Kral sonra dedi: 
- Yaxşı, bəs nə üçün siz paroxoda qədər olan yolu piyada gəlirdiniz? 
- Çünki bu, böyük Orlean paroxodudur, mən qorxurdum ki, o burada dayanmaz. Əgər 
paroxod suya çox oturmuşsa, onu bir nəfərin tələbi ilə dayandırmayırlar. Sinsiniatidən 
gələn paroxodlar burada dayanır, bu isə Sen-Luidən gəlir. 
- Yaxşı, de bir görüm, Piter Uilks varlı adam idimi? 
- Bəli, çox varlı idi, onun mülkləri və torpağı var idi, deyirlər ki, öləndən sonra onun 
haradasa gizlədilmiş üç-dörd min dollar pulu da qalmışdır... 
- Dediniz nə vaxt ölüb? 
- Men heç nə demişəm, o dünən gecə ölüb. 
- Yəqin ki, sabah dəfn olunacaqdır? 
- Bəli, günortaya yaxın. 
- Hm. Bütün bunlar çox kədərli əhvalatdır, ancaq, nə edə bilərsən ki, gec-tez hamımız 
ölüb gedəcəyik. Adam gərək həmişə bunu düşünsün və son saatına hazırlaşsın, onda 
adamın ürəyi sakit və arxayın olar. 
- Bəli, ser, ən yaxşısı budur. Mənim anam da həmişə belə deyərdi. 
Biz paroxod yan alarkən ona yük vurulması qurtarmışdı, azca sonar paroxod yola 
düşdü. Kral paroxoda minməyimiz haqqında heç bir şey demədi; beləcə də mən 
paroxodda üzə bilmədim. Paroxod getdikdən sonra kral məni daha bir mil qədər avar 
çəkməyə məcbur etdi, sonra boş bir yerdə sahilə çıxıb dedi: 
- Cəld geri gedib hersoqu və təzə çamadanları buraya gətir. Əgər hersoq çayın o biri 
tayına gedibsə, geri qaytarıb buraya gətir. Ona deyinən ki, mümkün qədər yaxşı geyinsin. 
Di tez ol, get! 
Mən onun nə kələk qurduğunu başa düşür, amma özümü o yerə qoymur, ona heç bir 
şey demirdim. Hersoqla birlikdə qayıdıb qayığı gizlətdik, sonra onunla hersoq tirin üstünə
əyləşdilər, kral cavan oğlanın dediklərini kəlməbəkəlmə ona danışdı. Kral söhbət 
əsnasında həmişə 
  
_________________Milli Kitabxana_________________ 
342
əsl ingilis kimi danışmağa çalışırdı; onu da deməliyəm ki, o bunu çox yaxşı bacarırdı. 
Mən o cür edə bilmərəm, heç təcrübədən keçirməyə də dəyməz, amma doğrudan da onun 
ingilis ləhcəsində danışması çox yaxşı çıxardı. Sonra o soruşdu: 
- Əlahəzrət, kar-lal haqqında fikriniz necədir? 
Hersoq dedi ki, bu məsələdə ona arxayın olmaq olar, çünki o teatr səhnələrində kar-lal 
rolunu oynamışdır. Sonra biz durub paroxodu gözləməyə başladıq. 
Günortaya yaxın iki kiçik paroxod gəlib keçdi, ancaq onlar çayın yuxarılarından gələn 
paroxodlar deyildi, sonra böyük bir paroxod gəldi, kral ilə hersoq onu saxladılar. 
Paroxoddan bizim üçün avarlı qayıq göndərdilər, biz gəlib paroxodun göyərtəsinə
qalxdıq; məlum oldu ki, paroxod Sinsinnatidən gəlir. Paroxodun kapitanı və komandası
bizim cəmisi dörd, ya beş mil yol getməli olduğumuzu öyrəndikdə qəzəblənib özlərindən 
çıxdılar, ağızlarına gələn söyüşü bizə yağdırdılar, hətta bizi düşürəcəklərilə hədələdilər. 
Lakin kral özünü itirməyib dedi: 
- Əgər centlemenlər onları gəmi ilə aparıb, sonra avarlı qayıqla sahilə çıxarmaq üçün, 
hər milə bir dollar vermək imkanına malikdirlərsə, nə üçün paroxod onları aparmasın, hə? 
Belə olduqda paroxoddakılar sakitləşdilər və dedilər ki, yaxşı, apararlar; biz şəhərə
yaxınlaşdıqda avarlı qayığı suya endirib bizi oraya apardılar. Qayıq görünən kimi iyirmiyə
qədər adam sahilə yilyürdü. Kral onlardan: "Centlmenlər, sizlərdən bir adam mister Piter 
Uilksin harada yaşadığını mənə göstərə bilərmi?" - deyə soruşduqda, onlar bir-birlərinə
baxıb işarə etməyə başladılar, sanki bir-birlərindən soruşurdular: "Sənə demirdimmi?" 
Sonra onlardan biri olduqca mülayim tərzdə və nəzakətlə dedi: 
- Ser, nə qədər kədərli olsa da biz sizə onun yalnız dünən axşama kimi yaşamış
olduğu yeri göstərə bilərik. 
Heç kəs gözünü qırpmağa belə macal tapmamış, yaramaz qoca haldan düşərək həmin 
adamın üstünə yıxıldı, çənəsini onun çiyninə daya-yaraq, göz yaşları ilə zavallının 
kürəyini islatmağa başladı; qoca ağlaya-ağlaya deyirdi: 
- Əfsus! Əfsus! Zavallı qardaşım! Sən ölmüşsən, biz isə səni beləcə, heç vaxt 
görmədik! Ah, bu dərd nə qədər ağırdır, nə qədər ağırdır! 
Sonra o, hıçqıraraq hersoqa tərəf dönüb ona mənasız işarələr etməyə, barmaqları ilə
ona nə isə başa salmağa başladı. Hersoq da çamada 
  
_________________Milli Kitabxana_________________ 
343
əlindən yerə buraxıb ağlamağa başladı. Allah haqqı, düzünü deyirəm, mən belələrini hələ
heç vaxt görməmişdim, əgər bunlar ən qəddar fırıldaqçı deyildirlərsə, onda mən heç 
firıldaqçı tanımıram. 
Hamı onların başına yığışıb dərdlərinə şərik olmağa, müxtəlif mehriban sözlərlə
onlara təsəlli verməyə başladı, onların çamadanlarını götürüb dağın başına apardılar, göz 
yaşı axıdan bu zavallıların qollarından tutub getmələrinə kömək etdilər; yolda onlar krala 
qardaşının axır dəqiqələrini nağıl edirdilər, o da dönüb bunu əl işarəsilə hersoqa 
söyləyirdi, onların hər ikisi mərhum dəriçi üçün elə qüssələnib dərd çəkirdilər ki, elə bil 
dünyada ən əziz şeylərini itirmişdilər. Mən əgər ömrümdə buna oxşar bir şey 
görmüşəmsə, onda zənci məndən yaxşıdır! Adam utandığından bilmirdi ki, nə etsin. 
İYİRMİ BEŞİNCİ FƏSİL  
      
      GÖZ YAŞLARI 
Təzə xəbər bir dəqiqənin içərisində bütün şəhərə yayıldı, camaat hər tərəfdən axışıb 
gəlməyə başladı; bəziləri hətta paltarlarını da qaça-qaça geyirdilər. Azca sonra biz böyük 
bir izdihamın ortasında idik, elə hay-küy, elə basırıq idi ki, elə bil qoşun hərəkət edirdi. 
Adamlar pəncərə və qapılardan başlarını bayıra çıxarmışdılar, hasarların üstündən 
dəqiqəbaşı biri başını uzadıb soruşurdu: 
- Onlardırmı? 
Camaatdan biri isə cavab verirdi: 
- Onların özüdür! 
Biz gəlib Uilkslərin evinə çatdığımız vaxt evin qarşısındakı küçə adamla dolu idi, 
qapının ağzında isə üç qız durmuşdu. Meri Ceyn, doğrudan da, kürən idi, ancaq bunun heç 
bir mənası yox idi, çünki kürən olmasına baxmayaraq, gözəl qız idi, əmilərinin nəhayət 
gəlib çıxdığını eşidən qızın sevincdən üz-gözü gülürdü. Kral əllərini geniş açdı, Meri 
Ceyn atılıb onun boynunu qucaqladı. Dovşandodaq isə atılıb hersoqun boynuna sarıldı. 
Sevinc və fərəhin hədd-hüdudu yox idi! 
Hamının - hər halda qadınların - nəhayət, öz qohumlarını görmələrindən və onların 
ailələrində belə fərəhli bir əhvalat baş verməsindən gözləri yaşarmışdı. 
  
_________________Milli Kitabxana_________________ 
344
Sonra kral hersoqu yüngülcə dümsüklədi, mən bunu o saat gördüm, boylanıb ətrafa 
baxaraq evin bir küncündə iki stul üstünə qoyulmuş tabutu gördüm; bu vaxt onunla hersoq 
qol-boyun olub, boş əllərilə gözlərinin yaşını silə-silə, aram addımlarla və ehtiramla 
tabuta tərəf getdilər; camaat onlara yol çəkildi; hər cür səs-küy və danışıq səsləri kəsildi, 
hamının ağzından çıxan yalnız bu idi "sus-s", kişilər şlyapalarını çıxarıb başlarını aşağı
salladılar; o qədər sakitlik idi ki, milçək uçsaydı səsi eşidilərdi. Onlar tabuta yaxınlaşdıqda 
əyilib diqqətlə baxdılar; bundan sonra hönkürtü ilə elə ağlamağa başladılar ki, bəlkə
səsləri lap Yeni Orleanda da eşidilərdi; sonra qucaqlaşdılar, çənələrini bir-birinin çiyninə
dayayıb üç, bəlkə də dörd dəqiqəyə qədər göz yaşı axıtdılar, hönkürdülər. Mən kişilərin 
bu cür hönkürtü ila ağlamalarını ömrümdə görməmişdim. Onların ardınca başqa adamlar 
da göz yaşı axıdırdılar. Mən bu qədər göz yaşı axıdıldığını heç bir vaxt görməmişdim. 
Sonra birisi tabutun bir tərəfində, o birisi o biri tərəfində durdu, hər ikisi diz üstə çöküb, 
alınlarını tabuta dayadılar, dua oxumağa başladılar, ancaq ucadan yox, ürəklərində
oxuyurdular. Hamı bərk mütəəssir olmuşdu. eşidilməyən iş idi; heç kəs göz yaşını saxlaya 
bilmirdi, hamı, yazıq qızlar da hönkürtü ilə bərkdən ağlayırdılar; demək olar ki, qadınların 
hamısı bir-bir gəlib qızlara yanaşır, bir kəlmə söz belə demədən, çox ehtiramla onların 
alınlarından öpür, sonra əllərini qızların başına qoyub gözlərini göyə zilləyirdilər, bundan 
sonra hönkürtü ilə göz yaşı axıdıb yaylıqlarilə gözlərini silir, bir kənara çəkilirdilər ki, 
başqa birisi də gəlib özünü göstərə bilsin. Ömrümdə bundan ürəkbulandırıcı bir şey 
görməmişdim. 
Bir qədər keçdikdən sonra kral ayağa qalxdı, irəli keçdi, özünü ələ alaraq uzada-uzada 
nitq söyləməyə başladı; o, ağlayıb sızlaya-sızlaya boş sözlər söyləyib tökür, deyirdi ki, 
mərhumu itirmək, dörd min mil yol gəlib onu sağ görməmək, onunla qardaşı üçün çox 
ağır bir müsibətdir. Lakin onlar əmindirlər ki, hamıda belə bir təsəlli və müqəddəs göz 
yaşları gördükdən sonra bu müsibətə birtəhər dözə biləcəklər; daha sonra o dedi ki, bütün 
bunlara görə öz adından və qardaşının adından hamıya ürəkdən, qəlbdən təşəkkür edir, 
çünki bunu sözlə ifadə etmək mümkün deyildir, bütün sözlər olduqca soyuq və
solğundur... O sonra da bu cür cəfəng söylədi, adam eşitmək belə istəmirdi; sonra 
ağlamaqdan boğula-boğula ən mömin bir adam kimi "amin" deyib elə hönkürdü kı, elə bil 
ruhu canı ilə vidalaşırdı. 
  
_________________Milli Kitabxana_________________ 
345
O, "amin" deyən kimi camaatın içərisindən kim isə ucadan dua oxumağa başladı, 
hamı ona qoşuldu, adamın ürəyi birdən-birə yüngülləşdi və şadlandı, elə bil ki, küçədən 
çölə çıxırdı. Musiqi gözəl şeydir. Bütün bu boş sözlərdən sonra mənə elə gəldi ki, mahnı
hələ heç vaxt bu qədər xoş təsir etməmiş və heç vaxt bu qədər səmimi və yaxşı
səslənməmişdir. 
Sonra kral dedi ki, ailənin yaxın adamları bu axşam onlarla birlikdə şama qalsalar və
mərhumu geyindirməkdə onlara kömək etsələr, bu, həm onun üçün, həm də qardaşı qızları
üçün çox xoş olar; əgər onun tabutda yatan zavallı qardaşı danışa bilsəydi, aydındır kis 
kimlərin adını çəkərdi: bu adamlar onun əzizləri idi, yazıq onların adını məktublarında 
tez-tez çəkirdi; o indi onların adlarını bir-bir söyləyəcəkdir: cənab əqdəs mister Hobson, 
dyakon1 Lot Xovi, mister Ben Reker, Ebner Şeklford, Levi Bell, doktor Robinson, onların 
zövcələri və dul qadın Bartli. 
Cənab əqdəs mister Hobson ilə doktor Robinson bu vaxt şəhərin o biri başında öz 
işlərilə məşğul idilər, yəni mən demək istəyirəm ki, doktor xəstəni o dünyaya yollayır, 
keşiş isə ona yol göstərirdi. Vəkil Bell iş dalınca Luisvillə getmişdi. Qalanları isə burada, 
göz qabağında idilər, onların hər biri növbə ilə yanaşıb kralın əlini sıxır, ona 
təşəkkürlərini bildirir və onunla söhbət edirdilər; sonra isə hersoqun əlini sıxırdılar; 
onunla danışmırdılar, yalnız gülümsəyir və müqəvva kimi başlarını tərpədirdilər, o isə
əliylə müxtəlif işarələr edir və hələ dil açmamış körpə uşaq kimi hey qığıldayırdı. 
Kral isə çərənləyir, hey çərənləyir və lap itdən tutmuş şəhərdəkilərin hamısının adını
çəkərək onlar haqqında məlumat öyrənməyə çalışır, şəhərdə, yaxud Corcun ailəsinda, 
yaxud da Piterin evində baş verən müxtəlif əhvalatları xatırladırdı. Onu da deyim ki, o 
həmişə büruzə vermək istəyirdi ki, bütün bunları Piter ona öz məktublarında yazmışdır, 
ancaq bunların hamısı yalan idi, axırıncı kəlməsinədək hər şeyi bizim qayıqla paroxoda 
gətirdiyimiz səfeh cavandan öyrənmişdi. 
Sonra Meri Ceyn əmisinin yazıb qoymuş olduğu məktubu göstərdi, kral isə onu 
ucadan oxuyaraq ağladı. Bu məktuba əsasən yaşayış evi və üç min dollar qızıl pul qızlara 
çatırdı, yaxşı gəliri olan gön zavodu və torpaq sahəsi olan digər evlər (hamısının birlikdə
yeddi min dollar qiyməti var idi), habelə üç min dollar qızıl pul isə Harvi ilə Vilyamın 
payına 
1 D y a k o n - aşağı dərəcəli keşiş 
_________________Milli Kitabxana_________________ 
346
düşürdü, məktubda daha sonra deyilirdi ki, həmin altı min dollar pul anbarda 
basdırılmışdır. 
Fırıldaqçıların hər ikisi dedilər ki, elə bu dəqiqə gedib həmin pulları götürəcək və
hamısını lazımi qaydada, vicdanla böləcəklər, mənə də dedilər ki, şam götürüb onlarla 
gedim. Biz anbara girib qapını bağladıq. Onlar kisəni tapdıqda pulları oradaca döşəmənin 
üstünə səpələdilər; sarı qızıl pullara baxmaq adama ləzzət eləyirdi. Kralın gözləri bərəlib 
kəlləsinə çıxmışdı. O, əlini hersoqun çiyninə vurub dedi: 
- Qiyamətdir! Yox, məharətdir! Bu "zürafədən" daha təmiz iş olacaq, necə bilirsiniz? 
Hersoq razı oldu ki, bəli, bu daha təmiz olacaq. Onlar qızılları əllərinə götürür, 
barmaqlarının arasından cingilti ilə döşəməyə tökürdülər; sonra kral dedi: 
- Bəxtimiz belə gətiribsə, daha buna nə söz ola bilər! Biz indi varlı bir mərhumun 
qardaşları və sağ varislərin nümayəndələriyik. Həmişə Allaha güvənmək bax buna 
deyərlər. Ən yaxşısı Allaha güvənməkdir. 
Mən dünyada hər şeyi yoxlamışam, bundan yaxşı heç nə ola bilməz. 
Onların yerinə hər kim olsaydı, bu qədər pula qane olub onu saymazdı. Amma yox, 
onlar qərara aldılar ki, mütləq saysınlar. Saymağa başladılar, məlum oldu ki, dörd yüz on 
beş dollar çatmır. Kral dedi: 
- Allah lənət eləmiş görəsən, bu dörd yüz on beş dolları neyləyib? 
Onlar çox qüssələndilər, sonra axtarmağa başladılar, bütün ətrafı qazıdılar. 
Sonra hersoq dedi: 
- Xəstə adam idi, çox ola bilsin ki, səhv sayıbdır. Ən yaxşısı budur, qoy elə belə də 
qalsın, bu barədə heç danışmayaq da. Çatışmayan pulsuz da keçinə bilərik. 
- Boş şeydir! Əlbəttə, keçinə bilərik. Tüpürüm ona, amma, indi haqq-hesabı necə
çəkəcəyik, bax, məni düşündürən budur! Biz işi gərək vicdanla və səliqə ilə görək, necə
deyərlər - düznəqulu. Bu pulların hamısını yuxarı aparmaq və hamının gözü qabağında 
saymaq lazımdır ki, heç bir şübhə olmasın. Ancaq, əgər mərhum deyibsə ki, altı mindir, 
bəs onda biz... 
- Dayan bir görək! - deyə hersoq dilləndi. – Gəl çatışmayan pulu özümüzdən qoyaq, - 
sonra o əlini cibinə salıb qızı? pullar çıxartmağa başladı. 
  
_________________Milli Kitabxana_________________ 
347
- Gözəl fikirdir, hersoq! Qiyamət başınız var, vallah! - deyə kral onun fikrinə şərik 
çıxdı. - Allah haqqı, bizə yenə "zürafə" kömək elədi! - O da əlini cibinə salaraq qızıl 
pullardan çıxardıb onları sütun kimi bir-birinin üstünə yığmağa başladı. 
Onlar az qala bütün var-yoxlarını qoydular, əvəzində isə altı min dollar pulu 
bütünlüklə düzəldə bildilər. Hersoq dedi: 
- Bura bax, mənim ağlıma belə bir fikir də gəlib. Gəlin yuxarıya qalxaq, pulları orada 
sayıb, sonra hamısını qızlara verək! 
- Ay hersoq, vallah, daha sözüm yoxdur, icazə ver səni qucaqlayıb öpüm. Çox gözəl 
fikirdir, bu heç kimin ağlına gəlməzdi Başınız qiyamət işləyir, mən birinci dəfədir ki, belə
baş görürəm! Bu çox ağıllı fikirdir, buna zərrə qədər şübhə etmək olmaz. Qoy görüm indi 
bizə necə inanmaya bilərlər, bu onların ağzını yumar. 
Biz yuxarı qalxan kimi hamı stolun ətrafına cəm oldu, kral isə pulları sayıb, hər 
tərəfdə üç yüz dollar olmaqla ayrı-ayrı sütunlar halında yığmağa başladı, iyirmi qəşəng, 
kiçik sütun əmələ gəldi. Hamı acgözlüklə bu pul sütunlarına baxır, ağzının suyunu 
axıdırdı; sonra pulları yığışdırıb kisəyə tökdülər. Gördüm ki, kral yenə özünü səliqəyə
salır, nitq söyləməyə hazırlaşır: 
- Dostlar, mənim indi bu tabutda yatan zavallı qardaşım öz həyat yolunda tərk etdiyi 
adamlara böyük səxavət göstərmişdir. Sağ ikən sevdiyi və qoruyub saxladığı, indi isə
atasız-anasız, yetim olan qızlara öz səxavət əlini açmışdır. Bəli! Onu tanıyan bizlər isə
bilirik ki, əgər o, öz əziz qardaşı Vilyamı və eləcə də məni incik salacağından 
qorxmasaydı, qızlara daha böyük cəmərdlik edərdi. Doğru deyilmi? Əlbəttə. mənim 
buna heç bir şübhəm yoxdur. Odur ki, biz ona bu işdə və belə bir vaxtda mane oluruqsa, 
onda necə qardaşıq? Həm də, əgər biz onun çox sevdiyi bu kasıb və körpə quzuları belə
bir vaxtda soyub gediriksə, - bəli, bəli, əgər soyub gediriksə, - onda daha biz nə əmiyik? 
Mən nə qədər ki, Vilyamı tanıyıram, onu da deyim ki, yaxşı tanıyıram, o... Mən elə indi 
onun özündən soruşacağam. 
Kral hersoqa tərəf dönüb ona müxtəlif işarələr etməyə, barmaqları ilə nə isə
göstərməyə başladı. Hersoq əvvəlcə matdım-matdım baxırdı, sonra isə birdən kralın 
üstünə atıldı, guya indi hər şeyi başa düşmüşdü; 
 O sevincindən qığıldayırdı, sonra kralı az qala iyirmi dəfə qucaqlayıb öpdü. Bu vaxt 
kral üzünü camaata tutub dedi: 
  
_________________Milli Kitabxana_________________ 
348
- Mən bilirdim ki, belə olacaq. Mənə elə gəlir ki, bu barədo onun nə fikirdə olduğunu 
hamı başa düşdü. Bax, Meri Ceyn, Süzanna, Coanna, bu pulları götürün, hamısını
götürün! Bu, hissiyyatsız halda, lakin fərəh və sevinc içərisində bax, həmin tabutda yatan 
adamınn hədiyyəsidir... 
Meri Ceyn özünü kralın üstünə atdı, Süzanna ilə Coanna isə hersoqun üstünə atıldılar, 
onlar qucaqlaşıb elə öpüşürdülər ki, mən ömrümdə adamların bu cür qucaqlaşıb 
öpüşdüklərini görməmişdim. Qalan adamlar isə gözləri yaşarmış halda onların başına 
toplaşmışdı, hamı bu iki fırıldaqçının əllərini o qədər sıxdı ki, az qala onlar əlsiz 
qalacaqdılar. Hamı da deyirdi: 
- Nə qədər səxavətlisiniz? Na gözəl iş gördünüz! Siz buna necə razı oldunuz? 
Sonra yenə hamı nıərhum haqqında söhbət etməyə, onun necə səxavətli adam olduğu, 
bu itkinin necə ağır bir itki olduğu və buna bənzər şeylər barədə danışmağa başladılar, bir 
qədər sonra isə ucaboy, yaşıl çənəli bir adam özünü küçədən zorla içəri salaraq dayanıb 
qulaq asmağa başladı; ona heç kəs bir söz demədi, çünki kral danışır, hamı da dayanıb 
onu dinləyirdi. Kralın bu vaxt nədən başladığı yadımda qalmayıb, amma indi deyirdi: 
- .. .axı onlar mərhumun yaxın adamlarıdırlar. Onları bax buna görə də bu axşam 
buraya dəvət etmişlər; sabah isə biz istəyirik ki, hamı gəlsin, hamı bir nəfər kimi; mərhum 
qardaşım şəhərdə hamıya hörmət edirdi, hamını sevirdi, bax, buna görə də biz arzu edirik 
ki, onun "dəfn məclisində" bütün şəhər iştirak etsin. 
Kral bu qayda ilə söz güləşdirməyində davam etdi, çünki özü deyib özü eşitmək onun 
sevimli adəti idi, danışır, danışır, hey "dəfn məclisində" deyə təkrar edirdi, axırı hersoq 
dözə bilməyib bir parça kağıza: "Qoca axmaq, dəfh de!" - yazaraq kağıza bükdü, 
qıqqıldayıb onu qonaqların başı üstündə krala uzatdı. Kral kağızı oxuyub cibinə soxdu, 
sonra dedi: 
-Yazıq Vilyam, nə qədər dərdli, qüssəli olsa da, ürəyi həmişə baş-qalan üçün yanır. 
Xahiş edir ki, mən dəfn mərasiıninə hamını devət edim, o istəyir ki, hamı gəlsin. Ancaq o 
əbəs yerə narahat olur, mənim özüm də hamını çağırmağa hazırlaşırdım. 
O yenə arxayın-arxayın sözünə davam edir, danışır, danışır, birdən yenə "dəfn 
məclisində" deyirdi, guya elə belə lazım imiş. Bu ifadəni üçüncü dəfə söylədikdə isə o 
saat əlavə edib dedi: 
  
_________________Milli Kitabxana_________________ 
349
- Mən ona görə "məclis" demirəm ki, adətən belə deyirler, qətiyyən yox, adətən 
"dəfn" deyirlər, düzü isə "dəfn məclisidır". İngiltərədə bir qayda olaraq, indi heç kəs daha 
"dəfn" deməyir. Bizim İngiltərədə hamı "məclis", yaxud "orgiya" deyir. Orgiya daha 
yaxşıdır, çünki əsl mənasını doğru ifadə edir. Bu söz yunan kəlməsi olan "orqo", yəni 
"xarici", "açıq" ilə yəhudi sözü "gizum"un - "basdırmaq", "qazıyıb basdırmaq" ifadəsinin 
birləşməsindən ibarətdir; buradan da: "basdırmaq", "dəfn etmək" ifadəsi əmələ gəlib. 
Belələklə, görürsünüz "dəfn orgiyası" - hamının iştirak etdiyi açıq dəfn mərasimidir. 
Məncə, daha bundan artıq həyasızlıq etmək olmazdı. Həmin ucaboy, yastı çənəli 
adam düz onun gözlərinin içinə baxaraq güldü. Hamı heyrət etdi. Kim isə pıçıltı ilə dedi: 
- Doktor, siz nə edirsiniz? 
Ebner Şeklford isə dedi: 
- Robinson, sizə nə olub, məgər bilmirsiniz? Axı bu Harvi Uilksdir. 
Kral fərəhlə gülümsədi, əlini Robinsona uzadıb dedi: 
- Deməli, zavallı qardaşımın əziz dostu və həkimi sizmişsiniz? Mən... 
- Əlinizi geri çəkin, - deyə doktor ona kobud cavab verdi. - Siz ingilissinizmi? Bu 
kobud bir saxtakarlıqdır, bundan daha pisi olmur. Siz Piter Uilksin qardaşınızmı? Siz 
firıldaqçısınız, bəli, siz belə bir adamsınız! 
Aləm bir-birinə dəydi! Camaat doktoru araya alıb onu sakit etməyə, dilə tutmağa 
başladı, ona başa salıb dedilər ki, o, həqiqətən Harvi olduğunu, hamını adbaad tanıdığım, 
hətta şəhərdəki bütün itlərin də adını bildiyini artıq yüz dəfə sübut etmişdir; Harvinin 
inciməməsi, qızların inciməmələri üçün onu dilə tutub susmasını xahiş etdilər. Ancaq heç 
bir şey çıxmadı, doktor susmaq bilmir və deyirdi ki, özünü ingilis kimi qələmə verən, özü 
isə belə cəfəng sözlər danışan bir adam, yalnız yalançı və fırıldaqçıdır. Yazıq qızlar 
kraldan ayrılmır, ağlayırdılar; bu vaxt doktor qızlara tərəf dönüb dedi: 
- Mən sizin atanızın dostu idim, sizin də dostunuzam, sizin belaya düşüb başınızın 
əziyyət çəkməməsi üçün sizə kömək etmək istəyən namuslu bir adam kimi, dostcasına 
sizə xəbərdarlıq edirəm ki, bu əclafın yanından çəkilin, onunla heç bir işə baş qoşmayın, 
bu avara və cahil adamdır, bunu onun guya yunanca və yəhudi dilində sərsəm sözlər 
söyləməsi sübut edir! Adam bircə dəfə baxan kimi onun fırıldaqçı və yalançı olduğunu 
bilir, haradansa heç bir mənası olmayan adam adları və faktları toplayıb sizin yanınıza 
gəlmişdir; siz isə bütün bunları sübut 
  
_________________Milli Kitabxana_________________ 
350
kimi qəbul etmişsiniz, həm də ki, sizi bu yalana inandıran sizi sadəlövh dostlarınızdır, 
onlar gərək bir qədər ağıllı ola idilər. Meri Ceyn Uilks, siz bilirsiniz ki, mən sizin 
dostunuzam, həm də ki, heç bir qərəzi olmayan dostunuzam. İndi, mənim dediklərimə
qulaq asın, sizdən xahiş edirəm ki, bu əclaf fırıldaqçını buradan qovun! Hə, razısınızmı? 
Meri Ceyn vüqarla başını yuxarı qaldırdı, bu vəziyyətdə o nə qədər gözəl idi, dedi: 
- Mənim cavabım budur, - o içi pulla dolu kisəni şəxsən krala verdi. 
-  Bu əlli min dolları götürün, bizim üçün harda saxlayırsınızsa saxlayın, bizə heç bir 
qəbz-zad da lazım deyil. 
Bundan sonra o, krali qucaqladı, Süzanna ilə Dovşandodaq isə krala o biri tərəfdən 
yanaşdılar və onu qucaqladılar. Hamı əl çaldı, ayaqlarını yerə döydü, böyük bir gurultu 
qopdu, kral isə başını dik tutub vüqarla gülümsədi. 
Doklor dedi: 
- Yaxşı, belə isə mən özümü kənara çəkirəm. Ancaq əvvəlcədən hamınıza xəbərdarlıq 
edib deyirəm: bir vaxt gələcək ki, bu günü xatırlarkən qüssələnəcəksiniz, bu çirkin iş üçün 
ürəyiniz ağrıyacaqdır. 
O çıxıb getdi. 
- Yaxşı, doktor, - deyə kral onun ardınca istehza etdi, - ürəyimiz ağrıyanda dalınızca 
adam göndərib sizi çağırtdırarıq! 
Hamı gülüşdü, dedi ki, o, doktoru yamanca pərt etdi. 
İYİRMİ ALTINCI FƏSİL 
MƏN KRALIN QƏNİMƏTİNİ
OĞURLAYIRAM 
Hamı dağılışıb getdikdən sonra kral, Meri Ceyndən qonaqlar üçün boş otaqları olub-
olmadığını soruşdu, qız da cavab verdi ki, bir boş otaqları var, bu otaq Vilyam əmi üçün 
yarayar, Harvi əmiye isə o özünün bir qədər böyük olan otağını verər, özü isə bacıları olan 
otağa keçib orada çarpayıda yatar; bir də ki, çardaqda küləş döşəyi olan kiçik bir otaq var. 
Kral dedi ki, həmin kiçik otaq onun lakeyi üçün, yəni mənim üçün yarayar. 
Meri Ceyn buzu yuxarı aparıb çox sadə, lakin hər cür rahatlığı olan otaqları əmilərinə
göstərdi. O dedi ki, əgər Harvi əmiyə mane olursa, 
_________________Milli Kitabxana_________________ 
351
onda bütün palpaltarını və digər müxtəlif şeyləri öz otağından yığışdırar; kral isə cavab 
verdi ki, zərrə qədər də manə olmur. Qızın paltarları döşəməyə qədər uzanan çit pərdə
arxasında divardan asılmışdı. Otağın bir küncündə köhnə bir sandıq, o biri küncündə isə
qutusu olan gitara qoyulmuşdu, burada çoxlu müxtəlif şeyler və qızların öz otaqlarını
bəzəmək üçün xoşladıqları bəzək-düzək şeyləri vardı. Kral dedi ki, otaq bu şeylərlə ona 
daha xoş və əziz görünür, buna görə də xahiş edir ki, onlara əl dəyməsin. Hersoqun otağı
kiçik, lakin çox rahat idi, mənim kiçik otağım da yaxşı idi. 
Axşam şam düzəldildi, səhərki qonaqlar yenə buraya gəldilər, mən kral ilə hersoqun 
stulları arxasında durub onlara qulluq edirdim, qalan adamlara isə zəncilər xidmət edirdi. 
Meri Ceyn Süzanna ilə aşağı başda oturub hamıya deyirdi ki, şirniyyat şeyləri yaxşı
bişirilməyibdir, şorabalar heç nəyə yaramır, toyuqların əti bərkdir, bir sözlə, bütün ev 
sahibləri kimi belə deyirdilər ki, qonaqlardan xoş sözlər eşitsinlər. Qonaqlar isə çox yaxşı
görürdülər ki, hər şey olduqca yaxşı bişirilib, gözəl hazırlanmışdır, buna görə də dalbadal 
tərif yığdırırdılar, məsələn, soruşurdular: "Bu şirin qoğalları nə təhər belə qızarda 
bilmişsiniz?", yaxud: "Siz Allah, bir deyin görək, belo gözəl şorbanı haradan tapmışsınız" 
ve sair bu ciir sözlər deyirdilər; öziinüz bİlirsüıiz do, şamdan əvvəl bir qayda olaraq belg 
boş və monasız sözlər çox deyilir. 
Bütün bunlar qurtardıqdan sonra digərləri süfrəni yığışdırıb qab-qacağı yumaqda 
zəncilorə kömək etdikləri vaxt Dovşandodaqla mən mətbəxdə qabaqdan qalan şeylərlə
şam etdik. Dovşandodaq məndən İngiltərə haqqında soruşmağa başladı, elə qorxurdum ki, 
bu saat bilməyib ağzımdan bir yalan söz çıxarmaram. O məndən soruşdu: 
- Sən heç kral görmüsənmi? 
- Hansı kralı deyirsən? Dördüncü Vilhelmimi?1 Əgər onu deyirsənsə, bəs necə, əlbəttə 
görmüşəm! O bizim kilsəyə gəlir. 
Mən bilirdim ki, o çoxdan ölmüşdür, amma bunu qıza demədim. Qız elə ki eşitdi, kral 
bizim kilsəyə gəlir, o saat soruşdu: 
- Necə? Həmişəmi gəlir? 
- Əlbəttə, həmişə gəlir. Onun skamyası bizim skamyanın üzbə-üzüdür, kafedranın o 
biri tərəfindədir.  
-  Mən isə elə bilirdim ki, o, Londonda yaşayır.  
1 D ö r d ü n c ü V i l h e l m - ingilis kralıdır (1830-1837).  
_________________Milli Kitabxana_________________ 
352
- Bəs necə, orada yaşayır da. Bəs harada yaşasın? 
- Axı-, sən ki, Şeffilddə yaşayırsan? 
Bəli, gördüm ki, ilişmişəm. Cavab üçün bir qədər vaxt qazanmaqdan ötrü çeçəməyə 
başladım, guya boğazımda toyuq sümüyü qalmışdı, axı bu cəncəldən çıxmaq üçün 
fikitləşməli idim! Bir qədər keçəndən sonra dedim: 
- Mən demək istəyirdim ki, o, Şeffilddə olanda həmişə bizim kilsəyə gəlir. Bu da 
yalnız yay vaxti, dəniz vannası qəbul etməyə gəldiyi vaxt olur. 
-  Niyə yalan deyirsən, Şeffild ki, dəniz kənarında deyildir! 
- Sənə kim dedi ki, o dəniz kənarındadır? 
- Özün dedin də! 
- Elə sözü heç ağzıma da almamışam. 
- Yox, demisən! 
- Yox, deməmisəm! 
- Demisən! 
- Heç ele söz deməmişəm! 
- Bəs nə edim? 
- Dedim ki, o, dəniz vannası qəbul etməyə gəlir, bax, dediyim bu idi. 
- Yaxşı, əgər orada dəniz yoxsa, bəs onda dəniz vannasını necə qəbul edir? 
- Bir qulaq as, - deyə cavab verdim, - sən heç ingilis eli1 görmüsənmi? 
- Bəli, görmüşəm. 
- Bəs, ondan ötrü İngiltərəyə getmək lazımdır? 
- Yox, lazım deyil. 
Odur ki, Dördüncü Vilhelmin də dəniz vannası qəbul etmək üçün dənizə getməsi 
lazım deyildir. 
- Bəs onda o dəniz suyunu hardan tapır? 
- Necə hardan? Camaat pivəni hardan alırsa, o da dəniz suyunu ordan alır, çəlləkdən. 
Şeffilddəki sarayda böyük qazanlar vardır, dəniz suyunu onun üçün həmin qazanlarda 
qızdırırlar. Dənizdə isə bu qədər suyu o qədər də qızdıra bilməzsən, bundan ötrü orada heç 
bir vasitə yoxdur. 
- İndi başa düşdüm. Bəs nə üçünsə bunu əvvəldən demirdin? Nahaq yerə bu qədər 
çənə-boğaz döydük. 
1 El - açıq rəngli, qatı və tünd ingilis pivesi 
_________________Milli Kitabxana_________________ 
353
Mən bu vaxt bu çətin məsələdən ustalıqla qurtardığımı anlayıb sevindim, əhvalım 
xeyli yaxşılaşdı. Qız isə əl çəkmədi. O soruşdu: 
- Sən də kilsəyə gedirsənmi? 
- Əlbəttə, həmişə gedirəm. 
- Bəs sən kilsədə hansı yerdə əyləşirsən? 
- Necə yəni hansı yerdə? Öz skamyamızda. 
- Kimin? 
- Özümüzüq, daha doğrusu, sənin əmin Harvinin. 
- Onun skamyasındamı? Skamya onun nəyinə lazımdır? 
- Ona görə lazımdır ki, əyləşsin. Bəs sən elə bilirdin ki, ona skamya lazım deyildir? 
- Belə də, mən isə elə bilirdim ki, onun yeri kafedradır! 
Görüm kralı lənətə gəlsin, mən onun keşiş olduğunu tamam yaddan çıxartmışdım! 
Gördüm ki, yenə dolaşmışam; yalandan yenə toyuq sümüyü boğazımda qaldı və mən 
çeynəyə-çeynəyə düşünməli oldum. Bir qədər fikirləşdikdən sonra dedim: 
- Son elə bilirsən ki, kilsədə bircə keşiş olur? 
- Niyə də artıq olsun! 
- Necə yəni niyə?! Məgər bu təkcə kraldan ötrü moizə oxumaq üçündürmü? Mən 
sənin kimi adam görməmişəm! Bil ki, kilsədə on yeddidən az keşiş olmur. 
- On yeddi keşiş? Vay aman! Mən o qədər vaxtı heç cürə orada otura bilmərəm. 
Onların hamısına heç bir həftəyə də qulaq asıb qurtarmaq olmaz. 
- Boş sözdür, onların hamısı bir gündə vəz etmir, növbə ilə edirlər. 
- Bəs onda qalanları nə edir? 
- Bir elə şey etmirlər. Oturub dincəlir, əllərində birəlli gəzdirərək pul yığırlar, məgər 
azmı iş var! Bəzən də heç bir şey etmirlər. 
- Bəs onda nəyə lazımdırlar? 
- Necə yəni nəyə lazımdırlar? Onlar hamısı yaraşıq üçündür. 
Yoxsa, bunu da bilmirsən? 
- Belə axmaq şeyləri heç bilmək də istəmirəm!.. Yaxşı, bəs İngiltərədə xidmətçi ilə 
necə rəftar edirlər? Bizim zəncilərlə etdiyimizdən yaxşımı rəftar edirlər? 
- Yaxşı nədir? Nökəri orada heç adam yerine qoymurlar. Onunla itdən də pis rəftar 
edirlər. 
  
_________________Milli Kitabxana_________________ 
354
- Məgər bizdə olduğu kimi onları bayram gimləri: Miladda, Yeni ildə, Dörd iyulda11
İstirahətə buraxmırlarmı? 
- Sən də söz danışırsan! O saat görünür ki, heç vaxt İngiltərədə olmamısan. Ay 
Dovşa... ay Coanna, sən bilirsənmi ki, onların heç vaxt bayramı olmur, bütün il boyu 
onları heç yerə buraxmırlar: nə sirkə, nə teatra, nə zənci balaqanına2 getməyə qoyurlar, 
ümumiyyətlə, heç yerə qoymurlar! 
- Kilsəyədəmi getməyə qoymurlar? 
- Kilsəyə də qoymurlar. 
- Bəs sən ki kilsəyə gedirsən? 
Bəli, mən yenə dolaşdım! Qocanın yanında xidmət etdiyimi unutmuşdum. Lakin bircə 
dəqiqə sonra artıq ona izah etməyə başladım ki, lakey heç də adi nökər deyildir, istədi-
istəmədi kilsəyə getməyə, orada sahiblərilə bir yerdə oturmağa məcburdur, çünki qayda 
belədir. Ancaq izahatım o qədər də yaxşı çıxmadı; sözümü söyləyib qurtardıqda gördüm 
ki, qız mənə inanmır. 
- "Hindi andi" iç ki, - deyə üzümə baxdı, - yalan deməmisən. 
- "Hindi andı" içirəm ki, yalan deməmişəm, - deyə cavab verdim. 
- Heç bir yalan deməmisən? 
- Heç bir. Bir kəlmə də yalan deməmişəm. 
- Bax, əlini bu kitabın üstünə qoyub, bir də de ki, yalan deməmişəm. 
Mən baxıb gördüm ki, bu adi bir lüğətdir, əlimi onun üstünə qoyub bir də and içdim. 
Qız deyəsən bu dəfə inandı, buna görə də dedi: 
- Yaxşı, eybi yoxdur, bəlkə də, bəzi şeylər doğrudur; ancaq məni bağışla, qalanlarına 
heç vaxt inanan deyiləm. 
-  Sən niyə inanmaq istəmirsən? - deyə bu vaxt Suzanna ilə birlikdə içəriyə girən Meri 
Ceyn soruşdu. - O burada qəribdir, qohumlarından çox-çox uzaqdadır, onunla belə
danışmaq yaxşı deyil, nəzakətsizlikdir. Səninlə belə rəftar etsəydilər, xoşuna gələrdimi? 
- Sən həmişə beləsən, Meri, onu incitmək heç kəsin ağlına belə gəlməmişkən 
üzgörənlik eləyirsən. Mən ona heç nə etməmişəm. Məncə o indi yalan danışırdı, ona görə
də dedim ki, hamısına inanmaq borcum deyil. Vəssalam, başqa heç bir şey deməmişəm. 
Mən elə bilirəm ki, bu boş şeylərə o dözə bilər. 
- Mənim üçün boş şey oldu-olmadı fərqi yoxdur: o bizim evdə qonaqdır, sənin ona 
belə deməyin isə yaxşı deyil sən də onun yerinə  
1 Dörd iyul - istiqlaliyyət elan edilməsilə əlaqədar olaraq ABŞ-ın milli bayramı
2Balaqan – küçə tamaşası, oyunbazlıq 
_________________Milli Kitabxana_________________ 
355
olsaydın, utanardın axı; bax buna görə də heç bir vaxt elə söz demək lazım deyildir ki, 
adam utansın. 
- Axı, Meri, o dedi ki... 
- Onun nə deyib-demədiyinin mənası yoxdur, məsələ bunda deyil. 
Məsələ bundadır ki, sən onunla mehriban olasan və oğlana elə bir söz deməyəsən, 
yoxsa o özünü burada tamam yad adam kimi hiss edər, vətənindən çox uzaqlarda 
olduğunu xatırlayar. 
Mən isə öz-özümə dedim: "Bir mənə bax ki, kaftarın belə bir qızı soyub-talamasına 
yol verirəm!" 
Bu vaxt Süzarına da mübahisəyə qarışdı, Dovşandodağı elə məzəmmət elədi ki, gəl 
görəsən. 
Mən isə öz-özümə fikirləşirdim: "Mən onun bu qızı da vicdansızcasına soymasına yol 
verirəm!" 
Bu vaxt Meri Ceyn Coanna ila başqa cürə, həmişəki kimi yumşaq və mehriban-
mehriban danışmağa başladı; bundan sonra yazıq Dovşan-dodaq lal-dinməz olub göz yaşı
axıtdı. 
- Bax belə, yaxşı, - deyə bacıları dilləndi, - indi ondan üzr istə. 
O, məndən üzr istədi, həm də çox nəzakətlə! Elə nəzakətlə üzr istədi ki, bunu eşitmək 
belə adama xoş gəlirdi; o bir daha məndən üzr istəsin deyə, hətta ona daha çox yalan 
demək istədim. 
Öz-özümə fikirləşirdim; "Axı mən qocanın bunu da soymasına yol verirəm!" 
Dovşandodaq üzr istədikdən sonra isə onların hamısı mənim özümü öz evimizdəki kimi 
hiss etməyim və dostlar arasında olduğumu başa düşməyim üçün çalışdılar. Mən isə
özümü alçaq, yaramaz və murdar bir adam kimi hiss edirdim; buna görə də qətiyyətlə bu 
qərara gəldim ki, həmin pulları onlardan ötrü oğurlayım, sonra isə hər nə olur olsun. 
Mən yatmağı bəhanə edib getdim, öz-özümə isə düşündüm ki, qoy bələ yatmayıb 
gözləyim. Təkcə qaldıqda bu məsələ barədə fikirləşmaya başladım. Həmin doktorun 
yanına gedib öz fırıldaqçılarım haqqında ona məlumat verimmi? Yox, bu yaramaz. Birdən 
bunu ona kimin dediyini açıb söylədi. Onda işim bəd olar. Xəlvətcə Meri Ceynə
söyləyimmi? Yox, yaxşısı budur söyləməyim. Onlar bunu onun sifətindən duyub, işin nə
yerdə olduğunu başa düşərlər; içi qızılla dolu kisə onların əlindədir, odur ki, uzun 
düşünmədən pulları götürüb qaçarlar. Bir də ki, Meri Ceyn bir kimsəni köməyə çağırarsa, 
məni də bu işə dolaşdırarlar, sonra Allah bilir ki, məsələ nə vaxt ayırd olacaq. Yox, tək 
bircə düz yol var: mən birtəhərlə həmin pulları oğurlamalıyam, həm də elə oğurlamalıyam 
ki, bunu heç kəs məndən bilməsin. Kralla bersoqun burada 
  
_________________Milli Kitabxana_________________ 
356
qazanclı işləri var; onlar yetim qızları, eləcə də bütün şəhəri tamam soyub-talamamış
buradan gedən deyillər, belə ki, pulu oğurlamaq üçün özümə əlverişli bir vaxt seçə
bilərəm. Pulları oğurlayıb gizlədərəm, sonra İsə çayın aşağısına getdiyim vaxt Meri Ceynə
məktub yazıb, onları harada gizlətdiyimi söylərəm. Pulları isə yaxşısı budur bu gecə
oğurlayım, çünki doktor, yəqin, bildiklərinin hələ hamısını deməyib; qorxuram ki, onları
buradan hürküdüb qaçıra. 
Gedib onların otaqlarını axtarmaq qərarına gəldim. Yuxarıda dəhliz qaranlıq idi, 
ancaq mən birtəhərlə hersoqun otağını axtarıb tapdım və orada hər bir şeyi əlimlə
yoxlamağa başladım; sonra fikirləşdim ki, kral çox çətin pulları saxlamaq üçün bir 
kimsəyə verə, o belə bir şeyi heç vaxt etməz. Sonra kralın otağına gedib, orada da hər şeyi 
əlimlə yoxlamağa başladım. Gördüm ki, şamsız heç bir şey çıxmayacaqdır, şam 
yandırmağa isə, aydın işdir ki, qorxurdum. Belə olduqda, qərara aldım ki, onları güdüb 
söhbətlərinə qulaq asım. Elə bu vaxt birdən gördüm ki, gəlirlər! 
Özümü çarpayının altına soxmaq istədim, demə, çarpayı mən düşünən tərəfdə
deyilmiş; bu vaxt arxasında Meri Ceynin paltarları asılmış pərdə əlimə keçdi; mən tez 
özümü pərdənin dalına saldım, paltarların içərisinə girib durdum, nəfəsimi belə
dərmədim. 
Hersoqla kral içəri girib qapını örtdülər; hersoq hər şeydən əvvəl aşağı əyilib 
çarpayının altına baxdı. Mən çarpayını tapmadığıma çox sevindim. Doğrudan da gizli işin 
ola, özün də çarpayının altına girəsən, bunu kim edər? 
Onların hər ikisi əyləşdi, kral dedi: 
- Hə, nədir? Tez ol de! Ancaq qısaca söylə, biz gərək tez aşağıya gedib hamı ilə 
birlikdə ağlayıb göz yaşı tökək, yoxsa, onlar orada başlarlar bizim qeybətimizi eləməyə. 
- Kapet, məsələ belədir. Mən yaman narahat oluram, bu doctor heç xoşuma gəlmir, 
onun zəhmi başımdan heç cür çıxmır! Mən bilmək istəyirəm ki, sizin planınız nədir? 
Mənim ağlıma bir fikir gəlib, həm də elə bilirəm ki, doğru fikirdir. 
- Bu nə fikirdir? 
- Biz buradan tez, səhər saat üçə yaxın getsək yaxşı olar. Gəl əlimizdə olanlarla 
kifayətlənib tezlikdə çayaşağı üzüb aradan çıxaq. Bu çox asanlıqla əlimizə keçib, demək 
olar ki, özləri bizə veriblər, biz isə elə bilirdik ki, oğurlamalı olacağıq. Mənim fikrim 
tezliklə əkilib getməkdir. 
  
_________________Milli Kitabxana_________________ 
357
Mənim halım özümdə deyildi, bilmirdim ki, nə edim. Əgər bunu bir, ya iki saat 
bundan əvvəl bilsəydim, onda başqa məsələ, indi isə mən bütün ümidimi itirmişdim. Kral 
söyüş söyüb dedi: 
- Sən nə danışırsan? Bəs qalan əmlakı satmayaq? Səfeh adamlar kimi çıxıb gedək, 
ətimizə belə asan yolla keçən səkkiz-doqquz min dolları boğazımızdan çıxardaq? Özü də
ki, belə tez satılan malı. 
Hersoq deyinməyə başlayıb dedi ki, bir kisə qızıl bəsləridir, ona bundan artıq lazım da 
deyil, o, yetim qızların axırıncı çörəyini əllərindən almaq istəməyir. 
- Bu nə sözdür deyirsiniz? – deyə kral dilləndi. Bu pullardan başqa biz onların əlindən 
heç bir şey almayacağıq. Yalnız alıcılar zərər çəkəcəkdir, çünki əmlakın bizimki olmadığı
məlum olan kimi, - bu isə, biz buradan əkiləndən azca sonra məlum olacaqdır, - alver 
etibarsız sayılacaq və bütün əmlak öz sahibinə qaytarılacaqdır. Sizin yetimçələr evi geriyə
alacaqlar, bu isə onların bəsidir, onlar cavandırlar, sağlamdırlar, bir parça çörək qazanmaq 
onlar üçün nədir ki! Onlar heç bir zərər çəkməyəcəklər. 
Eh, Allah dadına çatmış, onların şikayətlənməyə də haqları olmayacaq! 
Kral onu elə dilə tutdu ki, nəhayət, hersoq təslim olub razılaşdı, amma bununla belə 
əlavə edib dedi: 
- Ancaq hər halda, həmin doktor həmişə gözümüzün qabağında ola-ola şəhərdə
qalmağımız axmaqlıqdır. 
Kral isə dedi: 
- Axı, doktor nədir ki! Bizim onunla nə işimiz var? Şəhərin bütün axmaqları bizim 
tərəfimizdədir! Axmaqlar isə hər bir şəhərdə ağıllılardan çoxdur. 
Onlar yenə aşağıya getməyə hazırlaşdılar. Hersoq dedi: 
- Görəsən, pulları yaxşı gizlətmişik, ya yox. Mənə elə gəlir ki, çox etibarsız yerdir. 
Bu vaxt mən çox sevindim. Mən elə bilirdim ki, beləcə heç bir şey öyrənə 
ölməyəcəyəm, onlar pulu gizlətdikləri barədə heç danışmayacaqlar da. 
Kral soruşdu: 
- Nə üçün? 
- Onun üçün ki, Meri Ceyn indi matəm paltarında gəzəcəkdir; bir də görəcəksən ki, bu 
otaqları yığışdıran zənciyə, xidmətçi qadına buyuracaq ki, bütün palpaltarını sandığa yığıb 
gözdən uzaq bir yerdə gizlətsin. 
İndi necə bilirsiniz, zənci qadın pulları görüb çırpışdırmazmı? 
  
_________________Milli Kitabxana_________________ 
358
- Doğrudur, başınız yaxşı işləyir, - deyə kral keçib pərdənin altına əl gəzdirməyə
başladı. Mən ondan cəmisi iki addım uzaqda idim. 
Özümü bərk-bərk divara qısaraq nəfəsimi belə dərmirdim, qorxudan tir-tir əsirdim, 
fikirləşirdim ki, görəsən məni tutsalar nə deyəcəklər! Məni tutacaqları təqdirdə nə etməli 
olduğumu düşünüb qərara almalı idim. Lakin mən bu barədə düşünüb qurtarmağa macal 
tapmamış, kral kisəni tapdı; onun heç ağlına da gəlmədi ki, mən buradaca durmuşam. 
Sonra onlar içi qızılla dolu kisəni götürüb pərqu döşəyin altındakı saman döşəyin sökük 
yerindən içəriyə soxdular, kisəni əllərilə daha dərinə, samanın içinə itələyib belə qət 
etdilər ki, indi hər şey öz qaydasındadır, çünki zənci qadın yalnız pərqu döşəyi hər gün 
çırpır, saman döşəyi isə ildə ən çoxu ikicə dəfə çırpıb o biri üzünə çevirir, belə ki, pullar 
indi etibarlı yerdədir, onu heç kəs oğurlamaz. 
Mən isə başqa cürə düşünürdüm. Kralla hersoq pilləkəndən enməyə macal tapmamış
kisəni döşəyin içindən çıxartdım, qaranlıqda hər yeri əlimlə yoxlaya-yoxlaya çardaqdakı
otağıma gəlib çıxdım. Kisəni başqa yerdə gizlətməyə fürsət düşüncəyədək, hələlik burada 
gizlətdim. Belə qət etdim ki, həyətdə gizlədərəm, çünki kral ilə hersoq pulun 
oğurlandığını bilən kimi, hər şeydən əvvəl, evi axtarmağa başlayacaqlar. Bunu mən lap 
yaxşı bilirdim. Sonra soyunmadan yerimə uzandım, ancaq yuxulaya bilmədim, bu işi 
tezcə qurtarmaq üçün səbrim qalmamışdı. Azca sonra kralla hersoqun yenə pilləkənlə
yuxarıya qalxdıqlarını eşitdim, yatağımdan durub, ehtiyatla çardaq pilləkənin başında yerə
uzandım, gözləyirdim görən sonra nə olacaq. Ancaq heç bir şey olmadı. 
Mən bütün gecə səs-küyünün kəsildiyi, səhər səs-küyünün isə hələ başlanmadığı vaxta 
qədər gözlədim, sonra səs salmadan, ehtiyatla aşağı mərtəbəyə endim. 
İYİRMİ YEDDİNCİ FƏSİL 
TABUTDA QIZIL 
Əvvəlcə özümü onların qapısına verib qulaq asdım, hər ikisi xoruldayırdı. Sonra 
ayarlarımın ucunda yeriyib sağ-salamat aşağıya endim. Heç yanda bir səs-səmir yox idi. 
Qapının açar yerindən yemək otağına baxıb gördüm ki, tabutun yanında qalan adamların 
hamısı öz stullarında bərk yuxuya getmişlər. Mərhum qoyulmuş qonaq otağına açılan qapı
açıq 
_________________Milli Kitabxana_________________ 
359
idi, iki otağın hər birində bircə şam yanırdı. Mən açıq qapının yanından keçdim; qonaq 
otağında mərhum Piterdən başqa heç kəsin olmadığını görüb irəli getdim, dəhlizə çıxan 
qapı bağlı idi, açan da üstündən çıxarılmışdı. Bu vaxt ayaq səsi eşitdim, arxa tərəfində
kimsə pilləkənlə aşağıya düşürdü. Mən özümü tez qonaq otağına saldım; boylanıb ətrafa 
göz gəzdirdim, gördüm ki, kisəni gizlətmək üçün tabutdan münasib bir yer yoxdur. 
Tabutun qapağı azca aralı idi, mərhumun yaş əsgilə örtülmüş üzü, bir də ki, kəfən 
görünürdü. Mən pul kisəsini mərhumun çarpaz qoyulmuş əllorindən azca aşağıda tabutun 
içərisinə soxdum; mərhumun əlləri elə soyuq idi ki, bədənimi vic-vicə götürmüşdü, sonra 
otaqdan sıçrayıb çıxdım, qapının arxasında gizləndim. 
Gələn Meri Ceyn idi. O, sakit addımlarla tabuta yanaşaraq dizi üstə çöküb mərhuma 
baxmağa başladı; sonra yaylığmı gözünə tutdu, hönkürtüsü eşidilməsə də, gördüm ağlayır, 
o, arxası mənə tərəf durmuşdu. Mən qapının arxasından çıxdım, yemək otağının yanından 
keçəndə, fikirləşdim ki, qoy baxım görüm tabutun yanında qalanlardan məni görən 
olmayıb ki; qapının açar yerindən içəriyə baxdım, hamı yatmışdı, heç kəs yerindən 
qımıldanmadı da. 
Mən yüyürərək yuxarı qalxıb çarpayıya uzandım, özümü çox pis hiss edirdim, çünki 
bu qədər zəhmətdən və riskdən sonra tutduğum iş mənim istədiyim kimi çıxmamışdı. Öz-
özümə deyirdim ki, əgər pullar qoyulduğu yerdə qalsa, bu yenə pis olmaz; çayaşağı yüz 
mil, iki yüz mil getdikdən sonra yazıb Meri Ceynə bildirərəm; o gedib qəbri qazıtdırar, 
pulları özü üçün götürər, ancaq çox yəqin ki, belə olmayacaq, tabutun üst qapağını vintlə
bağlayanda pulları taparlar. Axırı yenə elə olacaq ki, pulları kral götürəcək, onları bir də
oğurlamağa isə daha fürsət olmayacaq. Mən aşağıya düşüb pulları tabutdan götürmək 
istəyirdim, ancaq buna cəsarətim çatmırdı, hava dəqiqəbədəqiqə işıqlaşırdı. Tabut yanında 
qalan adamların hamısı bir azdan yuxudan ayılacaqdır, bir də onu görərsən ki, məni 
tutublar, əlimdə də altı min dollar, bu pulların qeydinə qalmağı isə mənə heç kes 
tapşırmayıb. Yox, mən istəmirəm ki, məni belə bir işdə dolaşdırsınlar. 
Səhər aşağıya düşdükdə gördüm ki, qonaq otağının qapısı bağlıdır, kənar adamların da 
hamısı gedibdir. Qalanlar yalnız ev adamları, dul qadın Bartli və bizim quldurlar idi. Mən 
dayanıb baxmağa başladım, dedim ki, bu işin açılıb-açılmadığını bəlkə oradakıların 
üzündən öyrənə bildim, ancaq heç bir şey öyrənə bilmədim. 
  
_________________Milli Kitabxana_________________ 
360
Günortaya yaxın tabutçu öz köməkçisi ilə birlikdə gəldi; onlar tabutu götürüb otağın 
ortasında iki stulun üstünə qoydular, qalan stulları isə cərgə ilə düzdülər, hələ üstəlik 
qonşulardan da stul gətirdilər, qonaq otağı da, yemək otağı da, dəhliz də stulla doldu. Mən 
baxıb gördüm ki tabutun qapağı dünənki kimi durmuşdur, ancaq cəsarət eləyib onun içinə
baxa bilmədim, axı ətraf adamla dolu idi. 
Sonra dəvət olunan adamlar axışıb gəlməyə başladı, bizim firıldaqçılar da qızlarla 
birlikdə qabaq cərgədə, tabutun baş tərəfində əyləşdilər. Qonaqlar azı yarım saat sıra ilə, 
aram-aram gəlib tabutun yanından keçir, mərhuma baxırdılar, bəziləri göz yaşı axıdırdı; 
hər bir şeydə sakitlik və əzəmət var idi, yalnız qızlar və bu iki fırıldaqçı əl yaylıqlarını
gözlərinə tutmuş, başlarını aşağıya sallayıb yavaşcadan ağlayırdılar. Ayaq səsindən və
burun finxırtısından başqa heç bir şey eşidilmirdi, adamlar dəfh yerində həmişə
burunlarını tez-tez silib finxırırlar, yalnız kilsədə belə olmur. 
Ev adamla ağzınacan dolduqda, əllərinə qara əlcəklər keçirmiş, çox mülayim və
xoşagələn bir adam olan tabutçu pişik kimi ayaqlarının səsini çıxarmadan və hər şeyin öz 
qaydasında olması üçün son hazırlığı görərək irəli keçib nəzakət və ehtiramla ətrafa göz 
gəzdirdi. O, bir kəlmə belə demədən başının və əllərinin işarəsi ilə qonaqları yerbəyer 
elədi, gecikənləri ora-bura sıxışdırdı, camaatı yanlara itələyib gediş-gəliş üçün yol açdı. 
Sonra isə divarın yanında özü üçün ayrılmış olan yerə keçdi. Mən ömrümdə belə sakit, 
nəzərə çarpmayan və qılığagirən bir adam görməmişdim; o, qaxac ət kimi donuq olub 
qətiyyən gülümsəmirdi. 
Onlar tanışlarından güc-bəla ilə köklənməmiş bir fisqarmoniya1 alıb gətirdilər, hər şey 
hazır olduqdan sonra tanımadığım cavan bir qadın oturub çalmağa başladı; xırıltı və
iniltidən qulaq tutulurdu, bu vaxt xorla oxumağa başladılar, məncə bu təkcə Piterə xoş
gələ bilərdi. Sonra cənab əqdəs mister Hobson işə girişdi, aram-aram və əzəmətlə nitq 
söyləməyə başladı; lakin o, yenicə başlamışdı ki, zirzəmidən çox dəhşətli, qorxunc bir 
zingilti qopdu; bu zingiltini qoparan bircə it idi, amma elə zingildəyir və arasıkəsilmədən 
elə hürürdü ki, keşiş tabutun yanında dayanmış halda susub gözləməyə məcbur oldu, ağız 
deyəni qulaq eşitmirdi. Çox namünasib bir vəziyyət yaranmışdı, heç kəs bilmirdi ki, nə
etsin. Lakin uzundraz tabutçu birinci olaraq özünü ələ alıb sanki: "Narahat olmayın, mən 
hər şeyi düzəldərəm", - deyə başı ilə keşişə işarə elədi. O, əyilərək divarın dibilə çıxış
yoluna tərəf getməyə başladı, adamların başı 
1 Fisqarmoniya - arqana banzoyan klavişli musiqi aləti  
_________________Milli Kitabxana_________________ 
361
üzərindən onun yalnız çiyinləri görünürdü. O qapıya çatıncayadək səs-küy və it hürüşməsi 
bir-birinə qarışıb aləmi başına götürdü; tabutçu nəhayət, otaqdan çıxıb zirzəmidə
görünməz oldu. Bir-iki saniyədən sonra biz qüvvətli bir zərbə səsi eşitdik, it qulaqbatırıcı
bir səslə bir, ya iki dəfə də zingildədi, sonra hər şey sakitləşdi, araya tam sakitlik çökdü, 
keşiş təntənəli nitqinə yarımçıq qoyduğu yerdən başladı. Azca sonra tabutçu qayıtdı, yenə
də onun çiyinləri görünməyə başladı, o, otağın üç tərəfini hərlənib qamətini düzəltdi, əlini 
ağzına tutub boynunu uzadaraq xırıltılı səslə: "İt siçovul tutmuşdu!" -deyə keşişə
pıçıldadı. O yenə əyilərək divarın dibilə keçib öz yerinə getdi. Hamının bu hadisədən 
xoşhallandığı aydın görünürdü, camaat nə olduğunu bilmək istəyirdi. Belə boş şeylər 
adam üçün heç bir şeydir, ancaq ümumi hörmət və məhəbbət də elə bu cür boş şeylərlə
qazanılır. Şəhərdə heç bir kəsi bu tabutçu qədər sevmirdilər. 
Keşişin tabut başında söylədiyi sözlər yaxşı sözlər idi, ancaq nitq çox uzun və
darıxdıncı idi; sonra kral da özünü oraya soxdu, nitqlə çıxış etdi və həmişə olduğu kimi 
cəfəng sözlər söylədi; sonra tabutçu əlində vintburan tabuta yanaşdı. Mən elə bil tikan 
üstündə oturmuşdum, gözlərimi bərəldib ona baxırdım. O isə tabuta heç nəzər də
yetirmədi, tabutun qapağını səs çıxarmadan çəkib yerinə saldı və möhkəm-möhkəm 
vintlədi. Mən beləcə və nigaran qalıb, pulların orada olub-olmadığını öyrənə bilmədim. 
Kim bilir, deyə düşünürdüm, bəlkə birisi pulları xəlvətcə çırpışdırıb. Bilmirəm, İndi Meri 
Ceynə yazım, ya yox? Birdən o gedib qəbri qazıtdırar, pulları isə orada tapmaz, onda 
mənim haqqımda nə düşünər? Eh, cəhənnəmə olsun, yoxsa ardımca düşüb məni tutar, 
həbsxanaya salarlar; yaxşısı budur dilimi dinc qoyum, ona da heç bir şey yazmayım; 
çünki hər şey dolaşıq düşdü, mən yaxşı iş görmək istəyirdim, amma yüz qat pis çıxdı. Heç 
gərək bu işə baş da qoşmayaydım, nəyimə gərəkdi! 
Piteri dəfn etdilər, biz evə qayıtdıq; mən yenə adamların üz-gözünə baxırdım ki, bəlkə
bir şey sezə bildim, bu işdən özümü heç cürə yayındıra bilmir, sakit olmurdum. 
Həmin axşam kral qonaqlara baş çəkib təsəlli verir, öz dostluğunu göstərmək istəyir, 
sözarası da bildirirdi ki, müridləri onu orada, İngiltərədə səbirsizliklə gözləyirlər, belə ki, 
o gərək tələsə, əmlak barədə hər şeyi yoluna qoyandan sonra evlərinə qayıda. O belə tez 
getməsinə çox təəssüflənirdi, başqaları da buna çox təəssüflənirdi, onlar kralın burada 
daha çox qonaq qalmasını istəyirdilər, ancaq bilmirdilər ki, onu 
  
_________________Milli Kitabxana_________________ 
362
necə dilə tutsunlar. O deyirdi ki, guya Vilyamla birlikdə qızları da özləri ilə İngiltərəyə
aparmaq istəyirlər; buna hamı sevinirdi, çünki qızlar qohumları ilə birlikdə olacaq və
yaxşı yaşayacaqdılar; qızlar da məmnun idilər və buna elə sevinirdilər ki, öz dərdlərini 
tamam yaddan çıxartmışdılar; qızların dediyi elə bu idi; qoy kral hər şeyi tez satsın, onlar 
isə yola yığışarlar. Zavallılar elə məmnun idilər, özlərini elə xöşbəxt hesab edirdilər ki, 
onları necə tora salıb aldatdıqlarına baxanda az qala ürəyim partlayırdı, ancaq mən bu 
məsələyə qarışmaq və bir dəyişiklik etməyə heç bir imkan görmürdüm. 
İnanın ki, kral bir dəqiqə belə keçməmiş evin də, zəncilərin də dəfndən sonra 
müzakirə ilə satılması vaxtını təyin etdi, bu, dəfndən iki gün sonra keçirilməli idi. Lakin 
istəyənlər bundan qabaq da ala bilərdilər. Dəfnin ertəsi günü, saat on ikiyə yaxın qızların 
sevinci ilk dəfə qüssə ilə əvəz olundu. Zənci alveri edən iki tacir gəldi, kral zənciləri, 
qaydaya görə üç gün müddətinə çeklə ödənilmək şərtilə yaxşı qiymətlə satdı, onlar iki 
oğlanı çayyuxarı Memfisə, uşaqların anasını isə çay-aşağı, Yeni Orlana apardılar. Mən 
zavallı qızların da, zəncilərin də dərddən ürəkləri partlayıb öləcəklərini düşünürdüm, onlar 
bir-birləri üçün elə ağlayır, şivən qoparırdılar ki, baxanda az qala ürəyim partlayırdı. 
Qızlar deyirdilər ki, ailəni parçalayıb buraya, şəhərə yox, çox-çox uzaqlara satmaq onların 
heç yuxusuna da girməyib. Yazıq qızlarla həmin zəncilərin bir-birlərini qucaqlayıb 
ağladıqları heç vaxt yadımdan çıxmayacaq, bu indi də gözümün qabağındadır; əgər mən 
alverin etibarsız olduğunu və zəncilərin bir-iki həftədən sonra evlərinə qayıdacaqlarını
bilməsəydim, buna çox yəqin ki, dözə bilməyəcəkdim, susub durmayacaq, gedib bizim 
quldur dəstəsini ələ verəcəkdim. 
Bu alver şəhərdə böyük gurultu qopardı; adamların əksəriyyəti bunun qəti olaraq 
əleyhinə idi; deyirdilər ki, ananı uşaqlarından ayırmaq böyük rüsvayçılıqdır. Bu əhvalat 
bizim fırıldaqçıları yaman hörmətdən saldı, qoca axmaq hersoqun dediklərinə məhəl 
qoymayıb öz bildiyini edirdi; hersoq isə, hər şeydən görünürdü ki, bərk təşvişə düşmüşdü. 
Ertəsi günü müzaidə təyin olundu. Səhər hava işıqlaşan kimi kralla hersoq çardağa 
qalxıb məni oyatdılar; üzlərindən o saat başa düşdüm ki, iş nə yerdədir. 
- Srağagün axşam mənim otağımda olmusanmı? - deyə kral soruşdu. 
- Yox, əlahəzrət. - Yad olmayanda, mən ona həmişə belə deyirdim. 
- Dünən axşam necə, olmusanmı? 
  
_________________Milli Kitabxana_________________ 
363
- Yox, əlahəzrət. 
- Bax, doğrusunu söylə, yalan demə! 
- Namusuma and olsun, əlahəzrət, mən sizə düzünü deyirəm. Miss Meri Ceyn otağı 
sizinlə hersoqa göstərəndən bəri sizin otağa heç yaxın da gəlməmişəm. 
- Bos oraya bir kimsənin girib-girmədiyini görmüsənmi? - deyə hersoq soruşdu. 
- Yox, cənab, nə isə yadımda deyil. 
- Fikirləş, yadına sal! 
Mən fikrə gedib gördüm ki, yaxşı fürsət düşüb, dedim: 
- Bəli, mən zəncilərin bir dəfə deyil, dəfələrlə oraya girdiklərini görmüşəm. 
Hər ikisi yerlərindən dik atıldı, əvvəlcə elə görkəm aldılar ki, guya bunu 
gözləməyirmişlər, sonra isə elə dəyişildilər ki, guya elə məhz bunu gözləyirmişlər. 
- Necə? Hamısı birdənmi girirdi? - deyə hersoq soruşdu. 
- Yox, hamısı birdən yox... daha doğrusu, deyəsən onların hamısının oradan çıxdığını 
görməmişəm, yalnız bir dəfə... 
- Hə, hə. Bu nə vaxt olmuşdu? 
- Mərhum dəfn olunan gün. Səhər. Amma çox ertədən yox, çünki mən o gün yatıb 
yuxuya qalmışdım. Mən pilləkənlə elə təzəcə aşağıya enmək istəyirdim ki, onları gördüm. 
- Bəs sonra, sonra? Onlar nə edirdilər? Özlərini necə aparırdılar? 
- Heç bir şey etmirdilər. Özlərini də, məncə, adi qaydada aparırdılar. Ancaq oradan 
ehtiyatla, ayaqlarının ucunda yeriyərək çıxdılar; deyəsən, əlahəzrətin otağını
yığışdırmağa, bəlkə də başqa bir iş görmək üçün gedirdilər, elə bilirdilər ki, siz yataqdan 
durmuşsunuz; hələ yatmış olduğunuzu gördükdə isə sizi oyatmamaq, narahat etməmək 
üçün qorxub tələsik gedirdilər. 
- Lənət şeytana, işə bir bax! - deyə kral özünü itirmiş halda hersoqa baxdı, hersoq da 
ona baxıb qaldı, hər ikisi çox axmaq görkəm almışdı. 
Onlar bir dəqiqəliyə başlarını qaşıyaraq fikrə getdilər, sonra isə hersoq xırıltılı səslə
gülərək dedi: 
- Bir görün ki, bu zəncilər necə bir məharətlə məzhəkə oynayıblar! Özlərini tülkülüyə
vururdular ki, guya bu yerlərdən getməklərinə çox toəssüflənirlər! Mən də onların təəssüf 
etdiklərinə inanırdım, siz də, eləcə də hər bir kəs. Bundan sonra mənə deməyin ki, 
zəncilərin artistlik  
_________________Milli Kitabxana_________________ 
364
istedadı yoxdur! Görün, bir nə oyunbazdırlar, hər kimi istəsələr aldada bilərlər! Mənim 
fikrimcə, biz onları çox ucuz satmışıq. Əgər mənim pulum və öz teatrım olsaydı, onlardan 
yaxşı artist mənə gərək deyildi, biz isə onları burada lap havayı, qəpik-quruşa satdıq. Hələ
o qəpik-quruşu da almamışıq. Bura bax, bəs həmin qəpik-quruş, həmin çek hardadır? 
- Harda olacaq? Bankdadır, hələ vaxtına qalıb. 
- Allaha şükür, yaxşı ki, bu da əlimizdən çıxmayıb. 
Mən özümü bicliyə vuraraq, guya qorxuya düşmüş kimi soruşdum: 
- Nə olub ki? 
Kral üstümə qışqırdı: 
- Sənin işin deyil! Dinməz dur və öz işinlə məşğul ol! Nə qədər ki, burada, 
şəhərdəsən, bunu yadından çıxartma, eşitdinmi? 
Kral sonra üzünü hersoqa tutub dedi: 
- Nə edəsən ki, dözmək lazımdır; gərək dilimizi qarnımızda saxlayaq, vəssalam, başqa 
çarə yoxdur. 
Onlar pilləkənlə aşağı düşməyə başladılar, hersoq yenə gülərək dedi: 
- Tez satdıq, amma heç bir şey qazanmadıq! Mənfəətli işdir, deməyə gəlməz. 
Kral acıqlı-acıqlı dedi: 
- Mən çalışırdım, elə bilirdim ki, tez satsaq yaxşıdır! Axırda heç bir qazancı olmayıb, 
böyük zərəri olmuşsa, nəticədə heç bir şey çıxmayıbsa, bunda mənim təqsirim 
səninkindən çox deyildir. 
- Beli, əgər durub mənim məsləhətimə qulaq assaydınız, onda zəncilər burada qalar, 
biz isə burada olmazdıq. 
Kral yenə də deyindi. Sonra isə söhbəti dəyişib yenə mənim üstümə düşdü. Ağzına 
gələn sözü mənimçün dedi, guya bu işdə mən günahkaram, çünki zəncilərin ayaqları
ucunda onun otağından çıxdıqlarını görüb ona xəbər verməmişəm, mənim yerimə hər 
hansı axmaq belə olsaydı, burada bir əngəl iş olduğunu başa düşərdi. Kral sonra özünü 
söyməyə başladı: guya hamısı ondan olub ki, həmin gecə gözünə yuxu getməmiş, səhər 
lap tezdən oyanıb yerindən qalxmışdır; kral deyirdi ki, əgər bir də tezdən yuxudan 
ayılarsa, Allah ona lənət eləsin. Onlar yenə bu barədə danışaraq çıxıb getdilər; mən isə bu 
işi zəncilərin üstünə atdığıma çox sevindim; həm də bu işi elə məharətlə görmüşdüm ki, 
zəncilərə heç bir xətər dəyməyəcəkdi. 
  
_________________Milli Kitabxana_________________ 
365
İYİRMİ SƏKKİZİNCİ FƏSİL 
CƏZALANDIRILMIŞ RƏZİLLİK 
Yuxudan durmaq vaxtı gəlib çatdı. Mən çardaqdan pilləkənlə enməyə başladım; 
qızların otağının yanından keçəndə gördüm ki, qapı açıqdır. Meri Ceyn də açıq sandığının 
qabağında əyləşib şeyləri onun içinə yığır. İngiltərəyə getməyə hazırlaşır. Ancaq bu vaxt 
o, sandığa şey qoymur, bükülmüş paltarını dizi üstə qoyub əllərilə üzünü örtərək 
ağlayırdı. Mən onu gördükdə çox mütəəssir oldum, elə mənim yerimə kim olsaydı, əhvalı
pozulardı. Mən onun otağına girib dedim: 
- Miss Meri Ceyn, siz adamları müsibətə düşmüş görəndə, buna dözə bilmirsiniz, mən 
də sizin kimi oluram. Deyin görüm, nə olub? 
Meri Ceyn dərdini mənə söylədi. Mən düz fikirləşmişdim, o zəncilər üçün ağlayırdı. 
Meri Ceyn dedi ki, indi İngiltərəyə getmək də onun gözündə deyildir: ananın bir də heç 
bir vaxt öz uşaqlarını görməyəcəyini bilə-bilə orada necə şad ola bilər! Meri Ceyn sonra 
əvvəlkindən də bərk ağlamağa başladı, əllərini bir-birinə vuraraq dedi: 
- Aman Allah! Adam onların bir daha heç bir vaxt görüşməyəcəklərini bildikdə lap 
dəli olur. 
- Heç bir-iki həftə də keçməz ki, onlar bir-birlərini görərlər, mən bunu çox yaxşı
bilirəm! 
Bir mənə bax ha! Ağzımdan qaçırtdım. Mən bu vaxt düşünməyə macal tapmamış, 
özümə gəlməmişdim ki, qız atılıb boynumdan qucaqlayaraq dedi: 
- Bunu bir də təkrar elə görək, tez ol! 
Gördüm ki, qızışıb ağzımdan söz qaçırmış, həm də artıq söz danışmışam, bir çıxış 
yolu da tapa bilmirəm. Mən ondan xahiş etdim ki, fikirləşmək üçün mənə bir dəqiqəliyə
möhlət versin; onun isə səbri yox idi, həyəcanlı halda oturmuşdu, nə qədər də qəşəng və
fərəhli idi, elə bil ki, ağrıyan dişini bu saat çəkmişdilər. Mən ağlımı cəmləşdirib öz-özümə
fikirləşdim: məncə, divara qısılmış bir adam durub bütün həqiqəti açib tökərsə, bərk risk 
etmiş olar; mən isə belə bir vəziyyətdə deyildim, yalandan söyləyə bilmərəm, amma buna 
bənzər bir şey idi. Gördüm ki, belə bir vəziyyətdə, həqiqəti söyləməyim yaxşıdır, həm də
bu yalan danışmaqdan qorxulu deyildi. Bunu yadda saxlayıb boş vaxtda yaxşıca 
düşünmək lazım idi; bütün qaydaların əksinə hərəkət etmək nə isə çox 
_________________Milli Kitabxana_________________ 
366
çətindir. Mən ömrümdə belə bir çətin vəziyyətə düşməmişdim. Fikirləşdim ki, nə olar 
olar, bu dəfə həqiqəti açıb söyləyəcəyəm; ancaq bu bant dolu çəlləyin üstündə əyləşib 
maraq ucundan onu partlatmaq kimi bir şey idi, ama heç bilmirdim ki, çəlləkpartlayandan 
sonra hara düşəəcəkdim. Nə ise, belə dedim: 
- Miss Meri Ceyn, sizin şəhərdən kənarda elə bir tanışmız olarmı ki, gedib orada üç, 
ya dord gün qonaq qalasınız? 
- Bəli, var, raister Lotropgilə gedə bilərəm. Axı nə üçün? 
- Bunun əhəmiyyəti yoxdur. Yaxşi, bir deyin görüm, əgər mən sizing zəncilərin iki 
həftədən sonra burada, bu evin özündə anaları ilə görüşəcəklərini haradan bildiyimi sizə
söyləsəm və bunu yaxşıca bildiyimi sübut etsəm, gedib mister Lotropgildə dörd gün qala 
bilərsinizmi? 
- Dörd gün nədir ki! Lap bir il də qalaram! 
- Yaxşı, mənə sizitı bircə sözünüz kifayətdir, daha heç nə lazım deyil. Başqa birisi lap 
Tövrata da and içsəydi, mən ona sizin bircə sözünüz qədər inanmazdım. 
Meri Ceyn gülümsəyib qızardı, mən isə dedim: 
İcazənizlə qapını örtüb açarla bağlayacağam. – Mən qapını bağlayıb qayıtdım, yenə 
oturub dedim: 
- Ancaq gərək qışqırmayasınız. Sakitcə oturub bir kişi kimi mənə qulaq asın. Mən sizə
həqiqəti söyləməli, siz isə, Meri Ceyn, özünüzü ələ almalısınız, çünki bu həqiqət xoşa 
gəlməyən, acı bir həqiqətdir və onu dinləmək çox çəlin olacaqdır, ancaq nə edə bilərsən 
ki? Sizin bu əmiləriniz heç də əmiləriniz deyildilər, fırıldaqçıdırlar, əsl tüfeylidirlər. 
Bax belə, bundan daha pis nə ola bilər! Qalanına isə asanlıqla qulaq asıb dözə
bilərsiniz. 
Mənim bu sözlərim, aydındır ki, Meri Ceyni bərk sarsıtmış oldu; ancaq man düz yola 
çıxıb atı dördnala çapırdım, belə ki, hər şeyi açıb ona söylədim, onun gözləri bərəlib 
maraq və təəccübdən par-par parıdayırdı; mən paroxoda minməyə hazırlaşan həmin 
axmaq gənclə rastlaşdığımızdan başlayaraq, onun öz evləri qarşısında kralın boynuna 
atıldığı və kralın azı iyirmi dəfə onu öpdüyünə qədər hər şeyi danışdım, o; burada özünü 
daha saxlaya bilməyib, qürub səması kimi alışıb yandı, yerindən sıçrayıb: 
- Ah, əclaf! - deyə qışqırdı. - Niyə durmusan? Tez ol gedək, bir dəqiqə, bir saniyə bele 
dayanmaq olmaz, onları qatrana buladaq, quş tüklərinə batırtdırıb çaya atdıraq. 
  
_________________Milli Kitabxana_________________ 
367
Mən dedim: 
- Əlbəttə, əlbəttə. Ancaq siz bunu nə vaxt etmək istəyirsiniz: mister Lotropgilə gedənə 
kimi, yoxsa... 
-Ah,-deyə o dilləndi, - mən gör bir nə fikrə düşmüşəm! -Sonra o əyləşdi. - Məni 
qınama... yaxşımı? – İpək kimi zərif əlini mənim əlimin üstünə qoydu, həm də elə
mehribanlıqla ki, mən mum kimi yumşaldım. - Mən bu fikirdə deyildim, yaman 
həyəcanlanmışdım, -deyə bildirdi, - indi isə sözünə davam et, mən daha belə
etməyəcəyəm. Mənə söylə görüm nə etmək lazımdır, sən necə desən, eləcə də edəcəyəm. 
- Bax belə, - deyə mən sözümə davam etdim, - onlar əlbəttə ki, əsl fırıldaqçıdırlar, hər 
ikisi dələduzdur, ancaq nə edəsən ki, belədir, istəsəm də, istəməsəm də onlarla birlikdə
getməli olacağam, nə üçün getməli olacağımı isə yaxşısı budur soruşmayasınız; əgər siz 
onlar barədə danışsanız, onda məni, əlbəttə ki, onları pəncəsindoən qopararlar, mənim 
üçün yaxşı olar! Ancaq, bir adam var, siz onu tanıyırsınız, o, böyük fəlakətə düşə bilər. 
Mən isə onu bu fəlakətdən qurtarmalıyam, elə deyilmi? Əlbəttə ki, elədir! Buna görə də
susub onlar barədə heç bir şey danışmamalıyıq. 
Bu vaxt mənim ağlıma yaxşı bir fikir gəldi. Mən Cimlə Özümü bu fırıldaqçıların 
əlindən necə qurtula biləcəyimiz barədə bir şey fikirləşdim; onları burada həbsxanaya 
saldırarıq, özümüz isə qaçarıq. Ancaq mən gündüz vaxtı təkcə salda üzmək istəmədim. 
Hamı məni görüb əl çəkməyəcəkdi, buna görə də axşam hava qaralana kimi gözləməyi qət 
etdim. Meri Ceynə belə dedim: 
- Miss Meri Ceym, indi sizə deyərəm ki, nə etməliyik, əgər elə etsək, ola bilsin ki, siz 
mister Lotropgildə çox qalmalı olmazsınız. Mister Lotrop buradan çoxmu uzaqda olur? 
- Heç dörd mil də olmaz, şəhərdən çıxan kimi oradasan, bax, bu tərəfdədir. 
- Çox yaxşı, bu daba münasibdir. Siz indi oraya gedib axşam saat doqquza, bəlkə də 
onun yarısına kimi sakitcə oturun, sonra isə xahiş edin ki, sizi evə aparsınlar, guya nəyi 
isə yadınızdan çixartmışsınız. Əgər saat on birə kimi evə qayıtsanız, şamı bu pəncərəyə
qoyun, əgər mən bundan sonra qayıtmasam, deməli, sağ-salamat getmişəm və heç bir kəsə
mane olmayacağam. Onda siz gedib bildiklərinizin hamısını danışın, qoy bu fırıldaqçıları
tutub həbsxanaya salsınlar. 
_________________Milli Kitabxana_________________ 
368
Meri Ceyn: 
- Yaxşı, - deyə cavab verdi. - Mən beləcə də edərəm. 
- Əgər mən çıxıb gedə bilməsəm, məni də onlarla birlikdə tutsalar, onda deyərsiniz ki, 
bütün bunları sizə söyləyən mən olmuşam və məni müdafiə edərsiniz. 
- Əlbəttə, müdafiə edərəm. Sənə heç kəs cəsarət edib barmağı ilə də toxuna bilməz! – 
deyə Meri Ceyn dilləndi. Gördüm ki, onun burun pərələri qalxıb enir, gözləri isə yenə də
alışıb yanır. 
- Əgər mən burada olmasam, - deyə sözümə davam etdim, - bu fırıldaqçıların sizinlə
qohum olmadıqlarını sübut edə bilməyəcəyəm; fərqi də yoxdur, burada olsam da yenə
sübut edə bilməyəcəyəm. Mən yalnız and içə bilərəm ki, onlar fırıldaqçı və veyl 
adamlardır, vəssalam, bunun da çox az xeyri olar. Amma elə adamlar tapılar ki, onların 
sözünə heç kim şübhə etməz. Mən sizə deyərəm ki, elə adamları haradan tapasınız. Mənə
karandaş və bir parça kağız verin. Budur: "Zürafə", Briksvill. Bu kağızı yaxşı bir yerdə
gizlədin, itirməyin. Məhkəmə bu avaraların kim olduğunu öyrənmək istədikdə, qoy 
Briksvillə adam göndərib desinlər ki, "Zürafə" tamaşasını göstərən artistləri tutublar, 
onlardan şahid göndərilməsini xahiş etsinlər, -miss Meri, gözünüzü qırpmağa macal 
tapmamış bütün şəhər axışıb buraya gələcəkdir, həm də çox qəzəbli şahidlər gələcəkdir! 
Mən artıq hər şey barədə əməlli-başlı danışdığımızı qət edərək sözümə davam etdim: 
- Qoy müzaidə öz qaydası ilə getsin, bundan narahat olmayın. Alınan şeylərin pulunu 
heç kəs həmin gün ödəməyə məcbur deyildir, bu fırıldaqçılar isə pul almamış buradan 
getmək fikrində deyillər. Axın yenə belə olacaq; satış etibarsız hesab ediləcək, zəncilər də
tezliklə evə qayıdacaqlar. Onlar zəncilər üçün də heç bir şey ala bilməyəcəklər. Yaman 
əngələ düşüblər, miss Meri, bundan daha pis vəziyyət ola bilməz! 
- Yaxşı, - deyə o cavab verdi, - mən indi gedib səhər yeməyi yeyər, oradan birbaş
mister Lotropgilə gedərəm. 
- Yox, Miss Meri Ceyn, belə yaramaz, - deyə cavab verdim, - bu işləri korlaya bilər, 
səhər yeməyi yeməmişdən qabaq getmək lazımdır. 
- Nə üçün? 
- Miss Meri, bəs sizcə mən nə üçün sizin çıxıb getmənizi istəyirəm? 
- Mən bunu hələ də anlamamışam, nə qədər fikirləşsəm, başa düşən deyiləm. Axı nə 
üçün getməliyəm? 
  
_________________Milli Kitabxana_________________ 
369
- Ona görə getməlisiniz ki, siz adi gönüqalın adamlardan deyilsiniz. 
Sizin üzünüzdən hər şeyi kitabdakı kimi oxumaq olar. Hamı lap asanlıqla oxuya bilər. 
Siz elə bilirsiniz ki, öz əmilərinizlə həmişəki kimi görüşə biləcəksiniz? Onlar sizə yanaşıb 
"sabahınız xeyir" deyəcək, size öpəcəklər, siz isə... 
- Bəsdir, bəsdir! Daha lazım deyil! Mən səhər yeməyi yeməmiş-mən çıxıb gedərəm, 
həm də böyük həvəslə! Yaxşı, bəs mən bacılarını onların yanında necə qoyum? 
- Bu barədə heç narahat olmayın. Onlar bir qədər də buna dözməli olacaqlar. Əgər siz 
hamınız birdən getsəniz, qorxuram ki, bu fırıldaqçılar işin nə yerdə olduğunu duyub 
anlayarlar. Siz onlarla da, bacılarınızla da, şəhərdəkilərlə də, heç bir kəslə görüşməyin; 
əgər qonşunuz soruşsa ki, əmiləriniz bu səhər özlərini necə hiss edirlər, sizin üzünüzdən o 
saat hər şey məlum olacaq. Miss Meri Ceyn, siz elə bu saat gedin, mən isə onlarla işi 
birtəhər yoluna qoyaram. Mən Suzannaya deyərəm ki, əmilərinizə sizdən salam söyləsin 
və desin ki, qısa müddətə getmişsiniz, bir qədər dincəlib əhvalınızı dəyişmək istəmisinİz, 
yaxud bir rəfiqənizlə görüşməyə getmişsiniz, elə bu axşarm ya da sabah səhər 
qayıdacaqsınız. 
- Rəfiqəmlə görüşməyə getdiyimi demək olar, amma mən istəmirəm ki, onlara 
nıəndən salam söyləsinlər. 
- İstəmirsinizsə, lazım deyil. 
Axı nə üçün belə deməyəsən, bunda heç bir pis şey yoxdur. Belə boş şeylər etmək 
çətin deyildir, heç bir zəhməti yoxdur, amma elə boş şeylər adama həyatda hər şeydən çox 
kömək edir. Meri Ceyn sakit olar, mənim üçün də bunun heç bir çətinliyi yoxdur. Man 
sonra dedim; 
- Daha bir məsələ qaldı, içi pulla dolu kisə haqqında danışmadıq. 
- Bəli, kisə onlardadır; indi kisənin onların əlinə necə keçdiyini yadıma salanda 
Özümü lap səfeh hesab edirəm. 
- Yox, siz səhv edirsiniz. Kisə onlarda deyil. 
- Necə? Bəs kimdədir? 
- Bunu indi heç özüm də bilmirəm. Məndə idi, sizə vermək üçün onlardan 
oğurlamamışdım; kisəni harada gizlətdiyimi də bilirəm, ancaq qorxuram ki, indi orada 
olmaya. Miss Meri Ceyn, elə hayıfım gəlir ki, heç sizə deyə də bilmirəm. Mən çalışırdım 
ki, bunu lap yaxşı eləyim, inam ki, çalışırdım! Məni lap azca qalmışdı ki, tutsunlar, buna 
görə də kisəni gözümə dəyən ilk yerə soxdum, bu yer isə heç də yararlı deyildi. 
  
_________________Milli Kitabxana_________________ 
370
- Özünü təqsirləndirmə, bu yaxşı deyil, sənə icazə vermirəm ki, belə deyəsən axı, sən 
başqa cürə edə bilməzdin, deməli, təqsirkar deyilsən. Yaxşı, bəs harda gizlətmisən? 
Mən onun dərdini təzələmək istəmirdim, bunu deməyə dilim də gəlmirdi. 
Fikirləşirdim ki, əgər açıb söyləsəm, qarnının üstünə kisə qoyulmuş, tabutda yatmış olan 
mərhumu təsəvvürünə gətirəcək. Buna görə də bir dəqiqəliyə susub durdum, sonra isə
dedim: 
- Miss Meri Ceyn, əgər icazə versəydiniz, kisəni haraya qoyduğumu sizə deməzdim. 
Bunu kağıza yazıb sizə verərəm, əgər istəsəniz, mister Lotropgilə gedəndə, yolda 
oxuyarsınız. Hə, razısınızmı? 
- Bəli, razıyam. 
Kağız götürüb yazdım; "Mən onu tabutun içinə qoymuşam. Siz gecə yan tabutun 
yanında durub ağlayanda kisə orada idi. Mən onda qapının arxasında durmuşdum, miss 
Meri Ceyn sizə elə yazığım gəlirdi ki!" 
Miss Meri Ceynin gecə yan tabutun yanında təkcə dayanıb ağladığını yadıma 
saldıqda, az qala, özüm də ağlayacaqdım; bu iki əclaf isə buradaca, onun evində yatmış, 
həm də onu soyub-talamaq istəyirdilər! Mən kağızı büküb ona verdim, gördüm ki, gözləri 
yaşla dolub, Meri Ceyn əlimi möhkəm-möhkəm sıxıb dedi: 
- Çox sağ ol! Mən hər şeyi sənin dediyin kimi edərəm; əgər biz bir daha görüşməsək, 
səni heç vaxt unutmayacağam, səni tez-tez xatırlayacaq, sənə dua edəcəyəm. 
Meri Ceyn bu sözləri deyib getdi. 
Mənə dua etmək! Məncə, əgər o məni əməlli-başlı tanısaydı, başqa bir yüngül şeydən, 
gücü çatacağı şeydən yapışardı. Nə isə, yəqin ki, mənim üçün dua oxuyub, lap qiyamət 
qız idi. O lap İuda1 üçün da dua oxuyardı; istədiyi şeydən heç vəchlə dönən deyildi! Hər 
nə deyarsiniz deyin, məncə bu qızın iradəsi, hər hansı bir başqa qızın iradəsindən qat-qat 
möhkəm idi; mən elə bilirəm ki, o lap daş parçası idi. Mənim dediklərim bir az yaltaqlıq 
kimi çıxsa da, ancaq bunda bir damcı da yaltaqlıq yoxdur. Gözəlliyinə, eləcə də
səxavətinə gəldikdə isə bu cəhətdən ona heç kəs çata bilməzdi! O qapıdan çıxıb getdikdən 
sonra mən onu bir daha görmədim, bircə dəfə də görmədim. Ancaq, onu lap çox, milyon 
dəfələrlə xatırlamışam. Onun mənə dua etmək vədini də xatırlamışam; əgər mən 
bilsəydim ki, mənim duamdan ona bir xeyir yetə bilər, bax, bu xaça and olsun ki, onun 
üçün dua etməyə başlardım! 
1 İuda - satqın, xain 
_________________Milli Kitabxana_________________ 
371
Meri Ceyn, deyəsən, dal qapıdan çıxıb getmişdi, çünki onu heç kəs görməmişdi. Mən 
Süzanna ilə Dovşandodağı görən kimi onlardan soruşdum: 
- Çayın o tayında yaşayan və sizin tez-tez qonaq getdiyiniz tanışınızın familiyası
nədir? 
- Bizim orada tanışlarımız çoxdur, hamıdan çox isə Proktorların evinə gedirik, - deyə
qızlar cavab verdilər. Mən dedim: 
- Hə, elə həmin familiyadır, mən isə az qala yadımdan çıxarmışdım. Miss Meri 
məndən xahiş etdi ki, onlara getdiyini sizə bildirim... 
özü yaman tələsirdi. orda kim isə xəstələnib. 
-Kim, bilmirsən? 
- Bilmirəm, yadımdan çıxıb, deyəsən... 
- Vay, aman Allah, bəlkə Xannadır. 
- Sizi qüssələndirmək isləmirdim, - deyə cavab verdim, - ancaq, elə onun özüdür ki, 
var. 
- Aman Allah, keçən həftə sapsağlam idi! Bilmirsən, xəstəliyi qorxulu deyil ki? 
- Elə qorxuludur ki, heç deməyə də gəlməz! Miss Meri Ceyn deyirdi ki, qohumları 
bütün gecəni onun yanında oturublar, qorxurlar ki, bəlkə heç bir gün də yaşamaya. 
- Bir işə bax! Görəsən xəstəliyi nədir? 
Mən birdən-birə münasib bir şey düşünüb tapa bilmədim, buna görə də dedim: 
- Xənazirdir! 
- Xənazir xəstəliyinə tutulan sənin nəyindir. Əgər xənazir olsaydı, bütün gecəni başı 
üstündə oturmazdılar! 
 Oturmazdılar? Siz danışdınız da! Bilirsinizmi, belə xənazirdə mütləq otururlar. 
Gecəni səhərə kimi otururlar. Bu adi xənazir deyil. Miss Meri Ceyn deyirdi ki, nə isə təzə
xənazirdir. – Necə yəni təzə? - Təzədir də, bu xənazirdən hər cür başqa xəstəliklər baş
verir. - Hamısı xəstəliklər? - Qızılca da, göy öskürək də, qızıl yel də, vərəm də, sarılıq da, 
beyin iltihabı da... məgər azını xəstəlik var? 
- Aman Allah! Özü də xənazir adlanır? 
- Mən bilmirəm, miss Meri Ceyn belə deyirdi. 
  
_________________Milli Kitabxana_________________ 
372
- Axı nə üçün bütün bunlara xənazir deyirlər? 
- Ona görə ki, xənazirdir də. Xənazirdən başlayıb. 
- Heç bir şey anlaya bilmirəm, mənasız sözlərdir! Tutalım ki, bir adam barmağını əzir, 
sonra isə zəhərlənir, sonra da quyuya yıxılıb ölür, bir adam da gəlib soruşanda ki, nədən 
ölübdür, səfehin birisi cavab verir ki, "barmağını əzib, ölüb!" Bu doğrudurmu? Yox, sənin 
dediklərin də buna oxşayır, başdan-ayağa cəfəngiyatdır. Yaxşı, bir de görüm, bu xənazir 
yoluxucudurmu? 
- Yoluxucudur? Mala kimi şeydir, qaranlıqda gedəndə mütləq ilişəcəksən, bir dişinə
ilişməsən də o birisinə ilişəcəksən, düzdürmü? Ondan heç cür canını qurtara 
bilməyəcəksən, malını çəkib özünlə aparacaqsan düzdürmü? Bax, indi bu xənazir də, 
demək olar ki, bülün mallardan pisdir, ilişdimi, daha ayrılan deyil. 
- Lap dəhşətdir! - deyə Dovşandodaq dilləndi. - Mən indi Harvi əminin yanına gedib... 
- Bəs necə, - deyə onun sözünə qüvvət verdim, - getməmək olarmı? 
Mən sənin yerinə olsaydım, çoxdan getmişdim. Bir dəqiqə də durub gözləməzdim. 
- Bəs nə üçün özün gedib demirsən? 
- Özün bir fikirləş. Axı sənin əmilərin mümkün qədər tezliklə İngiltərəyə 
getməlidirlər. Bəs sən elə bilirsən ki, onlar əclaflıq edib sizsiz yola düşəcəklər? Siz də
bütün yolu təkcə gedəcəksiniz? Sən yaxşı bilirsən ki, onlar durub sizi gozləyəcəklər. İndi 
gerisinə qulaq as. Sənin əmin Harvi ruhanidir, eləmi? Çox gözəl ruhani bir şəxs, elə
bilirsən ki, durub paroxod müvəkkilini aldadacaq? Miss Meri Ceyni paroxoda 
buraxdırmaq üçün məgər o, durub gəmi müvəkkilinə yalan deyəcək? 
Yox, özün bilirsən ki, belə etməyəcək. Bəs onda nə edəcək? Deyəcək ki: 
"Qoy kilsə işləri mənsiz keçib getsin, qardaşım qızı çox ağır və başqa mərəzlərlə 
qarışıq xənazir xəstəliyinə tutulmuş adamın yanında olmuşdur, indi mənim müqəddəs 
borcum üç ay burada qalıb, onun xəstələnib-xəstələnməyəcəyini bilməkdan ibarətdir". 
Amma, sən heç nəyə fikir vermə, əgər səncə bunu Harvi əmiyə demək lazımsa... 
- Elə bir bu qalmışdı! Hamımız birlikdə İngiltərədə kef çəkə biləcəyimiz halda, axmaq 
adamlar kimi durub burada gözləyəcəyik ki, görək Meri Ceyn xəstələnəcək, ya yox? Əcəb 
axmaq sözlər danışırsan! 
- Hər halda, bəlkə, qonşulardan birisinə deyəsiniz? 
  
_________________Milli Kitabxana_________________ 
373
- Söz danışdı da! Mən heç belə axmaq adam görməmişəm! Mə gərsən başa 
düşmürsən ki, onlar gedib o saat hər şeyi camaata yayarlar? 
Yalnız bircə yol var: heç kimə heç bir şey deməmək. 
- Bəlkə də sən haqlısan... Bəli, elə belə lazımdır. 
- Ancaq nəticə, yenə Harvi əmiyə demək lazımdır ki, Meri qısa müddətə gedib, yoxsa 
o, narahat olar. 
-  Bəli, miss Meri Ceyn istəyirdi ki, siz ona deyəsiniz. O mənə belə dedi: "Onlara de 
ki, Harvi ilə Vilyam əmiyə salam verib onları mənim yerimə öpsünlər və desinlər ki, mən 
çayın o tayına, mister... mister..." 
Sizin Piter əminin çox hörmət etdiyi həmin varlı adamların familiyası nədir? Mən 
bilirsinizmi hansını demək isləyirəm? 
- Sən yəqin ki, Aptorplan deyirsən? 
-Bəli, bəli düzdür... Yadda çətin qalan bu familiyalar andıraqalsın! Hə, miss Meri 
Ceyn xahiş etdi onlara deyəsiniz ki, o, Aptorpların yanına gedib ki, onlar mütləq 
müzaidəyə gəlsinlər və sizin evi özlərinə alsınlar; Piter əmi evin başqa birisinə deyil, 
onlara çatmasını istəyirmiş, miss Meri Ceyn dedi ki, onları razı salmayınca əl çəkib 
qayıdan deyildir, bundan sonra isə, əgər yorğun olmasa, evə qayıdacaqdır; əgər yorulmuş
olsa, onda sabah səhər gələcəkdir. O xahiş etdi ki, Proktorlar barədə bir şey deməyəsiniz, 
yalnız Aptorplar barədə deyəsiniz, düzünü deyirəm, çünki o, ev barədə onlara da baş
çəkəcəkdir; mənə özü belə söylədi. 
- Çox gözəl! - deyib, qızlar əmilərini tezcə tapıb salamı, öpüşü və hər cür tapşırığı
onlara yetirmək üçün qaçdılar. 
İndi hər şey öz qaydasında idi. Qızlar heç bir başqa söz deməyəcəkdilər, çünki tezliklə
İngiltərəyə getmək istəyirdilər; kral ilə hersoq isə Meri Ceynin burada, doktor Robinsonun 
gözü qabağında qalmayıb, müzaidə işlərilə məşğul olmaqdan ötrü getdiyini bildikdə çox 
məmnun olacaqdılar. Mən özüm də çox məmnun idim. "Gör işi necə ustalıqla qurmuşam, 
- deyə fikirləşirdim. - Heç Tom Soyyerin özü də belə edə bilməzdi. Əlbəttə, o, fors üçün 
bəzi şeylər də əlavə edərdi, mən isə bu sahədə pərgar deyiləm, elə tərbiyə almamışam". 
Axşam şəhər meydanında müzaidə başlandı və çox uzun çəkdi, bizim qoca hey 
müzaidəçinin yanında hərlənir, aravermədən nə isə bir mömin söz söyləyir, yaxud da dini 
kitablardan bir şey ortalığa atırdı, hersoq da onun dediyinə şərik çıxaraq bacardığı qədər 
qığıldayır və ümumiyyətlə, hamının rəğbətini qazanmağa çalışırdı. 
  
_________________Milli Kitabxana_________________ 
374
Vaxt gəlib keçir, müzaidə isə uzanır, hey uzanırdı, nəhayət, her bir şey - 
qəbiristanlıqdakı kiçik torpaq sahəsindən başqa hər bir şey satıldı. Onlar qəbiristanlıqdakı
kiçik torpaq sahəsini satmağa çalışırdılar, kral hər bir şeyi birdən, sanki "zürafə" kimi 
udmaq istəyirdi. Onlar bu işlə məşğul ikən paroxod gəlib sahilə yan aldı, ikicə dəqiqə
sonra isə, gördüm ki, körpü tərəfdən camaat bağıra-bağıra, qəhqəhə çəkib gülərək və
söyüş yağdıraraq axışıb gəlir, qışqırır: 
- Bu da sizə rəqiblər! Bu da sizə daha Piter Uilksin bir cüt varisi! 
Hansı xoşunuza gəlirsə, pulunuzu verin, seçin! 
İYİRMİ DOQQUZUNCU FƏSİL 
FIRTINADA QAÇIŞ 
Camaat görkəmcə çox mehriban bir qocanı və ondan bir qədər cavan olub əli sarıqlı, 
qəşəng bir centlmeni araya alıb gətirirdi. Hamı elə qışqırır və qəhqəhə çəkib gülürdü ki, 
daha deməyə belə gəlməzdi! Həm də yaman məsxərə edirdilər. Mən bunda heç bir 
gülməli şey görmürdüm, kral və hersoq da gülmürdü; mən, sözün düzü, belə düşünürdüm 
ki, onlar qorxub özlərini itirəcəklər. Ancaq qətiyyən belə olmadı, onlar zərrə qədər də
qorxmadılar. Hersoq yalandan özünü elə göstərirdi ki, guya nə olduğunu heç başa düşmür. 
Şən və məmnun halda özü üçün gəzinir, mızıldayırdı, sanki yağ çalxalanan nehrə idi, kral 
isə onlara elə acı-acı baxırdı ki, elə bil dünyada belə əclaf və murdar adamlar olduğunu 
görəndə ürəyi ağrıyırdı. Bu onun simasında çox gözəl çıxırdı. Hörmətli adamlar kralın 
tərəfində olduqlarını bildirmək üçün onun başına toplaşdılar. Yenicə gəlmiş qoca özünü 
lap itirmişdi. Sonra qoca danışmağa başladı, mən o saat gördüm ki, o, kral kimi yox, əsl 
ingilis kimi danışır, ancaq deməliyəm ki, kralın saxta ingilis dili də pis çıxmırdı. Mən 
qocanın dediklərini eynilə söyləmək istəmirəm, daha doğrusu, söyləyə də bilmərəm. O, 
camaata tərəf dönüb təxminən bu sözləri söylədi: 
- Mən belə gözlənilməz bir şey olacağını bilmirdim və düzünü etiraf etməliyəm ki, 
ona pis hazırlaşmışam. Qardaşımla mənim bəxtim elə əvvəldən gətirmədi! Qardaşım 
qolunu sındırdı, şey-şüyümüzü isə keçən gecə səhv olaraq başqa bir şəhərdə boşaltmışlar. 
Mən Piter Uilksin qardaşı Harviyəm, bu isə onun qardaşı, kar-lal Vilyamdır; o danışa 
bilmir 
  
_________________Milli Kitabxana_________________ 
375
və qətiyyən eşitmir, indi isə bir əlnən işarə etməyi də bacarmır. Biz yalan danışmırıq, 
həmin adamlarıq; bir-iki gündən sonra şey-şüyümüzü aldığımız zaman mən bunu sübut 
edə bilərəm. O vaxtadək isə daha bir şey deməyəcəyəm, mehmanxanaya gedib orada 
gözləyəcəyəm. 
Qoca belə deyərək, yeni müqəvva ilə çıxıb getdi; kral isə qəhqəhə çəkib gülməyə və
istehza etməyə başladı: 
- Bir ona bax, əlini sındırıb! Necə də doğru sözdür, eləmi? Kar və lalların 
əlifbasını bilməyən yalançı üçün nə qədər də münasibdir! Şey-şüyləri itib? Bu əladır. Belə
bir vəziyyət üçün böyük məharətdir! 
Kral belə deyib yenə güldü, üç-dörd... bəlkə də, beş nəfərdən başqa, hamı güldü. 
Gülməyənlərdən birisi həmin doktor, o birisi isə əlində köhnə dəbli toxunma məfrəş olan 
iti gözlü centlmen idi; o elə indicə paroxoddan düşmüşdü; doktorla o astadan danışır, 
arabir krala baxaraq başları ilə bir-birlərinə işarə edirdilər; həmin centlmen, iş dalınca 
Luis-villə getmiş vəkil Levi Bell idi; üçüncüsü sağlam, enlikürək yekəpər bir kişi idi; o 
əvvəlcə yaxına gəlib qocanın dediklərinə diqqətlə qulaq asmış, indi isə kralı dinləyirdi. 
Kral sözünü qurtarıb susduqda həmin enlikürək kişi dedi: 
- Bura baxın, əgər siz Harvi Uilksinizsə, onda deyin görüm buraya, şəhərə nə vaxt 
gəlmisiniz? 
- Dəfndən bir gün qabaq, dostum, - deyə kral cavab verdi. 
- Günün hansı vaxtında? 
- Axşam gün batana bir, ya iki saat qalmış. 
- Nə ilə gəlmişsiniz? 
- Mən Sinsinniatidən "Süzel Pouel" paroxodu ilə gəlmişəm. 
- Bəs deyin görüm, necə olub ki, səhər, çayın burnu yanında qayıqda olmusunuz? 
- Mən səhər, çayın burnu yanında olmamışam. 
- Yalan deyirsən! 
Bir neçə adam qabağa qaçıb onu dilə tutmağa başladı ki, qoca kişi ilə, vaizlə bir qədər 
nəzakətli davransın. 
- Onun nəyi vaizdir! O fırıldaqçıdır və hamısını yalan deyir! O həmin səhər çayın 
burnu yanında olub. Bilirsinizmi, mən orada yaşayıram. 
Mən də orada idim, o da. Mən onu görmüşəm. O qayıqda Tim Kollins və bir oğlan 
uşağı ilə birlikdə gəlirdi. 
Bu vaxt doktor birdən soruşdu: 
- Xayns, əgər siz həmin uşağı bir də görsəniz, tanıyarsınızmı? 
  
_________________Milli Kitabxana_________________ 
376
- Belə bilirəm ki, tanıyaram, amma möhkəm əmin deyiləm... Bax budur, dayanıb 
görən kimi tanıdım. 
O belə deyib məni göstərdi. Doktor dedi: 
- Dostlar, mən təzə gələnlərin fırıldaqçı olub-olmadıqlarını bilmirəm, amma bu iki 
nəfər fırıldaqçı deyilsə, onda mən lap əbləhəm, vəssalam! Məncə onlara göz qoymaq 
lazımdır ki, biz bu məsələni ayırd etməmiş qaçmasınlar. Gedək, Xayns, siz də gəlin. Bu 
fırıldaqçıları mehmanxanaya aparıb o biri iki nəfərlə üzləşdirmək lazımdır. Mən elə
güman edirəm ki, ayırd etmək çətin olmayacaq, işin nə yerdə olduğu o saat bilinəcək. 
Kralın dostları bundan bəlkə çox məmnun olmadılarsa da, camaat üçün bu əsl bir 
əyləncə idi. Qürub vaxtı idi. Doktor əlimdən tutub mənimlə çox mehriban davranır, ancaq 
bircə dəqiqə belə əlimi buraxmırdı. 
Mehmanxanada hamımız böyük bir otağa daxil olduq. Şamları yandırıb, həmin təzə
adamları çağırdılar. 
Doktor hər şeydən əvvəl dedi: 
- Mən bu iki nəfərə qarşı həddindən artıq amansız olmaq istəmirəm, ancaq bununla 
belə, bu fikirdəyəm ki, onlar saxtakar və fırıldaqçıdırlar, onların burada tanımadığınız 
olanları da vardır. Belə olduqda o adamlar Piter Uilksin ölümündən sonra qalmış olan bir 
kisə qızılı özləri ilə götürüb qaça bilməzlərmi? Əlbəttə, qaça bilərlər. Əksinə, əgər 
fırıldaqçı deyillərsə, onda qoy adam göndərib pulu gətirsinlər və özlərinin kim olduqları
müəyyən edilincəyədək saxlanılmaq üçün bizə versinlər, elə deyilmi? 
Buna hamı razı oldu. Öz-özümə fikirləşdim ki, onlar bizim dəstəni yaman 
yaxalayıblar, özü də birdən-birə işi tərsinə döndəriblər! Kral isə qüssə ilə onlara baxıb 
dedi: 
- Cənablar, əgər pullar burada olsaydı, mən buna çox şad olardım, çünki bu kədərli 
əhvalatın, vicdanla, açıqcasına və əsaslı surətdə təhqiq olunmasına müyyən mane olmaq 
istəmirəm; ancaq, əfsus ki, həmin pullar daha yoxdur, əgər istəyirsinizsə bir adam 
göndərib yoxlaya bilərsiniz. 
- Bəs hardadır? 
- Bax belə olub, qardaşım qızı qızılı saxlamaq üçün mənə verdikdə, mən onu götürüb 
öz çarpayımdakı saman döşəyin içinə soxdum, çünki bir neçə gündən ötrü pulu banka 
qoymaq istəmirdim; mən elə düşündüm ki, çarpayı nə qədər ki buradayıq, etibarlı yerdir, 
çünki zəncilərə  
  
_________________Milli Kitabxana_________________ 
377
alışmamışıq, elə bilirdim ki, onlar da bizim İngiltərədəki xidmətçilər kimi namusludurlar. 
Zəncilər isə elə həmin səhər, mən aşağıya düşən kimi pulu oğurlamışlar; mən bunu 
zənciləri satana qədər bilmirdim, onlar pulla birlikdə, beləcə çıxıb getmişlər. Centlmenlər, 
mənim xidmətçim də bunu sizə deyə bilər. 
Doktor və bir neçə başqa adam: "Cəfəngiyatdır!" deyə qışqırdı. Qalanları da, gördüm 
ki, ona çox inanmadılar. Birisi zəncilərin qızılı oğurladıqlarını görüb-görmədiyimi 
soruşdu. Mən dedim yox, görməmişəm, onların otaqdan ehtiyatla çıxıb tez getdiklərini 
görmüşəm; ancaq men heç bir pis fikrə düşməmişdim, elə bilirdim ki, onlar mənim 
sahibimi oyadacaqlarından qorxurlar və sahibim onları söyməmişkən qaçıb getmək 
istəyirlər. Məndən daha heç bir şey soruşmadı. Bu vaxt doktor mənə tərəf dönüb dedi: 
- Sən də ingilissənmi? 
Mən dedim ki, bəli. Doktor, eləcə də başqaları gülüşdülər: "Cəfəngiyatdır!" dedilər. 
Sonra onlar həmin təhqiqata girişdilər, elə əngələ düşdülər ki, gəl görəsən. Vaxt gəlib 
keçir, axşam naharı haqqında heç kəs bir söz demirdi, onu yada salmağı belə
unutmuşdular. Onlar uzun-uzadı təhqiqat apardılar, axın elə dolaşıq işlər ortaya çıxdı ki, 
bundan caha dolaşığı ola bilməzdi. Onlar kralı həqiqəti söyləməyə məcbur etdilər; sonra 
təzə gələn qoca da hər şeyi olduğu ki, danışdı; bundan sonra aydın görünürdü ki, təzə
gələn qoca düzün deyir, o birisi isə yalan söləyir, belə ki, buna yalnız axmaqlar şübhə
edərdi. Sonra onlar mənə dedilər ki, bildiklərimi söyləyim. Kral mənə acıqlı-acıqlı elə
çəpəki bir nəzər saldı ki, mən o saat özümü ələ alıb nələri söyləməyi kəsdirdim. Mən 
Şeffild haqqında, orada necə yaşadığımız, ingiltərəli Uilkslər barədə və bu qayda ilə başqa 
şeylər haqqında danışmağa başladım; azca tanışmışdım ki, doktor qəhqəhə çəkib güldü, 
vəkil Levi Bell isə sözünü kəsib dedi: 
- Ay oğlan, əyləş; sənin yerinə mən olsaydım, bu qədər əziyyət çəkməzdim; görünür 
ki, yalan danışmağa adət etməmisən, dediklərin yaxşı, inandırıcı çıxmır; yəqin ki, 
təcrübən azlıq edir. Çox rabitəsiz sözlər uydurursan. 
Mən onlara iltifat göstərmək istəmədim, lakin məni dinc buraxdıqlarına çox şad idim. 
Doktor nə isə demək istəyirdi, o, vəkilə tərəf dönüb sözə başladı: 
- Levi Bell, əgər siz lap əvvəldən şəhərdə olsaydın... 
_________________Milli Kitabxana_________________ 
378
Kral onun sözünü yarımçıq kəsdi, əlini vəkilə uzadıb dedi: 
- Zavallı qardaşımın həmin köhnə dostu olmaya sizsiniz? Qardaşım sizin haqqınızda 
mənə tez-tez yazardı. 
Vəkil ilə kral bir-birlərinin əlini sıxdılar, vəkil çox şad olubmuş kimi gülümsədi; onlar 
birazdanışdılar                                                                                                                                            
sonra kənara çəkilib pıçıltı ilə söhbət etməyə başladılar; nəhayət, vəkil ucadan dedi: 
- Elə də edərik. Mən sizin çekinizi götürüb qardaşınızın çeki ilə birlikdə göndərərəm, 
onda onlar hər şeyin öz qaydasında olduğunu başa düşərlər. 
Bu vaxt kağız və qələm gətirdilər; kral stolun arxasına keçib əyləşdi, başını yana əydi, 
dodaqlarını çeynəyərək nə isə cızma-qara etdi, sonra qələmi hersoqa verdilər, hersoq 
deyəsən ilk dəfə olaraq özünü itirdi. Lakin buna baxmayaraq, qələmi alıb yazmağa 
başladı. Bundan sonra vəkil təzə gəlmiş qocaya tərəf dönüb dedi: 
- Sizdən və qardaşınızdan xahiş edirəm ki, bir-iki sətir yazıb, altında da imza edəsiniz. 
Qoca nə isə yazdı, lakin heç kəs onun xəttini oxuya bilmədi. Vəkil çox təəccübləndi, 
odur ki, dedi: 
- Heç bir şey anlamıram! 
Sonra o, cibindən bir yığın köhnə məktub çıxarıb əvvəlcə onlara, sonra həmin qocanın 
yazısına, daha sonra yenə məktublara baxıb dedi: 
- Bu Harvi Uilksin məktubudur, bunlar da bu iki nəfərin yazılarıdır, bunlara baxan hər 
bir kəs görər ki, məktublar başqa xətlə yazılıbdır, - kral ilə hersoq vəkilin onlara kələk 
gəldiyini başa düşdülər; onlar özlərini itirib axmaq görkəm almışdılar - bu isə bu 
centlmenin xəttidir, buna baxan hər bir kəs də əziyyət çəkmədən görər ki, bu məktubları o 
da yazmamışdır, əslində, belə cızma-qaraya xətt də demək olmaz. Bax, bu məktub isə... 
Bu vaxt təzə gələn qoca dedi: 
- Mənə icazə verin, izah edim. Mənim xəttimi qardaşımdan başqa heç bir kəs oxuya 
bilmir, odur ki, o, həmişə mənim məktublarımın üzünü köçürür. Siz onun xəttini 
görmüsünüz, mənimkini yox. 
- Bəli! - deyə vəkil dilləndi. - Qəribə məsələdir. Məndə Vilyamın da məktubları
vardır; xahiş edirəm, ona deyəsiniz ki, bir-iki sətir yazsın, biz onda xətləri tutuşdura 
bilərik. 
- O, sol əliylə yaza bilmir, - deyə qoca cavab verdi. – Əgər sağ əli işləsəydi, öz 
məktublarını da, mənim məktublarımı da onun yazmış 
  
_________________Milli Kitabxana_________________ 
379
olduğunu görərdiniz. Xahiş edirəm, hər iki məktuba baxın, onda sizə yəqin olar ki, 
bunların hər ikisini eyni adam yazmışdır. Vəkil məktublara baxıb dedi: 
- Mənə elə gəlir ki, bu doğrudur; əgər doğru olmasa da, oxşarlığı əvvəl 
düşündüyümdən çoxdur. Mən elə bilirdim ki, kələfin ucunu tapmışıq, son demə, yenə
əldən vermişik. Hər halda, bir şey sübut edilmişdir: bu iki nəfər Uilkslər deyildir. - Vəkil 
başı ilə işarə edib kralla hersoqu göstərdi. 
Sizcə, kral nə etsə yaxşıdır? Bu qoca axmaq yenə də təslim olmaq istəmədi. Bəli, 
həyasızlıq edib təslim olmaq istəmədi. Dedi ki, belə yoxlama yaramaz. Onun qardaşı
Vilyam yaman zarafatcıl adamdır, o əsl xəttilə qəsdən yazmaq istəməyibdir; Vilyam 
kağızı cızmağa başlayan kimi, o başa düşüb ki, zarafat etmək istəyir. Kral o qədər yalan 
söylədi, axırda az qaldı ki, özü də buna inansın, lakin bu vaxt sonra gələn qoca onun 
sözünü yarımçıq kəsib dedi: 
- Mənim ağlıma bir fıkir gəlib. Burada mənim qardaşımı... Yəni Piter Uilksi 
geyindirməyə kömək edən adamlardan varmı? 
- Bəli, var, - deyə birisi cavab verdi, - mən və Eb Terner kömək etmişik. Biz hər 
ikimiz burdayıq. 
Belə olduqda qoca üzünü krala tutub dedi: 
- Bu centlmen, Piterin sinəsində hansı döydürmə şəkil olduğunu mənə deyə bilərmi? 
Hə, burda kral tez bir şey fikirləşib deməli idi, yoxsa belə bir şeydən sonra adamın lap 
atası da yanardı, belə bir şey təkcə onun yox, elə hamının atasını yandırardı! O, Piterin 
sinəsində nə şəkil olduğunu haradan biləydi? Kralın hətta bənizi ağardı, axı necə də
ağarmasın! Otağa sakitlik çökdü, hamı özünü irəliyə verib gözünü krala zilləmişdi. Mən 
isə belə fikirdəydim: kral indi yalvaracaq, hər şeyi açıb deyəcəkdir, axı müqavimət 
göstərməyin daha na mənası var! Bəs o, necə bilirsiniz - yalvardımı? İnanın ki, bunu heç 
ağlına da gətirmədi. O, görünür ki, hamıya birdən üstün gəlincəyədək durub müqavimət 
göstərməyi, hamı yorulub yavaş-yavaş dağılışmağa başlayanda isə hersoqla birlikdə
qaçmağı qət etmişdi; odur ki, dinməzcə oturab qaldı, sonra isə gülümsəyərək dedi: 
-Hm! Əlbəttə, çox müşkül sual vermişsiniz! Bəli, ser, mən onun sinəsində nə şəkil 
döyüldüyünü sizə deyə bilərəm. Kiçik, nazik göy ox, bəli; əgər diqqətnən baxmasan, onu 
heç görə də bilməzsən. Yaxşı, bəs indi nə deyəcəksiniz, hə? 
  
_________________Milli Kitabxana_________________ 
380
Yox, mən heç kəsdə bu qoca kaftardakı qədər bihəd həyasızlıq görməmişdim! 
Təzə gəlmiş qoca cəld Eb Ternerə tərəf döndü, onun gözləri parıldayırdı, elə bil ki, bu 
dəfə kralı tutmuşdu, cəld soruşdu: 
- Hə, eşitdinizmi nə dedi? Piter Uilksin sinəsində elə bir nişan vardımı? 
Onların hər ikisi birdən cavab verdi: 
- Biz belə bir nişan görməmişik. 
- Çox gözəl! - deyə qoca centlmen sözünə davam etdi. - Bəs siz onun sinəsində o 
qədər də aydın görünməyən kiçik P və B görmüşsünüzmü? Piter cavanlıqda adını və
atasının adını belə yazırdı, sonra isə başqa cürə yazmağa başladı; axırda U yazır və
aralarında tirə qoyurdu, bax belə: P.-B.-U. - Qoca bütün bunları bir parça kağıza yazdı. – 
Deyin görək, siz belə nişan görmüşsünüzmü? 
Hər ikisi yenə də birdən cavab verdi: 
- Yox, biz belə bir şey görməmişik. Biz heç bir nişan görməmişik. 
Bu vaxt başqaları da dözə bilməyib qışqırmağa başladılar: 
- Onların hamısı fırıldaqçıdır, onlar hamısı bir dəstədəndir! Onları çaya atmaq 
lazımdır! Onları suda batırmaq lazımdır! Onları dirəyə bağlayıb gəzdirmək lazımdır! 
Bu vaxt hamı elə bağırışırdı ki, səsdən qulaq tutulurdu! Bunu görən vəkil sıçrayıb 
stolun üstünə çıxdı: 
- Centlmenlər! Centlmenlər! Xahiş edirəm mənə bir kəlmə söz, yalnız bircə kəlmə söz 
deməyə imkan verəsiniz! Heç bir şübhəmiz olmasın deyə, gəlin gedək qəbri qazıyaq, 
meyıti çıxarıb baxaq. 
Bu hamınm xoşuna gəldi. 
Hamı "ura" qışqırıb getmək istəyirdi ki, vəkil ilə doktor onları saxladılar: 
- Dayanın, dayanın! Gəlin bu dörd nəfəri və uşağı da özümüzlə aparaq. 
- Elə də edərik, - deyə hamı bir ağızdan qurarıq. 
- Əgər nişan-zad tapmasaq, Linç məhkəməsi qurtaraq. 
Düzünü deyim ki, yamanca qorxdum. Özünüz bilirsiniz ki, qaçmağa da heç bir imkan 
yox idi. Onlar bizim hamımızı tutub özlərilə birbaş qəbiristanlığa apardılar, qəbiristanlıq 
isə çayaşağı, şəhərdən bir yanın nul o yanda idi, bu vaxt bütün şəhər camaatı da dalımızca 
düşdü, çünki biz yaman hay-küy salmışdıq; vaxt isə gec deyildi - axşam saat doqquz idi. 
  
_________________Milli Kitabxana_________________ 
381
Biz evimizin yanından keçəndə, Meri Ceyni şəhərdən kənara göndərdiyimə təəssüb 
etdim, çünki indi burada olsaydı, mən bir balaca işarə edərdim, o isə qaçıb gələr və məni 
qurtarardı, bizim fırıldaqçıları isə ifşa edərdi. 
Biz dəstə ilə sahil boyu qaçır və vəhşi pişiklər kimi çığırırdıq; hava birdən-birə
qaraldığından tükləri ürpəşirdi, ildırım guruldayıb çaxmağa və parıltı saçmağa başlamışdı, 
küləkdən ağacların yarpaqları xışıldayırdı. 
Mənim başıma heç vaxt bu qədər dəhşətli bir bəla gəlməmişdi, mən elə bil ki, 
keyləşmişdim; hər şey, mənim düşündüyüm kimi yox, tamam başqa cürə çıxmışdı; bütün 
bu oyunlara kənardan baxıb əylənmək və kefin istədiyi vaxt əkilmək əvəzinə, qəti və
həlledici dəqiqədə mənim tərəfimi saxlayıb məni xilas və azad edə biləcək Meri Ceynin 
əvəzinə, indi məni ölümdən yalnız bir döydürmə şəkil xilas edə biləcəkdi. Həmin işarələri 
tapmasalar... 
Onda nə olacağını heç ağlıma da gətirmək isləmirdim; nədənsə, başqa bir şey barədə
də düşünə bilmirdim. Hava get-gedə daha da qaranlıqlaşırdı; sivişib qaçmaq üçün ən 
əlverişli vaxt idi, ancaq yekəpər Xayns əlimdən möhkəmcə yapışmışdı, belə bir Qoliafın1
əlindən çıx görüm necə çıxacaqsan! O qızışıb gedir, məni də dartıb aparırdı. Mən geri 
qalmamaq üçün qaça-qaça getməli olurdum. Gəlib çatdıq, camaat qəbiristanlığa doluşdu. 
Adamın sayı-hesabı yox idi. Qəbrin yanında aydın oldu ki, bel çoxdur, hətta lazım 
olduğundan yüz dəfə artıqdır, ancaq bir dənə də fənər yoxdur, fənər gətirmək heç kimin 
ağlına gəlməyib. Buna baxmayaraq, onlar qəbri ildırımın işığında qazımağa başladılar, 
fənər dalınca isə qəbiristanlığın yarım milliyində olan bir evə adam göndərdilər. 
Onlar dayanmadan hey qazıyırdılar, hava isə bu vaxt dəhşətli bir zülmətə
bürünmüşdü, yağış tökür, külək getdikcə daha da şiddətlənirdi, ildırım isə daha tez-tez 
çaxır, göy də guruldayırdı; lakin bütün bunlara heç əhəmiyyət verən də yox idi. Hamının 
başı işə qarışmışdı; ildırım çaxanda hər şey: bu böyük izdiham içərisindəki hər bir sifət, 
tez-tez qura atan bellər aydınca görünürdü; bir saniyə sonra isə hər yanı qaranlıq bürüyür, 
yenə heç bir şey görmək olmurdu. 
Onlar nəhayət, tabutu çıxarıb qapağının vintlərini açmağa başladılar, irəli keçib tabuta 
baxmaq üçün bir-birlərini elə itələyir və sıxırdılar ki, 
  
1Qoliaf - Tövratdak: rəvayətə görə yeniyetmə oğlan olan David tərəfindən məğlııb edilən 
pəhləvandır. 
  
_________________Milli Kitabxana_________________ 
382
deməknən başa gəlməz! Qaranlıqda, həm də belə basa-basda adamı yaman qorxu 
bürüyürdü. Xayns əlimdən tutub elə dartırdı ki, ağrısına dözə bilmirdim, deyəsən mənim 
canlı olduğumu büsbütün unutmuşdu; o, bərk-bərk fısıldayırdı, görünür, yamanca 
hirslənmişdi. 
Birdən ildırım çaxıb hər yanı işıqlandırdı, bu vaxt kimsə qışqırdı: 
- Budur, qızıl kisəsi onun sinəsi üstündədir. 
Hamı ilə birlikdə Xayns da qışqırıb mənim əlimi buraxaraq qızıla baxmaq üçün irəli 
cumdu; heç özüm də bilmirəm ki, onun yanından necə əkilib yola çıxdım. 
Yolda ins-cins belə yox idi, mən var qüvvəmlə qaçmağa başladım; əgər qatı zülmət, 
hər deqiqə çaxan ildırım, yağışın şırıltısı, küləyin vıyıltısı va göy gurultusu istisna 
edilərsə, ətraf tamam bomboş idi; ancaq, əmin ola bilərsiniz ki, mən yel kimi gedirdim! 
Gəlib şəhərə çatdım, gördüm ki, küçələrdə tutan üzündən bir kimsə yoxdur, buna görə
də dalan və döngələrə burulmayıb əsas küçə ilə götürüldüm; evimizə yaxınlaşan vaxt 
gözümü ondan çəkmədim, bir işıq belə yanmırdı, ev tamam qaranlıq idi, heç özüm də
bilmirəm ki, nə üçün qüssələndim, əhvalım pozuldu. Lakin evin lap yanından keçdiyim 
vaxt, bir də gördüm ki, Meri Ceynin pəncərəsində işıq parladı, ürəyim elə döyünməyə
başladı ki, az qalayerindən qopacaqdı; elə həmin anda ev də, bütün digər şeylər də
məndən xeyli geridə, qaranlıqda qaldı və mən bir daha heç bir vaxt bunları
görməyəcəyimi yəqin etdim. Meri Ceyn hamıdan yaxşı idi, onun xasiyyəti də başqa 
qızlarınkına nisbətən möhkəm idi. 
Mən şəhərdən lazımi qədər uzaqlaşdıqdan sonra dayandım, indi şəhərin kənarında 
idim. Adaya gedib çıxmaq haqqında fikirləşmək olardı. Mən qayıq axtarmağa başladım. 
ildırım işığında bir qayıq görən kimi içinə atılıb mindim, sahildən aralandım. Bu, iplə
birtəhər bağlanmış yastıdibli qayıq idi. Ada çox da yaxında deyildi. Çayın ortasında idi, 
lakin mən durub vaxt itirmədim; nəhayət, gəlib sala yan aldım, elə qüvvədən düşmüşdüm 
ki, bir balaca imkan olsaydı yerə sərilib asudəcə nəfəs alardım. Lakin uzanmaq vaxtı
deyildi. Mən salın üstünə atılıb dedim: 
- Cim, tez ol, salı aç! Axır ki, canımız onların əlindən qurtardı! 
Cim çadırdan qaçıb gələrək əllərini açdı, üstünə atılıb məni qucaqlamaq istədi, onun 
sevinci yerə-göyə sığmırdı; mənim isə, ildırım işığında onu görən kimi qorxudan ürəyim 
düşdü; geriyə çəkilib çaya düşdüm, axı Cimin həm kral Lirə, həm xəstə ərəbə, həm də
suda boğulmuş adama 
  
_________________Milli Kitabxana_________________ 
383
oxşadığını tamam yaddan çıxartmışdım, buna görə də elə qorxdum ki, az qala bağrım 
çatlayacaqdı. Cim məni tutub sudan çıxartdı, qucaqlayıb xeyir-dua vermək istəyirdi ki, 
mən ona dedim: 
- Cim, indi yox, bunu qoy qalsın səhərə, səhər yeməyi vaxtına! 
Tez salı açıb sahildən aralan! 
İkicə saniyə sonra biz çayla üzüaşağı üzürdük. Yenə azadlıqda olmaq, geniş çayın 
ortası ilə, heç kəsin sənə çata bilməyəcəyi bir sürətlə üzmək nə qədər xoş və gözəl idi. 
Mən özümü saxlaya bilməyib sevincimdən atılıb-düşür, oynayır, əllərimi bir-birinə
vururdum; elə iki-üç dəfə ol çalmışdım ki, birdən yaxşı tanış olan bir səs eşitdim; nəfəsimi 
dərib qulaq asmağa başladım, elədir ki var, bu vaxt ildırım çaxıb suyun üzünü işıqlandırdı
və mən gördüm ki, bəli, onlar üzə-üzə gəlirlər. Avarları elə sürətlə çəkirdilər ki, qayığın 
yanları cırıldayırdı. Bu kral isə hersoq idi. 
Mən salın üstünə yıxılıb özümü ağlamaqdan güclə saxlaya bildim. 
OTUZUNCU FƏSİL 
QIZIL FIRILDAQÇILARI XİLAS EDİR 
Onlar gedib salın üstünə çıxan kimi, kral mənə tərəf atıldı, yaxamdan yapışıb dedi: 
- Küçüyün biri, bizdən qaçmaqını istəyirdin? Bizim kompaniyamız deyəsən sənin 
zəhləni töküb, bə? 
- Yox, əlahəzrət, - deyə cavab verdim, - biz istəmirdik... Əlahəzrət, buraxın! 
- Onda tez ol de görək başına nə fikir gəlib, yoxsa canım alaram. 
- Əlahəzrət, vallah sizə hamısım olduğu kimi nağıl edəcəyəm. Əlimi tutan adam mənə 
qarşı çox mehriban idi, elə hey deyirdi ki, mənim kimi bir oğlu keçən il ölüb, buna görə
də belə cəncəl işə düşdüyümü görmək ona çox ağır gəlir; camaat qızılı görüb başlarını
itirərək tabutun üstünə atıldıqda, o mənim əlimi buraxıb qulağıma pıçıldadı: 'Tez ol qaç, 
yoxsa səni tutub dar ağacından asarlar". Mən də qaçdım. Gördüm ki, qalmağın mənası
yoxdur, onsuz da heç bir şey edə bilməyəcəyəm, qaçmaq mümkün ikən nə üçün durab 
gözləyim ki, məni dar ağacından assınlar! Buna görə də dayanmayıb qayığa rast 
gəlincəyədək qaçdım; gəlib sala çıxan 
  
_________________Milli Kitabxana_________________ 
384
kimi Cimo dedim ki, tez avarları işə sal, yoxsa gəlib məni tutar və asarlar; ona bunu da 
dedim ki, sizinlə hersoq, yəqin ki, daha sağ deyildi, mənim də, Cimin də sizə çox 
yazığımız gəldi. İndi sizi təzədən gördükdə o qədər sevindim ki, əgər mənə
inanmırsınızsa, Cimdən soruşun. 
Cim hər şeyin belə olduğunu təsdiq elədi. Kral isə onu susdurub dedi: 
- Bəli, bəli, nə qədər bacarırsan gopla. - Sonra yenə də məni silkələyib çayda 
batıracağını söylədi. 
Bu vaxt hersoq ona dedi: 
- Qoca axmaq, uşağı buraxın! Bəs siz özünüz necə, başqa cürə etmişsinizmi? Yaxa 
qurtarıb qaçdıqda ondan xəbər tutmaq istədinizmi? 
Mənim nə isə yadıma gəlmir. 
Bu sözdən sonra kral məni buraxıb şəhəri və onun bütün sakinlərini söyməyə başladı. 
Lakin hersoq onu susdurub dedi: 
- Özünüzü söysəniz daha yaxşı olar, axı hamıdan çox siz söyülməlisiniz. Siz lap 
əvvəlindən bir dənə ağıllı iş görmədiniz, ağıllı işiniz bircə o oldu ki, özünüzü itirməyib 
göy oxunuz haqqında, olduqca yerində danışdınız. Bunu çox gözəl və ustalıqla etdiniz. 
Bizi xilas edən də elə bu oldu. Əgər elə deməsəydiniz, ingilislərin yükləri gəlincəyədək 
bizi həbsxanaya salacaq, sonra isə islahedici həbsxanaya göndərəcəkdilər, bu lap yəqin 
idi. Sizin oxunuzdan ötrü onlar qəbiristanlıqda əlləşdilər, sonra isə qızıl bizim dadımıza 
çatdı, əgər bu ağzın dəlilər başlarını itirib qızılabaxmaq üçün hamısı birdən tabuta san 
atılmasaydı, bu gün sizinlə birlikdə qalstukla yatmalı olacaqdıq, bu qalstuklar isə çox 
möhkəm, sizinlə mənə lazım olandan xeyli davaralı, əzəmətli olur. 
Onlar bir dəqiqəyə qədər susub fikrə getdilər. Sonra kral xeyli çaş-baş halda dedi: 
- Hm! Axı biz elə düşünürdük ki, qızılları zəncilər oğurlamışlar. 
Mən qorxudan büzüşdüm. 
- Bəli, - deyə hersoq aramla, istehza ilə dilləndi, - biz elə düşünürdük! 
Daha yarımca dəqiqə sonra kral da eləcə uzada-uzada dedi: 
- Hər halda çən elə düşünürdüm. 
Hersoq da ona eynilə beləcə cavab verdi: 
- Əksinə, onu mən düşünürdüm. 
Kral hirslənib dedi: 
- Bura baxı, siz bununla nə demək istəyirsiniz? 
  
_________________Milli Kitabxana_________________ 
385
Hersoq bu dəfə ona daha aydın cavab verdi: 
- İndi ki, belədir, onda icazə verin, mən də sizdən soruşum: siz nə demək istəyirsiniz? 
- Lap həddini aşdın, ha! - deyə kral onu zəhərlədi. - Bəlkə də, axı mən heç nə 
bilmirəm, ola bilsin ki, siz bunu yuxuda görmüş və özünüz də nə etdiyinizi bilməmisiniz. 
Hersoq birdən-birə qəzəblənib dedi: 
- Çərənçiliyi boşlayın getsin! Məni axmaq hesab edirsiniz, nədir? 
Siz elə bilirsiniz ki, pulu tabutda kimin gizlətdiyini mən bilirəm? 
- Bəli, ağa! Mən bilirəm ki, siz bunu bilirsiniz, çünki onu özünüz gizlətmişsiniz! 
- Bu yalandır! – deyə hersoq qışqırıb kralın üstünə atıldı. 
Kral: 
- Əllərini çək, - deyə qışqırdı. - Boğazımı burax, sözümü geri götürürəm! 
Hersoq dedi: 
- Yaxşı, ancaq əvvəlcə boynunuza alın ki, pulu siz gizlətmişsiniz, sonra məndən 
ayrılıb geri qayıtmaq, qazıyıb pulu çıxarmaq, hamısını özünüz üçün götürmək fikrində
imişsiniz. 
- Hersoq, bir dəqiqə səbir edin! Mənim bir sualıma vicdan və namusla cavab verin, 
əgər pulu siz gizlətməmişsinizsə, beləcə də deyin ki, mən gizlətməmişəm. Onda mən sizə
inanar və bütün sözlərimi geri götürərəm. 
- Ay səni, əclaf qoca! Mən heç bir şey gizlətməmişəm, axı sən ki bilirsən, bunu mən 
etməmişəm! Əcəb işdir! 
- Yaxşı, siz deyən olsun, mən inanıram. Mənim bir sualıma da cavab verin, ancaq 
özünüzdən çıxmayın, sizin pulu götürüb gizlətmək fikri heç ağımıza gəlibmi? 
Hersoq əvvəlcə xeyli müddət cavab vermədi, sonra isə dedi: 
- Yaxşı, nə olsun ki, tutalım lap ağlıma gəlib, axı mən ki bunu etməmişəm. Sizin isə 
nəinki ağlınıza gəlib, siz götürüb gizlətmişsiniz də! 
-Hersoq, əgər yalan deyirəmsə, bax, bu yerimdən qalxmayım, pulu mən 
götürməmişəm, inan ki,  düzünü deyirəm! Demirəm ki, götürmək fikrim yox idi; indi olan 
olub, keçən keçib, ancaq siz... daha doğrusu, demək istəyirəm ki, başqaları... məni 
qabaqlayıblar. 
- Bu yalandır! Pulu siz oğurlamısınız və oğurladığınızı boynunuza almalısınız, 
yoxsa... 
_________________Milli Kitabxana_________________ 
386
Kralın nəfəsi təngləşməyə başladı, gücünü toplayaraq xırıltılı səslə dedi: 
- Bəsdir... boynuma alıram! 
Mən bunu eşitdikdə xeyli sevindim; o saat üzümü xeyli yüngül hiss etdim. 
Hersoq isə onu əlindən buraxıb dedi: 
- Əgər bir də özünüzü tülkülüya vursanız, sizi çayda batıracağam. 
Belə bir hərəkətdən sonra sizin üçün ən müsibət şey körpə uşaq kimi oturub 
ağlamaqdır. Dəvəquşu kimi hər şeyi udmaq istəyirsiniz! Mən beləsini heç vaxt 
görməmişdim, hələ bir buna doğma atam kimi də inandım. Heç utanırsınızmı? Bütün bu 
işi yazıq zəncilərin üzərinə necə yıxdıqlarına durub qulaq asırdı, heç olmazsa bir kəslə
danışaydınız, onları müdafiə edəydiniz! Mənim indi öz-özümə gülməyim gəlir, gərək dəli 
olasan ki, belə axmaq bir şeyə inanasan! Mən indi başa düşürəm ki, pulun əskiyini 
düzəltmək nə üçün sizə belə təcili lazım olmuşdu! Siz mənim "Zürafə"dən, ele də başqa 
şeylərdən qazandığım pulu da mənimsəmək istəyirmişsiniz, özü də hamısını birdən. 
Kral hələ də xırıldayaraq, zəif bir səslə dedi: 
- Hersoq, siz nə danışırsınız! Bunu heç də mən deməmişdim. Siz özünüz demişdiniz 
ki, pulun əskiyliyi düzəltmək lazımdır. 
- Susun! Mən daha heç bir şey eşitmək istəmirəm! - deyə hersoq çığırdı. - İndi 
bununla nəyə nail olduğunuzu görürsünüzmü? Onlar özlərinin bütün pullarını, hələ üstəlik 
bizim də bütün pulumuzu geri aldılar; cəmisi bir-iki dollanmız qalıb. Gediniz, yatınız, 
mən bu barədə daha heç bir şey eşitmək istəmirom, yoxsa, sizə elə ziyan vuraranı ki, heç 
vaxt yadınızdan çıxmaz! 
Kral çadıra girib təsəlli üçün araq şüşəsini əlinə aldı; hersoq da içməyə başladı; heç 
yarımca saat belə keçməmiş onlar yenə ayrılmaz dostlar oldular, içdikcə də bir-birlərilə
daha səmimi rəftar etməyə başladılar, axırda isə mehriban-mehriban qucaqlaşaraq xorultu 
ilə yuxuya getdilər. Onların hər ikisi lülqənbər idi, buna baxmayaraq, mən diqqət verib 
gördüm ki, kral bircə dəfə belə çaşıb demədi ki, pulları o oğurlamamışdır. Mənim üçün 
belə yaxşı idi, ürəyim sakit və şad idi. Onlar yatıb xoruldamağa başladıqda Cimlə mən 
şirin-şirin söhbət etdik, mən hər şeyi ona söylədim. 
  
_________________Milli Kitabxana_________________ 
387
OTUZ BİRİNCİ FƏSİL 
ÜRƏKLƏ EDİLMƏYƏN DUA 
Biz bir neçə gün şəhərlərdə dayanmağa qorxub hey üzür, çayaşağı gedirdik. İndi biz 
cənubda, evimizdən çox-çox uzaqlarda, isti yerlərdə idik. Gövdələrini, uzun ağ saqqal 
kimi ispan mamırı basmış ağaclara rast gəlirdik. Mən onun necə bitdiyini birinci dəfə idi 
ki, görürdüm, bu mamır meşəni tutqun və qəragin göstərirdi. Bizim fırıldaqçılar qət etdilər 
ki, daha qorxmalı bir şey yoxdur, buna görə də şəhərlərdəki camaatı yenidən aldadıb 
soymağa başladılar. 
Onlar əvvəlcə sərxoşluğa qarşı mühazirə oxudular, lakin elə az qazandılar ki, heç 
içkilərinə də çatmadı. Belə olduqda, onlar digər bir şəhərdə rəqs məktəbi açmaq qərarına 
gəldilər, özləri isə kenqurudan da pis oynayırdılar; belə ki, əl-qollarını açan kimi 
tamaşaçılar onların üstünə tökülüşüb şəhərdən qovdular. Onlar sonra adamları natiqlik 
sənətinə öyrətməyi təcrübə etdilər, lakin boşboğazlıqları uzun çəkmədi, dinləyicilər dözə
bilmədilər, onlan möhkəm söyərək şəhərdən çıxıb getmələrini tələb etdilər. Onlar vəz və
fikri təlqin etməyi, həkimliyi və fala baxmağı da təcrübə etdilər, bir sözlə hər işə əl atdılar, 
lakin işləri heç cürə gətirmədi. Axırı elə oldu ki, onlar bütün pullarını xərcləyib 
qurtardılar, bütün günü boş-boşuna salın üstündə o yan-bu yana gəzişməyə başladılar, hey 
fikirləşir, bir-birlərilə, demək olar ki, danışmırdılar, özləri də yaman qaşqabaqlı və acıqlı
idilər. 
Sonra isə onlar birdən-birə canlandılar, çadırın içində nə barədəsə, bizdən xəlvəti, 
dalbadala iki saat, üç saat pıçıldaşdılar. Cimlə mən çox narahat olduq. Bu heç xoşumuza 
gəlmirdi. Öz-özümüzə fikirləşirdik ki, bu dəfə yəqin, əvvəlkilərdən daha bədtərini 
hazırlayırlar. Biz çox fikirləşib ən axırı belə qət etdik ki, onlar bir adamın evini və ya 
dükanını soymaq, bəlkə də qəlp kağız pul düzəltmək istəyirlər. Cimlə mən yaman qorxuya 
düşdüm. Dilləşdik ki, biz onların bu işlərinə qətiyyən baş qoymayacağıq, bir balaca imkan 
olan kimi onları atıb qaçacağıq, qoy onlar təkcə qalsınlar. 
Biz səhər Payksvill adlı kiçik bir ucqar şəhərdən iki mil aşağıda salımızı xəlvət bir 
yerdə gizlətdik, kral sahilə getdi, bizə dedi ki, şəhərə gedib "Zürafə" haqqında xəbərin 
buraya çatıb-çatmadığını öyrənib qayıdıncayadək yerimizdə sakitcə oturub özümüzü heç 
kəsə göstər- 
  
_________________Milli Kitabxana_________________ 
388
məyək. ("Yəqin ki, ev soymağa gedirsən, - deyə öz-özümə fikirləşdim, - sonra da arxayın 
ol, gəlib görəcəksən ki, nə mən varam, nə də Cim"). Əgər özü günortaya kimi qayıtmasa, 
deməli, hər şey öz qaydasındadır, onda hersoqla mən də şəhərə getməliyik. 
Biz salda qaldıq. Hersoq hey hirslənir, əsəbiləşirdi, onun ümumiyyətlə, əhvalı yaxşı
deyildi. Hər şey üçün üstümüzə düşürdü, biz onu heç cür razı sala bilmirdik, o hər bir boş
şeyə irad tuturdu. Onların nə isə bir həngaməyə başladıqları su kimi aydın idi. Günorta                   
oldu, kral gəlib çıxmadı, etiraf etməliyəm ki, mən buna çox sevindim, fikirləşirdim ki, bu 
özü də dəyişiklikdir, ola bilsin ki, hər şey əməlli-başlı dəyişəcəkdir. Hersoqla mən şəhərə 
gedib kralı axtarmağa başladıq və azca sonra onu lülqənbər halda bir meyxananın içəri 
otağından tapdıq; bir neçə avara əylənmək üçün ona sataşırdı; kral ağzına gələn söyüşü 
yağdırıb onları hədələyirdi, özü isə ayaq üstə güclə dayanırdı, əlindən heç nə gəlmirdi. 
Hersoq bunu görəndə onu qoca axmaq adlandırıb təhqir etdi, kral da ona borclu qalmadı, 
onlar əməlli-başlı bir-birlərilə tııtuşduqda aradan çıxdım, dabanlarıma tüpürüb çayatərəf 
qaçdım. Nə gözəl fürsətdir, deyə düşündüm, onlar Cimlə məni bir daha bu tezliklə görə
bilməyəcəklər. Təngnəfəs halda gəlib çaya çatdım, sevincimdən bilmirdim nə edəm. 
- Cim, tez ol, salı aç, - deyə qışqırdım, - indi hər işimiz öz qaydasındadır! 
Lakin mənə heç kəs cavab vermədi, çadırın içi bomboş idi. Cim yox olmuşdu. Mən 
bir də qışqırdım, ikinci, üçüncü dəfə qışqırdım; meşə ilə o yan-bu yana qaçıb çağırır, 
haraylayırdımsa da heç bir cavab gəlmirdi, qoca Cim itmişdi. Oturub ağlamağa başladım, 
göz yaşımı heç cür saxlaya bilmirdim. Lakin çox otura da bilmədim. Yolla çıxıb getməyə
başladım, öz-özümə fikirləşirdim ki, indi nə edim! Bir da gördüm ki, qabağıma bir oğlan 
çıxdı. Ondan bir zənci görüb-görmədiyini soruşdum, hətta geyimini də dedim, o dedi: 
- Görmüşəm. 
- Bəs harada? 
- Orada, Saylas Felpsin plantasiyasının yaxınlığında, buradan iki mil olar. O qaçqın 
zəncidir, onu tutublar. Sən onumu axtarırsan? 
- Daha dərdim yox imiş! Mən bir-iki saat bundan əvvəl meşədə ona rast gəlmişdim, o 
mənə dedi ki, əgər qışqırsam camını alacaq, mənə əmr etdi ki, sakitcə oturub yerimdən 
tərpənməyim. Mən də orada oturdum, durub getməyə qorxurdum. 
  
_________________Milli Kitabxana_________________ 
389
Oğlan dedi: 
- Hə, bir halda ki, onu tutublar, daha qorxmaya bilərsən. O haradansa, çox uzaqlardan, 
Cənubdan qaçıbdır. 
- Nə yaxşı ki onu ələ keçirə biliblər. 
- Yaxşı da sözdür! Axı onun üçün iki yüz dollar mükafat veriləcək. 
Elə bil ki, lap yoldan tapmısan. 
- Əgər bir az böyük olsaydım, mükafatı mən da ala bilərdim, axı onu birinci mən 
görmüşəm. Bəs onu tutan kimdir? 
- Bir nəfər qoca tutub, buralı deyil, gəlmədir, ancaq o, zəncini qırx dollara başqa 
adama satıb, çünki tezliklə çay yuxarı getməlidir, gözləməyə vaxtı yoxdur. Bir gör ha! 
Mən olsaydım gözləyərdim, lap yeddi il də olsa gözləyərdim. 
- Mən də mütləq gözləyərdim, - deyə cavab verdim. - Bəlkə onun payına bundan artıq 
düşməyirmiş ki, o da belə ucuz satıb? Belkə də. 
bu heç təmiz iş deyil? 
- Necə yəni təmiz iş deyil, bundan təmizi ola bilməz. Elanı özüm görmüşəm. Orada 
onun  haqqında hər şey yazılıb, hamısı bu nöqtəbə-nöqtə düz gəlir, lap çəkilmiş şəklindən 
də yaxşı gəlir; bu zənci Yeni Orlean yaxınlığından, plantasiyadan qaçıbdır. Yox, burada 
heç bir əyər-əskik yoxdur, hamısı düzdür... Bura bax, mənə bir çeynəm tütün borc verə
bilərsənmi? 
Mənim tütünüm yox idi, oğlan mətidən ayrılıb getdi. Mən sala qayıtdım, çadırın içinə
girib fikirləşməyə başladım. Lakin iıcç bir nəlicəyə gələ bilmədim. Fikirləməkdən başım 
çatlayırdı, bununla belə, bu bəladan qurtaramaq üçün heç bir yol tapa bilmədim. Biz 
çayda nə qədər üzmüş, bu fırıldaqçılardan ötrü daha nələr etməmişdik, hamısı da əbəs 
yerə! Zəhmətimiz hədər gelmişdi,-çünki onlar Cimin başına belə əclaf bir oyun açmağı, 
qırx dollar puldan ötrü onu yenə ömürlük olaraqköləlik əsarətinə, həm də özgə adamların 
əsarətinə verməyi rəva bilmişdilər! 
Mən fikirləşdim ki, əgər Ciimin alnına kölə olmaq yazılmışsa, onun, öz vətənində
ailəsinin yaşadığı yerdə kölə olması bundan min dəfə yaxşıdır. Görəsən bu barədə Tom 
Soyyero məktub yazımmı? Qoy o, Cimin harada olduğunu miss Uotsona desin. Lakin bu 
fikri tezliklə başımdan çıxartdım, dedim ki, birdən miss Uotson acığa düşdü, xəbərdarlıq 
etmədən onun yanından qaçmaq kimi bir nankorluq və əclaflığı Cimə bağışlamayıb, onu 
təzədən satdı. Əgər satmasa da, yenə bir xeyir yoxdur, çünki belə nankor zənciyə hamı
həqarətlə baxacaqdır, qayda belədir, 
  
_________________Milli Kitabxana_________________ 
390
Cimin necə əclaf və yaramaz olduğunu ona mütləq hiss etdirəcəklər. Bəs mənim 
vəziyyətim necə olacaq? Hamıya məlum olacaq ki, Hek Finn zəncinin azad olmasına 
kömək etmişdir; bizim şəhərdə yaşayan bir adamı görmüş olsam, xəcalətimdən gərək yenə
yerə yatıb onun ayaqlarını yalayam. Bu həmişə belə olur, adam bir əclaf iş görür, sonra isə
bu iş üçün cavab vermek istəmir. Fikirləşir ki, nə qədor bunu heç kim bilmir, xəcalət 
çəkmək də lazım deyil. İndi bu mənim də başıma gəlmişdi. Bu haqda nə qədər 
diişünürdümsə, vicdan əzabı məni bir o qədər də incidirdi, mən özümü ən alçaq, rəzil və
yaramaz bir adam kimi hiss edirdim. Nəhayət, ağlıma bir fikir gəldi, dedim ki, axı bu 
aydın məsələdir: qəzavü-qədər başıma belə bir iş gətirdi ki, göylərdə mənim hərəkətlərimə
göz qoyduqlarını başa düşəm; orada artıq məlumdur ki, mənə heç pislik etməmiş yazıq bir 
qarının zəncisini oğurlamışam. Bax, indi mənə göstəriblər ki, hər şeyi görən bir göz 
vardır, bu göz namussuz işlərə dözə bilməyib onlara son qoyur. Mən bunu dərk edən kimi, 
qorxudan qıçlarım haldan düşdü. Buna baxmayaraq, mən öz hərəkətlərimə bəraət 
qazandırmağa başladım; fikirləşdim ki, mənə heç bir yaxşı şey öyrətməyiblər, deməli, o 
qədər də təqsirkar deyiləm; lakin bu vaxt elə bil ki, təkidlə mənə deyirdilər: "Bundan ötrü 
bazargünü məktəbi var, sən nə üçün o məktəbə getmədin? Orada sənə öyrədərdilər ki, 
zəncinin qaçmasına kömək edən adam bundan ötrü əbədi olaraq cəhənnəmdə yanacaqdır". 
Məni titrətmə tutdu. Az qala belə qət etmişdim ki, indiki kimi deyil, yaxşı oğlan 
olmaq, düzəlmək üçün dua oxumağı sınayım. Diz üstə də çökdüm. Lakin duanın sözləri 
ağzımdan çıxmadı. Axı, başqa cür necə olaydı? Bunu Allahdan, eləcə də özümdən 
gizlətməyə çalışmağın mənası yox idi. Mən dilimin dua oxumağa nə üçün gəlmədiyini 
bilirdim. Çünki qəlbim təmiz deyildi, mən namusla hərəkət etməmişdim, bax buna görə
də özümü elə göstərirdim ki, guya düzəlmək istəyirəm, ən başlıca günahımı isə tövbə
etmirdim. Zahirdə deyirdim ki, guya mən lazım olduğu kimi, namusla hərəkət edəcək, bu 
zəncinin harada olduğunu gedib onun sahibəsinə yazacağam, ürəyimdə isə bilirdim ki, 
hamısını yalan deyirəm; bunu Allah da bilirdi. İndi anladım ki, dua oxuyan zaman yalan 
söyləmək olmaz. 
Mən hiss etdim ki, bərk dolaşığa düşmüşəm, nə edəcəyimi də bilmirdim. Nəhayət, bir 
şey fikirləşdim; öz-özümə dedim: gedib bu məktubu yazım, ondan sonra baxım görum ki, 
dua oxuya biləcəyəm, ya yox. Çox qəribə işdir, elə həmin dəqiqə ürəyim yüngülləşdi, elə
bil üstüm- 
  
_________________Milli Kitabxana_________________ 
391
dən bir dağ götürüldü, hər şey də birdən-birə mənə aydın oldu. Kağız və karandaş götürüb 
yazmağa başladım: 
"Miss Uütson, sizin qaçqın zənciniz Cim, PayksvjUİn iki milliyində, mister Felpsin 
yanındadır; əgər siz təyin olunmuş mükafatı ona göndərsəniz, o, Cimi verər. 
Hek Finrt". 
Əhvalım çox yaxşı oldu, ömrümdə ilk dəfə olaraq biss etdim ki, günahlarım 
təmizlənib və indi dua oxuya bilərəm. Lakin dua oxumağa tələsmədim, əvvəlcə məktubu 
bir yana qoyub xeyli oturdum, fikrə getdim, öz-özümə dedim, nə yaxşı ki, belə oldu, 
yoxsa az qala özümü məhv edəcək və cəhənnəmə düşəcəkdim. Sonra gerisini düşünməyə
başladım. Çay ilə olan səyahətlərimizi xatırladım, Cim gözümün qabağından getmirdi, 
gah gündüz, gah gecə, gah Ay işığında, gah da fırtınada, hər ikimizin birlikdə salda 
üzməyimiz, söhbət etməyimiz, oxumağımız, deyib-gülməyimiz bir-bir gözümün önündən 
gəlib keçirdi. Lakin Cimə qarşı pis niyyətdə olmaq üçün onun məni acıqlandıran bir 
hərəkətini belə xatırlaya bilmədim, əksinə, bunun tam əksi oldu, gah görürdüm ki, o öz 
növbəsini çəkib qurtardıqdan sonra mənim də əvəzimə növbə çəkir, doyunca yatım deyə
məni yuxudan ayıltmırdı; gah da, dumanlı havada qayıdıb sala gəldikdə, yaxud orada, qan 
düşmənçiliyi olan yerdə, bataqlıqda yenə onunla göruşdükdə Cimin necə sevindiyini 
görürdüm; yadıma düşdü ki, o mənə həmişə "quzum" və "oğlum" deyir, məni əzizləyir, 
bacardığı hər bir şeyi məndən ötrü edirdi, o bəmişə çox mehriban idi; ən axırda isə onu 
necə xilas etdiyimi xatırladım, mən hamıya deyirdim ki, salımızda çiçək xəstəliyi var; 
Cim bundan ötrü mənə çox minnətdarlıq edib deyirdi ki, dünyada məndən yaxşı bir dostu 
yoxdur, indi onun yeganə dostu mənəm. 
Bu vaxt mən bilmədən dönüb məktubu gördüm. Məktub lap yanımda idi. Mən onu 
götürüb əlimdə saxladım. Canıma lərzə düşdü, çünki indi iki yoldan birini birdəfəlik və
həmişəlik seçmək lazım idi, bunu mən başa düşürdüm. Mən bir dəqiqəliyə fikrə getdim, 
elə bil heç nəfəs də almırdım, sonra isə öz-özümə dedim: 
- Nə etmək olar ki, cəhənnəm alovunda yanaram, yanaram da. -Məktubu parça-parça 
edib tulladım. 
Belə şeyi fikirləşmək, belə sözləri dilə gətirmək dəhşətli idisə də, mən bu sözləri 
dedim. Olana güzəşt deyərlər, mən bir daha düzələcə- 
  
_________________Milli Kitabxana_________________ 
392
 yimi heç fikrimə də gətirmədim. Bütün bunları başımdan çıxarıb atdım; Özümə beləcə də
dedim ki, qabaqlardakı kimi yenə də günah işləyəcəyəm, bir halda ki, mənə heç bir yaxşı
şey öyrətməyiblər, mənim taleyim onsuz da belə olacaqdır. Başlanğıc üçün zəhmətimi 
əsirgəməyəcəyəm - Cimi yenə köləlikdən qaçıracağam; bundan da pis bir şey düşünüb 
tapsam, bu pis işi də edəcəyəm; bir halda ki, işim bitibdir, qoy onda əbəs yerə bitməsin. 
Bundan sonra, bu işə necə girişmək haqda düşünməyə başladım, bir çox üsulları
ağlımda götür-qoy etdim; nəhayət, ən əlverişlisinin üstündə durdum. Çayın bir qədər aşağı
tərəflərində meşəli bir adanın yerini yaxşıca öyrəndim, hava tamam qaralan kimi salı gizli 
yerdən çıxarıb adaya sürərək orada gizlətdim, özüm də uzanıb yatdım. Dan yeri 
sökülməmişdən ayağa qalxdım, səhər yeməyi yeyib mağazadan aldığımız təzə pal-paltarı
geyindim, o biri paltarları və bir para başqa şeyləri düyünçəyə bağladım, qayığa minib 
sahilə getdim. Təxminən, özümün bildiyimə görə, Felpsin plantasiyasının olduğu yerdən 
bir qədər aşağıda sahilə yan aldım, düyünçəni meşədə gizlətdim, qayığın içinə su 
doldurub bir neçə daş salaraq onu kiçik çay üstündə durmuş taxta zavodundan dörddə bir 
mil qədər aşağıda suya batırdım, bunu ona görə etdim ki, bir daha lazım olduqda asanlıqla 
tapa bilim. 
Bundan sonra yola çıxdım; gəlib taxta zavodunun yanından keçərkən darvazanın 
üstündə lövhə gördüm, lövhədə: "Felpsin taxta zavodu" sözləri yazılmışdı, buradan iki 
yüz, yaxud üç yüz addını o yanda olan malikanəyə gəlib çatdıqda nə qədər göz 
gəzdirdimsə, günün günorta vaxtı olduğuna baxmayaraq, bir adam belə görmədim. Onsuz 
da bir kimsə ilə söhbət elmək fikrində deyildim, mən yalnız onların malikanələrinin 
quruluşunu öyrənmək, nəyin harada yerləşdiyini bilmək istəyirdim. Planıma görə, mən 
gərək oraya çay tərəfdən deyil, şəhər tərəfdən gələydim. Buna görə də baxa-baxa 
irəliləyir, birbaş şəhərə tərəf gedirdim. Qəribə işdir, orada ilk rast gəldiyim adam hersoq 
oldu. O, afişa yapışdırırdı. "Zürafə", yalnız üç tamaşa. Hamısı ötən dəfədə olduğu kimi. 
Bu fırıldaqçılar nə qədər həyasız idilər! Mən ona gözlənilmədən rast gəldiyimdən sivişib 
aradan çıxmağa macal tapmadım. Hersoq təəccüb edirmiş kimi dedi: 
- Oho, haradan belə? - Sonra isə, özünü sevinibmiş kimi göstərib soruşdu: - Bəs sal 
hardadır? Onu yaxşımı gizlətmisən? 
- Əlahəzrət, elə mən də sizdən bunu soruşmaq istəyirdim. 
  
_________________Milli Kitabxana_________________ 
393
Hersoq ciddiləşərək dedi: 
- Axı nədən ötrü məndən soruşmaq istəyirsən? 
- Mən, - deyə cavab verdim, - dünən kralı həmin meyxanada görərkən düşündüm ki, 
biz onu tezliklə sala apara bilməyəcəyik, kim bilir o nə vaxt ayılacaq; buna görə də şəhəri 
gəzməyə getdim, axı vaxtı birtəhər keçirmək lazım idi! Bu vaxtı birisi mənə təklif etdi ki, 
qayıqla o biri sahilə gedərək oradan qoyun gətirməkdə ona kömək edim və bunun 
əvəzinə on sent vəd etdi. Mən onunla getdim; biz qoyunu qayığa sürükləyəndə, həmin 
adam ipi mənə verdi ki, tutum, özü isə qoyunu daldan itələməyə başladı; ancaq mənim 
qoyuna gücüm çatmadı, o, dartınıb əlimdən çıxdı, biz onun ardınca qaçdıq. Özümüzlə it 
götürməmişdik, buna görə də qoyun yorulub əldən düşüncəyədək sahil boyunca qaçmalı
olduq. Bu vaxt artıq hava qaralmışdı, qoyunu tutub şəhərə gətirdik, bundan sonra mən salı
gizlətdiyimiz yerə getdim. Gəlib gördüm ki, sal yoxdur. Öz-özümə dedim ki, "görünür 
başlarına bir əngəl gəlib, onlar da qaçıblar, mənim zəncimi də özlərilə aparıblar! Mənim 
varım-yoxum bir bu zəncidir, özüm də yad ölkədəyəm, heç bir başqa əmlakını da yoxdur, 
özümə çörək pulu da qazana bilməyəcəyəm". Oturub ağlamağa başladım. Gecəni də
meşədə yatdım... Yaxşı, bəs sal hardadır? Cim hardadır? 
Yazıq Cim! 
- Mən haradan bilim... Nə bilim sal hardadır. Bu qoca axmaq burda bəzi para şeylər 
satıb qırx dollar qazanıbmış, biz onu axtarıb meyxanada tapan vaxt onun içkiyə
xərclədiyindən başqa qalan bütün pulunu cibindən çıxarıbmışlar. Onu gecədən xeyli 
keçmiş sürükləyərək gətirdikdə, salı yerində görməyib hər ikimiz belə fikirləşdik: "Bu 
şeytan balası, yəqin ki, salımızı oğurlayıb bizi atmış, çayaşağı üzüb getmişdir". 
- Heç elə şey olar ki, mən öz zəncimi atıb gedəm? Axı o mənim yeganə adamım, 
yeganə mülkiyyətimdir. 
- Biz bunu tamam yaddan çıxartmışdıq. Bizə elə gəlirdi kif bu bizim zəncidir, məsələ
bax bundadır... Bəli, onu özümüzünkü hesab etmişik; hələ əslinə qalsa belədir ki var, 
məgər biz onun əziyyətini azmı çəkişik? Salın yox olduğunu və daha heç bir şeyimiz 
qalmadığını gördükdə bu qərara gəldik ki, "Zürafə"ni bir də sınaqdan keçirək. Bundan 
başqa heç bir çarəmiz yox idi. İndi budur, çalışıb-əlləşirəm, səhər açılandan dilimə heç bir 
şey dəyməyib. Səndəki on sent hanı? Onlan bəri ver görüm! 
Mənim pulum çox idi, buna görə də ona on sent verdim, ancaq xahiş etdim ki, bunu 
ancaq yeməyə xərcləsin və bir az da mənə versin, 
  
_________________Milli Kitabxana_________________ 
394
çünki dünəndən bəri mənim də dilimə heç bir şey dəyməyib. Hersoq bu barədə mənə bir 
kəlmə də cavab vermədi, bir qədər sonra isə mənə tərəf dönüb dedi: 
- Sən necə bilirsən, zənci bizi şeytanlamaz ki? Şeytanlasa, onun lap dərisini soyarıq! 
- Necə şeytanlaya biləcək? Axı o qaçıbdır! 
- Yox, canım! Bu qoca gicbəsər onu satıb, pulunu heç mənimlə də bölüşməyib, pullar 
da beləcə heç olub gedib. 
- Satıb? - deyə mən ağlamağa başladım. -Necə yəni.... axı o mənim zəncimdir, pullar 
da mənimkidir... Hardadır o? Mənim zəncimi verin! 
- Sənə zəncini qaytarıb verən olmayacaq, iş də qurtarıb gedib, belə ki ağlamağı boşla. 
Bura bax, yoxsa sən də bizi şeytanlamaq fikrindəsən. 
Vallahi, sənə heç gümanım yoxdur. Hünərin varsa, şeytanla görüm necə
şeylanlayacaqsan. 
O susdu, amma gözləri çox acıqlı idi, heç vaxt belə qəzəbli goz görməmişdim. Mən 
ağlaya-ağlaya dedim: 
- Mən heç kəsi şeytanlamaq fikrində deyiləm, buna heç vaxtım da yoxdur, mən gərək 
gedib öz zəncimi axtaram. 
O saat hiss olundu ki, bu sözlərim onun qətiyyən xoşuna gəlmədi: o dayanıb fikrə
getdi, afişalar əlində yellənirdi; sonra alnını qırışdırıb dedi: 
- Bax, gör sənə nə deyirəm. Biz üç gün burda olmalıyıq. Əgər söz versən ki, özün 
susacaqsan, zəncini də bizi şeytanlamağa qoymayacaqsan, onda sənə öyrədərəm ki, onu 
harada axtarıb tapasan. 
Mən söz verdim, o isə dedi: 
- Bir fermerin yanındadır, onun adı isə Saylas Fe... - hersoq birdən susdu. 
Bilirsinizmi, o əvvəlcə düzünü demək istəyirdi, susub düşünməyə başladıqda isə fikri 
dəyişdi. Yəqin ki, belə idi. O mənə, hər halda, inanmırdı, buna görə də məni buradan üç 
gün didərgin salmaq istəyirdi ki, onlara mane olmayım. Bir qədər susduqdan sonra dedi: 
- Onu alan adamın adı Abram Fosterdir, Abras C.Foster, o, Lafayetə gedən yolun 
üstündə yaşayır, buradan qırx mil oyanadır. 
- Yaxşı, - deyə cavab verdim, - mən üç günə gedib ora çıxa bilərəm. 
Elə bu gün günorta vaxtı yola düşərəm. 
- Yox, günortaya qoyma, elə bu saat yola düş, vaxtı boş yerə itirmə, yolda boş-boş 
çərənçilik də etmə! Dilini farağat qoy və yeyin get, belə etsən bizdən heç bir pislik 
görməzsən, anladınmı? 
  
_________________Milli Kitabxana_________________ 
395
Mən də elə bu əmri gözləyirdim, mənə elə bircə bu lazım idi. İşə başlamaq üçün gərək 
əl-qolum açıq olaydı. 
- Yaxşı, di get, - deyə o, sözünə davam etdi, - ağlına gələni mister Fosterə deyə
bilərsən. Bəlkə do o, sənə inandı ki, Cim sənin zəncindir. Axı elə səfehlər olur ki, sənəd 
tələb etmirlər; hər halda, mən eşitmişəm, burada, Cənubda belələri olur. Saxta elan və
mükafat haqqında danışanda isə ona başa sal ki, bu nədən ötrü belə olub, bəlkə də o sənə
inanar. İndi rədd ol get, ona nə istəyirsən de, yolda isə, gedib oraya çatıncayadək dilini 
ağzında möhkəm saxla! 
Mən çayın sahilindən uzaqlaşdım. Bircə dəfə də geriyə nəzər salmadım; onsuz da 
bilirdim ki, o dalımca baxır. Onu da bilirdim ki, bu onun bir azdan zəhləsini tökəcək. Mən 
bu istiqamətdə bircə dəfə də dayanmadan bir mildən çox yol getdim; sonra meşəni 
hərlənib Felpsin malikanəsinə qayıtdım. Mən yubanmadan, birdən-birə işə başlamağı qət 
etdim, çünki Cim gərək bu fırıldaqçılar buradan uzaqlaşıb gedincəyədək ağzını açıb 
danışmayaydı. Yoxsa, bu məsləkdaşlardan çox zərər görərdik. Mən onlardan lazımi qədər 
çəkmişdim, odur ki, daha onları heç görmək də istəmirdim. 
OTUZ İKİNCİ FƏSİL 
MƏNƏ TƏZƏ AD VERİRLƏR 
Mən gəlib malikanəyə çatdığım vaxt ətraf bazar günləri olduğu kimi sakit idi; isti, 
günəşli bir gün idi; hamı tarlaya, işləməyə getmişdi; havada böcək və milçəklərin güclə
eşidiləcək vızıltılarından adamı elə kədər bürüyürdü ki, elə bil ətrafda hər şey ölmüşdü, 
bir balaca meh əsib ağacların yarpaqlarını xışıldadanda adamın ürəyi düşür və ela gəlirdi 
ki, kabuslar, çox-çox bundan əvvəllər ölmüş adamların ruhları bir-birilə pıçıldaşır, guya 
onlar sənin haqqında danışırlar. Bütün bunları görəndə və eşidəndə adam özü də ölmək 
istəyir, fikirləşirsən ki, heç olmazsa, bütün bunlar tezcə qurtarıb gedəydi! 
Felpsin pambıq plantasiyası çox kiçik idi. Bu, ətrafına payalar basdırılmış iki akrlıq1
bir həyət idi; barının üstündən həyətə keçmək və  
1Akr – İngiltərə və Amerikada yer ölçüsüdür. 
_________________Milli Kitabxana_________________ 
396
qadınların ata asanlıqla minə bilmələri üçün barının yanına tir parçaları pilləkən kimi 
yığılmışdı, bir-birindən kiçik olan bu tir parçaları, boyu müxtəlif olan çəlləklərə oxşayırdı; 
həyətin bəzi yerlərində cılız ot bitmişdi, qalanları isə xovu sürtülüb getmiş köhnə şlyapaya 
oxşayan tala yer idi; həyətdə ağ adamlar üçün yonulmuş tirlərdən iki gözdən ibarət böyük 
bir ev var idi; tirlərin arasındakı yarıqlara gil, ya da sement çəkilmiş, sonra isə tirlər 
əhənglə ağardılmışdı, ancaq hiss olunurdu ki, çoxdan ağardılmışdı, yonulmamış tirlərdən 
tikilmiş mətbəx ayrıca tirlər üstündə qurumuş uzun, enli taxta keçid və tavan vasitəsilə
evlə birləşdirilmişdi, mətbəxin daim da tirlərdən tikilmiş bir hisxana var idi, hisxananın o 
biri tərəfində sıra ilə düzülmüş alçaq damlı üç zənci koması yerləşirdi, həyətin başqa bir 
tərəfində, barının lap yanında xudmani bir palçıq daxma, o biri -tərəfində isə təsərrüfat 
üçün lazım olan irili-xırdalı tikililər var idi. Palçıq daxmanın yanında bir yığın kül, sabun 
bişirmək üçün böyük bir qazan, mətbəx qapısının yanında isə üstündə içi su ilə dolu bir 
vedrə və kududan düzəldilmiş su qabı olan bir skamya var idi. Oradaca, günün altında bir 
it uzanıb yatmışdı; o biri tərəfdə də itlər var idi, həyətin bir küncündə qollu-budaqlı üç 
ağac, barının yanında qarağat və firəng üzümü kolları bitmişdi; barının bayır tərəfindən 
həyətyanı sahə və qarpız bostanı salınmışdı, daha sonra pambıq plantasiyası, 
plantasiyadan sonra isə meşə başlanırdı. 
Mən hərlənib o biri tərəfdən, kül yığınının yanından tir parçalarının üstü ilə həyətə
girdim. Bir neçə addım atdıqdan sonra cəhrənin yanıqlı səsini eşitdim; onun səsi gah 
bərkdən çıxır, gah da tamam kəsilirdi; burada, lap doğrudan-doğruya ölmək istədim. çünki 
bu, dünyada ən kədərli səslərdən biri idi. 
Mən heç bir şey fikirləşməyib, "Allaha təvəkkül" - deyib getdim, lazım gəldikdə
Allahın köməyilə nə isə bir söz deyə bilərəm; mən neçə dəfə görmüşdüm ki, əgər özüm 
ona mane oluramsa, lazım olan şeyi deməkdə Allah mənə kömək edib. 
Həyətin ortasına təzəcə çatmışdım ki, gördüm əvvəlcə bir it, sonra o birisi durub mənə
tərəf gəlir, mən söz yox ki, dayandım, yerimdən tarpənməyərək gözümü onlara zillədim. 
İtlər bir hay-küy saldılar ki, gəl görəsən! 
Heç dəqiqənin dörddə biriycən vaxt keçmədi ki, mən, əgər belə demək mümkünsə, 
təkərin bir növ topuna çevrildim, itlər isə məni təkərin milləri kimi əhatə etdilər, on beşə
qədər it başını uzadıb məni 
_________________Milli Kitabxana_________________ 
397
dar bir halqa kimi ortaya almışdı, onların səsini eşidən başqa itlər də qaçıb gəlirdi; bir də
gördüm ki, barının üstündən atılır, künc-bucaqdan çıxır, xülasə, hər yandan axışıb 
gəlirlər. 
Mətbəxdən, əlində oxlov tutmuş bir zənci qadın çıxaraq qışqırmağa başladı: "Pələng, 
rədd ol! Xallı, get! Ser, burdan çıx get!". O, əvvəlcə bir iti, sonra o birisini oxlovla vurdu; 
itlərin hər ikisi zingildəyə-zingildəyə qaçdı, qalanları da onların ardınca götörüldü, lakin 
bir saniyə belə keçmədi ki, itlərin yarısı yenə burada cəm oldu, onlar başıma toplaşıb 
quyruqlarını bulayır, mənimlə oynaşırdılar. İt heç vaxt kin saxlamır və incimir. 
Zənci qadının ardınca mətbəxdən üç zənci uşağı sıçrayıb çıxdı, onların biri qız, ikisi 
oğlan idi, əyinlərində ancaq kətan köynək var idi; onlar analarının ətəklərindən yapışıb, 
uşaqların adət etdiyi kimi, onun arxasından utancaq nəzərlə mənə baxırdılar. Bu vaxt 
gördüm ki, qırx beş, əlli yaşlarında, başıaçıq, bir ağ qadın böyük evdən çıxıb mənə tərəf 
gəlir; onun ardınca ağ uşaqları qaçırdılar, onlar da özlərini eynilə zənci uşaqları kimi 
aparırdılar. Ağ qadın fərəh və sevinc içərisində özünü yetirib mənə müraciəüə dedi: 
- Bu sənsənmi? Axırı ki, deyəsən gəlib çıxmısan! 
Bircə anlığa düşünməyə macal tapmamış ağzımdan bu sözlər çıxdı: 
- Bəli, mem! 
Qadın çiyinlərimdən tutub məni bərk-bərk qucaqladı, sonra hər iki əlimdən tutub 
möhkəmcə sıxdı, bu vaxt onun göz yaşları axıb yanaqlarından süzülürdü; o məni 
buraxmır, əllərimi sıxır, hey danışır, təkrar-təkrar deyirdi: 
- Sən demə, heç də anana mən düşündüyüm qədər oxşamırmışsan. 
Aman Allah, mən nə deyirəm! Bunun nə mənası var! Səni görməyimə nə qədər 
şadam! Az qala sevincimdən səni yemək istəyirəm! Balalarım, bu sizin xalanız oğlu 
Tomdur! Gəlin onunla salamlaşın! 
Uşaqlar başlarını aşağı saldılar, barmaqlarını ağızlarına soxub analarının arxasında 
gizləndilər. Anaları isə susmaq bilmirdi: 
- Liza, boş-boş qurdalanma, ona isti yemək ver!.. Bəlkə sən paroxodda nahar 
eləmisən? 
Mən dedim ki, nahar eləmişəm. Qadın əlimdən tutub arxasıycan çəkə-çəkə evə qaçdı, 
uşaqlar da bizim ardımızca qaçıb evə gəldilər. Qadın evdə məni, oturacağı batıq olan stula 
əyləşdirdi, özü isə qabağımda, alçaq skamyanın üstündə əyləşdi, hər iki əlimdən tutub 
dedi: 
  
_________________Milli Kitabxana_________________ 
398
- Hə, indi mən sənə yaxşı-yaxşı baxa bilərəm! Ay Allah, mən neçə ildir ki, bunu 
arzulayırdım, indi budur, axır ki, sən buradasan! Biz səni iki gündən də çoxdur ki, 
gözləyirik. Nə üçün bu qədər yubanmısan? Paroxod saya oturmuşdu, nədir? 
- Bəli, mem, paroxod... 
- "Bəli, mem" deme, mənə Salli xala de... Paroxod harda saya oturmuşdu? 
Mən nə cavab vcrəcəyimi bilmirdim; axı paroxodun haradan: yuxarıdan, yaxud 
aşağıdan gəldiyi məlum deyildi. Lakin mən həmişə hissiyyatımla iş görürdüm; burada isə
hissiyyatım mənə söylədi ki, paroxod yuxarı tərəfdən gəlməli, Orleana getməlidir. Bu 
mənə o qədər də kömək etmədi; axı mən orada, çayın aşağılarında say yerlərin adını
bilmirdim. Gördüm ki, ya yeni bir say yer icad etməliyəm, ya bizim paroxodun oturduğu 
say yerin adını yaddan çıxarmalıyam, ya da... Birdən ağlıma bir şey gəldi, mən dedim: 
- Saya oturduğumuza görə yubanmamışıq, say yerdə biz lap az qaldıq. Bizim 
paroxodun silindrinin başı partlamışdı. 
- Allah göstərməsin! Yaralanan oldumu? 
- Yox, olmadı. Yalnız bir zəncini öldürdü. 
- Bəxtiniz gətirib; yoxsa elə olur ki, adam da yaralayır. Keçən il, Milad bayramında 
dayın Saylas Yeni Orleandan gələrkən "Lalli Ruk"a minmişdi, bu paroxod köhnə idi, 
onun da silindrinin başı partlamış, bir adamı yaralayıb eybəcər hala salmışdı. Deyəsən o 
sonra ölmüşdü. Bir baptist imiş. Dayın Saylas, Baton-Rujda bir ailə tanıyır, həmin ailənin 
üzvləri o qocanın qohumları ilə tanışmışlar. Hə, indi yadıma düşdü, doğrudan da, sonra 
öldü. Əvvəlcə ayağı keyiyir, kəsirlər. Ancaq bu kömək eləmir. Bu elə ölmək əlaməti imiş. 
O, axirət dünyasında sağalacağına və yenə yaşayacağına ümid edərək tamanı göyərib ölür. 
Deyirlər ki, adam ona baxmağa belə qorxurmuş... Dayın səni qarşılamaq üçün hər gün 
şəhərə gedirdi. Bu gün də heç bir saat olmaz ki, gedib; bu dəqiqə qayıdar. Sən gərək yolda 
ona rast gələydin... Rast gəlməmisənki! 
Qoca kişidir, özü də... 
-Yox, Sallixala, mən heç kimi görməmişəm. Paroxod tez gəlmişdi, lap sübh vaxtı, 
mən şeylərimi körpüdə qoyub şəhərə baxmağa getdim; sonra vaxtı birtəhər keçirmək və
sizə lap tezdən gəlməmək üçün bir qədər gəzindim, belə ki, yolla gəlməmişəm. 
- Bəs şeylərini kimə tapşırmısan? 
_________________Milli Kitabxana_________________ 
399
- Heç kimə. 
- Oğlum, heç belə şey eləyərlər, axı onları oğurlayarlar! 
- Yox, yaxşı yerdə gizlətmişəm, ordan ona heç kim tapa bilməz, -deyə cavab verdim. 
- Yaxşı, səhər yeməyini belə tezdən paroxoddamı yemisən? 
Bu çox incə bir sual idi, fikirləşdim ki, necə edim əngələ düşməyim, dedim: 
- Kapitan məni göyərtədə görüb dedi ki, sahilə düşməmişdən bir şey yeməliyəm; 
sonra məni öz otağına aparıb stol arxasında oturtdu, doyunca yedirtdi. 
Özümü elə itirmişdim ki, ona hətta əməlli-başlı qulaq da asa bilmirdim. Fikrimdə elə
uşaqları tutmuşdum, düşünürdüm ki, birtəhərlə onları bir kənara çəkib özünün kim 
olduğunu tezcə öyrənim. Lakin heç bir imkan yox idi, missis Felps susmaq bilmədən hey 
danışırdı. Birdən tüklərim biz-biz oldu, çünki o dedi: 
- Mənə də bilmirəm nə olub ki, bu qədər çərənçilik eləyirəm, sən mənə nə bacım, nə
də başqaları haqqında heç bir şey deməmisən. İndi mən susum, sən danış. Onların hamısı
haqqında danış, de görüm necə yaşayırlar, nə eləyirlər, mənə nə sifariş göndəriblər... 
Yadına nə düşsə hamısını danış. 
Gördüm ki, daha işim bitib; lap pis vəziyyətə düşmüşəm, boynuma almalıyam ki, bu 
vaxtacan Allah birtəhər mənə kömək edirdi, indi isə birdən-birə yaman əngələ düşdüm. 
Gördüm ki, yaxa qurtarmaq üçün heç çalışmağa da dəyməz, heç bir çarə yoxdur. 
Fikirləşdim ki, burada yenə risk etmək, bütün həqiqəti açıb söyləmək lazımdır. Ağzımı
açıb hamısını deyəcəkdim ki, qadın birdən məni tutub çarpayının arxasında gizlədib dedi: 
- Budur, gəlir! Başını bir az da aşağı əy... Bax, belə, indi yaxşıdır. 
Otur, heç cınqırını da çıxartma ki, burdasan. Mən onu aldadacağam. 
Uşaqlar, siz də danışmayın. 
Gördüm ki, dolaşığa düşmüşəm. Ancaq, narahat olmağa dəyməzdi. Çarə yox idi, 
yalnız sakitcə oturub işin üstünün nə vaxt açılacağını gözləmək lazim idi. 
Mən qocanı, o otağa girərkən ötəri gördüm, sonra isə çarpayı onu görməyimə mane 
oldu. Missis Felps onun qabağına gəlib soruşdu: 
- Gəlibmi? 
- Yox, - deyə əri cavab verdi. 
  
_________________Milli Kitabxana_________________ 
400
- Allah, özün kömək elə! - deyə missis Felps dilləndi. - Onun başına nə gələ bilər? 
- Heç təsəvvür də edə bilmirəm, - deyə qoca cavab verdi. – Düzünü desəm, mən özüm 
də çox nigaran qalmışam. 
- Sən nigaran qalmısan! Mən lap ağlımı itirmişəm! Yəqin ki, o gəlibdir, sən onu 
görməmisən. Baxarsan, belə olacaq, mənim ürəyimə damıbdır. 
- Sən nə danışırsan, Salli, özün bilirsən ki, mən onu görməyə bilməzdim. 
- Ay Allah, ay Allah, bacım indi mənə nə deyəcək! Uşaq yəqin ki, gəlibdir! Sən onu 
görməmisən. O.. 
- Qanımı qaraltma, onsuz da qanım qaradır. Heç bilmirəm ki, nə edim. Düzünü deyim 
ki, lap başımı itirmişəm. Qorxmuşam da. Onun gəldiyini heç güman da etmək olmaz, çün 
ki necə olsa mən onu görərdim. Salli, deməyə dilim də gəlmir, başa düşürsənmi, dilim 
gəlmir, yəqin ki, paroxodun başına bir iş gəlib! 
- Saylas! Bir ora, yola bax, deyəsən kim isə gəlir! 
O özünü pəncərəyə tərəf atdı, missis Felpsə isə bu lazım idi. O, cəld çarpayının dal 
tərəfinə əyildi, məni itələdi, mən də oradan çıxdım; qoca dönüb baxdıqda missis Felps 
qamətini düzəldərək məmnun halda, fərəhlə gülümsəyirdi; mən isə tamam qan-tər 
içərisində onun yanmda dayanmışdım. Qoca gözünü mənə zilləyib dedi: 
- Bu kimdir belə? 
- Səncə kim olar? 
- Başa düşə bilmirəm! Kimdir? 
- Tom Soyyerdir, bildinmi? 
Allaha and olsun, scvincimdən daha yerə-göyə sığmırdım. Lakin əməlli-başlı götür-
qoy etməyə vaxt yox idi; qoca hər iki əlimdən yapışıb möhkəm-möhkəm sıxmağa başladı; 
onun arvadı isə bu vaxt scvinclə ətrafımızda atılıb düşür, həm ağlayır, həm də gülürdü; 
sonra onların hər ikisi mənə Sid, Meri və ümumiyyətlə, butün qohum-əqrəba barədə sual 
yağdırmağa başladı. 
Onlar nə qədor çox sevinirdilərsə də onların sevinci mənimkinin yanında heç bir şey 
deyildi; özümün kim olduğmıu öyrəndiyimə o qədər şad idim ki, elə bilirdim dünyaya 
yenidən gəlmişəm. Onlar azı iki saat məndan əl çəkmədilər, mən də o ki var danışdım 
daha dilinı söz tutmurdu; mən öz ailəmdən, daha doğrusu Soyyerlərin ailəsindən onlara 
_________________Milli Kitabxana_________________ 
401
o qədər danışdım ki, bu söhbət on belə ailəyə çatardı. Sonra Ağ çayın ağzında 
paroxodumuzun silindrinin nə cür partladığını və bizim onu üç gün təmir etdiyimizi 
onlara ətratlı söylədim. Bütün bunlar çox yaxşı çıxdı və gözəl təsir etdi, çünki onların 
işdən başlan bir o qədər çıxmırdı, onlar yalnız başa düşdülər ki, üç gün təmirə sərf olunub. 
Əgər mən desəydim ki, boltun başı partlayıb, buna da inanardılar. 
İndi mən bir tərəfdən özümü çox yaxşı, digər tərəfdən isə çox pis hiss edirdim. Tom 
Soyyeri əvəz etmək həm asan, həm də xoş bir işi idi, əhvalım da yaxşı idi, lakin bu hal 
paroxodun çayın ağzı tərəfdən fisıltı sala-sala gəldiyini eşitdiyim vaxta qədər davam etdi. 
Burada mən flkirləşdim ki, birdən Tom Soyyer bu paroxodla gəlib çıxdı, onda bəs necə
olar? Birdən o bu saat gəlib evə girsə və mən ona göz vurmağa macal tapmanıış məni öz 
adımla çağırsa neco olar? 
Mən buna heç cür yol verə bilməzdim, bu heç cür yaramazdı. Fikir-ləşdinı ki, yola 
çıxmaq və onu qabaqlamaq lazımdır. Buna görə də onlara dedİm ki, Öz şeylərimin 
dalmca şobərə getraək istəyirəm. Qoca da mənimlə getmək fikrində idı, lakin mən dedim 
ki, ona zehmət vermək istəmirəm, atı özüm də sürə bilərəm. 
OTUZ ÜÇÜNCÜ FƏSİL 
KRAL İLƏ HERSOQUN 
KƏDƏRLİ AQİBƏTİ 
Mən kiçik bir araba ilə şəhərə yollandım; gəlib yolun yarısına çatanda gördüm kim isə
mənə tərəf gəlir; baxıb gördüm ki, doğnıdan da Tom Soyycrdir! Mən dayanıb onun 
yaxınlaşmasını gözlədim. O gəlib mənə çatdıqda: "Dayan" deyə qışqırdım. O dayandı, 
ağzını açıb eləcə də durdu, sonra elə bil ki, boğazı quruyubmuş kimi iki-üç dəfə udqundu 
və nəhayət dedi: 
- Mən sənə heç bir pislik eləməmişəm. Özün bilirsən. Bəs nə üçün o biri dünyadan 
gəlib qabağımı kəsdirmisən? Məndən nə İstəyirsən? 
- Mən o biri dünyadan gəlməmişəm, - deyə dilləndim, - mən heç də ölməmişəm. 
O mənim səsimi eşidib bir qədər özünə gəldi, lakin yenə də bir o qədər sakit ola 
bilməyib dedi: 
_________________Milli Kitabxana_________________ 
402
- Mənə əl dəymə, mən ki sənə heç bir şey eləməmişam. Əgər doğrudan da o biri 
dünyadan gəlmisənsə, onda hindli andı iç. 
- Hindli andı içirəm ki, mən o biri dünyadan gəlməmişəm, - deyə dilləndim. 
- Onda yaxşı... mən əlbəttəki... əgər belədirsə, onda sözüm yoxdur. Ancaq mən yenə 
heç bir şey başa düşmürəm, heç bir şey! Axı necə olub... Məgər səni öldürməmişdilər? 
- Məni öldürmək heç bir kəsin ağlına belə gəlməyib, bunların hamısını mən özüm 
düzəltmişəm. Əgər inanmırsansa, yaxın gəl, əlini mənə toxundur. 
O əlini mənə toxundurub sakitləşdi və məni görməyinə elə şad oldu ki, sevindiyindən 
bilmədi nə etsin. O, elə buradaca hər şeyi əvvəlindən axıracan öyrənmək istədi, çünki bu 
əsl macəra, həm də sirli bir macəra idi; bu onu yaman maraqlandırmışdı. Lakin mən 
dedim ki, hələ bunun vaxtı deyil, onun arabaçısına buyurdum ki, bir qədər dayanıb bizi 
gözləsin; sonra biz mənim arabamda bir qədər o yana getdik, mən necə oyuna düşdüyümü 
Toma nağıl etdim və ondan soruşdum ki, onun fikrincə, indi biz nə etməliyik. O dedi ki, 
bir dəqiqəliyə onu sakit buraxım, danışdırmayım. Tom xeyli fikirləşdikdən sonra birdən-
birə dedi: 
- Hər şey öz qaydasındadır. Fikirləşib tapmışam. Mənim sandıqçamı götürüb öz 
arabana qoy və deginən ki, bu sənindir; arabanı geri döndərib yavaş-yavaş sür ki, evə tez 
çatmayasan, mən isə şəhərə dönüb bütün yolu təzədən gələrəm ki, səndən yarım saat 
sonra gəlim çıxım; amma bura bax, sən məni tanıdığını əvvəlcə qətiyyən büruzə
verməzsən, bildin? 
- Yaxşı, - deyə mən cavab verdim, - ancaq bir dəqiqə dayan. Bir iş də var, bunu 
məndən başqa heç kim bilmir; mən burada bir zəncini oğurlayıb köləlikdən qurtarmaq 
fikrindəyəm, bu zəncinin adı isə Cimdir - qoca miss Uotsonun Cimi. 
Tom dedi: 
- Necə yəni Cim ki... 
Sonra o, susub fikrə getdi. Mən ona dedim: 
- Nə demək istədiyini bilirəm. Sən deyəcəksən ki, bu alçaqlıqdır, lap əclaflıqdır. Eybi 
yoxdur, qoy mən əclaf olum, ancaq onu oğurlayacağam, sən sus, məni ələ vermə. 
Razısanmı, yoxsa yox? 
Tomun gözləri parıldadı, o dedi: 
- Onu oğurlamaqda mən özüm sənə kömək elərəm! 
  
_________________Milli Kitabxana_________________ 
403
Məni elə bü ki, güllə ilə vurdular. Mən belə bir sözü ömrümdə ilk dəfə idi ki, 
eşidirdim və sizə deməliyəm ki, Tom Soyyer gözümdən düşdü, bundan sonra ona olan 
hörmətim qat-qat azaldı. Ancaq man heç cür inana bilmirdim ki, Tom Soyyer ola, özü də
zənci uğurlaya! 
- Gör nə böyük yalan danışır, - dedim. - Zarafata qoymusan, nədir? 
- Qətiyyən yox. 
- Yaxşı, - dedim, - zarafat edirsən, ya yox - öz işindir, ancaq əgər qaçqın zənci 
haqqında söz düşsə, yadında saxla ki, onun barəsində heç bir şey bilmirsən, mən də heç 
bir şey bilmirəm. 
Sonra biz sandığı götürüb mənim arabama qoyduq. Tom bir tərəfə, mən də o biri 
tərəfə yollandım. Ancaq mən sevindiyimdən və başıma gələn müxtəlif fikirlərdən aram-
aram getməyi yaddan çıxartdım və evə vaxtından xeyli tez qayıdıb gəldim. Qoca 
artırmaya çıxıb dedi: 
- Bu lap təəccüblüdür! Kimin ağlına gələrdi ki, mənim madyanım buna qadirdir. 
Gərək vaxtı qeyd edəydik. Özü də qətiyyən tərləməyib! Qəribədir! İndi mən onu, məssəb 
haqqı, heç yüz dollara da vermərəm. Amma on beş dollara satmaq istəyirdim, elə bilirdim 
ki, bundan baha getməz. 
O daha bir söz demədi. Qoca çox təmiz qəlbli, həm də olduqca mehriban bir adam idi. 
Bu heç də təəccüblü deyildir, axı o, təkcə fermer deyil, həm də vaiz idi; plantasiyanın 
arxasında onun tirlərdən düzəldilmiş kiçik bir kilsəsi var idi (o bu kilsəni öz hesabına 
tikdirmişdi), kilsə də, məktəb də bir yerdə idi, özü də havayı vəz edirdi, bundan ötrü heç 
bir şey almırdı; düzünü desək, almağına dəyməzdi də. Cənubda bu cür fermer-vaizlər 
çoxdur və onların hamısı havayı vəz edirlər. 
Yarım saat, ya da buna yaxın vaxt keçəndən sonra Tom araba ilə barının yanına gəldi; 
Salli xala onu pəncərədən gördü; çünki barı cəmisi əlli addım o yanda idi; Salli xala dedi: 
- Bir baxın, yenə kim isə gəldi! Görəsən bu kimdir? Məncə özgə adamdır... Cimmi 
(uşaqlardan birinin adı belə idi), yüyür Lizaya de ki, stolun üstünə daha bir nimçə qoysun! 
Hamı başı lovlu qapıya tərəf qaçdı; bəs necə - axı özgə adam hər il gəlmir, gələndə isə
elə mərəkəyə səbəb olur ki, gəl görəsən. Tom tir parçalarının üstü ilə barıdan aşaraq evə
tərəf gəldi; araba yol ilə geriyə, şəhərə getdi, biz isə qapının ağzına doluşduq. Tomun 
əynində təzə kostyum var idi; onu dinləməyə hazır olan bu qədər adamı görmək Tom 
  
_________________Milli Kitabxana_________________ 
404
üçün hər şeydən qiymətli idi, ona bundan artıq bir şey lazmı deyildi. O belə hallarda fors 
etməyi çox sevirdi, özü də bunun ustası idi. O elə uşaqlardan deyildi ki, qoyun kimi 
həyətin ortasında ayaq döyəydi, yox, o, təkə kimi vüqarla və sakit addımlarla bizə san 
gəlirdi. Gəlib çatdıqda dəbdəbə ilə, tələsmədən şlyapasını elə çıxartdı ki, guya bu, 
içərisində kəpənəklər olan bir qutunun qapağı idi və o, kəpənəklərin uçacağından 
qorxurdu. Tom dedi: 
- Əgər səhv ctmirəmsə, mister Arçibald Nikols gərək ki, burada yaşayır? 
- Yox, oğlum, - deyə qoca kişi cavab verdi, - arabaçı, təəssüf ki, sizi aldadıb. Nikolsun 
malikanəsinə buradan azı üç mil yol qalır. İçəri keçin, içəri keçin! 
Tom boylanıb çiyni üstündən baxaraq: 
- Çox gecdir, - dedi, - o daha görünmür. 
- Bəli, oğlum, o artıq gedib, siz içəri girin, bizimlə nahar edin; sonar biz atları qoşarıq 
və sizi Nikols gilə apararıq. 
- Axı necə ola bilər ki, sizi bu qədər incidim. Yaxşısı budur, ayaqla gedərəm, mənim 
üçün üç mil heç bir şeydir. 
- Yox, biz sizi getməyə qoymarıq, heç belə qonaqpərəstlik olar, özü də cənubluların 
qonaqpərəstliyi! İçəri keçin, qurtardı getdi. 
- Buyurun, buyurun, - deyə Salli xala dilləndi, - bizim üçün heç bir çətinliyi yoxdur. 
Mütləq bizdə qalın. Yol çox uzundur, həm də tozludur, yox, biz sizi ayaqla getməyə
qoymarıq! Mən sizi görən kimi dedim ki, sizin üçün süfrəyə nimçə qoysunlar. İçəri keçin 
və elə bilin ki, lap öz evinizdəsiniz. 
Tom onlara ən gözəl sözlərlə təşəkkür edib, nəhayət, razılaşıb içəriyə keçdi; evə daxil 
olan kimi bildirdi ki, Xiksvilldən, Oqayo ştatından gəlmişdir, adı da Vilyam Tomsondur. 
Bu sözlərdən sonra bir daha hamıya baş endirdi. 
Tom o ki var çərənçilik edir, ağlına gələni söyləyirdi, o, Xiksvill haqqında, oranın 
bütün sakinləri barədə danışırdı; mən isə yavaş-yavaş narahat olmağa başlayırdım; 
fikirləşirdim ki, görəsən bütün bunlar mənim bu vəziyyətdən çıxmağıma necə kömək 
edəcəkdir! Tom isə danışa-danışa, birdən durub Salli xalanın lap ağzından öpdü. Sonra isə
yenə öz yerində əyləşib sözünə davam etdi. Salli xala oturduğu kreslodan sıçradı, ağzını
əliylə silib dedi: 
- Ay səni, azğın küçük! 
  
_________________Milli Kitabxana_________________ 
405
Tom özünü inciyən kimi göstərib dedi: 
- Xanım, siz məni təəccübləndirirsiniz! 
- Bir buna baxın, mən onu təəccübləndirirəm! Sən məni nə hesab edirsən? İndi bu saat 
durub... bir de görüm məni öpmək haradan ağlına gəldi? 
Tom təəccüb edərək dedi: 
- Heç yerdən ağlıma gəlməyib, ela belə öpmüşəm. Mən sizi özümdən incik salmaq 
istəmədim. Mən... mən elə düşünürdüm ki, bəlkə, sizing xoşunuza gələr. 
- Yox, bu nə isə gicin, sarsağın biridir! - Salli xala belə deyib, iyi əlinə götürdü, elə bil 
ki, özünü saxlaya bilməyib bu saat onu Tomun başına vuracaqdı. - Sən hardan düşündün 
ki, bu mənim xoşuma gələr? 
- Heç özüm də bilmirəm. Mənə... mənə hamı deyirdi ki, sizin xoşunuza gələr. 
- Hə, hamı deyirdi. Əgər deyiblərsə, onda onlar da sənin kimi gicbəsərdirlər. Mən 
ömrümdə belə həyasızlıq görməmişəm. Kim sənə deyib? 
- Hamı. Hamı belə deyirdi. 
Salli xala özünü güclə saxlayırdı; gözləri alışıb yanır, barmaqları əsirdi; -deyirdin ki, 
bu saat Tomun xirtdəyini üzəcək. 
- Axı bu "hamı" kimdir? Tez ol de görüm, onların adı nədir, deməsən, onu bil ki, 
dünyadakı gicbəsərlərdən biri əskik olacaq! 
Tom guya əhvalı pozulmuş kimi yerindən sıçrayıb şlyapasını əzişdirə-əzişdirə dedi: 
- Mən belə gözləmirdim... Mənə belə demişdilər.. Hamı belə deyirdi... Deyirdilər ki, 
onu öpərsən, o da çox şad olar. Hamı belə deyirdi, bəli, hamı! Məni bağışlayın, daha 
öpmərəm... Söz verirəm ki, daha öpmərəm! 
- Belə de. Siz daha öpməyəcəksiniz, hə? Bəlkə bir də təcrübədən 
keçirəsiniz? 
- Xanım, sizə and içirəm ki, özünüz xahiş etməyincə, bir daha size heç vaxt 
öpməyəcəyəm. 
- Özüm xahiş etməyincə? Yox, mən ömrümdə belə şey görməmişəm. İstəyir lap 
Mafusail1 qədər ömür sürün, yenə bunu görməzsiniz! 
Mənə belə sarsaq çox lazımmış! 
1 Mafusail qədər ömür sürün -yəni çox uzun ömür sürün (Tövrata görə 969 il yaşamış patriarx 
Maflisailin adından götürülmüşdür). 
_________________Milli Kitabxana_________________ 
406
- Bilirsinizmi, - deyə Tom cavab verdi, - bu məni çox təəccübləndirir. Heç bir şey 
başa düşə bilmirəm. Mənə deyirdilər ki, bu sizin xoşunuza gələcəkdir, elə mən özüm də
belə düşünürdüm. - O burada susub hamıya göz gəzdirdi, guya ki, özünə tərəfkeş
axtarırdı, nəhayət, nəzərini qocada saxlayıb soruşdu: - Ser, məncə siz də belə
düşünürdünüz ki, o məni fərəh və seyinclə öpəcəkdir, elə deyilmi? 
- Heç də yox, axı nə üçün.... Yox, mən elə düşünmürdüm. 
Tom yenə hamıya göz gəzdirib, bu dəfə mənə müraciətlə dedi: 
- Tom, bəs sən necə, sən düşünməyirdinmi ki, Salli xala məni qucaqlayacaq və 
deyəcək: "Sid Soyyer..." 
- Aman Allah! - deyə Salli xala Tomun sözünü qurtarmasına macal verməyib onun 
üstünə atıldı. - Utanmazın biri, it balası, məgər adama bu qədər başağrısı verərlərmi? - 
Salli xala onu qucaqlamaq istəyirdi ki, Tom onu saxlayıb dedi: 
- Yox, yox, əvvəlcə məndən xahiş edin. 
Salli xala vaxt itirməyib o dəqiqə xahiş etdi; onu qucaqlayıb o ki var öpdü, sonra onu 
ərinə tərəf itələdi. Kişi də Tomu qucaqlayıb öpdü, nəhayət, onlar bu işə bir balaca ara 
verdikdən sonra Salli xala dedi: 
- Aman Allah, bu doğrudan da gözlənilməz hədiyyədir! Biz səni qətiyyən 
gözləmirdik. Bircə Tomu gözləyirdik. Bacım daha bir adamın gələcəyini heç yazmayıb 
da. 
- Ona görə yazmayıb ki, Tomdan başqa bizim heç birimiz gəlmək fikrində deyildik, - 
deyə Tom ona cavab verdi, - ancaq mən çox xahiş etdim, o da ən axır dəqiqədə mənə də
gəlməyə icazə verdi; biz isə Tomla birlikdə paroxodla gələrkən belə fikirləşdik ki, əgər 
buraya birinci gəlsə, mən isə yubanıb bir qədər sonra gəlsəm və özümü yad adam kimi 
göstərsəm, çox gözlənilməz bir hədiyyə olar. Ancaq biz bunu nahaq etmişik, Salli xala! 
Özgə adamları, Salli xala burada pis qəbul edirlər. 
- Bəli, Sid, belə dəcəlləri də pis qəbul edirlər. Səni gərək əməlli-başlı şillələyək də; 
belə acıqlandığım heç yadıma da gəlmir. Nə isə, nə edirsiniz edin, bütün kələklərinizə
dözməyə razıyam, təki burada olasınız. Lap yekə bir tamaşa düzəldiblər. Sən məni 
öpəndə, düzün deyim ki, lap quruyub qalmışdım... 
Biz evlə mətbəx arasındakı enli keçiddə nahar etdik; stolun üstündəki şeylər azı on 
ailəyə çatardı, stola qoyulan ət, bərkimiş və dünəndən qalma, yaxud da bütün gecəni nəm 
zirzəmidə qalan və səhər cəmdək iyi verən, yalnız kaftar bir adamyeyənin aşıra biləcəyi ət 
deyildi. Xörəklərin hamısı isti-isti verilirdi. 
  
_________________Milli Kitabxana_________________ 
407
Saylas dayı bütün bu yeməklərin üstündə xeyli uzun bir dua oxudu; dua oxumağına da 
dəyərdi, ancaq bu dua heç kimin iştahasını pozmadı; axı dua çox cansıxıcı olanda adamın 
iştahası qaçır, mən bunu dəfələrlə görmüşəm. 
Nahardan sonra xeyli söhbət etdik, biz Tomla həmişə ehtiyatlı olurduq, ancaq bunun 
heç bir faydası olmadı, çünki onlar heç bir qaçqın zənci haqqında bircə dəfə də söz 
açmadılar, biz isə buna işarə etməyə belə qorxurduq. Lakin axşam yeməyi zamanı
uşaqlardan biri dedi: 
- Ata, icazə verərsənmi, mən Tom və Sid ilə birlikdə tamaşaya baxmağa gedim? 
- Yox, olmaz, - deyə qoca cavab verdi. - Məncə, heç bir tamaşa olmayacaq; olsa da 
sizin üçün yaramaz. Qaçqın zənci mənimlə Bertona nağıl etdi ki, tamaşa olduqca 
biabırçıdır. Berton hamıya əvvəlcədən xəbər də vermək istəyirdi; indi bu həyasız 
fırıldaqçıları, yəqin ki, artıq şəhərdən qovublar. 
Hə, deməli belə imiş! Lakin mən özümü ələ alıb saxlaya bilmədim. Tomla mən bir 
otaqda və bir çarpayıda yatmalı idik; yol gəlib yorulduğumuzdan, axşam yeməyi qurtaran 
kimi hamıya "gecəniz xeyrə qalsın" - deyib yatmağa getdik; orada isə pəncərəyə çıxıb 
ildırım ötürənlə aşağıya düşərək şəhərə qaçdıq. İnanmırdım ki, əhvalatı bir adam krala və
hersoqa xəbər verəcək. Odur ki, əgər mən gecikib nələr hazırlandığını onlara işarə etməyə
macal tapmasam, onlar, yəqin ki, pis vəziyyətə düşəcəkdilər. 
Yolda Tom hamının, məni öldürülmüş zənn etdiyini, valideynimin yenə yox olduğunu 
və bu vaxtadək qayıtmadığını, Cim qaçarkən necə bir həyəcan qopduğunu nağıl etdi; mən 
isə Toma bizim fırıldaqçılar haqqında, "Zürafə" barədə, bizim sal üstündəki 
səyahətlərimizə dair macal tapdığım qədər danışdım; biz gedib şəhərin ortasına çatdıqda o 
qədər də tez deyildi, doqquzun yarısına yaxın olardı, baxıb gördük ki, böyük bir izdiham, 
məşəllərlə bizə tərəf gəlir, onlar qəzəblə qışqırır, bağırıb fəryad qoparır, tava döyəcləyir, 
şeypur çalırdılar; biz onlara yol vermək üçün sıçrayıb kənara çəkildik; baxıb gördüm ki, 
onlar kral ilə hersoqu uzun dirəyə bağlayıb gətirirlər, daha doğrusu, kral ilə hersoqu yalnız 
mən tanıdım, onlar tamam qatran və toyuq tükünə bulandıqlarından adamdan çox əsgər 
dəbilqələrinin üstündə olan yekə lələklərə oxşayırdılar. Mən onlara baxa bilmirdim, hətta 
bu zavallı fırıldaqçılara yazığım da gəldi; fikirləşdim ki, gərək bir daha heç vaxt onlar 
barəsində pis fikirdə olmayam. Adam onlara baxmağa belə qorxurdu. İnsanlar bir-
birlərinə qarşı çox amansız olurmuşlar. 
  
_________________Milli Kitabxana_________________ 
408
Gördük ki, gecikmişik, daha heç bir şeylə onlara kömək edə bilmərik. Dala qalmış
adamlardan hadisəni soruşduq, onlar da bizə nağıl etdilər ki, şəhərdə hamı guya heç bir 
şey bilmirmiş kimi tamaşaya gəlir, yazıq kral səhnədə atılıb-düşməyə başlayıncaya qədər 
dinməzcə otururlar; bu vaxt kim isə işarə verir, tamaşaçılar yerlərindən qalxıb onu 
ruturlar. 
Biz evə qayıtdıq, ürəyim heç də əvvəlki kimi sakit və yüngül deyildi; əksinə, yaman 
pərt olmuşdum, özümü təqsirkar kimi hiss edirdim, hərçənd bilirdim ki, bu işdə bir 
günahım yoxdur. Bu həmişə belə olur, sənin təqsirkar olub-olmadığının əhəmiyyəti 
yoxdur, adamın vicdanı bununla hesablaşmır və səni mütləq təngə gətirir. Əgər mənim 
vicdan kimi zəhlətökən bir itim olsaydı, onu zəhərləyib öldürərdim. Vicdan daxili 
orqanların hamısından çox yer tutur, amma heç bir səmərəsi yoxdur. Tom Soyyer də bu 
fikirdədir. 
OTUZ DÖRDÜNCÜ FƏSİL 
BİZ CİMƏ ÜRƏK-DİRƏK VERİRİK 
Biz söhbətdən əl çəkib düşünməyə başladıq. Birdən Tom dedi: 
- Hek, bura bax, biz nə axmaq adamıq ki, əvvəl başa düşməmişik! 
Mən Cimin harada olduğunu bilirəm. 
- Nə danışırsan? Haradadır? 
- Kül yığını yanındakı yöndəmsiz binada. Bir yadına sal. Biz nahar edərkən, məgər bir 
zəncinin dəmir nimçədə oraya yemək apardığını görmədinmi? 
- Gördüm. 
- Hə, necə bilirsən, onu kimin üçün aparıb? 
- İt üçün. 
- Mən də belə düşünürdüm. Ancaq bu yemək it üçün aparılmayıb. 
- Nədən bilirsən? 
- Ondan ki, nimçədə qarpız var idi. 
- Düzdür, var idi, mən də görmüşdüm. Necə olub ki, mən itlərin qarpız yemədiyini 
fikrimə gətirməmişəm? Lap yaramaz iş görmüşəm! 
Gör bir necə olur: baxırsan, ancaq heç bir şey görmürsən. 
- İndi qulaq as, zənci oraya girərkən qıfılı açdı, çıxdıqdan sonar yenə bağladı. Biz 
süfrə başından duranda o, Saylas dayıya bir açar gətirib verdi, yəqin ki, həmin açardır. 
Qarpız sübut edir ki, oradakı adamdır; açar da oraya kimin isə salındığını bildirir; belə
mehriban və yaxşı adamları olan kiçik bir plantasiyada çox çətin ki, iki adam dustaq ola. 
  
_________________Milli Kitabxana_________________ 
409
Oraya salınan Cimdir, vəssalam. Hə, mən bunu bir xəfiyyəçi kimi özümüzün düşünüb 
tapdığımıza çox şadam; hər cür başqa üsula mən qara bir quruş da vermərəm. İndi sən 
beynini işə sal, Cimi oğurlamaq üçün plan fikirləş, mən özüm də fikirləşərəm, sonra isə
baxarıq, hansı daha çox xoşumuza gəlsə, onun üstündə də durarıq. 
Tom Soyyer yaman kəlləli idi, başı yaşlı adamlarınkından da yaxşı işləyirdi. Mən 
hersoq, yaxud paroxod kapitanı, yaxud sirkdə kloun, yaxud da daha bilmirəm nə
olmaqdansa, belə bir başım olmasını istərdim. Vicdanım ləkəli qalmasın deyə, bəzi şeylər 
düşünüb tapdım, ancaq kimin əsl planı tapacağını əvvəlcədən bilirdim. Bir qədər sonra 
Tom dedi: 
- Səninki hazırdırmı? 
- Bəli, hazırdır, - deyə cavab verdim. 
- Yaxşı, döşə görək. 
- Mənim planım belədir, - deyə sözə başladım. Orada Ciminmi, yaxud başqa bir 
adamınmı olduğunu öyrənmək çətin deyildir. Sabah gecə isə biz mənim qayığımı tapıb 
salı adadan buraya sürüb gətirərik. 
Sonra isə, birinci qaranlıq gecədə, qoca yatarkən açarı onun cibindən çıxarıb Cimlə
birlikdə çayaşağı üzərik; bizim əvvəllər etdiyimiz kimi gündüzlər gizlənər, gecələr isə
üzərik. Belə plan yarayarmı? 
- Yarayarmı soruşursan? Nə üçün yaramır, lap yaxşı yarayar! Ancaq çox sadədir, onda 
heç bir maraqlı şey yoxdur. O nə plandır ki, heç bir zəhməti, əngəli olmaya? Südəmər 
uşaq da bunun öhdəsindən gələr. 
Bu haqda nə səs-küy, nə söz-söhbət olacaq, elə bil ki, sabun zavodundan sabun 
oğurlayıblar. 
Mən onunla mübahisə etmədim, çünki başqa cürə də gözləmirdim, əksinə, əvvəlcədən 
bilirdim ki, o öz planına belə irad tutmayacaqdır. 
Doğrudan da, tutmadı. O öz planının nədən ibarət olduğunu mənə söylədi, mən o saat 
gördüm ki, bu mənimkindən azı on beş dəfə yaxşıdır. Cimi onsuz da azad edəcəyik, 
ancaq, təmtəraq xeyli çox olacaq, hələ, bəlkə onun planına görə, bizə güllə də atacaqlar. 
Plan mənim çox xoşuma gəldi. Gəl, dedim belə də hərəkət edək. Onun planının nədən 
ibarət olduğunu indidən söyləməyə dəyməz; çünki mən əvvəlcədən bilirdim ki, hələ hər 
cür dəyişikliklər olacaq. Mən bilirdim ki, işə başlayan vaxt Tom bu planı hələ iyirmi dəfə
beləsinə-eləsinə dəyişəcək, hər bir əlverişli halda, hər cür yeni şeylər ortaya atacaqdır. 
Belə də oldu. 
Bir şey düz idi ki, Tom Soyyer işdən ciddi yapışmışdı və zəncini köləlikdən azad 
etməyə hazırlaşırdı. Bax, mən bunu heç cür anlaya bilmirdim. Axı necə ola bilər? Tom 
yaxşı ailədəndir, tərbiyəlidir, məncə 
  
_________________Milli Kitabxana_________________ 
410
öz ləyaqətinin qədrini biləndir, onun valideynləri də çox çətin ki, rüsvay olmaq istəyirlər; 
Tom ağıllı və fərasətlidir. kütbeyin deyildir; bisavad da deyildir, oxuyubdur, həm də
xeyirxahdır, o bu işi acıqdan etməyir ki; bir bura baxın, o qürurunu və öz mənliyini 
tamam yaddan çıxarmışdır, indi belə bir işə baş qoşur, alçalır, özünü və qohumlarını bütün 
Amerikada rüsvay edir! Mən bunu heç cür ağlıma sığışdıra bilmirdim. Lap xəcalət 
çəkirdim. Bilirdim ki, hamısını düz onun üzünə açıb demək lazım idi, axı mən onun dostu 
idim! Hələ nə qədər ki gec deyil, qoy bu saat hamısını alsın. Mən ona beləcə deyəcəkdim, 
ağzımı açıb danışmaq istəyirdim ki, sözümü yarımçıq kəsib dedi: 
- Sən elə bilirsən ki, mən nə etmək istədiyimi bilmirəm? Mən nə vaxt elə iş
görmüşəm? 
-Bəli, bilirsən... 
- Məgər sənə demədim ki, bu zəncini oğurlamaqda sənə kömək edəcəyəm? 
- Dedin. 
- Yaxşı da, bəsdir. 
Daha nə o, nə də mən bir söz dedik. Danışmağın heç mənası da yox idi, çünki əgər o 
bir şey qət edibsə, deməli, onu mütləq yerinə yetirəcəkdir. Mən ancaq onun bu işə nə üçün 
qoşulduğunu anlaya bilmirdim, lakin onunla mübahisəyə girmədim, bunu daha yada da 
salmadım. Özü qorxulu, baş tutmayacaq bir işə girişirsə, daha mən nə edə bilərəm?! 
Qayıdıb gəldiyimiz vaxt bütün ev qaranlıq və sakit idi, buna görə də biz həyətin 
qurtaracağına, kül yığını yanındakı daxmacığı yaxşıca öyrənməyə getdik. Həyəti tamam 
dövrə vurduq ki, görək itlər bizi görəndə nə edəcək? Onlat bizi tanıyıb, adətən gecə vaxtı
yoldan keçənə hürən kənd itlərindən artıq hürmədilər. Gəlib daxmaya çatdıqda ona 
qabaqdan və yanlardan yaxşı-yaxşı baxdıq; daxmanın bu vaxtadək görmədiyim, şimal 
tərəfə olan divarında, yerdən xeyli hündürdə bircə möhkəm taxta mıxlanmış kiçik, kvadrat 
şəkilli bir pəncərə var idi. 
- Bu lap gözəldir! - dedim. - Cim buradan keçə bilər, bircə taxtanı qopartmaq 
lazımdır. 
Tom dedi: 
- Bu, "bir-iki bizimki, üç-dörd qapını ört" kimi çox sadə bir şeydir, həm də dərsləri 
öyrənməmək kimi asandır. Hek Finn, məncə biz, heç olmazsa, bundan bir qədər mürəkkəb 
üsul düşünüb tapa bilərik. 
-  Yaxşı, - dedim. - Bəlkə, məni öldürdükləri vaxt etdiyim kimi divarın bir 
parçasını mişarlayaq. 
  
_________________Milli Kitabxana_________________ 
411
- Bu yenə heç olmasa bir şeyə oxşayır, - deyə Tom cavab verdi, - həm də sirlidir, baş
sındırmalı işdir də, ümumiyyətlə, yaxşıdır, ancaq bununla belə, çox əlləşmək üçün nə isə
başqa bir şey də fikirləşib tapmaq olar. Biz heç yana tələsmirik, ona görə də, qoy bir az da 
axtaraq. 
Daxma ilə barının arasında, dal tərəfdən, hündürlüyü dama çatan və
taxtaparçalarından düzəldilmiş əlava bir tikili var idi. Onun uzunluğu elə daxmanın 
uzunluğu qədər, eni isə dar idi, altı fut olardı. Qapısı cənub tərəfdən idi, qıfılla 
bağlanmışdı. Tom sabun bişirilən qazanın yanına getdi, qazanın qapağını qaldıran dəmiri 
oradan axtarıb taparaq gətirdi; həmin dəmirlə qapının halqalı vintlərindən birini vurub 
çıxartdı. Zəncir yerə düşdü, biz qapını açıb içəriyə girdik, kibrit yandırıb gördük ki, bu 
yalnız daxmaya bitişik bir tikilidir, araları isə bağlıdır, döşəməsi də yoxdur, ümumiyyətlə, 
orada heç kəsə lazım olmayan paslı toxadan, bel və sınıq xışdan başqa heç bir şey yoxdur. 
Kibrit söndü, biz halqalı vinti əvvəlki yerinə soxaraq çıxıb getdik, qapı zahirdən yenə
əvvəlki kimi bağlı idi. 
Tom sevinərək dedi: 
- Hə, indi hər şey öz qaydasındadır! Biz onun üçün yeraltı lağım açarıq. Bu ən azı bir 
həftə vaxt aparır. 
Bundan sonra biz evə döndük; mən dal qapidan evə girdim - onlar dal qapını
bağlamırdılar, yalnız gön qaytanı birbalaca dartmaq lazım idi, lakin bu, Tom Soyyer üçün 
yaralı deyildi, burada qeyri-adilik az idi, o gərək mütləq ildırım ötürənlə evə qalxaydı. 
Tom azı üç dəfə yarıya kimi qalxdı, hər üçundə də sürüşüb yıxıldı, az qala başını da 
yaracaqdı. Axırda bu işi boşlamaq fıkrinə gəldi, lakin sonra bir az dincini alıb, bir də
sınamağı qət etdi, bu dəfə çıxa bildi. 
Səhər biz hava balaca işıqlaşan kimı yerimizdən qalxıb itləri özümüzə alışdırmaq və
Cimə xörək aparan zənciylə (əgər o doğrudan da Cimə xörək aparırsa) yaxından tanış
olmaq üçün zənci komaları yerləşən yerə getdik. Zəncilər səhər yeməyi yeyib tarlaya 
getməyə hazırlaşırdılar. Cimə yemək aparan zənci isə dəmir kasaya çörək, ət və hər cür 
başqa yeməklər qoyurdu; başqa zəncilər çıxıb getdikdən sonra böyük evdən ona açar 
göndərdilər. 
Bu zənci sifətdən mehriban, bir qədər də gicbəsər adama oxşayırdı, əcinnələri 
özündən uzaqlaşdırmaq üçün saçlarını sapla top-top bağlamışdı. O deyirdi ki, əcinnələr 
onu gecələr lap təngə gətirirlər; onun gözünə nıüxtəlif əcaib şeylər görünür, qulağına 
cürbəcür sözlər və səslər gəlib çatır, əcinnələr ömründə ona heç vaxt bu qədər uzun 
müddət yapışmayıblar. 
_________________Milli Kitabxana_________________ 
412
O, bədbəxtliyindən danışarkən başı elə qarışdı ki, işini tamam yaddan çıxartdı. Tom 
ondan soruşdu: 
- Bəs sən yeməyi kimə aparırsan? İtlərəmi yemək verirsən? 
Zənci gülümsədi, təbəssüm onun üzünün hər cizgisində təcəssüm etdi. O sonra dedi: 
- Bəli, mister Sid, it üçün aparıram. Özü də çox məzəli itdir! Baxmaq istəyirsinizmi? 
- İstəyirəm. 
Mən Tomu dümsükləyib pıçıldadım: 
- Sən nə etmək istəyirsən, onun yanına gündüzmü gedəcəksən? 
Axı plana görə belə olmaz. 
- Onda olmazdı, indi isə olar. 
Beləliklə, biz getdik, Allah ona lənət eləsin, çünki bu mənim heç də xoşuma gəlmirdi. 
İçəri girdik, amma demək olar ki, heç bir şey görmürdük, yaman qaranlıq idi; Cim 
doğrudan da orada idi; o bizi gördü, sevincək dedi: 
- Bu ki Hekdir! Allah, özün rəhm ela, mister Tom da buradadır? 
Mən əvvəlcədən bilirdim ki, belə olacaq, özü də lap yəqin bilirdim. 
İndi başımıza nə çarə qılacaqdıq, nə edəcəkdik, fikirləşib heç bir şey tapa bilmirdim, 
bu vaxt həmin zənci işə qarışıb dedi: 
- Aman Allah, bu nə deməkdir, o sizi hardan tanıyır? 
İndi bizim gözümüz qaranlığa alışdığından hər şeyi yaxşıca görürdük. Tom gözünü 
zənciyə zilləyib durdu və təəccüb edirmiş kimi: 
- Kim bizi tanıyır? - deyə soruşdu. 
- Bu qaçqın zənci. 
- Güman etmirəm ki, tanıya; bəs sənin hardan ağlına gəldi ki, tanıyır? 
- Hardan ağlıma gəldi? Onun özü bu saat qışqırdı ki, sizi tanıyır. 
Tom heyrət edirmiş kimi dedi: 
- Bu nə isə çox qəribədir. Kim qışqırdı? Nə vaxt qışqırdı? Qışqırıb nə dedi? - Sonra 
mənə tərəf dönüb olduqca sakit halda soruşdu: - Sən bir şey eşitdinmi? 
Aydındır ki, buna yalnız bircə cavab vermək olardı. Buna görə də mən dedim: 
- Yox, mən heç bir şey eşitməmişəm, heç kim bir söz demədi. 
Belə olduqda Tom Cimə müraciət etdi, ona elə baxdı ki, elə bil ömründə ilk dəfədir 
görür. 
- Sən bir söz dedinmi? - deyə soruşdu. 
- Yox, ser, - deyə Cim cavab verdi. - Mən heç bir şey demədim, ser. 
  
_________________Milli Kitabxana_________________ 
413
- Heç bircə kəlmə də? 
- Yox, ser, bircə kəlmə də demədim. 
- Bəs sən bizi əvvəllər görmüsənmi? 
- Yox, ser, yadıma gəlmir, görməmişəm. 
Tom zənciyə tərəf döndü; zənci özünü itirib gözlərini bərəltmişdi; Tora ciddi bir səslə 
ondan soruşdu: 
- Sənə nə olub belə? Sənə haradan belə göründü ki, o qışqırdı? 
- Aman Allah, bunu eden lənətə gəlmiş əcinnələrdir, ser, yalan deyirəmsə, lap 
buradaca ölüm! Bunu edən onlardır, ser, onlar axın məni öldürəcəklər, həmişə elə
qorxudurdular ki, az qalıram ölüm! Ser, bu barədə heç kimə bir söz deməyin, yoxsa, qoca 
mister Saylas məni söyər; o deyir ki, heç bir əcinnə-zad yoxdur. Allah haqqı, hayıf ki, bu 
saat burada yoxdur, görəsən indi buna nə deyərdi? Daha bu dəfə baş qaçıra bilməzdi! Nə
deyə bilərsən ki, həmişə belə olur, içkiyə adət edənin ayıq vaxtı olmur, özləri heç nə
görmür, ağıllı-başlı ayırd da edə bilmirlər, sən isə görüb onlara deyəndə hələ bir buna 
inanmırlar da. 
Tom ona on sent verib vəd etdi ki, biz bunu heç kimə demərik; ona dedi ki, yenə də
sap alıb saçlarını bağlasın, sonra Cimə baxıb dedi: 
- Çox maraqlıdır, görəsən Saylas əmi bu zəncini dar ağacından asacaq, ya yox? Əgər 
mən, qaçmağa cəsarət etmiş belə bir naşükür zəncini tutsaydım, onu buraxmaz, dar 
ağacından asardım! 
Zənci pulun qəlp olub-olmadığını bilmək üçün qapıya yanaşıb ona yaxşı-yaxşı
baxaraq dişi ilə yoxlayınca, Tom Cimə pıçıldadı: 
- Bizi tanıdığım qətiyyən büruzə vermə. Əgər gecə yerin qazıldığını eşitsən, bil ki bu 
bizik; biz səni azad etmək istəyirik. 
Cim bizim əlimizdən yapışıb sıxan kimi zənci qayıtdı. Biz zənciyə dedik ki, əgər bizi 
buraya gətirsə, yenə gələrik; o isə cavab verdi ki, nə üçün gətirmir; ələlxüsus qaranlıq 
gecələrdə, - əcinnələr daha çox qaranlıqda ona bənd olurlar, buna görə də adam nə qədər 
çox olsa, o qədər yaxşıdır. 
OTUZ BEŞİNCİ FƏSİL 
GİZLİ FİKİRLƏR 
Səhər yeməyinə, gərək ki, bir saata kimi qalmış durub meşəyə getdik. Tom dedi ki, 
qazıntı işlərini işıqda görmək lazımdır, fənərin işığı isə çox parlaqdır, ele keçirə bilərik; 
yaxşısı budur, işıq saçan ağac çüruntüləri yığaq; onları qaranlıq bir yerə qoyanda yavaş-
yavaş işıq saçırlar. 
  
_________________Milli Kitabxana_________________ 
414
Biz bir qucaq çürük ağac parçaları yığıb gətirərək kolluqda gizlətdik, özümüz isə
oturub dincimizi almağa başladıq. Tom narazı halda deyindi: 
- Allah haqqı, bütün bunlar o qədər yüngül və adi bir işdir ki, adamın lap ürəyi 
darıxır! Daha maraqlı bir plan düşünüb tapmaq da buna görə adama çətin gəlir. Heç 
qarovulçu da yoxdur, bihuşdan verməyə bir adam tapılmır, - halbuki, qarovulçu mütləq 
olmalıdır! Hətta it də yoxdur ki, heç olmasa ona yuxu dərmanı verəsən. Cimin, on fut 
uzunluqdakı zənciri yalnız bir ayağına bağlanmışdır, zəncirin ucu da taxta çarpayının 
qıçına keçirilmişdir; çarpayının həmin qıçını qaldırıb zənciri çıxartsaq iş qurtarmış olar. 
Saylas əmi isə hər bir kəsə inanır, o, açarı səfeh bir zənciyə veribdir, bu zənciya də heç 
kim göz qoymur. Cim elə əvvəl də pəncərədən keçə bilərdi, ancaq on futluq zəncirlə
uzağa gedə bilməzdi. 
Hek, adam lap dilxor olur, axı bundan axmaq iş ola bilməz! Hər cür çətinliyi özün 
düşünüb yaratmalı olursan! Nə edəsən ki, başqa çarə yoxdur! Olanlarla kifayətlənib, 
birtəhər işin içindən çıxmalı olacağıq. 
Hər halda, bir müsbət cəhət var: onu müxtəlif çətinliklərdən və təhlükələrdən 
qurtarmaq bizim üçün böyük şərəfdir, çətinlikləri isə bizim üçün heç kəs hazırlamayıbdır, 
bu qətiyyən bizim vəzifəmiz deyildir, bununla belə onların hamısını özümüz öz 
başımızdan toqquşdurmalıyıq. 
Məsələn, fənəri götürək! Əgər düzünü desək, özümüzü o yerə qoymalı oluruq ki, guya 
fənərlə işləmək təhlükəlidir. Burada istəyirsən lap məşəllərlə böyük bir yürüş düzəlt, 
mənu elə gəlir ki, heç yerindən tərpənən də olmaz. Yeri gəlmişkən deyim ki, ağlıma bir 
fikir gəlib: biz ilk növbədə, mişar düzəltmək üçün bir şey tapmalıyıq. 
- Mişar nəyimizə gərəkdir? 
- Necə nəyimizə gərəkdir? Zənciri ki, çarpayının qıçından çıxarmaq üçün çarpayının 
qıçını mişarlamaq lazımdır. 
Bəs indicə Özün dedin ki, zəncir asanlıqla çıxır, bunun üçün çarpayının yalnız qıçını
qaldırmaq lazımdır. 
- Belə iş sənə çox yaraşır, Hek Finn. Sən mütləq gərək lap asan üsul seçəsən. Yoxsa 
sən heç vaxt kitab oxumamısan? Bəlkə heç baron Trenki də, Kazanovu da Benvenuto 
Çellini də oxumayıbsan? Bəs navarralı Henrixi1 necə? Məşhur adamlar məgər azmıdır, 
daha hansını sənə 
1 Tom Soyyer burada, ömürləri macəralarla keçən adamları xatırladır. Bunlar XVIII əsrin 
avantürist macəraçıları: Prussiya baronu Trenk, italiyalı Cakomo Kazanova, daha sonra XVI əsrin 
məşhur italyan heykəltəraşı Benbenuto Çellini ve nəhayat, sonralar IV Henris adı ilə, Fransa kralı
tutmuş Henrixdir. 
_________________Milli Kitabxana_________________ 
415
deyim? Bu harada görünüb ki, dustağı belə köhnə bir üsulla azad etsinlər? Yox, nüfuzlu 
şəxsiyyətlərin hamısı deyir ki, çarpayının ayağını mişarla iki yerə bölmək lazımdır, yerə
tökülən taxta kəpəyini isə yeməliyik ki, heç kəsin gözünə dəyməsin, sonra ayağı palçıq və
piylə elə suvaqlamaq lazmıdır ki, ən iti gözlü həbsxana işçisi belə çarpayının ayağının 
haradan mişarlandığını seçə bilməsin, elə düşünsün ki, ayaq tamamilə bütövdür. Sonra, 
qaçmağa tamam hazır olduğun günü, gecə onun ayağınla vurub kənara itələyirsən, zənciri 
ayağından çıxarır və bununla da öz işini qurtarırsan. Bundan sonra, demək olar ki, daha 
heç bir işin olmur, kəndir nərdivanı diş-diş hasarın üstünə atır, sürüşüb xəndəyə düşür, 
nərdivan qısa olduğundan, on doqquz fut çatmadığından yıxılıb qıçını sındırırsan, orada 
isə atlar səni gözləyir, sadiq nökərlərin səni xəndəkdən qamarlayıb qaldırır, köndələninə
yəhərin üstünə alıb doğma Lanqedoka, yaxud Navarraya, yaxud da başqa bir yerə
aparırlar. Bax, bu başqa məsələ, Hek! Əgər bu daxmanın yanında xəndək olsa, çox gözəl 
olar. Vaxtımız olsa qaçacağımız gecə bir xəndək qazıyarıq. 
- Bir halda ki, biz Cimi yeraltı lağım vasitəsilə oğurlayacağıq, onda daha xəndək 
nəyimizə gərəkdir? - deyə soruşdum. 
O isə mənə heç qulaq da asmırdı. Məni də, dünyadakı hər bir şeyi də unudub əliylə
çənəsindən tutaraq düşünürdü, sonar köksünü ötürüb başını buladı, yenə köksünü ötürərək 
dedi: 
- Yox, bu lazım deyil, ona heç bir lüzum yoxdur! 
- Nə barədə deyirsən? - deyə soruşdum. 
- Cimin ayağım mişarlamağı deyirəm. 
- Allah, özün kömək ol!  dedim, - əlbəttə ki, buna heç bir lüzum yoxdur! Yaxşı, bir de 
görüm, onun ayağını mişarlamaq haradan ağlına gəldi? 
- Bir çox nüfuzlu şəxsiyyətlər belə etmişdir. Onlar zənciri çıxara bilmədiklərindən 
əllərini kəsib qaçmışlar. Ayağı kəsmək isə daha yaxşı olardı. Lakin bunsuz keçinməli 
olacağıq. Buna o qədər də lüzum yoxdur! Bundan əlave, cim zəncidir, bunun nə üçün belə
edildiyini başa düşməz; onu heç cürə başa da sala bilməzsən ki, Avropada belə qəbul 
edilmişdir... Yox, bundan vaz keçməli olacağıq! Kəndir nərdivanı isə düzəltmək olar, biz 
döşəkağılarımızı cırarıq və bir dəqiqənin içində Cim üçün kəndir nərdivan düzəldərik. 
Sonra onu Cimə piroqun içində göndərmək olar, bunu həmişə belə edirlər. Bundan pis 
piroqlar da olur, çarəsizlikdən yeyirsən. 
  
_________________Milli Kitabxana_________________ 
416
- Tom Soyyer, bu nədir, özündən quraşdırırsan! - deyə mən dilləndim. - Cimə heç bir 
kəndir nərdivan lazım deyildir. 
- Yox, lazımdır. Sən yaxşısı budur de görək özün nə quraşdırırsan, həm də bu işdə heç 
bir şey anlamırsan! Kəndir nərdivan ona lazımdır, hamının kəndir nərdivanı olur. 
- Bəs Cim onu neyləyəcək? 
- Neyləyəcək? Yəni döşəyin içində də gizlədə bilməz? Hamı belə 
edir, deməli, o da belə etməlidir. Hek, sən deyəsən heç bir şeyi əməlli-başlı eləmək 
istəmirsən. Hər dəfə nə isə yeni bir şey düşünüb ortaya atırsan. Əgər bu nərdivan ona 
lazım olmasa, qaçandan sonra onun döşəyinin içində qala bilməzmi? Axı bu sübutdur! 
Sən elə bilirsən ki, sübut lazım olmayacaq? Elə lazım olacaq ki! Sən isə istəyirsən ki, heç 
bir sübut-filan qalmasın! Qiyamət işdir, daha sözüm yoxdur! Bil ki, heç vaxt belə olmur, 
mən belə bir şeyi ömrümdə eşitməmişəm. 
- Yaxşı, - dedim, - əgər qayda üzrə onun nərdivanı olmalıdırsa, qoy olsun, mən heç də
qaydanın əleyhinə getmək istəmirəm. Ancaq, Tom Soyyer, bunu bil ki, biz Cim üçün 
nərdivan düzəltməkdən ötrü döşəkağılarımızı cırsaq, Salli xala ilə mütləq əngəlimiz 
çıxacaq, bunu lap beş barmağım kimi bilirəm. Mənə belə gəlir ki, nərdivanı qoz ağacı
qabağından düzəltsək daha yaxşı olar, ona pul xərcləmək də lazım deyil, onu piroqun 
içinə qoymaq isə parça nərdivanı qoymaqdan asandır, döşəyin içində gizlətmək də belə. 
Cimin isə belə işlərdən başı çıxmır, onun üçün fərqi yoxdur, istəyir hər hansı... 
- Hek Finn, yaman cəfəngiyat danışırsan! Əgər mən sənin kimi bir şey anlamasaydım, 
susub durardım! Bu harada görünüb ki, dövlət canisi qoz ağacı qabığından düzəldilmiş
nərdivanla qaça? Buna bişmiş toyuğun da gülməyi gələr! 
- Yaxşı, Tom, necə bilirsən elə də elə; ancaq bununla belə, əgər mənim məsləhətimə
qulaq asmaq istəyirsənsə, döşəkağını zivədən borc götürsək, daha yaxşı olar. 
Tom dedi ki, bu mümkündür. Bu vaxt onun ağlına bir fikir də gəldi, o dedi: 
- Yeri gəlmişkən bir köynək də çırpışdır! 
- Tom, köynəyi neyləyirik? 
- Gündəlik tutmaq üçün Cimə lazım olar. 
- Gündəlik nədir? Cim ki, heç yazmaq da bilmir! 
  
_________________Milli Kitabxana_________________ 
417
- Tutaq ki, yaza bilmir, əgər biz onun üçün qalay-qaşıqdan, yaxud köhnə çəllək 
çənbərindən qələm düzəltsək, bəzi işarələr qeyd edə bilməzmi? 
- Tom, sən nə danışırsan? Qələmi qaz lələyi əvəz edə bilər, bu həm yaxşı, həm də tez 
olar. 
- Eh, əcəb də kəllən var, dustaqların kamerasında məgər qaz olur ki, onun da lələyini 
çıxarasan! Onlar qələmi həmişə ən bərk və yararsız bir şeydən, məsələn, mis şamdanın 
qırıntısından, yaxud ələ keçən hər hansı bir şeydən düzəldirlər! Bunu  düzəltməyə də çox 
vaxt – həftələr, bəlkə də aylar gedir, çünki onlar qələmi divara sürtərək itiləyirlər. Qaz 
lələyi özlərində olsa da, onlar heç vəchlə onunla yazmazlar. Bu onlarda dəb deyil. 
- Yaxşı, sən deyən olsun, bəs biz onun üçün mürəkkəbi nədən düzəldəcəyik? 
- Çoxları paslı dəmirlə göz yaşından düzəldirlər; ancaq bunu adi adamlar və qadınlar 
edirlər, məşhurları isə öz qanları ilə yazırlar. Cim də öz qanı ilə yaza bilər; özünün dustaq 
olduğunu bütün dünyaya bildirmək, ən sada gizli xəbər göndərmək, lazım gəldikdə isə
tənəkə nimçəni çəngəllə cızıb pəncərədən ata bilər. Dəmir Maska1 həmişə belə edirmiş, bu 
da çox gözəl üsuldur. 
- Cimin tənəkə nimçəsi yoxdur. Ona kasada yemək verirlər. 
- Eybi yoxdur, biz onun üçün taparıq. 
- Onsuz da onun işarəsini beç kim başa düşməyəcək. 
- Bu heç də vacib deyil, Hek Finn. Onun işi yazmaq və nimçəni pəncərədən atmaqdır. 
Sənin onu oxumağın isə vacib deyil. Onların nimçədə, yaxud da başqa bir şeydə nə
yazdıqlarının yarısını onsuz da oxumaq olmur. 
- Onda nimçələri korlamasın nə mənası var? 
- Söz danışdın da? Bu ki, onun nimçələri deyil! 
- Axır ki, bir adamındır, buna nə sözün? 
- Nə olsun ki! Dustağa nə dəxli ki, kimindir... 
Tom sözünü axira kimi söyləyə bilmədi, biz səhər yeməyinə çağıran şeypur səsini 
eşidib evə getdik. 
Həmin səhər mən zivədən bir döşəkağı və bir ağ köynək borc götürə bildim; axtarıb 
köhnə bir kisə taparaq şeyləri onun içinə qoydum, 
1 Dəmir maska —XVII əsrdə Paris həbsxana qəsrində - Bastiliyada olan məhbusdur. Onun üzü 
həmişə dəmir maska ilə bağlı imiş. 
_________________Milli Kitabxana_________________ 
418
sonra biz ağac çürüntülərini də gətirib həmin kisəyə soxduq. Mən buna "borc götürmək" 
deyirəm, çünki atam həmişə belə deyirdi, Tom isə bilidirdi ki, bu borc götürmək deyil, 
oğurlamaqdır. O dedi ki, faiz dustaqlara kömək edirik, şeyi necə əldə etməyimizin isə
onlar üçün heç bir fərqi yoxdur, təki tapaq, bundan ötrü onlan heç kim ittiham etməyəcək. 
Əgər dustaq qaçmaq üçün özünə lazım olan bir şeyi oğurlarsa, bu heç də cinayət deyildir, 
bu onun hüququdur, bundan əlavə məhbusun həbsxanadan azad edilməsi üçün bizə lazım 
olan hər şeyi bu evdən oğurlamağa tam haqqımız vardır. Tom daha sonra dedi ki, əgər biz 
dustaq olsaydıq, onda, əlbəttə, başqa məsələ, həbsxanada olmayan bir şəxs oğurluq 
edərsə, ən əclaf, ən murdar bir adamdır. Buna görə də biz əlimizə keçən hər bir şeyi 
oğurlamaq qərarına gəldik. 
Bundan bir qədər sonra, Tom mənimlə boş şeylərin üstündə böyük bir mübabisə açdı, 
buna səbəb, mənim zəncilərin bostanından bir qarpız oğurlayıb yeməyim olmuşdu. O 
məni məcbur cetdi ki, gedib zəncilərə on sent pul verim, nədən ötrü verdiyimi isə izahı
etməyim. Həm də dedi ki, yalnız lazım olan şeyləri oğurlamaq olar. "Nə olsun, - deyə mən 
etiraz etdinı, - demək qarpız mənə lazım olub da". O isə dedi ki, qarpız mənə heç də
həbsxanadan qaçmaq üçün lazım olmayıb, fərq də bax, yalnız bundadır. Daha sonra o 
dedi: "Bax, əgər sətı, Cim həbsxanasını öldürsün deyə qarpızın içinə, ona verməkdən ötrü 
bıçaq qoysaydm, bu tamam düz olardı, yəni hər şey öz qaydasında olardı". Qarpızı
çırpışdırmaq üçün əlimə fürsət düşdükdə, hər dəfə oturub hər cür incəliklərinə qədər 
düşünərək dustağın əvəzinə oğurluq etməyimin mənə bir xeyri olub-olmadığını
fikirləşməyin əhəmiyyətsizliyini görürdümsə də, onunla mübahisə etməyə girişmədim. 
Bəli, mən artıq demişdim, həmin səhər gözlədik ki, hamı öz işinə çıxıb getsin və
həyətdə beç kim olmasın, yalnız bundan sonra Tom kisəni götürüb əlavə tikiliyə apardı, 
mən isə həyətdə durub gözətçilik etdim. Tom tezliklə ordan çıxdı, birlikdə gcdib söhbət 
etmək üçün tir üstündə əyləşdik. Tom dedi: 
- İndi alətdən başqa hər şey hazırdır; onu tapmaq isə asan işdir. 
- Alətdən başqamı dedin? 
- Bəli! 
- Bəs alət nə uçundur, 
- Necə yəni nə üçündür? Qazımaq üçün. Torpağı dişimizlə qazımayacağıq ki? 
_________________Milli Kitabxana_________________ 
419
-Bəs o əlavə tikilidə olan köhnə toxa və bellər necə, yaramazmı? 
- deyə soruşdum. 
Tom mənə tərəf dönüb elə təəssüf hissilə baxdı ki, elə bil ağlayacaqdı, sonra dedi: 
- Hek Finn, sən hardan eşitmisən ki, dustaqların lağım atmaqdan ötrü toxa və belləri, 
hər cür yeni alətləri olsun? Soruşuram, de görüm, səncə belə olanda dustaq şöhrət qazana 
bilərmi? Onda elə lap adi qaydada ona açar ver, hər bir şeyi qurtarıb getsin. Toxa, bel! 
Daha nə bilim, nə! Bunları heç krallara da vermirlər. 
- Yaxşı, - dedim, - əgər toxa və bellər işimizə yaramusa, bəs onda bizə nə lazımdır? 
- Qəssab bıçaqları. 
- Daxmanın altına lağım atmaq üçünmü? 
- Hə də, bəs nə üçün! 
- Sən lap ağ eləmisən a, Tom Soyyer, bu lap mənasız işdir! 
- Mənasız iş oldu-olmadı, fərqi yoxdur, qayda belədir, on düzgün üsul budur. Başqa 
heç bir üsul yoxdur; bu barədə kitablarda nə qədər oxumuşamsa, bir dəfə də eşitmişəm ki, 
başqa cürə etsinlər. Həmişə bıçaqla qazıyırlar, həm də yadında saxla ki, torpağı yox, bərk 
qayanı. 
Buna da çox vaxtları gedir, həftəlar bir-birinin dalınca gəlib keçir... 
Onlar isə yenə də qazır, hey qazırlar! Məsələn, Marsel limanındakı Dif qalasında olan 
bir məhbus bu yolla hey qazıb-qazıb, nəhayət, azadlığa çıxıb. İndi sən bilən, nə qədər 
müddətə qazıb? 
- Mən hardan bilim. 
- Yox, bir fikirləş tap. 
- Eh, bilmirəm... Ay yarımamı? 
- Otıız yeddi ilə. Yerin altından Çində çıxıb. Bax, belə olur! Hayıf ki, bizim bu 
həbsxana qaya üstündo deyil! 
- Cimin Çində bircə tanışı da yoxdur. 
- Tamşın bura nə dəxli var. Həmin  məhbusun da tanışları olmayıb. 
Sən həmişə düz yoldan kənara çıxırsan. İşə bir az yaxından baş qoşsana! 
-Yaxşı, sən deyən olsun, onun haraya gedib çıxmağının mənim üçün heç bir fərqi  
yoxdur, təki azadlığa çıxsın, Cim üçün də, məncə, heç bir fərqi yoxdur. Ancaq bir məsələ
var: Cim elə cavan deyil ki, bıçaqla qazıya. Qazıyıb qurtarmamış ölər. 
- Yox, Ölməz. Olmaya elə düşünürsən ki, bizə də otuz yeddi il vaxt lazım olacaq? Biz 
axı yumşaq torpağı qazıyacağıq! 
  
_________________Milli Kitabxana_________________ 
420
- Bəs nə qədər vaxt lazım olacaq, Tom? 
- Axı biz o qədər qazıya bilmərik, yoxsa oradan, Yeni Orlean yaxınlığından Saylas 
əmiyə qorxuram yazalar. Cimin oradan olmadığını Saylas əmi bircə bilməyəydi. Yoxsa, o 
da bir şey yazar, nə bilim, bəlkə 
Cim haqqında bir elan yazdı... Deməli, biz risk edərək lağım atmaqla lazım olan qədər 
məşğul ola bilmərik. Qaydaya görə, məncə iki il qazımalıyıq; ancaq bunu heç cür edə
bilmərik. Sonra nə olacağı məlum deyildir, buna görə də mən məsləhət görmürəm ki, əsl 
qayda ilə, həm də mümkün qədər tez qazaq, sonra isə belə təsəvvür edək ki, guya otuz 
yeddi il qazmışıq. Onda, həyəcan qalxan kimi onu bir göz qırpımında oğurlayıb aparmaq 
olar. Bəli, məncə bu ən yaxşı üsul olar. 
- Hə də, bunun heç olmazsa, bir az mənası var, - deyə mən dilləndim. - Təsəvvür 
etmək bizim üçün heç də çətin deyil, zəhmət de, demək olar ki, heç yoxdur; əgər lazım 
olsa, lap belə təsəvvür edə bilərəm ki, yüz əlli ilə qazımışıq. Bu mənim üçün çətin deyil, 
bir balaca adət etmək lazımdır. Mən bu saal qaçıb hardan olsa iki bıçaq taparam. 
- Üçünü tap, - deyə Tom bildirdi, - birindən mişar düzəldərik. 
- Tom, əgər belə bir təklif qaydanın və dinin əleyhinə deyilsə, - dedim, - bax orada, 
hisxananın dalındakı talvarın altında paslı bir mişar var. 
Tom bir növ təəssüf hissilə və kədərlə mənə baxıb dedi: 
- Hek, səni heç bir düzgün yola öyrətmək mumkün deyil, heç zəhmət çəkməyinə də 
dəyməz! Yüyür bıçaq tap, həm də üç dənə! 
Mən qaçdım. 
OTUZ ALTINCI FƏSİL 
CİMƏ KÖMƏK ETMƏK CƏHDLƏRİ 
Həmin gecə hamı yatıb yuxuya gedən kimi, biz ildırım ötürən vasitəsile həyətə düşüb 
daxmaya girdik, qapını bağlayıb ağac çürütülərini yerə tökərək işə başladıq. Aşağı tir 
boyu özümüz üçün beş, ya altı fut uzunluqda bir yer təmizlədik. Tom dedi ki, bura elə lap 
Cimin çarpayısının yanıdır, lağımı da elə onun altından atacağıq, işimizi qurtarandan 
sonra burada deşik olduğunu heç kim bilməyəcəkdir, çünki Cimin yorğanı az qala yerə
kimi sallanır, yalnız onu qaldırıb çarpayının altına baxsan, onda deşiyi görə biləcəksən. 
Biz az qala gecə yarısınadək bıçaqla 
  
_________________Milli Kitabxana_________________ 
421
yeri qazıdıq, axırı lap it kimi yorulub əldən düşdük, əllərimiz qabar-qabar oldu, işimizin 
isə nəticəsi görünmürdü. Axırda mən Toma dedim: 
- Tom Soyyer, bilirsənmi nə var, bu, otuz yeddi illik deyil, bəlkə, lap otuz səkkiz illik 
işdir. 
Tom heç bir cavab vermədi, yalnız köksünü ötürdü, bir qədər keçəndən sonra isə
qazımaqdan el çəkib dayandı. Gördüm ki, fikrə gedib; xeyli fikirləşdikdən sonra dedi: 
- Çalışmağına dəyməz, Hek, onsuz da bir şey çıxmayacaq. Əgər biz dustaq olsaydıq, 
yenə dərd yarı idi, çünki dustaqların nə qədər istəyirsən vaxtı var, onların tələsən bir yeri 
yoxdur; həm də onlar gündə beşcə dəqiqə, gözətçilər dəyişilən vaxt qazıyırlar, belə ki, 
əlləri də qabarlamır; belə olsaydı biz də illər boyu qazsyardiq, hər şey də lazım olduğu 
kimi düzgün olardı. İndi isə axmaqlıq eləməyək, gəl tələsək, artıq vaxtımız yoxdur. Əgər 
biz bir gecə də bu təhər qazısaq, əllərimizin qabarı gedincəyədək işi bir həftə
dayandırmalı olacağıq, çünki bundan tez, bıçağı heç əlimizə də götürə bilmərik. 
- Tom, onda bəs nə etməliyik? 
- İndi sənə deyərəm nə etməliyik. Bəlkə bu heç düzgün də deyil, yaxşı da deyil, ədəb 
qaydalarının əksinədir, əgər bilsələr, bizi bundan ötrü ittiham da edərlər, bununla belə
bizim başqa çarəmiz yoxdur, toxa ilə qazıyacağıq, ancaq belə təsəvvür edəcəyik ki, guya 
bıçaqla qazımışıq: 
- Bax, bu başqa məsələ! - dedim. Eh, Tom Soyyer, sənin başın əvvəl də yaxşı
işləyirdi, indi isə əvvəlkindən də yaxşı işləyir. Toxa, qazımaq üçün çox yaxşıdır, bu üsul 
ədəb qaydalarının əksinədirsə, bunun mənim üçün heç bir əhəmiyyəti yoxdur. Mənim 
ağlıma zəncini oğurlamaq, yaxud qarpız, yaxud bazaar günü məktəbindəki dərs kitabı
oğurlamaq gəlirsə, qaydaya baxan deyiləm, nə yolla olursa olsun, təki iş yerinə yetirilsin. 
Mənə nə lazımdır, zənci, yaxud qarpız, yaxud da dərs kitabı; əgər toxa ilə tez olursa, 
onunla qazıb zəncini, yaxud da qarpızı və ya dərs kitabını oğurlaram; sənin nüfuzlu 
şəxslərin isə qoy nə deyirlər desinlər, heç vecimə də deyil. 
- Nə olar ki, - deyə Tom dilləndi, - belə işdə bir şey fikirləşib uydurmaq, toxanı isə işə
salmaq olar, əgər belə olmasaydı, mən özüm də əleyhinə olardım, özümü qaydanı
pozmağa qoymazdım; qayda üzrə nə etmək mümkünsə onu edərdim, nə mümkün deyilsə
etməzdim, əgər bir adam qayda üzrə necə etmək lazım olduğunu bilirsə, o ayırd etmədən, 
necə gəldi edə bilməz. Sənin kimi adam, təsəvvürünə heç bir şey gə- 
  
_________________Milli Kitabxana_________________ 
422
tirmədən toxa ilə qazıb Cimi dustaqlıqdan azad edə bilər, çünki sən heç bir şey 
anlamırsan; mən isə elə edə bilmərəm, çünki qanun-qaydaya lazımınca bələdəm. Bıçağı
bəri ver! 
Onun bıçağı var idi, buna baxmayaraq, öz bıçağımı da ona verdim. O, bıçağı yerə 
çırpıb dedi: 
- Bıçağı bəri ver! 
Mən əvvəlcə bilmədim ki, nə edim, sonra isə başa düşdüm. Köhnə şey-şüyü eşələyib 
bir külüng taparaq ona uzatdım, o, külüngü əlimdən qaparaq bir kəlmə də demədən 
qazımağa başladı. 
O, yaman hoqqabaz idi. Onun hər bir işi qayda-qanun üzrə olmalı idi. İşi belə görüb 
mən də beli götürdüm, ikimiz birlikdə gah külüng, gah da bellə qazımağa başladıq, elə
daş, kəsək idi ətrafa sıçrayırdı. Gərək ki, yarım saata qədər qazdıq. Artıq işləyə bilmədik, 
bərk yorulmuşduq, dayananda gördük ki, böyük bir çala açmışıq. Mən yuxarıya, öz 
otağımıza qalxıb pəncərəyə yanaşdım, gördüm ki, Tom yaman əlləşir; ildırım ötürənlə
yuxarıya dırmaşmaq istəyir, ancaq əlləri qabarlı olduğu üçün qalxa bilmir. Axırda o dedi: 
-Heç bir şey çıxmır, heç cür dırmaşa bilmirəm. Səncə, necə edim? 
Bəlkə bir şey fikirləşəsən? 
- Hə, - dedim, - bir yol bilirəm, amma bu, məncə qaydanın əksinədir. Pilləkənlə çıx, 
amma belə təsəvvür et ki, guya ildırımötürənlə dırmaşmısan? 
Tom belə də etdi. 
Ertəsi günü Tom, Cim üçün qələm düzəltməkdən ötrü böyük evdən bir qalay qaşıq və 
bir mis şamdan, habelə altı dənə piy şamı oğurladı: mən isə zənci komalarının ətrafında 
dolaşıb fürsət düşən kimi üç dənə tənəkə nimçə çırpışdırdım. Tom dedi ki, bu azdır, mən 
isə cavab verdim ki, onsuz da bu nimçələri heç kim görməyəcəkdir, çünki Cim onları
pəncərədən atanda nimçələr it damının yanındakı kolluğa düşəcəkdir, biz gedib onları
götürər, yenidən Cimə verərik, qoy yenə üstlərində yazsın. Tom razı olub dedi: 
- İndi şeyləri cimə necə çatdırmaq barədə düşünmək lazımdır. 
- Qazıntı işini qurtaran kimi, şeyləri oraya daşıyarıq, - deyə cavab verdim. 
Tom mənə həqarətlə baxıb dedi ki, doğulduğu gündən bəri belə bir axmaq fikir 
eşitməyib; sonra isə yenə düşünməyə başladı. Çox düşündükdən sonra, nəhayət, dedi ki, 
iki-üç üsul fikirləşibdir, ancaq bu üsul- 
  
_________________Milli Kitabxana_________________ 
423
lardan birini seçməyə hələlik lüzum yoxdur. Bunun üçün əvvəlcə Cimlə danışmaq 
lazımdır. 
Həmin axşam, saat on birə işləyəndə ildırım ötürənlə aşağıya düşüb özümüzlə bir şam 
götürərək Cimin pəncərəsi yanında dayandıq; o xoruldayırdı, biz şamı onun 
pəncərəsindən içəri atdıq, amma o ayılmadı. Biz külüng və bellə yenə qazımağa başladıq, 
iki saat yarımdan sonra bütün iş görülüb qurtardı. Biz lağımla Cimin çarpayısı altına, 
oradan da daxmaya girdik, Cimin yanında dayanıb onu gözdən keçirdik. O, zahirən 
möhkəm və sağlam idi, sonra onu yavaşca oyatmağa başladıq. O bizi görüb elə sevindi ki, 
az qaldı ağlasın, bizə "mənim quzularım" və başqa mehriban sözlər dedi, sonra xahiş etdi 
ki, biz bu saat onun üçün haradan olursa olsun bir dəmirkəsən qələm tapıb gətirək, zənciri 
onun ayağından çıxaraq və bir dəqiqə belə itirmədən onunla birlikdə qaçaq. Lakin Tom 
ona sübut etdi ki, qayda üzrə belə olmur: onun yanına, çarpayıya əyləşib bizim 
planlarımızdan və əgər xəbər tutarlarsa, bu planları bir göz qırpımında necə
dəyişəcəyimizdən ona danışdı və əlavə etdi ki, heç bir şeydən qorxmasın, biz mütləq onu 
azad edəcəyik. 
Cim razı olub dedi ki, qoy hər şey siz deyən kimi olsun. Biz onun yanında bir xeyli 
oturduq; əvvəlcə köhnə vaxtlar haqqında söhbət etdik, sonra isə Tom hər şey barədə onu 
sorğu-suala tutdu, Saylas əminin az qala hər gün buraya gəlib onunla birlikdə dua 
elədiyini, Salli xalanın isə tez-tez baş çəkərək onun necə yaşadığını, toxmu, acmı
olduğunu öyrəndiyini bildikdə dedi: 
- Hə, indi mən bilirəm ki, işləri necə qurmaq lazımdır. Biz sənə onların vasitəsilə bəzi 
para şeylər göndərərik. 
Mən ona dedim: 
- Bax, bunu əbəs deyirsən, mən ömrümdə belə axmaq bir iş görməmişəm! 
Lakin Tom mənim dediklərimə heç əhəmiyyət də verməyib öz sözünə davam etdi. 
Onun ağlına bir şey gələndə həmişə belə olur. O, Cimə dedi ki, biz ona Natın - ona yemək 
gətirən zəncinin vasitəsilə içində nərdivan olan piroq və başqa iri şeylər çatdıracaq, o isə
ayıq olmalı, heç bir şeyə təəccüb etməməli və çalışmalıdır ki, Nat onun həmin şeyləri necə
əldə etdiyini görməsin. Kiçik şeyləri isə biz Saylas əminin ciblərinə qoyacağıq, Cim onları
xəlvətcə oradan çıxartmalıdır; bundan başqa, bu şeylərdən bəzilərini də Salli xalanın 
önlüyünün lentinə bağlayacaq, fürsət düşdükdə cibinə də qoyacağıq. Tom köynəyin 
üstündə 
  
_________________Milli Kitabxana_________________ 
424
gündəlik tutmağı və lazım olan başqa işləri də ona öyrətdi, bir sözlə, hər şeyi açıb ona 
başa saldı. Cim bütün bunların nə üçün lazım olduğunu heç cür anlaya bilmədi, lakin belə
qət etdi ki, biz ağ adamlar olduğumuz üçün hər şeyi daha yaxşı bilirik; ümumiyyətlə, o 
çox razı qalıb dedi ki, hər şeyi Tomun buyurduğu kimi edəcəkdir. 
Tomun çoxlu tütünü və qarğıdalı qıçasından trubkaları vardı, belə ki, biz vaxtımızı
heç də pis keçirmədik; sonra yenə lağıma girifa yatmağa getdik, ancaq əllərimiz kəsik-
kəsik idi. Tom çox sevinir, deyirdi ki, hələ bu vaxtadək onun heç zaman belə maraqlı və
beynini bu qədər işlədən bir oyunu olmamışdır; əgər o bacarsaydı, bütün ömrü boyu bu 
oyunu davam etdirər, sonra isə Cimi azad etməyi bizim uşaqlarımıza vəsiyyət edərdi, 
çünki Cim vaxt keçdikcə buna alışar və burada qalmaq ona getdikcə daha xoş görünər. 
Tom dedi ki, bu işi səksən ilə qədər uzatmaq və rekord vurmaq olar. O vaxt oyunda iştirak 
edənlərin hamısı böyük şöhrət qazanar, biz də məşhurlaşarıq. 
Səhər biz odun qalağının yanına gedib şamdanı balta ilə xırda hissələrə parçaladıq, 
Tom onları yığıb qaşıqla birlikdə cibinə qoydu. Sonra biz zənci komalarının yana getdik, 
mən zəncini söhbətə tutub başını qarışdırdım, Tom isə şamdan qırığından birini kasanın 
içində Cim üçün qoyulmuş qarğıdalı kökəsinin içinə soxdu, sonra biz nə olacağını görmək 
üçün Natla Cimin yanına getdik. Nəticə çox gözəl oldu: "Cim kökənin bir parçasını
dişləyəndə az qaldı ki, dişini sındırsın, bundan yaxşı nə ola bilərdi?". Tom Soyyerin özü 
belə dedi. Cim beç hiss belə etdirmədi, dedi ki, bu yəqin, kiçik daş parçası, yaxud da 
başqa bir şeydir ki, çörəyin içinə düşüb, belə şeylər həmişə olur, lakin Cim bundan sonra 
hər bir şeyi birdən-birə dişləmir, əvvəlcə çəngəl götürüb üç-dörd yerdən ona batırırdı. 
Biz qaranlıqda dayanmışıq, birdən Cimin çarpayısı altından iki it çıxdı, sonra dalbadal 
bir neçəsi çıxdı, beləliklə də, daxmaya on birə qədər it doldu, tərpənməyə yer yox idi. 
Zənci Nat isə: "Əcinnələrdir!" - deyib bağırdı, itlərin arasında yerə sərilib inildəməyə
başladı, sanki ölürdü. Tom Cimin kasasından bir parça ət götürərək qapını taybatay açıb 
həyətə atdı; itlər ətin dalınca tökülüşdülər, Tom da öz növbəsində çıxdı və həmin dəqiqə
qayıdaraq qapını bağladı, mən başa düşdüm ki, o, daxmaya açılan qapını da örtməyə
macal tapıb. Sonra o, zəncini ələ almağa başladı, onu hey dilə tutdu, təsəlli verdi, gozünə
bir şey görünüb-görünmədiyini soruşdu. Zənci ayağa qalxıb gözlərini döyərək dedi: 
  
_________________Milli Kitabxana_________________ 
425
- Mister Sid, siz indi deyəcəksiniz ki, mən dəliyəm, amma öz gözlərimlə lap bir 
milyon it, yaxud şeytan, yaxud da daha bilmirəm nə görməmişəmsə, bax durduğum 
yerdəcə ölüm! Allah haqqı, görmüşəm! 
Mister Sid, onların mənə necə toxunduqlarını da hiss edirdim, bəli, ser! Onlar mənim 
üstümdə də yeriyirdilər. Eh, qoy əlimə bundan sonar bir cin keçsin, heç olmazsa, tək bircə
dəfə keçsin, özüm bilirəm ki, ona nə edərəm! Yaxşısı budur məni dinc buraxsınlar, 
bundan başqa daha heç bir şey istəmirəm. 
Tom dedi: 
- Yaxşı, mən nə fikirləşdiyimi sənə deyim. Nə üçün onlar buraya həmişə bu qaçqın 
zənci nahar edən vaxt qaçıb gəlirlər? Ona görə də, yemək istəyirlər, bildinmi? Sənin bir 
yolun var, o da onlar üçün cadulanmış bir piroq bişirməkdir. 
- Aman Allah, mister Sid, mən belə piroqu necə bişirim? Mən bilmirəm onu necə
bişirərlər. Belə piroq haqqında heç ömrümdə eşitməmişəm. 
- Yaxşı, onda mən özüm bişirərəm. 
- Mənim quzum, doğrudanmı bişirəcəksiniz? Bişirin, bundan ötrü mən sizə nə 
istəsəniz edərəm, lap ayaqlarınız altına düşərəm! 
- Yaxşı, sənin xətrin üçün bişirərəm; sən axı bizə həmişə yaxşı münasibət 
bəsləmişsən, qaçqın zəncini bizə göstərmisən. Ancaq bura bax, ehtiyatlı ol ha! Biz gələn 
vaxt arxanı bizə çevirərsən, Allah eləməmiş, birdən kasaya nə qoyduğumuza baxasan ha! 
Cim piroqları çıxaranda da baxma, azmı iş baş verə bilər, nə bilmək olar! Ən başlıcası isə
odur ki, gərək cadulanmış şeylərə əl vurmayasan. 
- Əl vurmayımmı? Allah köməyiniz olsun, mister Sid! Məni lap qızıla da tutsan, heç 
bir şeyə barmağımı belə toxundurmaram. 
OTUZ YEDDİNCİ FƏSİL 
CİM SEHRLİ PİROQ ALIR 
Bu işi sahmana saldıqdan sonra həyətdə köhnə uzunboğaz çəkmələr, əsgi-üsgü, sınıq 
butulkalar, deşik qazanlar və başqa tör-töküntü yığılmış zibilliyə getdik. Bir qədər 
eşələndikdə sonra köhnə tənəkə tas tapıb deşiklərini möhkəm tutduq ki, piroq bişirmək 
mümkün olsun: sonra zirzəmiyə enib tası un ilə doldurduq və səhər yeməyinə getdik. 
Yolda iki köhnə mıx tapdıq. Tom dedi ki, bu mıx dustaqxana divarında öz 
  
_________________Milli Kitabxana_________________ 
426
adını və başına gələn bədbəxt hadisələri yazmaqda dustağa kömək edə bilər. Mıxın birini 
Salli xalanın stuldan asılmış döşlüyünün cibinə qoyduq, o birisini isə Saylas əminin 
kantorkadakı1 şlyapasının lentinə sancdıq, uşaqlardan öyrənmişdik ki, Saylas əmi ilə Salli 
xala bu gün səhər qaçqın zəncinin yanına getmək istəyirlər. Sonra biz stolun arxasına 
keçdik və Tom qalay qaşığı Saylas əminin cibinə saldı. Ancaq Salli xala gəlmədiyı üçün 
onu gözləməli olduq. Salli xala səhər yeməyinə gəldikdə qıpqırmızı qızarmışdı, çox hirsli 
idi; o, duanın oxunmasına güclə səbr etdi, bir əliylə qəhvə süzür, o biri əliylə isə girvəsinə
keçən uşaqların başına oymaqla vururdu, sonra Salli xala dedi: 
- Axtarmaqdan yorulmuşam, evi ələk-vələk etmişəm, sənin o biri köynəyini tapa 
bilməmişəm. Heç bilmirəm sənin köynəyin necə ola bilər. 
Ürəyim düşdü, bağrım yarıldı, bir tikə qarğıdalı kökəsi boğazımda qaldı; mən 
öskürdüm, boğazımda qalmış tikə ağzımdan çıxıb stolun üstündən keçərək uşaqlardan 
birinin gözünə dəydi; o yazıq da qarmağa keçirilmiş qurd kimi qurdalanıb var səsilə
qışqırmağa başladı; Tom qorxusundan gömgöy göyərmişdi. Dəqiqənin dörddə biri və ya 
buna yaxın bir vaxtda bizim halımız çox pərişan idi, mən bu vəziyyətdən çıxmaq üçün hər 
şeyə razı olardım. Lakin tezliklə sakitləşdik, çünki bu söz gözlənilməz deyildiyi üçün bizi 
çaşdırmışdı. 
Saylas əmi dedi: 
- Qəribə işdir, mən özüm də heç bir şey anlamıram. Yaxşı yadımdadır ki, əynimdən 
çıxartdım, çünki... 
- Çünki əynimdə iki deyil, bir köynək var. Sənə qulaq asanda belə olar. Çox yaxşı
bilirəm, səndən yaxşı bilirəm ki, köynəyini çıxartmısan, çünki dünən yuyulub zivədən 
asılmışdı, öz gözümlə görmüşəm. İndi isə köynək itmişdir, vəssalam. Vaxt tapıb sənin 
üçün yeni köynək tikənə qədər qırmızı flanel köynəyıni geyərsən. İki ildə sənin üçün 
üçüncü köynəkdir ki, tikiram. Elə bil bədənində tikan var. Heç baş çıxarmıram, sən onları
necə geyirsən, elə işim-peşəm sənin üçün köynək tikməkdir. Bu yaşa çatmısan, paltar 
qədrini bilmirsən. 
- Bilirəm, Salli, bacardığım qədər şeyin qədrini bilməyə çalışıram. 
Burada təkcə mən təqsirkar deyiləm, axı sən bilirsən ki, köynəyi mən ancaq əynində 
olduqda görürəm, axı mən əynimdə olan köynəyi itirə bilmərəm. 
1 Kantorka - ayaq üstə və ya oturub işləmək üçün hündür stol 
_________________Milli Kitabxana_________________ 
427
- Yaxşı, Saylas, bu sənin günahın deyildir, əgər mümkün olsaydı, hökmən çoxdan 
itirmişdin. Axı, ancaq köynək itməmişdir. Qaşıq da itib, hərə bu harasıdır. On qaşıq var 
idi, indi doqquzu qalmışdır. Yaxşı, tutaq ki, köynəyi dana gövşəyib, qaşığı isə o heç vaxt 
uda bilməz, bunu mən gözəl bilirəm. 
- Salli, daha nə itmişdir? 
- Yarım düjün şam itirmişdir, başa düşdün! Bəlkə onları siçovullar yeyib? Çox güman 
ki, bu işi onlar görüb; qəribədir, nə əcəb bu vaxta qədər evi gəmirməmişlər? Sən elə nə
vaxtdır deşikləri tulmağa hazırlaşırsan, heç hazırlaşıb qurtara bilmirsən; onlar bir qədər də
hiyləgər olsaydı, çıxıb başında yatardılar, sənin xəbərin belə olmazdı. Qaşığı isə
siçovullar oğurlamayıb, bunu mən çox yaxşı bilirəm. 
- Nə edim, Salli, günahkaram, günahlarımı da boynuma alıram. Elə sabah bütün 
deşikləri tutaram. 
- Hara tələsirsən, gələn il də tuta bilərsən... Matilda Encelina Araminta Felps. 
Oymaq guppultu ilə qızın başına dəydi; o, əlini qənddandan çəkib sakitcə öz yerində 
oturdu. Zənci qadın qəflətən gəlib dedi: 
- Missis Salli, bizim döşəkağı itmişdir! 
- Döşəkağı itmişdir? İlahi! 
- Mən elə bu gün bütün deşikləri tutacağam, - deyə Saylas əmi dilləndi, lakin hiss 
olunurdu ki, onun da qanı yaman qaralmışdır. 
- Kəs səsini, sən Allah! Döşəkağını da siçovullar aparıb? Liza, necə olub itib? 
- Allah haqqı, bilmirəm, missis Salli. Dünən zivədən asılmışdı, indi isə orada yoxdur, 
itmişdir. 
- Hə, deyəsən dünyanın axırıdır! Bu yaşa çatmışam, ömrumdə belə şey görməmişəm! 
Köynək, döşəkağı, qaşıq, bir də yanın düjün şam... 
Gənc mulat1 qız yüyürərək içəri girib dedi: 
- Missis, mis şamdan yerində yoxdur! 
- Rədd ol buradan, axmaq! Yoxsa, bu qəhvədanı başına çırparam. 
Salli xala hirsindən partlayırdı. Gördüm ki, mümkünat olan kimi qaçmaq lazımdır; 
Fikirləşdim ki, yavaşca sürüşüm meşəyə, qalmaqal yatandan sonra qayıdıb gələrəm. Salli 
xala özündən çıxmışdı, ipə-sapa yatmırdı, yerdə qalanlar isə sakitləşib hər şeylə
razılaşmışdılar: birdən Saylas əmi cibindən həmin qaşığı çıxartdı, buna özü də pərt oldu. 
Salli 
1 Mulat - ağ irqlə qara irqin qatışmasından törəyən adam
_________________Milli Kitabxana_________________ 
428
xala əllərini bir-birinə vurub səsini kəsdi, onun ağzı açıq qalmışdı, mən isə kənar bir yerə
çəkilmək istədim, ancaq çox yox, çünki Salli xala həmin anda dedi: 
- Belə olacağını mən bilirdim! Deməli, qaşıq həmişə sənin cibində imiş; çox güman 
ki, qalanları da oradadır. Necə olub ki, qaşıq sənin cibinə düşüb? 
- Sözün doğrusu, heç özüm də bilmirəm, Salli, - deyə Saylas əmi özünə haqq 
qazandırmış kimi cavab verdi, - bilsəydim, sənə deyərdim. Səhər yeməyindən əvvəl 
oturub "Həvarilərin əməlləri"nin on yeddinci fəslini oxuyurdum, ola bilsin ki, bilmədən 
incilin əvəzinə cibimə qaşığı qoymuşam, çünki incil cibimdə yoxdur. Gedim baxım, əgər 
incil oradadırsa, deməli mən onu cibimə deyil, stolun üstünə qoymuşam və əvəzinə qaşığı
götürmüşəm, sonra isə... 
- Sən Allah, səsini kəs! Məni rahat buraxın! Hamınız, hamınız buradan rədd olub 
gedin, sakit olana kimi heç kəs məni dindirməsin! 
Əgər Salli xala qışqırmayıb, pıçıltı ilə danışsaydı belə, mən onun səsini eşidərdim. 
Əgər mən ölü olsaydım belə, onun sözlərinə qulaq asar, durub otaqdan çıxardım. Biz 
qonaq otağından keçəndə qoca şlyapasını götürdü və mıx döşəməyə düşdü; işi belə görən 
qoca, onu heç bir söz demədən yerdən götürüb buxarının ləməsinə qoydu, çıxıb getdi. 
Bunları görən Tom qaşıq əhvalatını yadına salıb dedi: 
- Yox, onunla heç nə göndərmək olmaz, etibarlı deyildir. – Sonra isə əlavə etdi: - 
Amma bu qaşıq əhvalatı ilə, o özü də bilmədən bizə yaman kömək elədi; gəl biz də ona 
kömək edək. Onun xəbəri olmadan siçovul yuvalarının ağzını tutaq! 
Zirzəmidə, saysız-hesabsız siçovul yuvası var idi; biz bir saatdan artıq əlləşdik və
nəhayət, deşiklərin hamısını möhkəm-möhkəm, səliqə ilə tutduq. Pilləkəndən gələn ayaq 
səslərini eşitcək şamı söndürüb gizləndik; sonra gördük ki, bizim qoca bir əlində şam, o 
biri əlində cır-cındır, yuxulu kimi yırğalana-yırğalana gəlir. O, əvvəlcə birinci yuvaya, 
sonra isə ikinci yuvaya yaxınlaşdı və beləliklə, bütün yuvaları gəzdi. Sonra fikrə gedib beş
dəqiqəyə qədər şamın piyini təmizlədi. Daha sonra dönüb, ayaqlarını sürüyə-sürüyə
yuxulu kimi pilləkənə yaxınlaşdı və öz-özünə danışmağa başladı: "Nə qədər 
fikirləşirəmsə, yadıma gəlmir ki, deşikləri nə vaxt tutmuşam! Gərək ona deyəydim ki, 
siçovulların üstündə məni haqsız danlayırdın. Eh, deməsəm yaxşıdır! Onsuz da bir mənası
olmayacaq", - qoca pilləkənləri donquldana-donquldana qalxdı. O gedən kimi biz də
çıxdıq, çox yaxşı qoca idi. 
  
_________________Milli Kitabxana_________________ 
429
Tomu, qaşıq məsələsi çox narahat edirdi, o dedi ki, qaşıqsız bizim işimiz keçməz, ona 
görə düşünmək lazımdır. Bir qədər fikirləşərək ölçüb-biçəndən sonra, mənə nə
edəcəyimizi dedi. Biz Salli xala gələnə kimi qaşıq zənbilinin yanında vurnuxmağa 
başladıq; Salli xala gələndə Tom qaşıqları sayıb zənbilin yanına qoydu; mən qaşığın birini 
köynəyimin qolunda gizlətdim, Tom isə dedi: 
- Bilirsinizmi, Salli xala, qaşıq yenə də doqquz dənədir. 
Saili xala dedi: 
- Get oyna, zəli kimi mənə yapışma. Səndən yaxşı bilirəm, özüm saymışam. 
- Mən də iki dəfə saymışam, xala, ancaq yenə doqquz dənədir. 
Salli xala, göründüyü kimi, lap özündən çıxmışdı, buna baxmayaraq, yenə də saymağa 
başladı; onun yerində kim olsaydı sayardı. 
- Allah bilir bu nədir! Doğrudan da, doqquz dənədir, - deyə o dilləndi. - Cəhənnəmə
ki, qoy lap hamısı itsin, qoy bir də sayım! 
Mən köynəyimin qolunda gizlətdiyim qaşığı o birilərə qatdım, Salli xala bir daha 
sayıb dedi: 
- İşə bir bax ha, yenə də ondur. 
Amma özü yaman hirslənmişdi, bilmirdi ki, nə etsin. Tom dedi: 
- Yox, xala, on dənə ola bilməz. 
- Ay axmaq, indicə saydığımı görmədin? 
- Gördüm, ancaq... 
- Yaxşı, eybi yoxdur, bir daha sayaram. 
Mən yenə qaşığın birini çırpışdırıb gizlətdim. Bu dəfə də əvvəlki kimi doqquz oldu. 
Salli xala hirsindən ağappaq ağarmışdı; sakit ola bilmir, vurnuxur, bədəni əsirdi. O, ara 
vermədən hey sayırdı, axırda qaşıqları o qədər saydı ki, hesabı itirib zənbili də qaşıqlara 
qatdı. Buna görə də qaşıqlar üç dəfə düz, üç dəfə də səhv çıxdı. Salli xala da daha davam 
gətirməyib zənbili evin bir küncünə çırpdı, az qaldı ki, pişiyi öldürsün; sonra bizə çıxıb 
getməyi və ona mane olmamağı tapşırdı, dedi ki, əgər nahara kimi onun gözünə
görünsöək, bizi möhkəm kötəkləyəcəkdir. Salli xala bizi danlayan vaxt qaşığı onun cibinə
saldıq və Cim nahara qədər qaşıqla mıxı, danışdığımız kimi ala bildi. Biz çox razı qaldıq, 
Tom dedi ki, belə bir iş üçün zəhmət çəkməyinə dəyər, çünki o, qaşıqları heç vaxt daha 
düz saya bilməyəcəkdir, hər dəfə çaşacaq; doğru saysa da özünə inanmayacaqdı; üç gün 
də saysa, tamam başımı itirəcəkdir; belə olsa o, 
  
_________________Milli Kitabxana_________________ 
430
qaşıqları daha saymayacaq, üstəlik qaşıq saymaqdan söz salanı oradaca kötəkləyəcəkdir. 
Axşam biz həmin döşəkağını yenə də zivədən asıb Salli xalanın şkafdakı döşəkağısını
oğurladıq; iki gün biz bu işlə məşğul oluruq, döşəkağını gah asır, gah da oğurlayırdıq, 
nəhayət, o davam gətirməyib dedi ki, neçə döşəkağısı olduğunu heç bilmək belə istəmir, 
bundan ötrü canını çürütməli deyil ki! Bundan sonra lap ölsə də, heç bir şey saymayacaq. 
Beləliklə, köynək, döşəkağı, qaşıq və şamlar üçün narahat olmağımıza dəyməzdi, 
artıq hər şey öz qaydasında idi, bu işdə dana da, siçovullar da; saymaq məsələsindəki 
qarışıqlıq də bizə kömək etmişdi; bircə şamdan məsələsi dururdu ki, bu da birtəhər 
düzələcəkdi, çünki o qədər də mühüm şey deyildi. 
Piroq işi çox cəncəlli idi, bizi lap təngə gətirmişdi. Biz piroqun xəmirini meşədə
yoğurub oradaca bişirdik; nəhayət, bütün işlərimizi birtəhər başa vermişdik, lakin bunların 
hamısını bir gündə görə bilmədik, piroqu bişirənə kimi üç tas xəmir korladıq; əllərimizi 
yandırdıq, gözlərimizi tüstü çıxartdı; bilirsinizmi, bizə yalnız qazmaq lazım idi, piroq isə
heç cür qazmaq tutmur, dağılıb tökülürdü. Axırda biz əsgi nərdivanı piroqun içərisinə
qoyub, bir yerdə bişirməyi qət etdik. O biri gecə Cim ilə oturub döşəkağını ensiz zolaqlara 
bölüb hördük və səhər açılana qədər yaxşı bir ip toxuduq; bu ip o qədər möhkəm idi ki, 
adam assaydın da qırılmazdı. Biz belə tasəvvür etdik ki, guya bu ipi doqquz aya 
düzəltmişik. 
Nahardan əvvəl biz ipi meşəyə apardıq; ancaq o piroqa yerləşmədi. İpi bütöv bir 
döşəkağıdan düzəltdiyimiz üçün o qədər böyük idi ki, qırx piroqa kifayət edərdi; hətta 
supa, kolbasaya və ürəyin İstəyən başqa şeyə də çatardı. Bundan əməlli-başlı nahar 
hazırlamaq olardı. Lakin bu qədər böyük ip bizə lazım deyildi. Bizə yalnız piroqa yerləşən 
qədər ip lazım idi. Buna görə də qalanını tulladıq. Piroqu əlüzyuyan tasda bişirməkdən 
qorxurduq, çünki suvağı qopa bilərdi; Saylas əminin uzun taxta dəstəkli qədim bir mis 
manqalı var idi; qoca onun üstündə çox əsirdi, çünki onu İngiltərədən "May gülü"1
gəmisində və ya ilk gəmilərin birində Qəsbkar Vilhelm2 İlə birlikdə bir nəcib adam 
gətirmişdi. Saylas əmi onu başqa köhnə və qiymətli şeylərlə birlikdə çardaqda 
1 "May gülü" - gəmi adıdır. İngiltərədən Amerikaya ilk mühacirlər bu gəmi ilə gəlmişdilər. 
2 Qəsbkar Vilhelm – İngiltərəni işğal etmiş və 1066-cü ildə ingilis kralı olmuş normand hersoqu 
_________________Milli Kitabxana_________________ 
431
gizlətmişdi; bu şeylər qiymətcə bahalı deyildi, amma yadigar olduğu üçün əziz idi: biz 
həmin manqalı oğurlayıb meşəyə apardıq; lakin piroq əvvəlcə ünda da bişmədi, çünki biz 
piroq bişirməyin təhərini bilmirdik, lakin axırıncı dəfə bişirə bildik. Manqalı götürüb 
içərisinə xəmir yaydıq, odun üstünə qoyduq, ipi oraya yerləşdirib, sonra üstdən yenə
xəmir saldıq, qapağını qoyaraq üstünə isti kömür tökdük; özümüz kənarda, beş
addımlıqda dayanıb uzun dəstəkdən tutmuşduq, bizim üçün həm rahat idi, həm də isti 
vurmurdu; on beş dəqiqədən sonra elə gözəl piroq bişdi ki, iki göz lazım idi tamaşa edə. 
Lakin bu piroqu yeyəcək adam əvvəlcədən gərək yüz dənə diştəmizləyən hazırlaya idi; ip 
nərdivanı yeyən adamın hələ üstəlik qarnı da ağrıyacaqdı. O, elə sancılanacaqdı ki, ölüb-
ölümdən qayıdacaq, ondan sonra heç yeməyin üzünə də baxmayacaqdı, bunu mən yaxşı
bilirdim! 
Nat, ovsunlu piroqu Cimin kasasına necə qoyduğumuza baxmırdı; biz yemək 
ehtiyatının altına üç tənəkə boşqab qoyduq, Cim bunların hamısını yerli-yerində aldı; tək 
qalan kimi piroqu parçaladı, ip nərdivanı çıxarıb döşəyinin içində gizlətdi; sonra 
boşqablara bir neçə cızma-qara edib onları pəncərədən çölə atdı. 
OTUZ SƏKKİZİNCİ FƏSİL 
"MƏHBUSUN ÜRƏYİ
BURADA PARTLAMIŞDIR" 
Həmin qələmləri, bir də mişarı düzəltmək cəhənnəm əzabı idi; Cimi isə, məhbusların 
etdiyi kimi, divarda yazacağı yazılar narahat edirdi. Ancaq yazını yazmaq lazım idi, çünki 
Tom deyirdi ki, bunsuz olmaz, bu vaxta kimi dövlət canisinin divarda yazı yazmadığı və
öz gerbini cızmadığı məlum deyil. 
- Heç olmazsa Ceyn Qreyi, - deyə o bildirmişdi, - ya Gilford Dedlini, ya da qoca 
Nortumberlendi götürün.1 Yaxşı Hek, əgər bunun işi çoxdursa, bəs nə edək? Başqa cür 
etmək olarmı? Axı bunsuz keçinmək olmaz! Əvvəl-axır Cim yazi da yazmalı, gerb də
cızmalıdır. Hamı belə edir. 
1 Ceyn Qrey, Gilford Dedli, Mortumberlend - Nortumberlend hersoqu Con Dedli öz oğlu Gilfrdu 
ingilis kralı VIII Henrixin nəvəsi Ceri Preylə evləndirmişdi ki, taxtı əllərinə alsınlar. Lakin onların 
üçü də VIII Henrixin qızı və vərəsəsi kraliça Qanlı Mariya tərəfindən 1553-ilə ildə edam edilmişdir. 
_________________Milli Kitabxana_________________ 
432
Cim dedi: 
- Siz nə danışırsınız, mister Tom! Mənim heç bir gerbim yoxdur, mənim bax, bu 
köhnə köynəkdən başqa heç bir şeyim yoxdur; özünüz bilirsiniz ki, onun da üstündə mən 
gündəlik düzəldəcəyəm. 
- Sən heç bir şey başa düşmürsən, Cim; gerb tamamilə başqa şeydir. 
- Bilirsən, - deyə mən dilləndim, - Cim doğru deyir ki, onun gerbi yoxdur, axı haradan 
olsun? 
- Bu mənə də məlumdur, - deyə Tom cavab verdi. - Ancaq onun gerbi mütləq 
olacaqdır, özü də qaçmamışdan əvvəl olacaqdır, əgər qaçmaq lazım olarsa, qayda-
qanunla, kişi kimi qaçmaq lazımdır. 
Cim misdən, mən isə qalay qaşıqdan kərpic üzərində qələm itiləyib hazırlayan vaxt 
Tom Cim üçün gerb fikirləşirdi. Nəhayət, o dedi ki, yadına çoxlu gerb düşüb, hamısı da 
bir-birindən yaxşı, heç bilmir ki, hansını götürsün; amma bir münasibi var, onu götürmək 
olar. 
- Cəngavər qalxanının üstündə bizim qızıl kəmərimiz olacaqdır; aşağıda sağ tərəfdə - 
çəpinə tünd-qırmızı rənglənmiş xaç və qurşaq, qurşağın üstündə isə uzanmış bir it şəkli 
olacaqdır, bu, təhlükə işarəsidir; itin pəncəsi altındakı diş-dişə zöncir isə quldarlıq 
deməkdir; yuxarı tərəfdə çapıq-çapıq olan yaşıl şevron nişan, mavi rəngli meydanda üç 
əyilmiş xətt, qalxanın ortasında isə ətraflı kələ-kötür olan gerb təsvir ediləcəkdir; yuxarıda 
sol tərəfdəki qara zolaq üzərində, çiynindən düyünçə asmış qaçqın qara zənci, aşağıda isə
qalxanı saxlayan tünd-qırmızı rəngə boyanmış iki dirək, bu, səninlə mənə işarədir; bizim 
devizimiz: 
"Maggiore fretta - minore atto" olacaqdır. Bunu mən kitabdan götürmüşəm, mənası: 
"Asta gedən çox gedər" deməkdir. 
- Çox qəribədir! - dedim. - Yerdə qalanları bəs nə deməkdir? 
- Bizim bunun üstündə baş sındırmağa vaxtımız yoxdur, - deyə Tom cavab verdi, - biz 
gərək işlərimizi tez qurtarıb buradan əkilək. 
- Heç olmazsa başa sal görək "qurşaq" nə deməkdir? 
- Qurşaq... bilirsənmi... bunun nə olduğunu bilməyin o qədər də vacib deyil. Mən, 
lazım gəldikdə bunun necə edildiyini ona göstərərəm. 
- Heç utanmırsanmı? - deyə onu məzəmmət etdim, - axı sən bunların hamısını deyə
bilərsən. Yaxşı, bəs "sol tərəfdəki qara zolaq" nə deməkdir? 
- Allah haqqı bilmirəm! Ancaq Cim bunsuz keçinə bilməz. Bütün əsilzadə adamlarda 
ondan var. 
Tom həmişə belədir. Bir şeyi başa salmaq istəmədikdə, nə istəyirsən et, başa salmaz. 
Lap bir həftə də zəhləsini aparsan deməz. 
  
_________________Milli Kitabxana_________________ 
433
Gerb məsələsini həll etdikdən sonra, Tom başqa işlərin həllinə keçdi, çox kədərli bir 
yazı fikirləşməyə başladı; dedi ki, Cimin onsuz işi keçməz, çünki belə yazı hamıda olur. O 
çoxlu yazı fikirləşib hamısını kağıza yazdı, sonra da sıra ilə bizə oxumağa başladı. 
1. Məhbusun ürəyi burada partlamışdır. 
2. Bütün dünya və dostları tərəfindən unudulmuş olan bədbəxt məhbus burada son 
günlərini keçirirdi. 
3. Yaralı bir qəlb burada parçalanmış, iztirablar çəkən bir ruh otuz yeddi il biradamlıq 
həbs otağında qaldıqdan sonra burada əbədi rahat olmuşdur. 
4. Otuz yeddi il məşəqqətli həbsdən sonra, on dördüncü Lüdovikin qeyri-qanuni 
doğulmuş oğlu olan nəcib bir yad adam, ailədən və dostlardan uzaqda, burada həlak 
olmuşdur. 
Bu yazıları bizə oxuyan zaman Tomun səsi titrəyirdi. O, Cim üçün hansı yazını
seçəcəyini heç cürə yəqin edə bilmədi, çünki hamı bir-birindən yaxşı idi; nəhayət, qərara 
aldı ki, Cim bu yazıların hamısını divarda cızıb yazmalıdır. Cim dedi ki, mıx ilə tir 
üzərində bu qədər çərən-pərəni yazmaq üçün ona bir il vaxt lazımdır, bir də ki, axı o, heç 
hərfləri də yaza bilmir. Lakin Tom ona cavab verdi ki, o hərfləri özü yazar; beləliklə də
Cimin işi lap asanlaşar, o ancaq hərflərin üstündən yazmalı olar. Tom bir qədər susduqdan 
sonra dedi: 
- Yox, nə qədər götür-qoy edirəmsə də, tirlər yaramır; çünki həbsxanalarda tir divarlar 
olmur. Biz gərək yazıları daşda həkk edək. Nə olar, daş da taparıq. 
Cim dedi ki, daş tirdən də pis olacaqdır, bu qədər yazını daşda həkk etməyə çox vaxt 
gedəcək, bəlkə də o, heç vaxt azad ola bilməyəcəkdir. Tom cavab verdi ki, bu işdə mən 
ona kömək edəcəyəm; sonra qələm işlərinin necə getdiyinə baxmaq üçün bizə yaxınlaşdı. 
Bu çox darıxdırıcı, zəhlətökən iş idi, uzun vaxt tələb edirdi! Əllərimin də qabarı sağalmaq 
bilmirdi, işimiz də nə isə çox pis gedirdi, buna görə də Tom dedi: 
- Mən bilirəm bu işləri necə sahmana salmaq lazımdır. Bizə onsuz da gerbi həkk 
etmək və dərdli yazıları yazmaq üçün daş lazım olacaqdır; necə deyərlər, bir əldə iki 
qarpız tutarıq. Taxta zavodunun yanında iri bir dəyirman daşı var, onu sürükləyib gətirər, 
istədiyimiz yazını onun üstündə həkk edərik, eyni zamanda qüvvlərə və mişarı da onda 
itiləyərik. 
Bu, çox yaxşı bir fikir idi, dəyirman daşı isə yüngül olmasa da biz bu qərara gəldik ki, 
birtəhər işin öhdəsindən gələrik. Hələ gecə yan olmamış biz taxta zavoduna yollandıq, 
Cirə isə işləməyə qaldı. Biz dəyirman 
  
_________________Milli Kitabxana_________________ 
434
daşını oğurlayıb diyirlədə-diyirlədə evə tərəf gətirdik. Lap cəhənnəm əzabı idi. Necə
edirdiksə, yenə də yana aşır, az qalırdı ki, bizi əzsin. Tom dedi ki, bunu diyirlədib evə
gətirənə kimi ikimizdən birimizi mütləq əzəcəkdir. Yolun yarısına qədər diyirlətdikdən 
sonra lap əldən düşdük, bədənimiz yamyaş idi. Gördük ki; bir şey çıxmır, buna görə də
Cimin dalınca getdik. Cini çarpayısını qaldırıb qıçındakı zənciri çıxararaq boynuna doladı, 
sonra biz lağımdan keçib əlavə tikiliyə tərəf yönəldik; Cim ilə mən dəyirman daşım çox 
asanlıqla diyirlətməyə başladıq. Tom isə əmr və göstəriş verirdi. Əmr verməyə usta idi, bu 
işdə heç bir oğlan ona çata bilməzdi! O, ümumiyyətlə, hər bir şeyin necə edildiyini yaxşı
bilirdi. Açdığımız deşik böyük idisə də, dəyirman daşı oradan keçmədi; Cim toxa götürüb 
bir anın içində deşiyi genəltdi. Tom, dəyirman daşında mıx ilə həmin yazıları cızdı və
Cimi işləməyə oturtdu; Cim dəmir yonan qələm əvəzinə mıx, çəkic əvəzinə dəmir bolt 
işlədirdi; biz dəmir boltu əlavə tikilidəki köhna şey-şüyün içindən tapmışdıq. Tom Cimə
yazılan şam yanıb qurtarana kimi həkk etməyi, sonra isə dəyirman daşını döşəyin altında 
gizlədib onun üstündə yatmağı tapşırdı. Sonra biz zənciri çarpayının ayağına keçirtməkdə
ona kömək etdik və qərara gəldik ki, gedib yataq. Birdən Tom nə isə xatırlayıb dedi: 
- Cim, burada hörümçək varmı? 
- Xeyr, ser, yoxdur, mister Tom. 
- Eybi yoxdur, biz sənin üçün taparıq. 
- Sən Allah, boşlayın, onlar mənim nəyimə lazımdır? Mən onlardan yaman qorxuram. 
Mənim üçün zınqırovlu ilan ondan yaxşıdır. 
Tom bir qədər fikrə getdi, sonra dedi: 
- Yaxşı fikirdir! Mənə elə gəlir ki, əvvəllər də belə edirmişlər. 
Əlbəttə, belə edirmişlər. Bu çox gözəl fikirdir! Bəs sən onu harada saxlayacaqsan? 
- Kimi deyirsən, mister Tom? 
- Zınqırovlu ilanı da! 
- Allah, sən özün bəladan saxla, mister Tom! Əgər bura zınqırovlu 
ilan gəlsə, mən ya qaçacağam, ya da başımı bax bu divara vurub partladacağam! 
- Nə danışırsan, Cim, ona alışarsan, sonra daha qorxmazsan da. Sən onu ələ 
öyrədərsən. 
- "Ələ öyrədərsən!" 
-  Əlbəttə, burada nə çətin iş var ki! Hər bir heyvan istəyir ki, onu əzizləsinlər; onunla 
mehriban davranan adamı heç bir heyvan dişləmək  
  
_________________Milli Kitabxana_________________ 
435
və ya sancmaq fikrinə düşməz. Bütün kilablarda belə yazılmışdır. Mən səndən ancaq bir 
şey xahiş edirəm, iki və ya üç gün bu işlə məşğul ol. Sən onu elə ələ öyrədə bilərsən ki, 
tezliklə səni sevər, səninlə birlikdə yatar, bir dəqiqə də səndən ayrılmaz; sonra da boynuna 
sarılıb başını sənin ağzına salacaqdır. 
- Ah, Allah xatirinə, belə danışmayın, mister Tom! Belə sözlərə qulaq as bilmirəm! O, 
başını mənimmi ağzına salacaqdır? Guya böyük yaxşılıq edəcəkdir! Mənə çox lazım imiş. 
Xeyr, belə xabişi məndən gözləməsin. Bir də mən onunla birlikdə heç yatmaq fikrində də
deyiləm. 
- Cim axmaqlıq eləmə! Məhbusun gərək ələ öyrədilmiş bir heyvanı olsun; əgər bu 
vaxta qədər zınqırovlu ilan heç kəsdə olmamışdırsa, deməli, ilanı birinci olaraq ələ
öyrətmək sənin üçün daha böyük şərəfdir, şöhrət tapmaq üçün bundan yaxşı bir üsul 
fikirləşmək çətindir. 
- Yox, mister Tom, mən belə şöhrəti istəmirəm. İlan mənim çənəmi sancandan sonra 
şöhrət nəyimə gərəkdir! Xeyr, ser, mənə belə bir şöhrət lazım deyildir. 
- Boşla görək, yəni bunu heç sınaya da bilməzsən? Sən bircə sına, bir şey çıxmazsa, 
alarsan gedər. 
- Mən sınayana kimi ilan məni sancar, iş-işdən də keçər. Mister Tom, nə istəsəniz, 
mən yerinə yetirməyə razıyam; yox, əgər siz ələ öyrətmək üçün buraya zınqırovlu ilan 
gətirsəniz, burdan qaçacağam; 
sizə düzünü deyirəm! 
- Eybi yoxdur, indi ki, belə tərslik edirsən, qoy sən deyən kimi olsun. Biz sənin üçün 
bir neçə su ilanı tapıb gətirərik, sən isə onların quyruğuna düymə bağlayarsan, guya 
bunlar zınqırovlu ilanlardır, güman edirəm ki, belə də olar. 
- Mister Tom, bu yenə də dərd yarıdır, ancaq düzünü desəm, mənə heç bu da lazım 
deyildir. Mən həbsxanada oturmağın bu qədər əziyyətli bir iş olduğunu heç ağlıma da 
gəlməzdim! 
- Bəs necə,  bütün işləri qayda-qanunla gördükdə həmişə belə olur... 
Burada siçovul varmı? 
- Xeyr, ser, bir dənəsini də görməmişəm. 
- Onda biz sənin üçün siçovul taparıq. 
- Neynirəm, mister Tom? Mənə siçovul lazım deyil. Dünyada siçovullardan pis şey 
yoxdur, onlar adamı rahat oturmağa qoymur, bədəni üstündə gəzir, yatmaq istədikdə
ayaqlarını dişləyir, daha nə bilim nələr edir! Yox, ser, əgər heyvansız keçirmək olmazsa, 
onda yaxşısı budur su ilanı verin, siçovulları isə istəmirəm, mənim nəyimə gərəkdir? 
  
_________________Milli Kitabxana_________________ 
436
- Yox, Cim, siçovullarsız olmaz, siçovullar hamıda olur. Bir də ki, xahiş edirəm, 
tərslik etməyəsən! Məhbus siçovullarsız olmaz, belə şey heç yerdə görünməmişdir. 
Məhbuslar siçovulları ələ alışdırır, tərbiyə edir, onlara müxtəlif fokuslar göstərməyi 
öyrədirlər; siçovullar da onlara isinişir, milçək kimi başlarına dolanırlar. Sən isə onları
musiqi ilə özünə cəlb etməlisən. Sən bir musiqi alətində çalmağı öyrən! 
- Mənim daraq ilə kağız, bir də mizqandan başqa heç bir musiqi alətim yoxdur; belə
bilirəm ki, bunlar siçovullar üçün maraqlı olmaz. 
- Nə üçün maraqlı olmur? Onlar üçün təfavürü yoxdur, hansı alətdən çalırsansa çal, 
ancaq musiqi olsun. Siçovullar üçün mizqan da yarayar. Bütün heyvanlar musiqini 
sevirlər, həbsxanada isə heç musiqisiz yaşaya da bilmirlər. Xüsusən qəmli musiqini çox 
xoşlayırlar; mizqanda isə yalnız qəmli musiqi çalmaq olar. Siçovullar bununla həmişə
maraqlanır, başlarını çıxardıb sənin nə etdiyinə baxırlar. Bax belə, indi sənin işlərin öz 
qaydasındadır, hər şey yaxşı düzəlmişdir. Axşamlar, yatmazdan əvvəl çarpayıda oturub 
çal, səhərlər də çal, özü də "Səninlə əbədi ayrıldıq" mahnısını çal, bu siçovullara gərək 
hamısından çox xoş gələ. İki dəqiqə çaldıqdan sonar görəcəksən ki, bütün siçovullar, 
ilanlar, hörümçəklər və başqaları darıxaraq yuvalarından çıxıblar. Onlar hamısı sənin 
üstünə dırmaşmağa və oynamağa başlayacaq... Özün də görəcəksən ki, onlar necə
xoşhallanırlar! 
- Bəli, mister Tom, onlar xoşhallanacaqlar, bəs mənim halım necə olacaqdır? Mən 
bunda heç bir yaxşı şey görmürəm. Əgər lazımdırsa, çarəm nədir, gərək elə də edəm. 
Siçovulları da əyləndirəcəyəm, ona görə əyləndirəcəyəm ki, məndən küsməyəsiz. 
Tom bir qədər dayanıb, yadından bir şey çıxıb-çıxmadığı barədə fikirləşməyə başladı, 
sonra dedi: 
- Hə, bir şeyi az qala yadımdan çıxarmışdım. De görək sən burda gül yetişdirə
bilərsənmi? 
- Bilmirəm, bəlkə də yetişdirə bilərdim, mister Tom, ancaq bura çox qaranlıqdır; bir 
də gül mənim nəyimə lazımdır ki, özünün də o qədər zəhməti var ki! 
- Yox, sən bir sınaqdan keçir. Başqa məhbuslar əkib yetirirdilər. 
- Çox uzun, çubuğa oxşayan ayı pəncəsi çiçəyi bitə bilər, mister Tom; ancaq onunla 
əlləşib vaxt itirməyə dəyərmi? Axı nə çiçəkdir ki! 
- Son fikir eləmə. Biz sənin üçün lap kiçiyini taparıq, sən də onu o küncdə əkib 
becərərsən. Ona ayıpəncəsi çiçəyi yox, həbsxanada bitdiyi üçün "piççiola"1 de. Onu göz 
yaşlarınla sulayarsan. 
1 P i ç ç i o 1 a (ilalyanca) - zoğ gül deməkdir. 
_________________Milli Kitabxana_________________ 
437
- Mister Tom, mənim yanımda quyu suyu var. 
- Sənə quyu suyu lazım deyil, sən gülü göz yaşında sulamalısan. 
Bunu həmişə belə edirlər. 
- Mister Tom, görərsiniz su ilə də çox yaxşı bitəcəkdir, lap göz yaşlarıynan 
sulayanlarınkından da yaxşı bitəcəkdir. 
- İş onda deyil. Mütloq göz yaşı ilə sulanmalıdır. 
- Belə olsa çiçək tamam solacaqdır, mister Tom, Allah haqqı solacaqdır, axı mən, 
demək olar ki, heç ağlamıram. 
Bu sözə Tom özü də bilmirdi ki, nə cavab versin. O, fikirləşdi-fikirləşdi, axırda dedi 
ki, Cim bir qədər çalışmalı, soğanla və ya başqa şeylə gözlərini ovuşdurmalıdır. Sonra vəd 
etdi ki, səhər tezdən yavaşca zənci komalarına gedəcək və onun qəhvədanına soğan 
qoyacaqdır. Cim cavab verdi ki, "yaxşısı budur, öz qəhvəmə tənbəki tökərəm"; Cim, 
ümumiyyətlə, çox donquldanır, hər şeyə irad tuturdu, o nə ayıpəncəsi çiçəyi ilə məşğul 
olmaq, nə mizqanla siçovullar üçün musiqi çalmaq, nə ilanları, hörümçəkləri və başqa 
həşəratları özünə cəlb edib ələ öyrətmək istədi, ümumiyyətlə, heç bir iş görmək istəmədi; 
qələmlərin, yazıların, gündəliyin hazırlanması və başqa işlər buraya daxil deyildi. O 
deyirdi ki, məhbus olmaq məşəqqətli işdir, hər şeydən çətindir; bu vaxta kimi gordüyü 
işlərin ən çətinidir; məhbus hələ üstəlik hər şeyə cavab da verməlidir. Tom Cimin əlindən 
hirslənib dedi ki, şöhrət qazanmaq üçün belə bir imkan hələ heç bir məhbusa qismət 
olmamışdır, Cim isə buna qiymət vermir, odur ki, bütün cəhdlərimiz hədərə gedəcəkdir. 
Bu sözlərdən sonra Cim Fikrini dəyişib peşman olduğunu bildirdi və dedi ki, o bir daha 
mübahisə etməyəcəkdir; bundan sonra biz Tomla yatmağa getdik. 
OTUZ DOQQUZUNCU FƏSİL 
TOM İMZASIZ MƏKTUBLAR YAZIR 
Səhər biz şəhərə getdik, məftil siçovul tələsib alıb evə gətirdik və ən böyük siçovul 
yuvasının ağzını açdıq; heç bir saat da keçmədi ki, on beş dənə siçovul - özü də ən yekə
siçovullar, - tutduq! Biz siçovul tələsini etibarlı bir yerə, Salli xalanın çarpayısının altına 
qoyduq. Sonra hörümçək dalınca getdik, biz qayıdana kimi kiçik Tomas Franklin 
Bencamen Cefferson Aleksander Felps onu çarpayının altından tapmış və siçovulların 
çıxıb-çıxmayacaqlarını yoxlamaq üçün qapısını açmışdı; əlbəttə, siçovullar yerlərində
oturmamış, çıxmışdı; bu vaxt Salli xala da 
  
_________________Milli Kitabxana_________________ 
438
oraya gəlmişdi. Biz qayıdanda gördük ki, Salli xala çarpayının üstündə dayanıb var 
qüvvəsilə çığırır; siçovullar isə o darıxmasın deyə bacardıqları qədər səy göstərirdi. Salli 
xala qoz ağacından qayırılmış çubuqla bizim ikimizi də möhkəm kötəklədi, belə ki, üst-
başımızdan duman kimi toz qalxdı; sonra biz iki saata yaxı əlləşdik, yenə on beş dənə
siçovul tutduq, - görüm ki, hər yerə burnunu soxan bu oğlanı lənətə gəlsin - bu dəfəki 
siçovullar o qədər fərli deyildi, birinci dəfə tutduqlarımızın hamısı seçmə siçovullar idi. 
Mən birinci dəfə tələyə düşən siçovullar qədər yekələrini ömrümdə görməmişdim. 
Biz ən seçmə hörümçəklər, qurbağalar, böcəklər, kopənək qurdları və başqa həşərat 
yığdıq; özümüzlə eşşəkarısı yuvası da aparmaq istədik, lakin sonra bu fikirdən vaz keçdik, 
çünki eşşəkarıları yuvalarında idi. Biz bu işdən birdən-birə əl çəkmədik, bacardığımız 
qədər oturub gözlədik, dedik ki, onları yuvalarından qovarıq, arruna iş elə gətirdi ki, onlar 
bizi qovdular. Biz naşatır tapıb arı sancmış yerlərə sürtdük, bir sözlə, hər şey qaydaya 
düşdü, ancaq ağrıdan otura bilmirdik. Sonra biz su ilanı dalınca getdik, iyirmiyə kimi 
tutub torbaya doldurduq, aparıb öz otağımıza qoyduq; bu işləri görənə qədər şam etmək 
vaxtı gəlib çatdı; o gün, doğrudan da, çox işlədik, yaman bərk də acmışdıq. Şam edib 
qayıtdıqdan sonra torbada bir ilan belə qalmamışdı, çox güman ki, biz torbanın ağzını
yaxşı bağlamamışdıq; buna görə də onlar necə olubsa, torbadan çıxmış və sürünə-sürünə
getmişdilər. Amma bunun zərəri yox idi, axı ilanların hamısı burada, otaqlarda qalmışdı; 
buna görə də biz fikirləşirdik ki, onları yenidən asanlıqla tuta bilərik. Bu hadisədən xeyli 
sonra belə evimizdə istədiyiniz qədər ilan var idi! Onlar gah otağın tavanından, gahdanə
bilim, haradan guppultu ilə həmişə ya boşqaba, yadaboynunun arxasına düşürdü. Onlar 
çox qəşəng, zolaqlı idi; heç bir zərərləri də dəymirdi, lakin Salli xala bunları anlamırdı, 
cinsindən asılı olmayaraq, onların hamısıdan zahləsi gedirdi, biz nə qədər çalışdıqsa da, 
Salli xala ilanlara öyrəşmədi. Hər dəfə, üstünə ilan düşən kimi o əlindaki işi atıb otaqdan 
qaçırdı. Mən hələ bu cür qadın görməmişdim. O elə bərkdən qışqırırdı ki, səsi lap 
İerixoneyə gedib çatırdı. Onu, hətta maşa ilə ilana toxunmağa məcbur etmək olmurdu. 
Əgər ilan onun yorğan-döşəyindən çıxsaydı, o yerindən sıçrayıb bir qara-qışqırıq salardı
ki, elə bil evlərində yanğın vardı. O, qocanı elə əsəbiləşdirmişdi ki, qoca davam 
gətirməyib - eh, Allah heç ilan yaratmayaydı, - demişdi. Evdən ilanların qurtarmasına və
bunun üstündən bir həftədən artıq keçməsinə baxmayaraq, Salli xala heç cür sakit ola 
bilmirdi. Sakit olmaq nədir! Görürsən ki, 
  
_________________Milli Kitabxana_________________ 
439
oturub, nə haqda isə fikirləşir, bu vaxt lələknən boynuna toxunan kimi yerindən dik 
atılırdı. Yaman gülməli idi. Tom deyirdi ki, bütün qadınlar belə olur, onların quruluşu 
belədir, nə üçün belə olduğunu isə o bilmir. 
Salli xalanın gözünə ilan dəyən kimi bizi çubuqla döyürdülər, Salli xala özü isə bizi 
hədələyib deyirdi ki, əgər bir də evi ilan ilə doldursaq, başımıza oyun açacaqdır. Mənim 
Salli xalaya acığım tutmurdu, çünki o, o qədər də bərk vurmurdu, acığım ancaq buna 
tuturdu ki, yenə əlləşməli, yenə su ilanı tutmalı olmuşduq. Buna baxmayaraq, biz ilan da, 
başqa həşərat da tutduq. Cim öz komasında musiqi çalarkən şənlik başlanır, bütün 
heyvanlar onun başına toplaşırdı! Cimin hörümçəklərdən zəhləsi gedirdi, hörümçəklər də
Cimi sevmirdilər, buna görə Cimin işi hörümçək cəhəldən yaxşı deyildi. O deyirdi ki, 
siçovulların və ilanların əlindən yatmağa yer tapmır, bu tərəfdən də dəyirman daşını
gətirib lap çarpayının üstünə qoyublar; əgər yatmağa yer olsa belə, onsuz da gözünə yuxu 
getməz, çünki aləm bir-birinə qarışmışdır; özü də həmişə belə olur, ona görə ki, həşəratlar 
növbə ilə yatırlar; ilanlar yatanda siçovullar göyərtədə olur, siçovullar yatanda isə ilanlar 
növbəyə çıxır; özləri də həmişə onun boyründə fırlanır, onu rahat uzanmağa qoymurlar, 
bəziləri isə sirkdə olduğu kimi onun üstündə gəzirlər; durub yerini dəyişəndə isə
hörümçəklər onun yaxasından yapışırlar. O deyirdi ki, əgər azadlığa çıxarsa, bir daha heç 
vəchlə, hətta çox maaş versələr belə həbsxanaya getməyəcəkdilər. 
Beləliklə, üç həftədən sonra bütün işlərimiz sahmana düşüb yağ kimi getdi. Biz 
köynəyi Cim üçün piroqun içində çoxdan göndərmişdik; Cimi hər dəfə siçovul dişləyəndə
o ayağa durub mürəkkəb təzə olduğu üçün gündəliyinə bir-iki sətir qeyd edirdi, qələmlər 
də hazır idi, yazılar və başqa işarələr də dəyirman daşının üstünə yazılmış və çəkilmişdi; 
çarpayının ayağını mişarlayıb yonqarını yemişdik, bundan qarnımız bərk ağrımışdı. Biz 
ölümümüzü gözümüzün altına almışdıq, ancaq nədənsə ölmədik. Mən ömrümdə belə
dadsız yonqar görməmişdim. Tom da belə deyirdi. Bayaq dediyim kimi, işlərimizin 
hamısını görüb qurtarmışdıq, ancaq biz, xüsusilə Cim, yaman əldən düşmüşdük. Saylas 
əmi Yeni Orlean yaxınlığındakı plantasiyaya iki dəfə məktub göndərmişdi ki, gəlib öz 
qaçqın zəncilərini aparsınlar, lakin cavab almamışdı, ona görə ki, belə bir plantasiya 
mövcud deyildi; onda Saylas əmi Yeni Orlean və Sen-Lui qəzetlərinə Cim haqqında elan 
verməyi qət etdi; o, Sen-Lui adını çəkdikdə mənim bədənimə üşütmə düşdü; gördüm ki, 
vaxt itirmək olmaz. Tom dedi ki, indi imzasız məktublar yazmaq vaxtı gəlib çatmışdır. 
  
_________________Milli Kitabxana_________________ 
440
- Bu nə olan şeydir? - deyə mən sorurdum. 
- İnsanların başına gələ biləcək hər hansı bir təhlükəni əvvəlcədən onlara xəbər 
verməkdir. Bəzən belə, bəzən də başqa cür edirlər. Ümumiyyətlə, canini həmişə kim isə
izləyir və qalanın komendantına xəbər verir. On altıncı Lüdovik Tüilri sarayından baş
götürüb qaçmaq istərkən bir xidmətçi qadın onu izləmişdir. İzləmək çox yaxşı üsuldur, 
amma imzasız məktublar da pis deyil. Biz həm belə, həm də elə hərəkət edəcəyik. Bəzən 
belə də olur: məhbusun anası paltarını oğlu ilə dəyişir, ana qalır, oğlu isə onun paltarında 
qaçır. Belə də etmək olar. 
-  Bura bax, Tom, nə üçün biz onlara xəbərdarlıq etməliyik? Qoy özləri fikirləşsinlər, 
bu onların işidir. 
- Bəli, mən bilirəm, ancaq onlara ümid etmək olmaz. İşimiz əvvəlcədən elə gətirib ki, 
bütün işləri özümüz görməli olmuşuq. Onlar çox fərasətsizdirlər, demək olar ki, heç bir 
şey hiss etmirlər. Əgər biz onlara xəbərdarlıq etməsək, bizə heç kəs mane olmayacaqdır; 
bu qədər əzab-əziyyətlə düzəltdiyimiz qaçış səssiz-səmirsiz sakitcə keçəcək, əziyyətimiz 
hədər gedəcək, maraqsız olacaqdır. 
- Bax, mənim üçün elə bu əlverişlidir, Tom bu mənim xoşuma gəlir. 
- Sən də söz danışdın! - deyə Tom cavab verib qaş-qabağını salladı. 
Onda mən dedim: 
- Yaxşı, eybi yoxdur, mən şikayət etmirəm. Sənin üçün yararlı olan şey mənim üçün 
də yararlı olar. Xidmətçi qadını haradan tapacağıq? 
- Elə sən özün də xidmətçi qadın olarsan. Gecə yarı xəlvətcə gedib həmin mulat 
qadının paltarını oğurlayarsan... 
-Nə danışırsan, Tom? Axı, səhər haray-həşir qopa bilər, onun yəqin ki, elə bircə
paltarı var. 
- Bilirəm; bu paltar sənə cəmi beş dəqiqəlik, imzasız məktubu aparıb qapının altına 
qoyana kimi lazım olacaqdır. 
- Yaxşı, mən apararam; ancaq nə fərqi var, - axı, mən öz paltarımda da apara bilərəm. 
- Onda sən xidmətçi qadına oxşamayacaqsan, elə deyilmi? 
- Oxşamayım da, axı məni onsuz da heç kəs görməyəcəkdir. 
- Bunun işə dəxli yoxdur. Biz ancaq öz borcumuzu yerinə yetirməliyik, adamların 
bunu görüb-görməyəcəyi haqqında narahat olmamalıyıq. Yoxsa, sənin heç bir prinsipin 
yoxdur? 
- Yaxşı, eybi yoxdur, mən bir söz demərəm, qoy xidmətçi qadın olum. Bəs Cimin 
anası kim olacaq? 
- Mən onun anası olaram. Salli xalanın paltarını oğurlayaram. 
  
_________________Milli Kitabxana_________________ 
441
- Nə olar ki, ancaq biz ikimiz qaçandan sonra sən daxmada oturmalı olacaqsan. 
- Bu uzun çəkməyəcək. Mən Cimin paltarının içini samanla doldurub çarpayıya 
uzandıraram, guya bu onunla paltarını dəyişmiş anasıdır; 
Cim isə mənim geydiyim paltarı geyər və biz üçümüz birlikdə qaçarıq. 
Nəcib ailədə doğulmuş bir məhbus qaçanda o, "sürgündən qaçmışdır" deyirlər. 
Məsələn, kral qaçanda həmişə belə deyirlər. Kral oğlu haqqında da belə deyirlər, istər 
qanuni oğlu olsun, istər qeyri-qanuni olsun, bunun əhəmiyyəti yoxdur. 
Tüm imzasız məktub yazdı, mən isə həmin gecə mulat qadınının paltarını oğurlayıb 
geyindim və məktubu baş qapının altına qoydum; hər işi Tom tapşırdığı kimi etdim. 
Məktubda bu sözlər yazılmışdı: 
"Özünüzü gözləyin! Siz təhlükədəsiniz! Gözdə-qulaqda olun! 
Naməlum dost". 
O biri gecə biz, Tomun qan ilə çəkdiyi bir şəkli qapıya yapışdırdıq. Şəkildə kəllə və 
iki çarpazlaşmış sümük çəkilmişdi, o biri gecə isə daha bir şəkli - tabut şəkli mətbəxin 
qapısına yapışdırdıq. Mən adamların bu qədər qorxduğunu ömrümdə görməmişdim. 
Bizimkilər yaman bərk qorxurdular, guya onları hər addımbaşı qapı dalında, çarpayı
altında ruhlar güdür, guya havada belə uçuşurdular. Bir adam qapını çırpanda Salli xala 
diksinir və zarıyırdı; əgər yerə bir şey düşüb tappıldayırdısa, o diksinir, ah çəkirdi, əgər 
ona yavaşca toxunurdunsa, o, ufuldayırdı, üzünü hansı tərəfə döndərirdisə, arxasında 
adam dayandığını güman edir, səksənir, inildəyirdi, üzünü azacıq yana döndərən kimi 
yenə də ətrafa göz gəzdirib ufuldayırdı; yorğan-döşəyə girməkdən qorxur, oturanda isə
onu vahimə basırdı. Məktub istənilən təsiri buraxmışdı. Tom özü bunu təsdiq etdi; o dedi 
ki, bundan yaxşısı ola bilməz. Bu sübut edir ki, biz tamamilə düzgün hərəkət etmişik. 
İndi isə Tom deyirdi ki, əsas zərbəni vurmaq vaxtı çatmışdır! Səhəri günü, dan yeri 
sökülməmiş bir dənə də imzasız məktub yazdıq, ancaq bu məktubu necə edəcəyimizi 
bilmirdik, çünki bizimkilər axşam yeməyi vaxtı demişdilər ki, bütün gecə növbə çəkmək 
üçün hər qapının yanına bir zənci qoyacaqlar. Tom, kəşfiyyat aparmaq üçün ildırım 
ötürənlə aşağıya düşdü; azca sonra gördü ki, ehtiyat yolda keşik çəkən zənci yatmışdır, 
vaxtı itirmədən məktubu onun yaxasına soxub geri qayıtdı. Məktubda deyilirdi: 
  
_________________Milli Kitabxana_________________ 
442
"Siz məni ələ verməyin, mən sizin dostunuzam. Hind ərazisindən gəlmiş bir 
dəstə ən dəhşətli cani bu gecə sizin qaçqın zəncini oğurlamaq istəyir; onlar sizi 
qorxudurlar ki, siz evdə oturub onlara mane olmayasınız. Mən də həmin 
dəstədənəm, ancaq Allaha inandığım, qaçaqlığı atmaq və namuslu adam olmaq 
istədiyim üçün onların bu dəhşətli fikrini sizə xəbər verirəm. Onlar gecə yarı, 
şimal tərəfdən, çəpər boyunca gələcəklər; onlarda qaçqın zəncinin olduğu 
daxmaya düşən düzəltmə açar vardır. Əgər onlar üçün təhlükəli bir vəziyyət olsa, 
mən şeypur çalmalıyam, lakin onlar daxmaya girdikdə mən şeypur çalmayıb, 
qoyun kimi mələyəcəm. Onlar zəncinin zəncirlərini açan kimi, siz ehtiyatla 
daxmaya yaxınlaşıb qapını qıfılla bağlayın; sonra onları arxayın-arxayın öldürə
bilərsiniz. Siz mən dediyim kimi hərəkət etməlisiniz, artıq heç bir iş
görməməlisiniz, yoxsa onlar işi başa düşüb böyük qalmaqal salarlar. Mən heç bir 
mükafat istəmirəm, namuslu hərəkətim mənə ən böyük mükafatdır. 
Naməlum dost".  
QIRXINCI FƏSİL 
QARMAQARIŞIQLIQ VƏ XOŞBƏXTCƏSİNƏ XİLASOLMA 
Səhər yeməyindən sonra kefimiz kök halda mənim qayığımı götürüb çayda 
balıq tutmağa getdik; özümuzlə yemək apardıq; vaxtımızı çox yaxşı keçirtdik, 
sala baxdıq, onun saz olduğuna tamamilə inandıqdan sonra çox gec, şam vaxtı
evə qayıtdıq; baxıb gördük ki, hamı qorxu və həyəcan içərisində vurnuxur, heç 
kəsin ağlı bir şey kəsmir; bizə, axşam naharını qurtaran kimi yatmağa getməyi 
tapşırdılar, yeni məktub haqqında isə heç bir söz demədilər; bizim buna 
ehtiyacımız da yox idi, çünki məktubun məzmununu onlardan pis bilmirdik; 
pilləkənə qalxdıq, Salli xala arxasını bizə çevirdi; biz o dəqiqə özümüzü yemək 
şeyləri saxlanılan anbara verib şkafa yaxınlaşdıq, bir naharlıq yemək götürüb öz 
otağımıza apararaq yerimizə girdik, on ikinin yarısında isə yenə ayağa qalxdıq; 
Tom, Salli xaladan oğurladığı paltarı geyib yeməyi aparmaq istərkən, birdən: 
-  Bəs yağ hanı? - deyə soruşdu. 
Mən yağı qarğıdalı kökəsinin üstünə qoymuşdum, - deyə cavab verdim. 
  
_________________Milli Kitabxana_________________ 
443
- Yəqin orada da qoymusan qalıb, burada yağ yoxdur. 
- Yağsız da keçinərik, - deyə cavab verdim. 
- Yağ olsa idi daha yaxşı olardı, - deyə Tom cavab verdi – anbara get yağı 
gətir. İldırımötürənlə aşağı düşüb qayıt. Mən isə Cimin paltarını samanla 
dolduraram, guya bu Cimin paltarını geymiş anasıdır, sən qayıdıb gələndə qoyun 
kimi mələrəm, sonra da birlikdə hamımız qaçarıq. 
Tom çıxıb getdi, mən isə yemək şeyləri saxlanılan anbara düşdüm. Yumruq 
boyda yağ parçası mənim qoyduğum yerdə də dururdu; yağı kökə ilə birlikdə
götürüb şamı söndürdüm, ehtiyatla pilləkənləri qalxmağa başladım. Xətərsiz 
yuxarıya gəlib çatdım, bir də gördüm ki, Salli xala əlində şam gəlir; mən tez yağı
şlyapanın içinə soxdum, şlyapanı isə başıma keçırtdim; Salli xala bu vaxt məni 
görüb soruşdu: 
- Sən anbarda idin? 
- Bəli, xala. 
- Orada nə edirdin? 
- Heç nə. 
- Necə yəni heç nə? 
- Heç nə də, heç nə. 
- Gecələr oraya getmək sənin ağlına haradan gəlib? 
- Bilmirəm, xala. 
- Bilmirəm? Tom, sən mənə bu cür cavab vermə, mən sənin orada nə 
etdiyini bilmək istəyirəm. 
- Salli xala, mən orada heç nə etmirdim, Allah haqqı heç nə etmirdim! 
Dedim ki, indi daha məndən əl çəkər, məni buraxar; axı başqa vaxtlar olsaydı bu 
cür edərdi, ancaq indi evimizdə qəribə hadisələr baş verdiyindən Salli xala hər 
bir azca şübhəli şeydən, hətta boş şeylərdən belə qorxuya düşürdü, buna görə o 
qətiyyətlə dedi: 
- Bu saat qonaq otağına gedib məni orada gözlə! Sən nə isə deyəsən 
burnunu lazım olmayan yerlərə soxursan! Heç narahat olma, mən hər şeyi 
aydınlaşdıraram! 
O getdi, mən isə qonaq otağının qapısını açıb içəri girdim. İçəri adamla dolu 
idi! On beş fermer var idi, hamısı da tüfəngli idi. 
Halım yaman xarablaşdı; özümü stulun üstünə saldım, oturdum. Onlar da 
bütün otaq boyunca stullara oturmuşdular; bəziləri alçaqdan danışırdı, hamı
sanki iynə üstündə oturmuşdu, özlərini sakit göstərmək istədiklərinə
baxmayaraq, hamısının halı pis idi; bunu mən hiss edirdim, çünki onlar gah 
şlyapalarını çıxarır, gah geyir, gah da peysərlərini qaşıyır, 
_________________Milli Kitabxana_________________ 
444
bir yerdən o biri yerə keçir, düymələrini oynadırdılar. Mənim də halım özümdə deyildi, 
lakin buna baxmayaraq, şlyapamı başımdan çıxarmırdım. 
Mən istəyirdim ki, Salli xala tezliklə gəlib mənimlə haqq-hesabı qurtarsın. Lap lazım 
bilirsə məni döysün də, sonra mən tez Tomun qaçıb həddindən artıq canfəşanlıq 
etdiyimizi ona deyim, onu başa salım ki, eşşəkarısı yuvasını yaman həyəcana gətirmişik! 
Daha axmaqlıq etməyin mənası yoxdur, nə qədər ki, bu qoçaqlar bizi yaxalamamışlar, 
Cim ilə birlikdə qaçaq. 
Nəhayət, Salli xala gəlib sorğu-suala başladı; ancaq mən bir suala da əməlli cavab 
verə bilmədim, ağlıma heç bir ağıllı şey gəlmirdi, çünki fikrim fermerlərdə idi, onlar bu 
saat quldurların üstünə getmək istəyirdilər, deyirdilər ki, gecə yarısına cəmisi bir neçə
dəqiqə qalmışdır, bəziləri isə deyirdi ki, quldurun qoyun kimi mələməsini gözləmək 
lazımdır; Salli xala da bu yandan öz sualları ilə məndən əl çəkmirdi, mən isə qorxudan 
əsir, ayaq üstə güclə dayanırdım; otaq get-gedə qızışırdı, bu vaxt şlyapanın içindəki yağ
da əriyib gicgahlarından boynumdan axmağa başladı; fermerlərdən biri "Elə indicə
daxmaya gedib orada gizlənmək və onlar gələn kimi hamısını bir yerə tutmaq lazımdır" – 
dedikdə, az qaldı ki, yıxılanı; bu vaxt yağ alnımdan da axmağa başladı. Bunu görən Salli 
xala ağappaq ağarıb dedi: 
- Allah, sən özün saxla! Bu uşağa nə oldu? Yəqin ki, beyni iltihab edib, bura baxın, 
axıb tökülür! 
Hamı baxmaq üçün yaxına gəldi, Salli xala isə şlyapamı başımdan götürdü, bu vaxt 
yağ ilə çörək yerə düşdü, bunu görən Salli xala məni qucaqlayıb dedi: 
- Başıma yaman oyun açmısan! Allaha çox şükür ki, belə oldu, mən buna çox şadam; 
axır vaxtlar bizimki heç gətirmir, görürsən elə bədbəxtlikdir ki, üz verir. Mən üzümdən 
axan yağı görəndə fikirləşdim ki, daha sənin ömrünə az qalıb, çünki bu lap beyinə
oxşayırdı.. Ay evi tikilmiş, axı sən anbara nə üçün getdiyini mənə niyə demirdin? 
Desəydin, mən bu qədər təlaş etməzdim! İndi isə get yat, səhərə kimi səni görməyim! 
Mən bir saniyənin içində yuxarı qalxdım, o saat da ildırım ötürənlə aşağı enib 
qaranlıqda büdrəyə-büdrəyə daxmaya tərəf qaçdım. Çoxhəyəcanlı olduğumdan danışa da 
bilmirdim, lakin buna baxmayaraq, bir-iki kəlmə ilə Toma dedim ki, buradan tezliklə
qaçmaq lazımdır, bir saniyə də olsun itirmək olmaz, ev adamla doludur, hamısı da əli 
tüfənglidir! 
  
_________________Milli Kitabxana_________________ 
445
Tomun gözləri parıldadı, o dedi: 
- Nə danışırsan? Ola bilməz! Bu lap qiyamətdir! Hə, Hek, əgər hər şeyi yenidən 
başlamalı olsaydıq; mən buraya ən azı iki yüz adam yığardım. Eh, bir qədər təxirə salmaq 
mümkün olsaydı. 
- Tələs, - dedim, - tələs! Cim hardadır? 
- Budur ey, yanındadır, əlini uzatsan ona çatar. 
O, paltarını dəyişib, hər şey hazırdır. İndi isə gəlin buradan çıxaq və qoyun kimi 
mələyək. 
Bu zaman biz ayaq səsləri eşitdik, fermerlər qapıya yaxınlaşdılar, sonra qıfılı
yoxlamağa başladılar, onlardan biri isə dedi: 
- Mən sizə dedim ki, hələ tezdir; onlar hələ gəlməyiblər, özünüz görürsünüz ki, qapı
qıfıllıdır. Bilirsinizmi nə var, siz içəridə qaranlıqda oturun, mən qapını üzünüzə
qıfıllayım; sonra isə onları pusub hamısını birdən gülləyə tutun; qalanlarınız isə burada 
olun; hərəniz bir tərəfə dağılışıb onların gəlib-gəlmədiklərinə fikir verin. 
Bir neçə adam daxmaya girdi, ancaq qaranlıqda onlar bizi görmədilər, biz çarpayının 
altına girəndə az qala üstümüzə çıxıb, bizi tapdalayacaqdılar. Biz sağ-salamat, lakin tez və
səs çıxarmadan lağıma girdik. Birinci Cim, onun arxasınca mən, mənim dalımca isə Tom 
girdi, Tom özü belə göstəriş vermişdi. İndi biz əlavə tikilidə idik və lap yaxınlıqda onların 
ayaq səslərini eşidirdik. Yavaşca qapıya yaxınlaşdıq, lakin Tom bizi dayandırıb qapının 
deşiyindən baxmağa başladı, ancaq çox qaranlıq olduğundan heç bir şey seçə bilmədi; 
pıçıltı ilə bizə dedi ki, dayanıb qulaq asacaqdır, addım səsləri uzaqlaşan kimi, dirsəyi ilə
bizi itələyəcəkdir, onda Cim qoy birinci çıxsın, o özü isə lap axırda çıxacaqdır. Sonra o, 
qulağını deşiyə yaxınlaşdırıb dinləməyə başladı, ətrafda isə hey addım səsləri eşidilirdi, 
nəhayət, o bizi dirsəyilə itələdi; biz çıxıb əyilə-əyilə bir-birimizin ardınca hindilər kimi 
çəpərə tərəf getdik; çəpərə salamat gəlib çatdıq. Mən Cim ilə çəpəri aşdım, Tomun isə
şalvarı çəpərə ilişdi, onların yaxınlaşdığını eşidən Tom dartındı, çəpərin taxtası cırıldayıb 
sındı; çəpərdən hoppanıb bizim dalımızca qaçanda kim isə Tomun dalınca qışqırdı: 
- Kimdir? Cavab ver, yoxsa atəş açacağam. 
Lakin biz cavab vermədik, qaçmaqla canımızı qurtarmağa çalışdıq. Onlar bizim 
dalımızca düşdülər; Gup! Gup! Gup! - Güllələr başımızın üstündə vıyıldamağa başladı. 
Sonra onların qışqırıqlarını eşitdik: 
- Onlar buradadır! Çaya tərəf qaçdılar! Onların ardınca, uşaqlar, itləri buraxın! 
  
_________________Milli Kitabxana_________________ 
446
Bizim ardımızca gəldiklərini eşidirdik, çünki onların hamısı uzun-boğaz çəkmə
geymişdi və qışqırırdı, biz isə ayaqyalın idik və qışqırmırdıq. Biz taxta zavoduna tərəf 
qaçdıq, onlar bizə çatmağa az qalmış yolumuzdan dönüb kolluğa girdik, onları öz 
yanımızdan irəliyə buraxdıq, sonra isə onların arxasınca qaçdıq. Əvvəlcə quldurları
hürküdüb qaçırmamaq üçün bütün itləri zəncirdə saxlamışdılar, indi kim isə onları açıb 
buraxmışdı; bir də gördük ki, itlər ardımızca gəlir və elə hürürlər ki, elə bil milyon it 
birdən hürür. Ancaq itlər özümüzünkü idi; biz dayanıb itləri gözlədik, itlər bizi görüb 
tanıdılar və burada onlar üçün maraqlı bir şey olmadığından quyruqlarını bulaya-bulaya, 
hay-küy və ayaq səsləri gələn tərəfə qaçdılar; biz də onların dalınca düşüb taxta 
zavodunadək beləcə qaçdıq, sonra dönüb kolluqla mənim qayığımın bağlandığı yerə gəlib 
çıxdıq, hoppanıb qayığa minərək var qüvvəmizlə avar çəkib çayın ortasına tərəf üzməyə
başladıq. Ancaq çalışırdıq ki, səs salmayaq. Sonra qayığı ehmalca döndərib salı
gizlətdiyimiz adaya tərəf üzdük; bundan sonra biz hələ də itlərin hürüşdüyünü və sahil 
boyu o tərəf-bu tərəfə qaçdıqlarını eşidirdik; bir qədər uzaqlaşandan sonra səslər azaldı, 
sonra da tamam kəsildi. Salın üstünə çıxandan sonra mən dedim: 
- Hə, Cim. İndi sən yenə də azadsan və bundan sonra heç vaxt qul olmayacaqsan! 
- Hek, işlərimiz də çox yaxşı gətirdi. Yaxşı fikirləşib düzəltmiş, həyatı isə ondan da 
yaxşı keçirmişik, heç kəs bizim kimi belə yaxşı və fəndgir bir iş fikirləşib tapa bilməzdi! 
Biz hamımız sevinirdik, hamımızdan çox isə Tom Soyyer sevinirdi, çünki onun 
əyağına güllə dəymişdi. 
Cim ilə mən onun ayağına güllə dəydiyini bildikdə çox məyus olduq. Güllənin yeri 
Tomu bərk incidirdi, qan da ara vermədən axırdı; biz onu çadırın içində uzandırdıq, 
hersoqun köynəyini cırdıq, onun ayağını bağlamaq istədik, lakin o dedi: 
- Cındırları bəri verin; bunu mən özüm də bacararam, özünüzü ələ salmısınız, nədir, 
yubanmayın, vaxtımız yoxdur. İndi ki, qaçış gözəl baş tutubdur, onda salı açın, avarlardan 
yapışın! Uşaqlar, qaçışı çox gözəl qurduq, lap qəşəng çıxdı. Avarlardan yapışın, 
avarlardan yapışın! 
Lakin mən Cimlə məsləhətləşib fikirləşməyə başladıq. Bir dəqiqə fikirləşdikdən sonra 
mən dedim: 
- Cim, de görək nə etməliyik? 
Cim dedi: 
  
_________________Milli Kitabxana_________________ 
447
- Qulaq asın, mənim fikrim belədir. Əgər bu mister Tom olsaydı və biz onu azad 
etsəydik, bizlərdən birimizi isə güllə ilə vursaydılar, məgər o: "Tez olun, məni xilas edin, 
yaralı üçün doktor çağırdı nədir?" 
- deyərdimi? Heç vaxt belə deməzdi. Bəs Cim necə, məgər o belə deyərmi? Yox, ser, 
doktor bura gəlib çıxmayınca yerimdən tərpənən deyiləm, lap qırx il də olsa oturub 
gözləyəcəyəm! 
Mən Cimin təmiz ürəkli adam olduğunu bilirdim, ona görə də onun məhz belə
deyəcəyini gözləyirdim; indi hər şey öz qaydasında idi, mən Toma dedim ki, doktor 
dalınca gedirəm. O bunu eşidib böyük mərəkə qopartdı, mənimlə Cim isə sozümüzün 
üstündə duraraq heç cür güzəştə getmədik. Tom istədi ki, iməkləyə-iməkləyə gedib salı
açsın, lakin biz onu qoymadıq. Bclə olduqda, o bizimlə dalaşmağa başladı, amma bu da 
heç nəyə kömək etmədi. 
O mənim qayığı açdığımı gördükdə isə dedi: 
- Yaxşı, indi ki, getməyə bu qədər həvəsin var, onda şəhərə çatarkən nə etməli 
olduğunu sənə deyim. Qapını bağlayıb doktorun əllərini və ayaqlarını sarıyırsan, sonra 
gözlərini də satğı ilə bağlayarsan, qoy o ölü kimi susub duracağına and içsin, sonra onun 
ozünə bir kisə qızıl verərsən, onu düz yolla yox, qaranlıqda nəzərə çarpmayan yerlərlə
gətirərsən; çayla üzüb gələrkən də qayığı düzünə yox, kiçik adamların arası ilə dolanbac 
sürərsən; onun üst-başın: axtarmağı da yadından çıxarma, tabaşirini alarsan, bir də
yenidən şəhərə aparanda ona qaytararsan yoxsa o, bizim salı tapa bilmək üçün tabaşirlə
işarələr çəkə bilər. Bu həmişə belə olur. 
Mən hər şeyi onun dediyi kimi edəcəyimi söyləyib qayığa minərək getdim. Cimə isə
dedim ki, doktoru görən kimi gedib meşədə gizlənsin, doktor buradan çıxıb gedincəyədək 
orada otursun. 
QIRX BİRİNCİ FƏSİL 
"YƏQİN Kİ, RUHLARDIR" 
Mən doktoru yuxudan ayılarkən gördüm ki, bu qoca, zahiri görkəmdən xoşagələn və
mülayim bir adamdır. Mən ona dedim ki, dünən qardaşımla birlikdə İspan adasında ov 
edirdik, orada bir sal tapıb onun üstündə gecələməyə qaldıq, gecə yarı qardaşım, görək ki, 
yuxulu-yuxulu tüfəngi bilməyib itələmiş, güllə açılıb onun ayağına dəymişdir; indi 
doktordan xahiş edirik ki, oraya gedib onun yarasına sarısın, amma bu  
  
_________________Milli Kitabxana_________________ 
448
barədə heç kimə bir söz deməsin, çünki biz elə bu axşam evə qayıtmaq istəyirik, 
qohumlarımız isə hələ heç bir şey bilmirlər. 
- Bəs sizin qohumlarınız kimdir? - deyə doktor soruşdu. 
- Felpslər, onlar şəhərdən kənarda yaşayırlar. 
- Hə, belə de! - deyə qoca dilləndi. Sonra bir qədər susub yenidən soruşdu: - Necə 
dediniz, o necə yaralanmışdır? 
- O nə isə bir yuxu görür, - deyə bildirdim, - güllə açılıb ona dəyir. 
- Qəribə yuxudur, - deyə doktor cavab verdi. 
O, fənəri yandırdı, lazım olan şeyləri çantasına yığdı, birlikdə yola çıxdıq. Ancaq 
doktor qayığımı gördükdə bəyənmədi, dedi ki, bu qayıq bir nəfər üçün yenə bəd deyil, iki 
nəfərə davam gətirə bilməz. 
Mən ona dedim: 
- Qorxmayın, ser, o bizim üçümüzə də yaxşı davam gətirdi. 
- Necə yəni üçümüzə? 
- Bəli də, mənimlə Sidə, bir də ki,... bir də ki, tüfəngə, mən bunu demək istəyirdim. 
- Hə, belə de, - deyə qoca tərəddüd etsə də, ayağını qayığın kənarına qoyub onu 
yoxladı, sonra başını bulayıb dedi ki, çalışıb daha möhkəm və davamlı bir qayıq taparam. 
Lakin bütün digər qayıqlar zəncirlə bağlanmışdı, buna görə də o qayığına minib mənə
dedi ki, qayıdıb gəlincəyədək onu burada gözləyim, yaxud özüm üçün başqa bir qayıq 
axtarıb tapım, yaxud da, əgər istəyirəmsə, evə gedib qohumları bu işdən xəbərdar edim. 
Mən dedim ki, yox, istəmirəm, sonra salı tapmağın yolunu onu başa saldım, o da çıxıb 
getdi. 
Bu vaxt mənim ağlıma bir fikir gəldi. Öz-özümə dedim ki, görəsən o Tomu bu cür tez, 
iki daşın arasında sağalda bilərmi? Birdən ona bundan ötrü üç-dörd gün vaxt lazım oldu. 
Mən onda nə etməliyəm? Oturub gözləməliyəm ki, o, açsın sandığı, töksün pambığı? Yox, 
ser! Mən nə edəcəyimi bilirəm. Onu gözləyərəm, əgər o qayıdıb desə ki, bir dəfə də
getməlidir, onda mən də onunla gedərəm, istəyir lap üz-üzə də olsun yenə də gedərəm; 
orada isə biz onu tutub əl-ayağını bağlayarıq, salın üstünə qoyub birlikdə çayla aşağıya 
üzərik; o daha Toma lazım olmadıqda isə, zəhmət haqqını verib sahilə çıxarıq. 
Mən tirlərin üstünə çıxıb bir qədər yatdım; yuxudan ayıldıqda günəş artıq başımın 
üstündə, göydə idi. Yerimdən sıçrayıb tez doktorun evinə qaçdım, lakin onun evində
mənə dedilər ki, doktor hələ gecə ikən xəstə yanına getmiş və bu vaxtadək qayıtmamışdır. 
Öz-özümə dedim ki, deməli, Tomun işi xarabdır, tez adaya üzüb getmək lazımdır. 
Doktorun 
_________________Milli Kitabxana_________________ 
449
evindən çıxıb tini burulan kimi Saylas əmi ilə toqquşdum, az qala başımla Saylas əminin 
qarnını əzəcəkdim! 
- Tom, sənsənmi? Yaramaz uşaq, bu vaxta kimi haradaydın? - deyə soruşdu. 
- Heç bir yerdə, - deyə cavab verdim, - Sidlə birlikdə qaçqın zəncini 
tutmağa getmişdik. 
- Bəs bu vaxtadək harada itib qalmışsınız? - deyə o yenə soruşdu. 
- Xalan yaman narahat olub! 
- Əbəs yerə narahat olub, - dedim, - bizim başımıza beç bir iş gəlməyib. Biz adamların 
və itlərin dalınca qaçdıq, ancaq onlar bizi ötüb keçdilər, onları gözdən itirdik, sonra bizə
elə göründü ki, guya onlar çayın o tayındadırlar, biz bir qayıq tapıb çayın o biri sahilinə
üzdük, ancaq orada heç kəsi görməyib çayın axınına qarşı üzməyə başladıq. 
Əvvəlcə çayın sahili boyunca üzürdük, sonra isə elə yorulmuşduq ki, yatmaq istədik; 
qayığı sahilə bağlayıb yatdıq, bir saat olar ki, yuxudan durmuşuq. Sid poçta getdi ki, 
görsün yenə məktub var, ya yox, mən isə ozümüz üçün yeməyə bir şey axtarıram, sonra 
biz evə qayıdacağıq. 
Biz Saylas əmi ilə "Sidin ardınca" poçta getdik, lakin mən güman etdiyim kimi də
oldu, Sid orada yox idi; qoca nə isə bir məktub aldı; sonra biz bir qədər də gözlədik. Lakin 
Sid gəlib çıxmadı. Belə olduqda qoca dedi ki, "gedək evə, Sid avara-avara gəzməkdən 
bezikdikdə, ya ayaqla, ya da qayıqla qayıdıb gələr, biz isə atla gedərik!" O məni burada 
qalıb Sidi gözləməyə qoymadı; dedi ki, qalmağın mənası yoxdur. Tez evə getmək 
lazımdır, qoy Salli xala görsün ki, başınıza bir iş gəlməyib. 
Biz qayıdıb evə gəldikdə Salli xala məni görüb çox sevindi. O gah gülür, gah ağlayır, 
gah məni qucaqlayıb bağrına basır, gah da yavaşcadan vururdu; Salli xala Sidi də
qayıtdıqda döyəcəyini vəd etdi. 
Ev qonaqlarla dolu idi, fermerlərin hamısı öz arvadları ilə birlikdə bizdə nahar 
edirdilər, elə hay-küy var idi ki, ömrümdə beləsini görməmişdim. Qoca qarı Hoçkis 
hamıdan bədtər idi, susmaq bilmədən doğrayıb tökür, yaman çərənçilik edirdi. 
- Felps bacı, - deyə qarı söyləyirdi, - mən daxmanı görən kimi bu qərara gəldim ki, 
sizin zənci dəlisovdur. Demrel bacıya dedim ki, gördünmü, Demrel bacı mən sənə nə
demişdim? Axı o dəlisovdur, beləcə demişdim! Lap beləcə; siz hamınız eşitdiniz ki, nə
dedim. - o dəlisovdur, bunu hər şeydən görmək olur. Elə bu dəyirman daşının özünü 
götürün, bunun özü sübutdur da. Heç ağlı başında olan adam da dəyirman    
_________________Milli Kitabxana_________________ 
450
daşında durub hər cür axmaq şeylər cızar? Axı nə üçün belə etsin? Burada filankəs öz 
ürəyini parçalamışdır, burada filankəs otuz yeddi il ömür çürütmüşdür, nə bilim, 
familiyasını da yadımdan çıxartmışam... neçənci Lüdovikin qeyri-qanuni doğulmuş oğlu 
və sairə, nə isə, hamısı cəfəngiyatdır! Dedim lap əməlli-başlı dəli olub! Lap əvvəldən belə
deyirdim, sonra da belə demişəm, indi də deyirəm, həmişə də deyəcəyəm; bu zənci tamam 
dəlidir, xalis Navuxodonosordur1 deyirəm... 
- Hoçkis bacı, bəs əsgi parçalarından düzəldilmiş nərdivanı demirsən? - deyə Demret 
qan onun sözünü yarımçıq kəsdi. - Siz Allah, bir deyin görüm, axı bu onun nəyinə gərək 
idi? 
- Bu saat Otterbek bacıya elə bunu deyirdim, inanmırsınız, özündən soruşun. "Kəndir 
nərdivanın?" - deyə o məndən təəccüblə soruşdu. 
Mən də dedim ki, "bəli, kəndir nərdivan, bir deyin görüm onun nəyinə gərəkmiş". 
Otterbek bacı isə hələ bir deyir de ki... 
- Bəs axı bu dəyirman daşı oraya necə düşüb? Həmin lağımı bəs kim atıb? Kim... 
- Mən də elə bunu deyirəm də, Penrod qardaş! Mən elə bu dəqiqə dedim... içində 
patka olan nimçəni mənə verin... lap indicə Denlep bacıya dedim, lap bu dəqiqəcə! 
"Görəsən onlar dəyirman daşını nə yolla oraya aparıblar? - deyə soruşdum, - həm də heç 
bir kömək olmadan, bir görün a, heç kim kömək etməyib! Əlbəttə, hə..." Siz nə
danışırsınız, dedim, köməksiz də şey olar, dedim, bir kimsə kömək edib, bəlkə də bir 
nəfər yox, bu zənciyə lap iyirmisi kömək eleyib, dedim, mənə qalsa, dedim, mən buradakı
zəncilərin hamısını, bircə nəfərinə kimi şallaqlayar, necə olsa, bunu kimin etdiyini 
öyrənərəm, - dedim; hələ bundan başqa... 
- Siz iyirmi adam deyirsiniz! Bu işlərin öhdəsindən heç qırx adam da gələ bilməzdi. 
Siz bir baxın: bıçaqlardan mişar və hər cür başqa şeylər düzəldilmişdir, bu şeyləri 
düzəltmək isə nə qədər zəhmət tələb edir! 
Belə bir mişarla çarpayının qıçını kəsmək üçün on adam da olsa, azı bir həftə
əlləşməlidir. Bəs çarpayı üstündəki zəncini necə, gördünüzmü? 
Samandan düzəldilibdir. Hə, gördünüzmü ki... 
- Xaytauer qardaş, heç zəhmət çəkməyin! Mən indicə bunu Felps qardaşa dedim. 
Felps qardaş da məndən soruşdu ki; "Hoçkis bacı, bəs sizin fikriniznədir?" - "Nə barədə
deyirsən?" - dedim. "Çarpayının qıçı barədə deyirəm də, axı, onu necə mişarlayıblar?" - 
dedi. "Əlbəttə! Özü qopub düşməyəcək ki, dedim kim isə mişarlayıb da. Mənim fikrim 
budur, 
1 Navuxodonosor - Babil hökmdarıdır. Tövratda göstərilir ki, o ağıldan kəm olub.  
_________________Milli Kitabxana_________________ 
451
dedim, indi isə özünüz necə fikirləşirsiniz fikirləşin, mənim fikrim isə bax belədir, dedim, 
kim başqa cürə fikirləşirsə, qoy elə də fikirləşsin, dedim, bax belə, vəssalam". Denlep 
bacıya dedim ki: "Bax, belə deyirəm...". 
- Yəqin ki, lap bir ev zənci yığışıbmış, Felps bacı, çünki bütün bu işləri görmək üçün 
ən azı bir ay oturub gecələr işləmək lazımdır. Elə bu köynəyi gotürün, başdan-ayağa kimi 
gizli Afrika yazıları ilə doludur, hamısı da, lap son işarəsinədək qanla yazılıbdır! Yəqin ki, 
orada böyük bir dəstə, həm də çoxdan bəri işləyirmiş! Bütün bu yazıları ayırd edib mənə
oxusalar, inanın ki, lap iki dollarımdan keçərdim, sonra da bunları yazan zənciləri tapıb 
əməlli-başlı şallaqlayardım... 
- Maplz qardaş, siz deyirsiniz ki, ona kömək etmişlər, eləmi? Bəs necə, əlbəttə, kömək 
etmişlər! Əgər bu vaxt bizim evdə yaşasaydınız, özünüz görərdiniz. Daha bizim nə qədər 
şeyimizi daşıyıb aparmışdılar, əllərinə keçən bər bir şeyi aparmışdılar! Həm də bilin ki, 
biz həmişə göz qoyurduq. Bu köynəyi elə zivədəncə aparmışdılar! Nərdivan qayırdıqları
döşəkağını isə, heç özüm də bilmirəm ki, neçə dəfə çırpışdırmışdılar. Hələ un, şamlar, 
şamdanlar, qaşıqlar, köhnə tava, məgər hamısı yadda qalırmı? Hələ mənim təzə çit 
paltarım! Bayaq sizə dedim ki, mənimlə Saylas, Tomla Sid gecə də, gündüz də onları
güdürdük, amma beləcə də beç bir şey aşkara çıxara bilmədik. İndi budur, birdən, on axır 
dəqiqədə, gördünüz də! - Gözünüzün qabağındaca sivişib getdilər, bizi əkdilər, nəinki 
təkcə bizi, hindi torpağından olan böyük bir quldur dəstəsini də akdilər və həmin zənci ilə
sakitcə aradan çıxdılar, hələ on altı adam və iyirmi iki it onları addımba addım təqib 
edirdi! Bu işləri yalnız şeytanlar bu cür məharətlə edə bilərdi, özü də çox çətin, Məncə elə
şeytan işidir; siz ki, bizim itləri tanıyırsınız, çox gözəl itlərdir, bundan yaxşıları heç kəsdə
yoxdur, bax, hətta onlar da bircə dəfə belə izin ardına düşə bilmədilər! Bax, indi 
bacarırsınızsa, biriniz məni başa salın görək bu nə işdir! 
- Bu, bilirsinizmi... 
- Allah göstərməsin, heç vaxt... 
- Allah özün kömək ol, mən heç vaxt istəmərəm ki... 
- Ev oğruları, bir də ki... 
- Mən belə evdə yaşamağa qorxardım, Allah, Özün məndən iraq elə! 
- Yaşamağa qorxardınız? Mən özüm də qorxurdum, uzanıb yatmağa da, yerimdən 
qalxmağa da qorxurdum, nə oturmağa, nə uzartmağa cəsarət edirdim, Ricuey bacı! Onlar 
necə də oğurlayırdılar... bir təsəvvür edin ki, dünən, gecə yarıya az qalmış qorxudan nələr 
çəkmişəm! Mən 
  
_________________Milli Kitabxana_________________ 
452
onların uşaqları oğurlayıb aparacağından qorxmağa başlamışdım, Allah özü fauna 
şahiddir! Qorxum o dərəcəyə çatmışdı ki, ağlımı belə itirmişdim! İndi, gündüz vaxtı
bunların hamısı çox gülünc görünür, o vaxt isə fikirləşirdim ki, mənim yazıq Tomumla 
Sidim görəsən orada, yuxarı mərtəbədəki otaqda təkcə necə yatıblar? Allah şahiddir ki, nə
qədər təşviş edirdim, axın yavaşca yuxarıya qalxıb onların otağını bayırdan açarla 
bağladım, bəli, bəli, gedib otaqlarının qapısını açarla bağladım! Mənim yerimə elə hər 
kim olsaydı gedib bağlardı. Çünki, özünüz bilirsiniz, belə hallarda getdikcə daha da bərk 
qorxuya düşürsən, saatbasaat halın daha pis olur, başına min cür fikir gəlir, - sonra da 
Allah bilir ki, necə axmaq işlər edirsən! Düşünürsən ki, əgər mən də bir oğlan uşağı olub 
orada, otaqda təkcə qalsaydım, qapı isə bağlı olmasaydı... 
Salli xala susub, elə bil ki, fikrə getdi, sonra isə yavaş-yavaş mənə tərəf dönüb baxdı, -
mən ayağa qalxıb, gəzinməyə getdim. Öz-özümə dedim ki, əgər bir tərəfə çəkilib bu 
barədə fikirləşsəm, bu səhər nə üçün evdə olmadığımızı yaxşıca izah edə bilərəm. Belə də
etdim. Ancaq uzağa getməyə cəsarət etmədim, fikirləşdim ki, Salli xala dalınca adam 
göndərər. Bir qədər keçəndən sonra qonaqlar dağılışıb gəldikləri vaxt Salli xalanın yanına 
gəlib dedim ki, "mənimlə Sidi" güllə səsləri ilə hay-küy yuxudan oyatdı; biz nə əhvalat 
baş verdiyinə baxmaq istədik, qapı isə açarla bağlı idi, buna görə də biz ildırım ötürənlə
aşağıya düşdük, hər ikimiz bir balaca əzildik, bir daha hcç vaxt bela etməyəcəyik. Sonra 
isə Saylas əmiyə dediklərimin hamısını ona söylədim; Salli xala isə dedi ki, bizi 
bağışlayır, əslində, bəlkə heç bağışlanmalı şey də yoxdur, oğlan uşaqlarından bundan artıq 
bir şey gözləmək də olmaz, o yaxşı bilir, oğlanların hamısı yaman dəcəl olur, indi ki, 
bundan heç bir pis şey ortaya çıxmayıbdır, onda narahat olmağa və hirslənməyə dəyməz, 
keçənə güzəşt deyərlər, Allaha çox şükür ki, biz sağ-salamatıq, heç birimiz itib didərgin 
düşməmişik. O məni öpüb, başımı sığalladı, sonra fikrə gedib qanı qaraldı və birdən 
diksinib dedi: 
- Allah, özün rəhm elə, gecəyə az qalıb, Sid isə hələ də yoxdur! 
O harada ola bilər? 
Gördüm ki, münasib vəziyyətdir, yerimdən sıçrayıb dedim: 
- Bu saat şəhərə qaçıb, onıı taparara! 
- Yox, zəhmət çəkmə, - deyə Salli xala cavab verdi. Yerindəcə oturub qal. Birinin 
itdiyi də bəs edər. 
Tom, axşam naharıda da gəlib çıxmadı, axşam naban qurtaran kimi Saylas əmi şəhərə
getdi. 
  
_________________Milli Kitabxana_________________ 
453
Saat on olardı ki, Saylas əmi bir qədər həyəcanlı halda qayıdıb gəldi, o Tomun heç 
izini-tozunu da tapmamışdı. Salli xalanın əhvalı yaman pozuldu, Saylas əmi isə dedi ki, 
hələ dərdə-qəmə batmaq tezdir; "Oğlan uşaqlarının hamısı elə belədir, bax, görəsən ki, o 
da səhər sağ-salamat gəlib çıxacaq", Salli xala bu sözlərdən bir qədər sakit kimi oldu. 
Lakin dedi ki, uzanıb yatmayacaq, oyaq qalıb Sidi gözləyəcəkdir, şamı da söndürməyəcək 
ki, o, gələndə görə bilsin. 
Sonra, mən yatmağa gedəndə o da öz şamını götürüb mənimki getdi, üstümü 
möhkəm-möhkəm örtüb doğma ana kimi mənə qulluq etdi; mən hətta utanıb xəcalət 
çəkdim, onun üzünə belə baxa bilmədim; o isə mənim yanıma – çarpayıda oturub xeyli 
söhbət etdi; bizim Sidin necə yaxşı oğlan olduğunu söyləyir, onun haqqında danışmaqdan 
doymaq bilmir və tez-tez məndən soruşurdu ki, mən nə deyə bilərəm; görəsən, o azmayıb 
ki, yaralanmayıb ki, bəlkə çayda batıbdır, bəlkə elə bu dəqiqə haradasa ya yaralı, ya da 
ölmüş balda sərilib qalıbdır, Salli xala isə ona kömək edə bilmir... Bu vaxt onun 
gözlərindən yaş axmağa başladı, mən isə dalbadal ona deyirdim ki, Sidə bir şey 
olmayıbdır, yəqin ki, səhər tezdən qayıdıb evə gələr; o gah mənim əlimi tutub oxşayır, 
gah məni öpür, bu sözləri bir daha söyləməyimi xahiş edirdi, deyirdi ki, ürəyi yaman 
narahatdır, bu sözləri eşidəndə isə özünü bir qədər yüngül hiss edir. Salli xala çıxıb 
gedərkən gözlərini mənə zilləyib mehribanca baxaraq dedi: 
- Tom, mən qapını bağlamayacağam. Burada pəncərə də, ildrım-ötürən də var, mənə
elə gəlir ki, sən sözümə qulaq asacaqsan, çıxıb getməyəcəksən, elə deyilmi? Mənim 
xatirimə getməyəcəksən! 
Mən qaçıb Tomun başına nə gəldiyinə baxmaq üçün ölürdüm, belə də etmək fikrində
idim, lakin bu sözdən sonra gedə bilməzdim, bütün aləmi mənə versəydilər də gedə
bilməzdim. 
Salli xala, eləcə də Tom, heç cürə başımdan çıxmırdı, buna görə də çox pis yatdım. 
Gecə iki dəfə ildırım ötürənlə aşağıya düşüb evlə ətrafını dollandım, Salli xalanın hələ də
pəncərənin qabağında oturduğunu, yanımda isə şamın yandığını gördüm; mən onun üçün 
nə isə bir şey etmək istəyirdim, lakin əlimdən heç nə gəlmirdi, öz-özümə dedim ki, heç 
olmazsa bundan sonra onu heç bir vaxt qüssələndirməyəcəyimə and içim. Üçüncü dəfə isə
dan yeri sökülərkən yuxudan ayıldım, aşağıya düşdüm; baxıb gördüm ki, Salli xala belə
də orada oturubdur, şamı da yanıb qurtarmaqdadır, o ağ saçlı başını əli üstə qoyub yuxuya 
getmişdi. 
  
_________________Milli Kitabxana_________________ 
454
QIRX İKİNCİ FƏSİL 
CİMİ NƏ ÜÇÜN DAR AĞACINDAN 
ASMADILAR 
Səhər yeməyindən qabaq qoca yenə şəhərə getdi, lakin bu dəfə də Tomu tapa bilmədi; 
onların hər ikisi fikirli halda stolun arxasında dinməzcə oturmuşdu, çox kədərli 
görünürdülər, demək olar ki, heç bir şey yeməmişdilər, qəhvələri də fincanlarda soyuyub 
qalmışdı. Birdən qoca dedi: 
- Mən məktubu sənə verdim, ya yox? 
- Hansı məktubu? 
- Dünən poçtdan aldığım məktubu deyirəm də! 
- Yox, sən mənə heç bir məktub verməmisən. 
- Yəqin yadımdan çıxıb. 
Qoca belə deyib ciblərini axtarmağa başladı, sonra məktubu haraya qoyduğunu yadına 
salaraq gedib, gətirdi, arvadına verdi. Arvad dedi: 
- Bu ki, Sent-Pitersburqdan, bacımdandır! 
Mən yenə gəzişməyin faydalı olduğu qərarına gəldim, lakin yerimdən tərpənə 
bilmədim. Birdən... Salli xala məktubu açmağa belə macal tapmayıb, onu bir yana ataraq 
otaqdan qaçdı - o, nə isə görmüşdü. Mən də baxdım gördüm ki, Tom Soyyeri xərəkdə
gətirirlər, bundan başqa qoca doktor, elləri arxasında bağlanmış, çit paltarlı Cim və başqa 
adamlar gəlirlər. Mən cəld məktubu gözümə dəyən ilk yerə soxaraq bayıra qaçdım. Salli 
xala Tomun üstünə atılıb ağlayaraq belə deyirdi: 
- Ölübdür, ölübdür, mən bilirəm, ölübdür! 
Tom isə başını bir balaca yana çevirib burnunun altında nəsə mızıldadı o saat 
görünürdü ki, ağlı başında deyil, Salli xala isə əllərini bir-birinə vuraraq dedi: 
- Sağdır, Allaha çox şükür! Elə bu da böyük şeydir. 
Sonra Tomu elə gedə-gedə öpərək, onun üçün yataq hazırlamaqdan ötrü evə qaçdı; o 
zəncilərə və bütün digər adamlara hər cür göstərişlər verir, həm də bunu elə tez-tez edirdi 
ki, ağzı söz belə tutmurdu. 
Mən camaatın ardınca getdim ki, görüm Cimə nə edəcəklər, qoca doktor ilə Saylas 
əmi isə Tomun ardınca otağa keçdilər. Fermerlərin hamısı yaman hirslənmişdi, bəziləri isə
hətta, bütün yerli zəncilərə dərs olsun deyə Cimi dar ağacından asmaq istəyirdilər, 
deyirdilər ki, qoy buralı zəncilər də onun kimi qaçmağa alışmasınlar, aləmi bir-birinə vu- 
  
_________________Milli Kitabxana_________________ 
455
rub, bütün bir ailəni günlərlə qorxu və iztirab içərisində saxlamasınlar. Digərləri isə belə
deyirdi: onu asmaq lazım deyil, bu tamam yersiz işdir, axı o bizim zəncimiz deyildir, bir 
də görərsən ki, onun sahibi gəlib çıxar və bizi onun haqqını verməyə məcbur edər. Bu 
fikir qalanlarının da hirsini soyutdu; axı zəncini asmağı hamıdan çox istəyən adamların 
özləri, bu oyun qurtarandan sonra onun haqqını ödəməyi istəməyənlərdi. 
Onlar xeyli müddət Cimi söyüb iki-üç dəfə də boynunun ardına vurdular, Cim isə
susur və məni tanıdığını hiss belə etdirmirdi; onlar Cimi həmin daxmaya aparıb əyninə
köhnə paltarlarını geydirərək yenə zəncirlədilər, lakin bu dəfə zəncirin ucunu çarpayının 
qıçına deyil, divarın ən aşağıdakı tirinə, vintlə bərkidilmiş halqaya keçirtdilər; Cimin 
əllərinə qandal salıb hər iki qıçını da zəncirlədilər və qərara gəldilər ki, sahibi gəlib çıxana 
kimi, əgər sahibi gəlib çıxmasa müzayidə ilə satılana kimi, onu təkcə çörək və su ilə
yarıac saxlasınlar, sonra bizim lağımı qum ilə doldurdular, iki fermerə tapşırdılar ki, 
gecələr əllərində tüfəng daxmanın yanında keşik çəksinlər, gündüzlər isə qapının yanına 
buldoq iti bağlasınlar; bütün işlərini görüb qurtardıqdan sonra, bekarçılıqdan Cimin 
üstünə düşüb onu söyməyə başladılar, bu vaxt qoca doktor gəldi, söyüşlərə qulaq asıb 
dedi: 
- Onunla o qədər də sərt davranmayın, çünki o, pis zənci deyil. Mən bu oğlanın yıxılıb 
qaldığı yerə gəldiyim vaxt gördüm ki, gülləni, kənardan kömək olmasa çıxara 
bilməyəcəyəm, onu tək qoyub bir adamın dalınca da getmək olmazdı, çünki o özünü çox 
pis hiss edirdi: əhvalı get-gedə daha da xarablaşırdı; sonra o sayıqlamağa başladı və məni 
öz yanına qoymadı, məni təhdid etdi ki, əgər tabaşirlə salın üstünə xaç nişanı çəksəm, 
məni öldürəcəkdir, xülasə, ağzına gələni dedi, əlimdən heç bir şey gəlmirdi, bu vaxt 
dedim ki, bir adamın köməyi olmadan keçinə bilməyəcəyəm. Elə həmin dəqiqə, bax bu 
zənci, haradansa çıxıb gəldi, bildirdi ki, mənə kömək edər, doğrudan da, lazım olan hər 
bir şeyi etdi, həm də çox məharətlə, mənim ürəyimə gəldi ki, bu elə həmin qaçqın 
zəncinin özüdür; bununla belə həmin günü və bütün gecəni orada qalmalı oldum. 
Vəziyyət, bax belə idi! Mənim şəhərdə soyuqdəyməsi olan iki xəstəm vardı, aydındır ki, 
onlara baş çəkməli idim, lakin buna cəsarət etmədim: dedim ki, birdən bu zənci qaçar, 
onda məni bundan ötrü ittiham edərlər, çayda isə bircə qayıq belə görünmürdü, çağırmağa 
da bir adam belə yox idi. Bu gün səhərə kimi adada beləcə durub gözləməli oldum; onu da 
deyim ki, zəncinin xəstəyə bu qədər yaxşı qulluq etdiyini ömrümdə görməmişdim, bir də
heç fikirləşmirdi ki, onu yenidən tuta bilərlər. Hiss 
_________________Milli Kitabxana_________________ 
456
olunurdu ki, möhkəm yorulmuşdu, mən onun üz-gözündan görürdüm ki, son vaxtlar çoxlu 
ağır işlər görməli olmuşdur. Onun bu xasiyyəti mənim çox xoşuma gəldi. Centlmenlər, 
sizə deyim ki, adam belə bir zəncidən ötrü min dollar verməyə də hayıfsılanmaz, onunla 
mehriban davranmaq lazımdır. Lazım olan hər bir şey əlimin altında hazır idi, oğlan üçün 
də orada evdən pis keçmirdi; bəlkə, hətta yaxşıydı da çünki ora çox sakit bir yer idi. Lakin 
mən onlardan ötrü səhər açılana kimi orada qalmalı oldum, axı hər ikisi mənim əlimdə idi; 
sonra baxıb gördüm ki, içi adamla dolu bir qayıq gəlir, xoşbəxtlikdən zənci bu vaxt 
döşəyin üstündə oturmuş halda başını dizləri üstə sallayıb bərk yuxuya getmişdi; mən 
qayıqdakılara işarə etdim, onlar xəlvətcə onun yanına gələrək, ayılıb işin nə yerdə
olduğunu bilincəyədək tutub əl-qolunu sarıdılar. Bu vaxt oğlan da yatmışdı, lakin çox 
narahat idi. Biz avarları əsgi parçaları ilə bağlayıb salı qayığa qoşduq və yavaş-yavaş
şəhərə tərəf hərəkət etdik, zənci isə müqavimət göstərmədi, heç bir kəlmə söz də demədi; 
o lap əvvəldən özünü sakit aparırdı. Centlmenlər, o pis zəncinin deyildir! 
Kim isə yerindən dilləndi: 
- Doktor, məncə, biz də ona heç bir pislik etməmişik. 
Belə olduqda o biriləri də yumşaldılar, mən isə, Cimə bu cür yaxşılıq etdiyi üçün 
doktora çox minnətdar idim; özüm də çox şad idim ki, doktor da onun haqqında mənim 
kimi düşünür; mən Cim ilə ilk dəfə tanış olan kimi görmüşdüm ki, o təmiz ürəkli və yaxşı
adamdır. Hamı doktorun fikrinə şərik oldu ki, Cim özünü çox yaxşı aparmışdır, o bu iş
üçün qiymətləndirilməli və ona mükafat verilməlidir. Hamı, bir nəfər kimi oradaca 
ürəkdən söz verdi ki, daha onu söyməyəcəkdir. 
Sonra onlar daxmadan çıxıb qapını qıfılla bağladılar. Mən elə düşünürdüm ki, onlar 
indi deyəcəklər: onun zəncirlərini açmaq lazımdır, çünki bu zəncirlər çox ağır idi, yaxud 
deyəcəklər ki, ona təkcə çörək ilə su yox, ət də, tərəvəz də vermək lazımdır, lakin bu heç 
kimin ağlına belə gəlmədi, mən isə qət etdim ki, yaxşısı budur bu işə heç qarışmayım, 
ancaq doktorun dediklərini gedib Salli xalaya danışım, ara bir qədər sakit olandan sonra 
isə qaçqın zəncini qayıqla təqib edərkən Sidin yaralanmış olduğunu və bunu ona nə üçün 
söyləmədiyimi izah edim. 
Mənim fikirləşmək üçün vaxtım bələ çox idi. Salli xala gecə də, gündüz də xəstənin 
otağından çıxmırdı; Saylas əmini isə gördükdə, həmişə qaçıb gizlənirdim. 
Ertəsi gün səhər eşitdim ki, Tom xeyli yaxşılaşmış, Salli xala da bir qədər uzanıb 
dincini almağa getmişdir. Özümü xəlvətcə xəstənin otağına 
  
_________________Milli Kitabxana_________________ 
457
saldım; fikirləşdim ki, əgər o yatmayıbsa, qohumlarımızı inandırmaq üçün onlara nə
deyəcəyimizi onunla birlikdə düşünüb tapaq. Lakin o yatmışdı, həm də çox bərk yatmışdı, 
sifəti, onu gətirdikləri vaxt alışıb-yandığı kimi deyil, solğun idi. Mən oturub onıun 
oyanmasını gözlədim. Heç yarım saat keçməmişdi ki, Salli xala səssizcə otağa girdi, 
budur, yenə ələ keçdim! Salli xala mənə işarə ilə bildirdi ki, sakit oturum, özü də yanımda 
oturub pıçıltı ilə dedi ki, indi biz hamımız sevinə bilərik, çünki əlamətlər sübut edir ki, o 
sağalır, çoxdan beləcə yatıbdır, üzündən də görünür ki, getdikcə rahatlaşır və sağlamlaşır, 
güman var ki, ayılanda huşu başında olacaq. 
Biz oturub onun oyanmasını gözlədik, azca sonra o, qımıldanıb gözlərini açdı, ətrafı
nəzərdən keçirərək dedi: 
- Aha, mən ki, evdəyəm! Bu necə oldu? Bəs sal hanı? 
- Sal öz qaydasındadır, - deyə mən cavab verdim. 
- Bəs Cim? 
- O da yaxşıdır, - dedim, amma bunu çox qətiyyətsiz söylədim. 
O heç bir şey sezə bilməyib dedi: 
- Çox gözəl! Çox yaxşı! İndi biz hamımız evdəyik, qorxmalı bir şey yoxdur! Sən 
xalaya dedinmi? 
Mən istədim deyəm "bəli", lakin Salli xalanın özü dilləndi:. 
- Nəyi deyirsən, Sid? 
- Bütün bu işləri qurduğumuzu! 
- "Bütün bu işlər" nədir? 
- Bəli, bütün bu işlər, əslində isə bircə iş olub: Tom ilə mən qaçqın zəncini azad 
etmişik. 
-Allah, özün rəhm elə! Qaçqını azadmı etmiş... əzizim, sən nə danışırsan? İlahi, o 
yenə sayıqlayır! 
- Yox, sayıqlamıram, nə danışdığımı bilirəm. Onu biz azad etmişik, Tomla mən. Belə
etmək qərarına gəldik, etdik də. Həm də belə məharətlə. 
O, nağıl etməyə başladı, Salli xala isə onun sözünü kəsmir, oturub qulaq asır, bərəlmiş
gözlərilə ona baxırdı; mən gördüm ki, bu işə qarışmağıma dəyməz. 
- Xala, bilsəydin ki, bu iş bizdən nə qədər zəhmət tələb etdi! Siz hamınız yatdığınız 
vaxt, hər gecə, hər saat çalışırdıq, həftələrlə işlədik. 
Biz şamları da, döşəkağını da, köynəyi də, sizin paltarınızı da, qaşıqları da, tənəkə
nimçələri də, bıçaqları da, tavanı da, dəyirman daşını da, unu da, hamısını daha saymaq 
nıümkün deyil, oğurlamalı olduq. Mişarı,  
  
_________________Milli Kitabxana_________________ 
458
qələmləri, yazıları və bütün qalan şeyləri nə cür çətinliklə düzəltdiyimizi siz 
təsəvvürünüzə də gətirə bilməzsiniz; amma, bütün bunlar çox fərəhli işlərdi! Bundan 
sonra isə tabut və insan sümüklərinin şəklini çokməli, qaçaqların adından imzasız 
məktublar yazmalı, ildırımötürənlə qalxıb-enməli, lağım atmalı, kəndir nərdivan düzəldib 
onu piroqun içində bişirməli, Cimə sizin cibinizdə qaşıq göndərməli... 
- Allah, özün kömək elə! 
- ...Cimin təkcə qalıb darıxmaması üçün daxmaya su ilanları, siçovullar, hörümçəklar 
buraxmalı olduq; sonra isə siz Tomu saxladınız və beləliklə onun şlyapasındakı yağı o 
qadər ləngitdiniz ki, az qala bütün işlərimizi korlayacaqdınız. Biz getməyə macal 
tapmadıq, daxmadaykən fermerlər gəlib çıxdı; biz tez çıxıb qaçdıq, onlar səsimizi eşidib 
bizi təqib etməyə başladılar; bu vaxt məni güllə ilə vurdular; biz sonra yoldan kənara çıxıb 
təqibçiləri yanımızdan qabağa buraxdıq; siz itləri açıb buraxdıqda isə onlar dalımızca 
qaçmayıb səs-küy gələn tərəfə cumdular, biz qayığa minib sağ-salamat üzərək sala çatdıq; 
Cim artıq indi azad bir insandır, bütün bunları isə biz özümüz etmişik, böyük məharətdir, 
eləmi, xala? 
- Vallah, bu yaşa çatmışam, amma ömrümdə belə bir şey eşitməmişəm! Ay 
yaramazlar, bizə bu qədər əziyyət verən, ağlımızı başımızdan çıxaran, bizi az qala 
ölümcül halda qorxudan sizmişsiniz? Əllərim gicişir, belə gic-gic işlər üçün sizi lap bu 
dəqiqəcə durub kötəkləmək istəyirəm! Bir fikir verin, gecələr səhərə kimi yatmıram ki... 
Yaramaz uşaq, bircə sağalıb ayağa qalx, səninlə yaxşıca danışaram, gic əməlleri hər 
ikinizin başından vurub çıxararam! 
Lakin Tom İftixar hissi ilə lovğa-lovğa gülür, özünü saxlaya bilməyib hey çərənçilik 
edirdi, Salli xala isə tez-tez onun sözünü yarımçıq kəsir, hirslənib özündən çıxırdı, hər 
ikisi də damdakı pişiklər kimi birlikdə çığırırdılar; Salli xala sonra dedi: 
- Yaxşı, kefin nə qədər istəyir gül, sevin, ancaq bir də sənə aid olmayan bir işə baş
soxsan... 
- Hansı işə, - deyə Tom soruşdu və daha gülümsəməyib ciddilləşdi, görünürdü ki, 
təəccüb edir. 
- Necə yəni hansı işə? Qaçqın zənci ilə olan işi deyirəm. Bəs sən nəyi bilirdin? 
Tom acıqlı-acıqlı mənə baxıb dedi; 
- Tom, axı sən mənə bu saat dedin ki, Cim təhlükəsiz bir yerdədir. 
Məgər o qaça bilməyib? 
  
_________________Milli Kitabxana_________________ 
459
- Kim? - deyə Salli xala soruşdu. - Qaçqın zəncimi? Heç yana qaçmayıb. Onu yenə
sağ-salamat tutublar, o yenə daxmadadır, təkcə çörək və su ilə, həm də zancirlənmiş halda 
orada qalacaq; əgər sahibi onun ardınca gəlməsə, onda onu satacaqlar. 
Tom o saat dikəlib oturdu, onun gözləri alışıb-yanır, burun pərələri körük kimi qalxıb-
enirdi. O, qışqıra-qışqıra dedi: 
- Onların Cimi tutub dustaq saxlamağa haqları yoxdur! Yüyür. Bir dəqiqə də vaxt 
itirmə. Onu buraxın, o heç də qul deyil, Yer üzərindəki bütün insanlar kimi azaddır. 
- Bu uşaq yenə nə qondarır? 
- Mən heç bir şey qondarmıram, mənim hər bir sözüm həqiqətdir, Salli xala! Əgər bir 
adam getməsə, mən özüm ora gedəcəyəm. Mən Cimin bütün həyatına bələdəm, Tom da 
onu yaxşı tanıyır. Qoca miss Uotson iki ay bundan əvvəl ölübdür. Miss Uotson Cimə
çayın aşağılarına satmaq istədiyinə həmişə utanırdı, bunu onus özü demişdi; indi onun 
özü öz vəsiyyətnaməsində ona azadlıq vermişdir. 
- Əgər o artıq azad idisə, bəs nədən ötrü sən də onu azad edirdin? 
- Sizə deyim ki, bu sualınız əsl qadın sualıdır. Bəs macəralar necə nolaydı? Mən qan 
içində üzməyə belə hazır idim... Aman Allah, Polli xala! 
Gördüm ki, - əgər yalan deyirəmsə yerimdəcə quruyum qalım, -Polli xala mələk kimi 
mehriban və məmnun bir halda, artıq qapı ağzında dayanıb baxırdı. 
Salli xala ona san atıldı, qucaqlayıb sevindiyindən ağlamağa başladı, o, Polli xalanın 
başını qolları arasına alıb elə sıxırdı ki, az qala başını bədənindən üzəcəkdi; o saat gördüm 
ki, mənim üçün on münasib yer çarpayının altıdır; bu saat başımızda fırtına qopacağı
aydın idi. Başımı çarpayının altından çıxarıb baxırdım, Polli xala onun əlindən çıxıb 
dayandı, eynəyinin üstündən Toma elə bir nəzər saldı ki, elə bil: - yerə girsən bundan 
yaxşıdır, demək istəyirdi. Sonra isə dilləndi; 
-Hə, Tom, üzünü yana çevirməyin yaxşıdır! Sənin yerinə olsaydım, mən də üzümü 
yana çevirərdim. 
- Aman Allah! - deyə Salli xala özünü saxlaya bilmədi. – Məgər o bu qədər dəyişib? 
Bu ki, Tom deyil, Siddir, Bəs o... o... Tom necə oldu. 
Bu saat, bax bu dəqiqə burda idi. 
- Yəqin ki, sən Hek Finni deyirsən: bəli, Hek Finni deyirsən! Bu yaramaz Tomu bu 
yaşa yetirmişəm, deyirsən bəs indi tanımayacağam? 
Qiyamət imiş ki! Hek Finn, tez ol çarpayının altından çıx! 
Mən çarpayının altından çıxdım, ancaq dilim-ağzım qurumuşdu. 
  
_________________Milli Kitabxana_________________ 
460
Salli xala özünü möhkəm itirmişdi, mən adam;n özünü belə itirməsini ömrümdə
görməmişdim, Saylas əmi isə şəhərdən qayıdıb gəldiyi vaxt ona bütün bunları nağıl 
etdilər, o da özünü Salli xaladan bədtər itirdi. Saylas əmi, demək olar ki, kefli adama 
döndü və bütün günü ağlı başına gəlmədi, həmin günü elə moizə oxudu ki, dünyada ən 
müdrik adam belə bu moizədən bir şey anlamazdı, ona görə də bundan sonra ona hamı
ehtiram göstərməyə başladı. Polli xala isə onlara mənim kim olduğumu və buraya haradan 
gəlib çıxdığımı nağıl etdi, mən də məcbur oldum deyəm ki, missis Felps məni Tom 
Soyyerə oxşadanda bilmədim nə edim... (Bu vaxt missis Felps mənim sözümü kəsib dedi 
ki, yox, sən məni əvvəlki kimi çağır, Salli xala de, mən buna alışmışam, dəyişmək lazım 
deyil)... Salli xala məni Tom Soyyerə oxşadanda, mən buna səbir edib dözməli oldum, 
başqa çarə yox idi, mən bunu da bilirdim ki, Tom inciməz, əksinə şad olar, çünki bu sirli 
iş olacaq, bundan onun üçün bütöv bir macəra çıxacaq, odur ki, bundan çox razı
qalacaqdır. Belə de oldu. O özünü Sid kimi qələmə verdi və işi elə qurdu ki, mənim üçün 
hər cəhətdən yaxşı oldu. 
Polli xala bilirdi ki, Tom düz deyir; qoca miss Uotson öz vəsiyyət-naməsində Cimi 
azad etmişdir; deməli, məsələ aydındır. Tom Soyyer azad bir zəncini azad ctmək üçün bu 
qədər əzab-əziyyət çəkmişdir! Mən isə lap bu dəqiqəyə və bu söhbətə kimi yenə də heç 
cür başa düşə bilmirdim ki, belə bir tərbiyə görmüş olan Tora, necə olub ki, zəncini azad 
etməkdə birdən-birə mənə kömək edib! 
Polli xala dedi ki, Salli xala Tom ilə Sidin sağ-salamat gəlib çıxdıqlarının yazanda o 
fikirləşib: '"Elə belədir ki, var! Bir halda ki, mən onu təkcə buraxmışam və ona bir göz 
yetirən yoxdur, deməli, belə də olmalı idi!". 
- Bax indi bu qədər məsafəni, min yüz mildən uzun bir yolu paroxodla gəlməli 
olmuşam ki, görüm bu yaramaz uşaq bu dəfə nələr törədib, axı mən səndən heç bir cavab 
almırdım. 
- Axı mən də səndən heç bir məktub almamışam! - deyə Salli xala da bildirdi. 
- Ola bilməz! Mən sənə iki dəfə məktub yazıb soruşmuşam ki, nə üçün deyirsən Sid 
oradadır, bu nə deməkdir? 
- Mən bircə məktub belə almamışam. 
Polli xala aram-aram dönüb ciddiyyətlə dedi: 
- Tom! 
- Nə deyirsən? - deyə Tom qaşqabaqlı halda cavab verdi. 
_________________Milli Kitabxana_________________ 
461
- Necə yəni, "nə deyirsən", yaramazın biri, məktubları bəri ver görüm! 
- Hansı məktubları? 
- O məktubları, mənim yazdıqlarımı! Belə görürəm ki, səninlə başqa cür danışmaq 
lazım gələcək... 
- Sandıqçadadır. Heç kəs onlara əl vurmayıb poçtdan aldığım vaxtdan bəri eləcə orada 
qalıbdır. Mən bilirdim ki, bu məktublar başımıza əngəl açacaq; belə fikirləşirdim ki, 
onsuz da tələsməli bir yerimiz yoxdur... 
- Sənin başına oyun açmaq lazımdır, oyun! Mən axı bir məktubda yazmışdım ki, yola 
düşüb gəlirəm; yəqin ki, bu məktubu da... 
- Yox, o məktub elə dünən gəlib, - deyə Salli xala cavab verdi, -mən onu hələ
oxumamışam, əl dəyən olmayıb, məndədir. 
Mən iki dollardan mərc gəlmək istədim ki, bu məktub onda deyil, sonra isə
fikirləşdim yaxşısı budur, mərc gəlməyim. Buna görə də heç nə demədim. 
AXIRINCI FƏSİL 
DAHA YAZMAĞA BİR ŞEY YOXDUR 
Tomu elə ilk dəfə tək görən kimi, qaçış ilə əlaqədar olan bütün bu əhvalatı nə üçün 
düzəltdiyini, əgər qaçmağa müvəffəq olardısa, sonra nə etmək istədiyini və çoxdan bəri 
azad olan zəncini azad etmək üçün işi yenədəmi uzatmaq fikrində olduğunu soruşdum. 
Tom isə buna belə cavab verdi ki, əgər Cimi buradan sağ-salamat aparmağa nail olsaydıq, 
onda macəra xatirinə, salla çayın ağzına kimi çayaşağı üzərdik; sonra dedi ki, fikri lap 
əvvəldən belə imiş. Orada isə Cimə deyəcəkmiş ki, sən azadsan; sonra biz onu paroxodla 
öz evinə aparacaq bizə sərf etdiyi vaxt üçün ona pul verəcək, əvvəlcədən məktub 
göndərəcəkmişik ki, bütün zəncilər onu qarşılamağa çıxsınlar; sonra onu meşələrlə, 
musiqi sədaları altında şəhərə aparacaqmışıq, bundan sonra o da, biz də qəhrəman 
olacaqdıq. Mənim fikrimcə isə, elə bunlarsız da hər şey yaxşı qurtarmışdı. 
Biz bir dəqiqənin içində Cimin zəncirlərini açdıq. Salli xala ilə Saylas əmi isə Cimin, 
Tomu müalicə edərkən doktora necə kömək etdiyini öyrəndikdə, ona yaman qulluq 
göstərməyə başladılar; onun üçün mümkün qədər yaxşı şərait yaratdılar, ona istədiyi hər 
bir yeməyi verdilər, çalışdılar ki, o darıxmasın və heç bir iş görməsin. Biz ciddi söhbəi 
üçün Cimi xəstənin otağına çağırdıq; Tom, məhbus olduğu və hər şeyə dözüb 
  
_________________Milli Kitabxana_________________ 
462
özünü belə yaxşı apardığı üçün Cimə qıxx dollar pul bağışladı. Cim çox sevindi və daha 
susub dura bilmədi: 
- Hə, Hek, gördünmü, sənə nə demişdim? Sənə Cekson adasında dediyim sözlər 
yadındadırmı? Sənə demişdim ki, sinəm tüklüdür, sonra bunun nə əlamət olduğunu 
söyləmişdim; bir də demişdim ki, mən artıq bir dəfə varlı olmuşam, yenə də
varlanacağam; indi bax, mən deyən kimi də oldu! Gorürsənmi? Bundan sonra bir daha- 
əlamət deyib gülmə, əlamət əlamətdir, sözlərimi yadında saxla! Mən isə onsuz da bilirdim 
ki, varlanacağam, bu mənə lap su kimi aydın idi. 
Bundan sonra isə Tom yenə öz işinə başlayıb hey plan tökdü, flkir söylədi, gəlin dedi, 
gecə birtəhər edib üçümüz də qaçaq, paltarlarımızı dəyişək, macəra axtarmaq üçün iki, ya 
üç həftəliyə hind torpağına, hindilərin yanına gedək; mən ona belə cavab verdim: eybi 
yoxdur, bu münasib işdir, ancaq mənim hindi paltarı almaq üçün pulum yoxdur, evdən də
çox çətin ki, pul ala biləm, çünki atam, artıq yəqin qayıtmış, bütün pullarımızı məhkəmə
hakimi Tetçerdən alıb içkiyə vermişdir. 
- Yox, içkiyə verməyib, - deyə Tom mənə cavab verdi, - pulların hamısı salamatdır, 
hətta altı min dollardan bir qədər də artıqdır; sənin atan isə o vaxtdan bəri gedəndir, 
qayıtmayıb. Hər halda mən yola çıxana kimi qayıdıb gəlməmişdi. 
Cim isə təntənə ilə dedi: 
- Heç, o bir daha heç vaxt qayıtmayacaqdır! 
- Nə üçün qayıtmayacaqdır, Cim? - deyə mən soruşdum. 
- Neyləyirsən nə üçün qayıtmayacaqdır, Hek? Ancaq bunu bil ki, daha 
qayıtmayacaqdır. 
Lakin mən ondan əl çəkmədim, o da nəhayət dedi: 
- Çay ilə aşağı üzən evi xatırlayırsanmı? Onun içində üstü yorğanla örtülmüş bir adam 
da vardı, mən yorğanı qaldrıb baxandan sonra səni də onun yanına buraxmadım ha, 
yadına gəlirmi? Hə, lazım olanda öz pullarını ala bilərsən, çünki həmin adam sənin atan 
idi... 
Tom çoxdan sağalıb yaxşı olmuşdur; o öz gülləsini bəzək əvəzinə saatının zəncirindən 
asmış və tez-tez saata baxır; daha yazılmalı bir şey yoxdur, mən özüm isə buna çox 
şadam, çünki kitab yazmağın necə cansıxıcı bir iş olduğunu əgər əvvəllər bilsəydim, heç 
vəchlə bu işə baş qoşmazdım, bundan sonra da heç bir vaxt yazan deyiləm. Mən, çox 
yəqin ki, hind torpağına Tom ilə Cimdən tez qaçacağam, çünki Salli xala məni oğulluğa 
götürüb tərbiyəmlə məşğul olmaq fikrindədir, mən isə buna dözə bilmərəm! Çünki artıq 
bir dəfə sınamışam! 
  
_________________Milli Kitabxana_________________ 
463
MÜNDƏRİCAT 
Gülüşlə, qəhqəhəylə öldürən sənətkar…………………………………………………4 
TOM SOYYERİN MACƏRALARI 
(Tərcümə edəni Şəfiqə Ağayeva)……………………………………………………...9 
HEKLBERRİ FİNNİN MACƏRALARI 
(Tərcümə edəni Hamid Qasımzadə)………………………………………………...193 
  
_________________Milli Kitabxana_________________ 
464
Buraxılışa məsul:   Əziz Güləliyev 
Texniki redaktor:   Rövşən Ağayev 
Tərtibatçı-rəssam:   Nərgiz Əliyeva 
Kompyuter səhifələyicisi:  Ələkbər Kərimov 
Korreklor:    Pərinaz Səmədova 
Yığılmağa verilmişdir 08.08.2004. Çapa imzalanmışdır 16.02.2005. 
Formatı 60x90 1/16 Fiziki çap vərəqi 29. Ofset çap üsulu. 
Tirajı 25000. Sifariş 27. 
Kitab "PROMAT" mətbəəsində çap olunmuşdur. 
