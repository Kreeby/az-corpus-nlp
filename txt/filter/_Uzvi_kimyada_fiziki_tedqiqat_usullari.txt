Məhərrəmov A.M.,  
Nəsibov Ş.S., Allahverdiyev M.Ə. 
 
 
 
 
 
 
 
 
 
ÜZVI KIMYADA FIZIKI TƏDQIQAT 
ÜSULLARI 
 
Ali məktəblər üçün dərs vəsaiti 
 
 
 
Azərbaycan Respublikası Təhsil Nazir-
liyinin 09.01.2009-cu il tarixli 06 saylı 
iclas protokolu ilə dərs vəsaiti kimi 
təsdiq edilmişdir. 
 
 
 
 
 
 
 
 
BAKI - 2009 
 1 
 
REDAKTOR 
      AMEA-nın müxbir üzvü Ə.Ə.MƏCİDOV 
 
RƏYÇİ 
      kimya elmləri doktoru, professor M.N.MƏHƏRRƏMOV 
 
 
 
Məhərrəmov A.M., Nəsibov Ş.S., Allahverdiyev M.Ə. Üzvi 
kimyada fiziki tədqiqat üsulları. Ali məktəblər üçün dərs vəsaiti. 
Bakı: «Bakı Universiteti» nəşriyyatı, 2009, 104 səh. 
 
 
 
 
Təqdim olunan dərs vəsaitində üzvi kimyada çox istifadə olu-
nan fiziki üsullar: UB-, İQ-, NMR və kütlə spektroskopiyaları və 
bəzi sinif üzvi birləşmələrin spektrlərinin səciyyəvi xüsusiyyətləri 
verilmişdir.  
Vəsait universitetlərin kimya fakültələrinin bakalavr pilləsi 
üçün nəzərdə tutulmuşdur. Kitabdan, həmçinin üzvi kimyanı ixti-
sas seçən magistrlər və bu sahədə işləyən tədqiqatçılar da istifadə 
edə bilərlər.    
 
 
 
 
 
 
 
 
2009006
006)07(658
061705000000
−−
−−
−
M
M  
 
 
© «Bakı Universiteti» nəşriyyatı, 2009 
 
 2 
MÜNDƏRİCAT 
 
 Giriş .........................................................................................4 
 
   I fəsil. Elektron spektrlərinin nəzəriyyəsinin əsasları ....................5 
1.1. Stasionar hallar.........................................................................5 
1.2. Elektromaqnit dalğaları şkalası və molekulyar  
spektrlərin növləri ....................................................................6 
  
 II fəsil. Ultrabənövşəyi spektroskopiya .............................................9 
2.1. İşıq udmanın əsas qanunu. Ber-Buger-Lambert qanunu ..........9 
2.2. Çoxatomlu molekulların elektron spektrləri ..........................11 
2.3. Molekullararası qarşılıqlı əlaqələrin elektron 
spektrlərinə təsiri ....................................................................13 
2.4. Xromoforlar............................................................................15 
2.5. Bəzi üzvi birləşmələrin ultrabənövşəyi spektrlərinin  
        xüsusiyyətləri .........................................................................18 
 
III fəsil. İnfraqırmızı spektroskopiya ...............................................33 
3.1. Molekulların rəqsləri və spektrləri .........................................33 
3.2. Bəzi sinif üzvi birləşmələrin İQ-spektrlərinin 
xüsusiyyətləri .........................................................................39 
 
IV fəsil. İşığın kombinasiya səpilmə spektroskopiyası ....................59 
 
 V fəsil. Nüvə maqnit rezonansı spektroskopiyası...........................63 
5.1. Əsas prinsiplər........................................................................63 
5.2. Kimyəvi sürüşmə ...................................................................68 
5.3. Spin-spin qarşılıqlı təsiri ........................................................74 
5.4. Siqnalların inteqrallanması.....................................................84 
5.5. Müxtəlif sinif üzvi birləşmələrin PMR spektrlərinin 
xüsusiyyətləri .........................................................................85 
 
VI fəsil. Kütlə spektroskopiyası.........................................................88 
6.1. Molekulyar kütlə və molekulyar formulun təyini ..................89 
6.2. Kükürd, azot və halogen üzvi birləşmələr..............................93 
6.3. Bəzi sinif üzvi birləşmələrin kütlə spektrlərinin 
xüsusiyyətləri .........................................................................95 
 3 
 
 Ədəbiyyat ...........................................................................102 
 4 
 
 
 
 
 
 
GİRİŞ 
 
Kimya elminin sürətlə inkişaf etdiyi müasir dövrdə üzvi 
birləşmələrin quruluş və xassələrinin öyrənilməsi kimyəvi və 
fiziki üsulların kompleks istifadəsini tələb edir. Fiziki üsulların 
tətbiqi tədqiqata sərf olunan vaxtı azaltmaqla bərabər, quruluş və 
xassələr barəsində əsaslı məlumat verir. Bu üsullar arasında spek-
tral tədqiqat üsulları daha geniş istifadə olunur. 
Vəsaitdə verilən materiallar kimyəvi quruluşun tədqiqində 
spektral üsulların praktiki əhəmiyyətini önə çəkir. Buna görə də 
üsulların nəzəri əsasları yığcam şəkildə verilmişdir. Əsas diqqət 
spektrlərin təhlilinə yönəlmişdir. 
Həmçinin bu və ya digər problemin məqsədəuyğun şəkildə 
həll olunması üçün daha informativ spektral tədqiqat üsulunun 
seçilməsi məsələlərinə də vəsaitdə toxunulur.       
 
 5 
I FƏSİL 
 
ELEKTRON SPEKTRLƏRİNİN  
NƏZƏRİYYƏSİNİN ƏSASLARI 
 
 
1.1. Stasionar hallar 
 
Elektromaqnit şüalanmasının maddə ilə qarşılıqlı təsirini 
öyrənən molekulyar spektroskopiyanın (elektron, rəqsi, fırlanma 
və s.) nəzəriyyəsi N.Borun iki postulatına əsaslanır. 
Bor postulatlarına əsasən atomlar (və ya molekullar), ancaq 
müəyyən stasionar hallarda ola bilərlər. Stasionar hallarda atom 
nə enerji udur, nə də enerji şüalandırır. Atom yalnız bir stasionar 
haldan digərinə keçdikdə enerji şüalandıra, yaxud uda bilər. Bu 
hallarda onların enerjisi diskret sıra E1, E2,..., Ex əmələ gətirir 
(şəkil 1). 
 
 
 
Şəkil 1. Borun postulatlarına əsasən enerji səviyyələri. 
 
Atom bir stasionar haldan digərinə keçdikdə sistemin 
enerjisinin dəyişməsi keçid kvantı enerjisinə bərabər olan dəyişmə 
ilə müşaiyət edilir. Başqa sözlə, şüalanmanın udulması (və ya 
buraxılması), ancaq o zaman mümkündür ki, şüalanma kvantı iki 
enerji səviyyələri fərqinə müvafiq olsun: 
λ
=ν=−=∆
hchEEE 12 ,                           (1) 
hν hν 
E2 
E1 
E2>E1 
 6 
h
EE 12 −=ν ,                                        (2) 
 
burada c  - işıq sürəti, λ - dalğa uzunluğu, h – Plank sabiti, ν - 
elektromaqnit şüalanmasının tezliyidir. 
h və c-nin ədədi qiymətlərini (1)-də nəzərə alsaq, aşağıdakı 
ifadəni alırıq: 
 
λ
⋅≈∆
1120000E . 
 
(1) ifadəsi elektromaqnit şüalanmasının tezliyini təyin edir. 
Bunun köməyilə zolağın keçidlər enerjisi şkalasında vəziyyətini 
müəyyən etmək olar. 
 
1.2. Elektromaqnit dalğaları şkalası  
və molekulyar spektrlərin növləri 
 
Molekulyar spektrlər atom spektrlərinə nisbətən çox 
mürəkkəbdirlər. Belə ki, molekulda elektronların orbital hərəkəti, 
nüvələrin rəqsi və fırlanması baş verir. Molekulun tam enerjisi 
qeyd olunan hərəkətlərinin cəmi kimi göstərilə bilər: 
 
E = Eel+ Er + Ef                                 (3) 
 
Hər üç enerji kvantlanır, yəni Plank sabitinə mütənasib olaraq 
müəyyən qiymətlər alırlar və bu zaman aralıq qiymətlər qadağan 
olurlar. Nəzəriyyə və təcrübə göstərir ki, onlar arasında aşağıda 
göstərilən nisbət mövcuddur: 
 
M
m:
M
m:1E:E:E frel = ,                         (4) 
 7 
 
burada m – elektronun kütləsi, M – nüvənin kütləsidir. 4-cü 
tənlikdən istifadə edərək hidrogen molekulu (M≈900 m) üçün 
aşağıdakı münasibəti alırıq: 
 
900
1:
30
1:1E:E:E frel =  
 
Bu molekul üçün təcrübi müəyyən edilmiş qiymətlər 
 
eV015,0E,eV5,0E,eV10E frel ≈≈≈  
 
bərabərdir. Buradan 
 
700
1:
20
1:1E:E:E frel =  
 
Bu nəticələrdən görünür ki, elektron, rəqsi və fırlanma enerjiləri 
bir-birindən qiymətlərinə görə xeyli fərqlənirlər: 
 
Eel >>Er >>Ef 
 
və buna görə də onlar müxtəlif spektral sahələrdə yerləşirlər (şəkil 
2). 
 
 8 
 
Şəkil 2. Elektromaqnit spektri. 
Aşağı enerjilərdə yüzlərlə molekul həyəcanlanmış fırlanma 
hallarına keçir, amma rəqsi və elektron halları dəyişmir. Bu 
enerjilərə şüalanan (udulan) dalğa 1-0,1mm dalğa uzunluqları və 
ya 10-100 sm–1 tezlikləri uyğun gəlir. Beləliklə, fırlanma spektri 
uzaq infraqırmızı, hətta radio tezlikli sahələri əhatə edir. 
Elektromaqnit şüalanmasının enerjisinin sonrakı artımı rəqsi 
keçidləri həyəcanlandırır, bunlara da dalğa uzunluqları 2,5-100 
mkm və ya 100-4000 san-1 tezlikləri uyğun gəlir. Bu zaman 
rəqslərlə bərabər fırlanma da həyəcanlanır və buna görə də təmiz 
rəqs spektri müşahidə edilmir. Müşahidə edilən rəqsi-fırlanma 
spektridir və o, da görünən sahəyə yaxın infraqırmızı sahədə 
yerləşir. Elektronların həyəcanlanması üçün bir qayda olaraq daha 
çox enerji (yüzlərlə kilocoul) lazım olduğundan müvafiq spektrlər 
görünən və ultrabənövşəyi sahədə (100-800 mm) yerləşirlər. Belə 
enerji udulduqda eyni zamanda rəqsi və fırlanma hallarında da 
dəyişikliklər gedir. 
 9 
II FƏSİL 
 
ULTRABƏNÖVŞƏYİ SPEKTROSKOPİYA  
 
Kimyəvi birləşmələrin şüalanması zamanı ultrabənövşəyi və 
görünən işıq şüalarının udulması nəticəsində elektron spektrləri 
müşahidə olunur. Valent elektronlarının yerləşdiyi səviyyədən 
daha çox enerjili səviyyəyə keçidi baş verir və udulan 
şüalanmanın təbiətindən asılı olaraq elektron udma 
spektroskopiyası və yaxud UB spektroskopiyası adlanır. 
Bütün elektromaqnit dalğalarının spektrlərinin 
şüalanmasından insanın gözü onun dalğa uzunluğu 400 nm-dən 
800 nm-ə qədər «görünən» hissəsini qavraya bilir. Yer 
atmosferinin komponentləri dalğa uzunluğu 200 nm-dən aşağı 
olan şüalanmanı udduğundan «ultrabənövşəyi şüalar» və yaxud 
sadəcə «ultra bənövşəyi» dedikdə dalğa uzunluğu 200 nm-dən 
400 nm-ə qədər olan şüalanma nəzərdə tutulur (spektrin bu hissəsi 
yaxın ultrabənövşəyi sahə adlanır). 
Bu fəsildə diqqəti elektromaqnit spektrinin yaxın 
ultrabənövşəyi sahəsində cəmləşdirmişik. 
 
2.1. İşıq udmanın əsas qanunu.  
Ber-Buger-Lambert qanunu 
 
UB spektrləri çəkdikdə bir qayda olaraq, divarları UB 
şüalanma üçün şəffaf olan küvetdə yerləşdirilmiş məhluldan 
istifadə edilir və elə həlledici seçilir ki, UB şüanı udmasın. 
Udulan şüanın miqdarı şüa keçən yol boyunca həll olmuş 
(paylanmış) maddə molekullarının sayı ilə düz mütənasibdir. 
Buna görə də qatılıq və ya nümunənin qalınlığı (küvetdə optiki 
yolun uzunluğu) artdıqca udulan şüaların miqdarı artır. 
Müxtəlif dalğa uzunluğunda məhluldan çıxan işığın intensiv-
 10 
liyi (I) ilə məhlula daxil olan intensivliyi (I0) arasında münasibət 
Ber-Buger-Lambert qanunu ilə ifadə olunur: 
 
abc
I
Ilg 0 = , 
 
burada a – qatılıqdan asılı olmayıb dalğa uzunluğundan asılı olan 
sönmə əmsalı, b – optiki yolun uzunluğu, c – qatılıqdır. 
Əgər qatılıq mol/litrlə, optiki yolun uzunluğu sm-lə ifadə ol-
unursa, onda a – sönmənin molyar əmsalına çevrilir, onu həm də 
ekstinksiyanın molyar əmsalı (ε) da adlandırırlar. Ekstinksiyanın 
molyar əmsalının müəyyən ölçü vahidi ilə ifadə olunduğuna bax-
mayaraq onu bir qayda olaraq ölçüsüz kəmiyyət kimi göstərirlər. 
Məhlul tərəfindən udulan radiasiyanın miqdarı sönmə A 
(«optik sıxlıq» da adlandırırlar) və keçirmə T ilə xarakterizə ol-
unur. Onların arasında aşağıdakı asılılıq vardır: 
 
,
I
IlgA 0=  
0I
IT =  və TlgA −= . 
 
Spektrlərin parametrlərini göstərərkən udma maksimumları 
ilə yanaşı müvafiq ε-nun qiymətləri də göstərilməlidir. Məsələn, λ 
= 235 nm (ε= 5400). Həlledici λ və ε-nun qiymətlərinə öz təsirini 
göstərdiyi üçün onu da göstərmək lazımdır (cədvəl 1). 
 
Cədvəl 1. Həlledicinin mezitil oksidin UB-spektrlərinə təsiri 
 
Həlledici n→π*-keçidi, λmax, nm n→π*-keçidi, λmax, nm 
N-Heksan 327 230 
Efir 326 230 
Etanol 315 237 
Metanol 312 238 
Su 305 244 
 11 
 
2.2. Çoxatomlu molekulların 
elektron spektrləri 
 
Adi şəraitdə olan molekulun elektron energetik səviyyəsi əsas 
hal (E0) və enerjiyə görə yüksək elektron səviyyələri (E1, E2 və s.) 
müvafiq olaraq birinci, ikinci və s. həyəcanlanmış hallar 
adlandırırlar. Molekulların elektron keçidlərini onların tərkibində 
olan valent elektronlarının növündən asılı olaraq təsnif edirlər. 
Sadə rabitə əmələ gətirən elektronlar σ-elektronlar, iki (və ya üç 
qat) rabitə əmələ gətirən elektronlar π-elektronlar adlanırlar. 
Bundan başqa oksigen, azot və s. elementlər saxlayan mole-
kullarda cütləşmiş və ya n-elektronlar mövcuddur. Buna müvafiq 
olaraq σ-, π- və n- orbitalları qeyd edilir və onlarda bir qayda 
olaraq əsas halda elektronlarla dolmuş olurlar. İşıq kvantı ilə 
həyəcanlandıqda elektronların rabitə əmələ gətirən (σ, π) və ya 
rabitə əmələ gətirməyən (n) orbitaldan əsas halda boş olan daha 
yüksək enerjili, dağıdıcı orbitala (σ* və ya π*) keçidi mümkündür. 
Sxem 3-də n–, π– və σ-elekrtonların mümkün olan keçid növləri 
və energetik halları verilmişdir. 
Doğrudan da ən çox enerji σ→σ* (burada birinci hərf əsas, 
ikinci hərf isə həyəcanlanmış halları bildirirlər) keçidlərinin hə-
yəcanlanması üçün lazımdır, belə ki, σ– rabitə ən möhkəm 
rabitədir. Onlar doymuş karbohidrogenlər üçün səciyyəvidir və 
udma zolaqları «vakuum» UB sahəsində (λ<200 nm) müşahidə 
edilir. Xeyli az enerjini doymamış karbohidrogenləri 
səciyyələndirən və görünən yaxın UB sahədə yerləşən π→π* 
keçidləri tələb edir. Yuxarıda verilən keçidləri (σ→σ*, π→π*) 
N→V keçidləri də adlandırırlar. n→σ* və n→π* keçidləri 
elektronun əsas halının rabitə əmələ gətirməyən orbitalından σ* və 
π* molekulyar dağıdıcı orbitalına keçidi zamanı baş verir, onları 
bəzən N→Q kimi göstərirlər. n-Səviyyələr π-orbitaldan yuxarıda 
 12 
yerləşdiyinə görə n→π* zolağı udma spektrində daha uzun dalğalı 
olur (az enerji tələb edir). 
 
 
Şəkil 3. Müxtəlif təbiətli elektron halları və onların arasında keçidlər 
 
Yuxarıda verilən keçidlərdən üzvi kimyaçı üçün ikisi daha 
vacibdir. 
a) n→π*, bu keçid zamanı sərbəst cüt mütəhərrik dağıdıcı 
π*orbitala keçir. 
b) π→π*, bu keçid zamanı elektron dayanıqlı rabitə əmələ 
gətirən π-orbitaldan mütəhərrik π*-orbitala keçir. 
Elektronların həyəcanlanması nəticəsində enerjisi artmış 
molekul enerji artığını aşağıda verilən üsulların biri ilə itirə bilər: 
rabitənin qırılması, boşalma, flüoressensiya, şüalanmasız keçidlər. 
Bu yolların seçilməsi hər bir molekulun təbiəti və keçidinin növü 
ilə müəyyən olunur. 
n→π* keçidləri π→π* keçidlərindən ilkin intensivliklərinə 
görə fərqlənirlər. Əgər molyar ekstinksiya əmsalı zolağın 
maksimumunda (εmax) icazə verilmiş π→π* keçidləri üçün 10000 
 13 
və ya yuxarıdırsa, qadağan olunmuş keçidlər üçün ~200-dən bir 
neçə minə qədərdirsə, n→π* zolaqları üçün bir neçə vahiddən bir 
neçə yüzə qədərdir. Belə aşağı intensivliyi n→π* keçidlərinin 
simmetriya nöqteyi-nəzərindən qadağan olunması ilə izah edirlər. 
Udma zolağının n→π* və ya π→π* keçidlərinə aid 
edilməsinin vacib təcrübi meyarı qeyri-polyar həlledicilərdən 
(heptan, karbon 4-xlorid) polyar həlledicilərə (spirt, su) keçdikdə 
udma maksimunun sürüşməsinin istiqamətidir (Mak-Konell 
qaydası). Bu halda n→π* keçidləri üçün «göy» və ya hipsoxrom 
(qısa dalğalı tərəfə), π→π* keçidləri üçünsə, «qırmızı» və ya 
batoxrom (uzun dalğalı) sürüşmə müşahidə edilir. 
Rabitə əmələ gətirməyən elektronların iştirakı ilə gedən 
keçidlərin (n→π*) udma zolağının təyin edilməsinin ən etibarlı 
meyarı onların turş mühitlərdə itməsidir. Bu bölünməmiş cütün   
n-elektronlarının protonlaşması ilə izah edilir. Nəticədə onlar 
rabitə əmələ gətirməyən xassələrini itirirlər və buna görə də keçid 
müşahidə edilmir. 
 
 
2,3. Molekullararası qarşılıqlı əlaqələrin 
elektron spektrlərinə təsiri 
 
Molekulun qaz fazasından kondensləşmiş mühitə keçməsi 
ümumi halda udma spektrlərinin bütün parametrlərinin (vəziyyəti, 
intensivliyi, udma zolağının forması) dəyişməsi ilə gedir. Bu 
dəyişmələri əmələ gətirən səbəblərin ardıcıl olaraq araşdırılması 
mürəkkəb olduğu üçün biz burada udma zolağının 
maksimumunun vəziyyətinə, ancaq Van-der-Vaals qüvvələrinin 
təsirinə baxacağıq. 
Bildiyimiz kimi elektron keçidlərinin tezliyi əsas və həyə-
canlanmış halların enerji fərqi ilə təyin edilir. Şəkil 4-də ν0 tezliyi 
qaz fazasında keçidə uyğundur. Əgər bu molekulu kondensləşmiş 
 14 
fazaya keçirtsək, həlledicinin molekulları ilə qarşılıqlı təsir 
nəticəsində o, stabilləşir, yəni hər iki halın energetik səviyyələri 
aşağı düşür. Molekulun dipol momenti (µ) nə qədər çoxdursa, bir 
o qədər solvat örtük möhkəmdir və onun stabilləşmə enerjisi 
qüvvətlidir. Ümumi halda əsas (µg) və həyəcanlanmış (µe) halların 
dipol momentləri bir-birindən fərqləndikləri üçün onların 
stabilləşmə enerjisi də (∆s) fərqlidir. Buna görə də iki variant 
mümkündür: 
 
Şəkil 4. Həlledicinin elektron səviyyələrinin vəziyyətinə təsiri. 
 
1) əsas halın dipol momenti həyəcanlanmış halın dipol 
momentindən xeyli böyükdür (µg >>µe). Görünür ki, kvant 
udmayan molekul kvant udmuş molekuldan daha güclü stabilləşir 
(∆səsas >>∆shəyəc.). Bunun nəticəsində udma zolağının 
maksimumunun yuxarı tezlikli (qısa dalğalı) sürüşməsi baş verir. 
2) həyəcanlanmış halın dipol momenti əsas halın dipol 
momentindən xeyli çoxdur (µe>>µg). Bu halda əsas halın 
stabilləşmə enerjisi həyəcanlanmış halın stabilləşmə enerjisindən 
aşağıdır və aşağı tezlikli (uzundalğalı) sürüşmə baş verir. 
Şəkil 4-də n→π* və π→π* keçidlərinin sürüşmələrinin 
mümkün olan səbəblərindən biri aydın olur. Əgər karbonilli 
birləşmə hidrogen rabitəsi əmələ gətirə bilən həlledicidə (su, spirt 
və s.) həll olunubsa, onda karbonil qrupunun oksigeninin rabitə 
 15 
əmələ gətirməyən elektronları həlledici ilə hidrogen rabitəsi əmələ 
gətirir. 
Əmələ gəlmiş hidrogen rabitəsi karbonil qrupundakı oksigen 
atomunun hidrogen rabitəsi əmələ gətirən elektronlarının 
enerjisini aşağı salır. Karbonil qrupundakı oksigen atomunun 
rabitə əmələ gətirməyən elektronları enerji udaraq π* orbitalına 
keçdikdə hidrogen rabitəsi qırılır. Bu da o deməkdir ki, belə 
elektronun həyəcanlanmasına hidrogen rabitəsi olmayan haldan 
daha çox enerji lazım gəlir. Məsələn, bu tip üzvi birləşmələrin 
nümayəndəsi olan asetonun n→π* keçidinin udma zolağının 
maksimumunun həlledicinin təbitətindən asılılığını göstərmək 
olar: 
λmax = 279 (heptan); 277 (xloroform); 272 (etanol); 265 (su) nm 
 
 
2.4. Xromoforlar 
 
Udma maksimumu λ və ekstinksiyanın molyar əmsalı (ε) 
xarakterik kəmiyyətlərlə udmaya məsul olan sadə qrupa xromofor 
deyilir. Birləşməyə yaxın ultrabənövşəyi və ya görünən sahədə 
seçici udma qabiliyyəti verən atom qruplaşması xromofor adlanır. 
Üzvi birləşmələrdə ən çox rast gəlinən xromofor qruplar cədvəl 2-
də göstərilmişdir. 
Adətən belə fərz edirlər ki, əgər molekulların tərkibində eyni 
xromofor varsa, belə maddələrin oxşar spektrləri olmalıdır. Əgər 
molekulda iki xromofor arasında bir tək rabitə deyil, iki və ya üç 
tək rabitə yerləşirsə, onda spektr fərdi xromoforların cəmi kimi 
çıxmalıdır. Əgər iki xromofor, ancaq bir tək qat rabitə ilə ay-
rılırsa, onda spektr iki fərdi xromoforların cəmi kimi çıxmır. Bu 
vaxt iki sadə xromofor yeni spektral parametrli daha böyük xro-
mofor əmələ gətirirlər. 
Bəzi funksional qruplar özləri yaxın ultrabənövşəyi sahədə 
 16 
udmamalarına baxmayaraq, onlarla qoşulmuş xromoforların 
vəziyyətinə təsir göstərə bilir. Belə qruplar auksoxrom adlanaraq 
xromoforlara xas olan udma maksimumunu daha uzun dalğalı 
tərəfə sürüşdürərək, ekstinksiyanın molyar əmsalının qiymətini 
artırır. Auksoxromların nümayəndələri SH, OH, NH2 və s., yəni 
sərbəst elektron cütü olan heteroatom saxlayan qruplardır. 
Cədvəl 2. Ultrabənövşəyi xromoforlar 
 
Adı Quruluşu λmax, nm ε 
Etilen C C  187 10000 
Asetilen C C  175 5000 
Allen C C C  185 10000 
Sian NC  340 100 
Nitro NO2  210; 280 15000; 20
Fenil C6H5  208; 265 3000; 150
Karbonil C O  280 20 
Azometin C N  190 5000 
Karboksil COOH  205 50 
Disulfid SS  215 400 
Yod I  260 400 
Azo –N=N– ~160  
Nitrozo C N  300 100 
Sulfo OSO2 210 1500 
Nitrit –N=O 219 1100 
 
R.Vudvord qaydasına əsasən əvəzolunmuş dienlərin π→π* 
keçidlərinin udma zolaqlarının vəziyyətini öncədən demək olar. 
Dalğa uzunluğunu hesablamaq üçün əsas kimi udma zolağının 
dalğa uzunluğu götürülür və bu qiymətə əvəzedicinin 
inkrementlərinin qiyməti əlavə edilir (cədvəl 3). 
Çoxlu qoşulmuş ikiqat rabitəli molekullarda udma maksimumu 
 17 
hər bir ikiqat –C=C– rabitəsi hesabına ~30 nm uzun dalğalı sahəyə 
sürüşür. Əgər etilen üçün udma maksimumu 187 nm-sə butadien-1,3 
üçün 217 nm-dir. H–(C=C)n–H tipli qoşulmuş polietilenlərin udma 
maksimumları 4-cü cədvəldə verilmişdir. 
Molekulda ikiqat rabitələrin qoşulması udma zolağını uzun 
dalğalı tərəfə sürüşdürməklə bərabər, onların intensivliyini də 
artırır (şəkil 5). 
 18 
Cədvəl 3. Qoşulmuş dienlərin udmasını hesablamaq üçün inkrementlər 
 
Qrup İnkrement, nm 
Əvəz olunmamış heteroankulyar dien 214 
Əvəz olunmamış homoankulyar dien 253 
 
Əvəzedicilər: 
Əlavə qoşulmuş ikiqat rabitə 30 
İkiqat rabitə yanında alkil qrup 5 
Ekzotsiklik ikiqat rabitə 5 
–N(Alk)2 60 
–S–Alk 30 
–O–Alk 6 
–Cl 5 
–Br 5 
 
Cədvəl 4. H-(C=C)n-H tipli polienlərin udma maksimumları 
 
n 1 2 3 4 5 6 7 8 9 
nm,tanizookmaxλ  187 217 268 304 335 365 390 410 446
 
 
Şəkil 5. CH3–(CH=CH)n–COOH tipli birləşmələrdə qoşulmuş 
rabitələrin zəncirinin artması zamanı uzun dalğalı zolağın sürüşməsi 
və intensivliyinin artması. 
 19 
 
2.5. Bəzi üzvi birləşmələrin ultrabənövşəyi 
spektrlərinin xüsusiyyətləri 
 
Əgər ultrabənövşəyi spektrdə udma maksimumu ~200 nm-
dən yuxarıda alınmırsa, bu birləşmənin tərkibində qoşulmuş 
xromofor (–C=C–C=C–), aldehid qrupu C
O
H
, keton qrupu 
     
C
O
, benzol halqası (C6H5–), brom (Br–) və yod (J–) 
olmadığını göstərir. Belə birləşmənin tərkibində flüor (F–), xlor 
(Cl–), izolə edilmiş ikiqat rabitə (–C=C–), karboksil qrupu 
C
O
OH
, sian qrupu NC , hidroksil qrupu (HO–), tiol 
qrupu (HS–), amin qrupu (H2N–) və s. qruplar ola bilər. 
Alkanlar və tsikloalkanlar. Tərkibində təkqat C–C rabitəsi 
olan doymuş karbohidrogenlərdə σ→σ* keçidləri mümkündür. Bu 
keçidlərə uyğun olan udma zolaqları vakuum ultrabənövşəyi 
sahədə müşahidə olunurlar. Məsələn: metan – 125 nm, etan – 135 
nm və oktan – 170 nm. 
Tsiklobutan, tsiklopentan və tsikloheksan 175 nm qədər 
«şəffaf»dırlar, tsiklopropan isə 190 nm-də udur, bu da üçüzvlü 
tsiklin bir qədər doymamışlığı ilə izah edilir. 
Vakuum ultrabənövşəyi sahədə işlədikdə təcrübi çətinliklərə 
görə doymuş karbohidrogenlərin analizi üçün UB-spektrosko-
piyasından istifadə edilmir. Doymuş karbohidrogenlərdən başqa 
birləşmələrin UB-spektrlərini çəkdikdə «şəffaf», həlledicilər kimi 
istifadə edirlər. 
Alkenlər. Doymamış karbohidrogenlər tərkiblərində bir C=C 
ikiqat rabitə saxlayırlar və onun da əmələ gəlməsində qonşu karbon 
 20 
atomlarının +π-elektronları iştirak edir. Bu atomlar sp2-hibridləş-
mədədirlər və həyəcanlanmamış halda C C
R
R
R
R
 fraqmenti 
müstəvi quruluşdadır. Alkenlərin ultrabənövşəyi spektrləri əsasən bu 
π-elektronların xassələri ilə xarakterizə olunurlar və onların 
həyəcanlanması üçün σ-elektronların həyəcanlanmasından daha az 
enerji lazımdır (π→π* keçidi). Etilen sırası karbohidrogenlər 
ultrabənövşəyi şüaları 180-200 nm sahəsində udurlar. 
Alkil əvəz olunmuş etilenlər 172-195 nm sahəsində geniş 
intensiv (10000) udma zolaqlarına malikdirlər və bu zolaqların 
vəziyyəti ikiqat rabitə ətrafında alkil qruplarının miqdarından və 
yerləşməsindən (sis, trans) asılıdır (cədvəl 5). 
Doymamış tsiklik birləşmələrin spektrləri alkenlərin 
spektrləri ilə oxşardır və udma zolağının vəziyyəti əvəzedicilərin 
sayından asılıdır. 
 
Cədvəl 5. Etilen sırası karbohidrogenlərin udma 
maksimumlarının vəziyyəti 
 
Birləşmə λmak, nm 
Etilen 162 
Propilen 173 
1-buten 175 
1-penten 177 
1-heksen 179 
1-okten 177 
Tsiklopropen 185 
Tsikloheksen 182 
sis-2-buten 175 
trans-2-buten 177 
sis-2-penten 177 
trans-2-penten 181 
2-metil-1-propen 188 
2-metil-1-buten 188 
2-etil-1-buten 187 
 21 
2-metil-1-penten 189 
3-alkiltsiklopropen 195 
Cədvəldən göründüyü kimi spektrlərin çəkilişi çətin olduğu 
üçün qoşulmuş polienlərdən başqa alkenlərin quruluşunun təyini 
üçün UB-spektroskopiyadan istifadə edilmir. 
Butadien-1,3-ün az enerjili uzun dalğalı zolağı 217 nm-də 
yerləşir. Bu elektronun π2-səviyyədən π*-səviyyəsinə aşağıdakı 
sxemdə göstərildiyi kimi keçidi ilə izah edilir. 
 
  ___________ π*4 
 ___________ π* 
  ___________ π*3 
___________ 
          P    ___________ π*2 
  ___________ π 
             Etilen ___________ π*1 
     Butadien-1,3 
     
Digər tərəfdən isə etilen 185 nm-dən aşağıda udur. 
Spektrlərdə olan bir fərqin səbəbi sxemdə aydın ifadə olunur. 
Sxemdə izolə edilmiş p-orbitalın, etilen və butadien-1,3 
molekulyar orbitallarının energetik səviyyələri verilmişdir. p-
Orbitalın səviyyəsindən aşağı yerləşən molekulyar orbitallar 
etilen, butadien-1,3 üçün isə rabitə əmələ gətirən orbitallardır. 
Gördüyümüz kimi butadien-1,3-də olan qoşulma – yuxarı 
dolmuş molekulyar orbital (YDMO) və – aşağı boş molekulyar 
orbital (ABMO) arasındakı məsafəni azaldır və beləliklə, həyə-
canlanma üçün lazım olan enerji azalır. Enerjinin bu azalması 
qoşulma artdıqca davam edir. Çox qoşulmuş molekullarda 
YDMO və ABMO arasındakı enerji fərqi o qədər azalır ki, bu 
molekullar şüanı spektriin görünən sahəsində udurlar. Başqa 
sözlə, çox qoşulmuş molekullar çox vaxt rəngli olurlar. Buna 
 22 
nümunə olaraq karotini misal göstərmək olar. Tərkibində on bir –
CH=CH– qrupu olan karotin şüanı 511 nm-də udur və sarı rəngə 
boyanır. 
Alkinlər. Doymuş və etilen sırası karbohidrogenlərdə olduğu 
kimi alkinlərdə də ultrabənövşəyi şüaları çətin əldə olan 200 nm-
dən aşağı diapazonda udurlar. İzoləedilmiş karbon-karbon üçqat 
rabitəsi üçün bu udma π→π*keçidinin nəticəsidir. Buxar halında 
olan asetilen 173 nm-də udma zolağına malikdir. 
Asetilenə alkil əvəzləyicilərini daxil etidəkdə uzun dalğalı 
sahəyə sürüşmə müşahidə edilir. Alkilasetilenlər λmak=187 nm, 
dialkilasetilenlər 190 nm-də olan udma zolağı ilə xarakterizə 
edilirlər. 
Tərkibində üçqat rabitələr saxlayan birləşmələrin – 
polienlərin spektrləri çox maraqlıdır. Bu birləşmələrin fərqli 
cəhəti ondan ibarətdir ki, onlar əsas halda xətti quruluşa 
malikdirlər və sp-hibridləşmədə olan karbon atomlarından 
ibarətdirlər. Bu sıranın ən sadə nümayəndəsi diasetilendir və onun 
udma zolağı 235 nm (ε=400) müşahidə edilir. Qoşulma artdıqca 
udma zolaqlarının intensivliyi artır. Altı qoşulmuş üçqat rabitə 
saxlayan molekulda   ε= 500000. Zolaqların intensivliyi həm də 
əvəzləyicilərdən asılıdır, ancaq qoşulmuş sistemin uzunluğu 
artdıqca əvəzləyicilərin təsiri azalır. 
Arenlər. Aromatik birləşmələr ultrabənövşəyi sahədə bir 
neçə udma zolağı olan mürəkkəb spektrlər verirlər. Benzol və 
alkilbenzollar üçün uyğun olaraq 200 nm və 250 nm-də maraq 
kəsb edən udma zolaqları mövcuddur. 
200 nm-də yerləşən udma zolağı xeyli intensivdir. ε<7000 və 
qoşulmuş π– elektronunun π* orbitalına həyəcanlanmasına π→π* 
keçidi uyğundur. Benzol halqasında olan (I) quruluşa uyğun olan 
bipolyar quruluşlar həyəcanlanmış hala öz təsirini göstərir. 
 
 23 
(I)  
Bu zolaq qoşulmuş dienlərin udma zolağına oxşardır. Fərqi 
isə udulan şüaların dalğa uzunluğunun az olmasıdır. Bu zolaq 
benzol halqasının hidrogenlərindən birini doymuş qrupla əvəz 
etdikdə daha intensiv olur və spektrin uzundalğalı hissəsinə 
sürüşür (cədvəl 6). Bu zaman şüanı udan xromoforun tərkibində 
halqanın elektronları ilə bərabər doymamış əvəzləyicinin 
elektronları da iştirak edir. 
Stirol molekulunda həyəcanlanmış hal (hibrid quruluşlar – 
IIa, IIb və onlara oxşar bipolyar quruluşlar) hibrid quruluşdan 
ibarət olur: 
 
C
CH2H
C
CH2H
(IIa)
C
CH2H
(IIb)  
 
 
Cədvəl 6. Benzol xromoforunun spektrinə qoşulmuş qrupların təsiri 
 
Adı Quruluşu λmak, nm ε 
Benzol C6 H6 198 8000 
Stirol C6H5–CH=CH2 244 12000 
Benzaldehid C6H5–CH=O 244 15000 
Bifenil C6H5–C6H5 250 18000 
 24 
Stilben C6H5–CH=CH–C6H5 295 27000 
 
 
Benzol halqasında tərkibində sərbəst elektron cütü olan 
əvəzləyicilər ( NH2,   OH,   Cl ) olduqda ultrabənövşəyi 
spektrlərdə oxşar effektlər nəzərə çarpır (cədvəl 7). Sərbəst 
elektron cütləri delokallaşaraq aromatik π-elektronlar sisteminin 
bir hissəsinə çevrilir. Əsas və həyəcanlanmış hallar üçün bu daha 
qabarıq şəkildə nəzərə çarpır. Anilin üçün bunu hibrid quruluşa 
təsir göstərən aşağıda verilmiş rezonans quruluşlarla izah etmək 
olar: 
 
NH2 NH2 NH2 NH2
 
 
Cədvəl 7. Sərbəst elektron cütü olan əvəzedicilərin 
benzol xromoforuna təsiri 
 
Adı Quruluşu λmak,, nm ε 
Benzol C6H6 198 8000 
Fenol C6H5OH 210 6200 
Fenolyat ionu C6H5O– 235 9400 
Yodbenzol C6H5I 226 13000 
Anilin C6H5NH2 230 8000 
 
Yuxarıda qeyd olunduğu kimi, ultrabənövşəyi spektrlərin 
uzundalğalı hissəsində benzolun ikinci udma zolağı müşahidə 
olunur. Bu zolağın intensivliyi azdır, ancaq yüksək seçmə 
qabiliyyətli spektrometrlərdə bu zolağın özü bir sıra nazik piklərə 
parçalanır. Çox vaxt bu zolağı «benzol zolağı» adlandırırlar (şəkil 
 25 
6). Zolağın yeri və intensivliyi nüvədə olan əvəzedicilərin 
təbiətindən asılıdır (cədvəl 7). 
Bu udma zolağı benzol halqasındakı az enerjili π→π* 
keçidinə aid edilir. Bu udmanın intensivliyi azdır. Ona görə ki, 
keçid halı olan π*-halı benzol ilə eyni elektron 
simmetriyasındadır. Məlum olduğu kimi simmetrik quruluşlar 
arasında keçidlər qadağan edilir. Bu halda isə keçid ona görə 
mümkündür ki, benzol halqasının rəqsləri az da olsa 
simmetriyanın pozulmasına gətirib çıxarır. 
 
Şəkil 6. Benzolun heptanda udma spektri. 
 
Cədvəl 8. Əvəzedicilərin «benzol zolağına» təsiri 
 
Adı Quruluşu λmak,, nm ε 
Benzol C6H6 255 230 
Toluol C6H5–CH3 261 300 
Stirol C6H5–CH=CH2 282 450 
Yodbenzol C6H5I 256 800 
Anilin C6H5NH2 280 1430 
Fenol C6H5OH 270 1450 
 26 
Fenolyat ionu C6H5O– 287 2600 
 
Naftalinə və antrasenə bənzər çoxnüvəli aromatik 
birləşmələrin spektrləri benzolun spektri ilə oxşardır, ancaq 
onlarda udma zolaqları daha uzundalğalı sahələrə tərəf sürüşür. 
Halogenli törəmələr. Alkilhalogenidlərin (alkilflüoridlər 
istisna olmaqla) ultrabənövşəyi spektrlərində çox zəif (ε<300) 
udma zolaqları (n→σ* keçidi) müşahidə olunur. Alkilflüoridlərdə 
flüorun bölünməmiş elektron cütlərinin orbitallarının energetik 
səviyyələri C–F rabitə əmələ gətirən orbitallarından aşağıda 
yerləşdiyindən flüoridlərin uzundalğalı zolaqları σ→σ* aid edilir. 
Daha ağır halogenlərə keçdikdə udma daha uzundalğalı tərəfə 
F<Cl<Br<J sırada sürüşür. Xlorlu birləşmələrinin udma zolaqları 
172 nm-də, bromlu birləşmələrin zolaqları 204 nm-də, yodlu 
birləşmələrin udma zolaqları isə 257 nm-də çıxırlar. Bromlu və 
yodlu birləşmələrin udma zolaqları birli törəmələrdən ikili və üçlü 
törəmələrə keçdikdə uzundalğalı səmtə sürüşürlər. 
Alkenilhalogenidlərin spektrlərində halogen atomunun 
olması özünü iki cür göstərir. Birincisi π→π* keçidinin udma 
zolağı əvəzedicinin induktiv və rezonans effektlərinin hesabına 
sürüşür. İkincisi 144-148 nm intervalında zolaq müşahidə edilir, 
bu da xlorun bölunməmiş elektron cütünün dağıdıcı orbitallara 
(n→σ*) keçidi ilə bağlıdır. 
Spirtlər və fenollar. Doymuş alifatik spirtlər alkil 
radikallarını və oksigen atomunu xarakterizə edən zolaqlara 
malikdirlər. Belə ki, bu sıra birləşmələrin spektrlərində alkil 
qruplarının σ→σ* keçidlərinə aid edilən 80 nm-də udma zolaqları 
vardır. 
Daha uzundalğalı sahədə (~200 nm) (n→σ* keçidi) geniş 
udma zolağı müşahidə edilir. Bu zolağın vəziyyəti və intensivliyi 
birləşmələrin məhlulda qatılıqlarından asılıdır. 
Fenolların ultrabənövşəyi spektrlərində 250 nm-də incə 
 27 
quruluşsuz adi benzol üçün udma zolağı müşahidə olunur. 
Sadə efirlər. Sadə efirlərin ultrabənövşəyi sahədə udması 
çətin əldə olunan qısadalğalı hissəsində olduğundan onları 
spektroskopiyanın bu növü ilə müəyyənləşdirmək olmur. 
Məsələn, dimetil efirinin və tetrahidrofuranın n→σ* keçidləri 
müvafiq olaraq 184 nm və 190 nm müşahidə edilir. 
Aldehid və ketonlar. Tərkibində karbonil qrupu saxlayan 
birləşmələr də ultrabənövşəyi sahədə 150-170 və 170-200 nm iki 
intensiv (ε~10000) və 270-300 nm intervalında udma zolaqları 
müşahidə etdilir. Əksər hallarda axırıncı udma çox zəif (ε~15) olur. 
Bu udma oksigen atomunun sərbəst elektronlarının karbonil 
qrupunun π-orbitalına təsiri ilə bağlıdır (π→π* keçidi). 9-cu cədvəldə 
bəzi aldehid və ketonların udma maksimumları verilmişdir (şəkil 7). 
Cədvəl 9. Bəzi aldehid və ketonların udma maksimumları 
 
Birləşmə λmak,, nm ε 
Formaldehid 310 5 
Asetaldehid 292 12 
Aseton 279 14 
Metiletilketon 277 15 
Dietilketon 275 20 
Siklobutanon 282 20 
Sikloheptanon 292 17 
Akrolein 328 20 
Kroton aldehidi 320 19 
Mezitil oksid 313 60 
Benzaldehid 328 48 
Asetofenon 319 85 
Benzofenon 330 300 
 
 28 
 
Şəkil 7. Karbonilli birləşmələrin udma spektrləri: 1 – HCHO spirtdə; 
2 – CH3COCH3 heksanda; 3 – CH3COOH heksanda; 4 – CH3COCl 
heksanda. 
α,β-Doymamış aldehid və ketonların spektrləri π→π* 
keçidinin 220-260 nm sahədə intensiv (ε~10000) və n→π* 
keçidinin 320 nm (ε~100) udma zolaqları ilə xarakterizə 
olunurlar. Tsiklopentenonlar daha qısa dalğa uzunluqlarında 
udurlar. 
α,β-Doymamış birləşmələrin spektrləri həllediciyə və 
molekula əvəzedicinin daxil olmasına çox həssasdırlar. İki 
karbonil qrupu qoşulduqda bölünməmiş elektron cütlərinin 
qarşılıqlı təsirindən şəkil daha da qəlizləşir. Qlioksal molekulu 
450 nm (ε~5) və 268 nm (ε~6) iki udma zolağı ilə xarakterizə 
olunurlar. Diasetildə udma zolaqları isə müvafiq olaraq 
qısadalğalı və uzundalğalı tərəfə sürüşərək 417 nm (ε~10) və 
268 nm (ε~25) müşahidə edilirlər. 
Karbon turşuları və onların törəmələri. Yağ turşuları 
 29 
etanol məhlullarında 205-210 nm sahəsində zəif udma 
maksimumları (ε~50) verirlər. Daha intensiv zolaqlar 173-185 nm 
intervalında və 165 nm aşağıda müşahidə edilir. 
Əgər mürəkkəb efirin spirt hissəsi ikiqat rabitə saxlamırsa, onda 
onların spektrləri müvafiq turşuların spektrlərindən az fərqlənir. Belə 
ki, etilasetatın 204 nm (ε~60) udma zolağı var. α,β-Doymamış efirlər 
spektrin 200-220 nm sahəsində alkil əvəzedicilərin olmasından və 
vəziyyətindən asılı olan intensiv udma zolağı verirlər. 
Anhidridlər və xloranhidridlər müvafiq turşulardan daha 
uzundalğalı sahədə udurlar. Belə ki, asetilxloridin udma zolağı 
235 nm (ε~53) müşahidə edilir (bax: şəkil 7). 
Turşu və onların törəmələrinin spektrlərini aldehid və ketonların 
spektrlərindən fərqləndirən effektlər bölünməmiş elektron cütü 
saxlayan əvəzedicilərin karbonil xromoforuna təsiri ilə izah edilir. 
Azotüzvi birləşmələr. Azotüzvi birləşmələrin ən sadə nü-
mayəndələri ammonyakın alkil törəmələri olan aminlərdir. 
Aminlərdə azot atomu bir sərbəst elektron cütünə malikdir və 
buna görə də onların spektrlərində σ→σ* və n→π* keçidlərini 
gözləmək olar. 
Ammonyakın otaq temperaturunda spektrində 140-169 nm və 
170-217 nm sahəsində udma zolaqları müşahidə olunur. 
Ammonyakın alkil törəmələrində n→π* keçidinə aid edilən iki 
udma zolağı müşahidə edilməlidir. Alkil əvəzedicilərin miqdarı 
artdıqca udma zolaqları daha uzun dalğalı sahəyə sürüşür (cədvəl 
10). 
 
Cədvəl 10. Azottərkibli birləşmələrin udma zolaqları 
 
Birləşmə Həlledici λmak,, nm ε 
Ammonyak Buxar 152 Güclü 
  194 5600 
Metilamin Buxar 173 2200 
  215 600 
 30 
Dimetilamin Buxar 190 3300 
  220 100 
Trimetilamin Buxar 199 39500
  227 900 
Trietilamin Buxar 212 6100 
(CH)3CCH=N–C4H9 Heksan 244 85 
 Etanol 235 107 
(CH)3CH=N–C3H7  170 8000 
[CH3CH=N–]2 Etanol 208 10000
(CH3)2C=N–NH–C4H9 Heksan 230 1400 
CH–N=N–C(CH3)2 Heksan 360 15 
Diazometan Etanol 340 4,5 
 
Doymamış azot üzvi birləşmələrin spektrlərində n- və σ- 
elektronlarla bərabər π-elektronlarında zolaqları mövcuddur. 
Amin qrupu auksoxromdur. Amin qrupunun batoxrom effekti 
xromoforun təbiətindən asılı olaraq, polyarlaşma və elektron 
hərəkətliliyi artdıqca çoxalır: 
 
OCCCNRCCNRPhNR 22 =−=−=−−
λ<λ<λ  
 
Amin qrupunun izolə edilmiş və ya C=C, C=O, –COOH qrup-
larla qoşulmuş etilen qrupu ilə birləşməsi batoxrom λ≈43-95 nm 
və hiperxrom (intensivliyin artması) ε≈ 2000-20000 effektlərinə 
gətirib çıxarır. 
–C=C qrupu saxlayan enaminlərdə udma zolaqları 220-235 
nm (ε= 3500÷9960) intervalında yerləşirlər. 
Azot atomunun iştirakı ilə ikiqat rabitə saxlayan molekulların 
spektrlərində n→π* və π→π* keçidlərinə uyğun olan zolaqlar 
mövcuddur. Qoşulmamış azometinlərin udma zolaqları 230-250 
nm (ε~100) sahədə yerləşir və heksan məhlulundan spirt 
məhluluna keçdikdə qısa dalğalı sahəyə sürüşürlər. N=C–C=C və 
N=C–C=N sistemlərində 220 nm sahəsində intensiv (ε≈20000) 
zolaq C=N–N=C sistemlərində isə bu zolaq 210 nm yerləşir. Belə 
 31 
sistemlərdə n→π* keçidinin udma zolağı müəyyən edilmir. Bunu 
da π→π* intensiv zolağı vasitəsilə örtülməsi ilə izah etmək olar. 
Tərkibində NO2-qrupu olan birləşmələrin: nitroparafinlərin 
(R–NO2), alkilnitratların (R–O–NO2) və nitroaminlərin (R2N-
NO2) spektrlərində n→π* keçidinin az intensiv (ε<100) udma 
zolağı 270-280 nm sahədə müşahidə olunur. Nitrat turşusunun 
efirləri üçün O–NO2 qrupunun udma zolağı nitrobirləşmələrdən 
daha qısa dalğalı hissədə baş verir. Nitroaminlərin spektrində 
n→π* keçidinin udma zolağı daha intensivdir. Məsələn, 
nitrodimetilaminin dioksan məhlulunda λmak=240 nm (ε≈ 6300). 
Tərkibində nitrozoqrupu olan birləşmələrin spektrlərində 
n→π* keçidinin udma zolaqları müşahidə olunur. Ən uzun dalğalı 
udma zolağı (~670 nm) C-nitrozobirləşmələr üçün müşahidə 
edilir. N- və O-nitrozobirləşmələrin udma zolaqları ilə qısadalğalı 
sahəyə (~300 nm) sürüşür. 
Azobirləşmələr (–N=N–) görünən sahədə və ya 
ultrabənövşəyi sahənin sərhədində (λmak ~ 350-360 nm, 210-20 
nm) azoqrupun n→π* keçidlərini xarakterizə edən az intensiv 
udma zolaqları verirlər. 
Alifatik azidlərin azid qrupunun n→π* keçidləri 285 nm-də 
(ε~20) müşahidə edilir. 
Kükürdüzvi birləşmələr. Kükürd atomunun elektronları 
oksigen atomunun elektronları ilə müqayisədə nüvə ilə daha zəif 
bağlıdır. Buna görə də kükürd üzvlü birləşmələrdə n→σ* keçidlər 
daha uzundalğalı sahədə yerləşirlər. Məsələn, tiollarda bu zolaq 
228-232 nm (ε≈170) sahəsində yerləşir. 
Dialkil sulfidlərin spektrlərində 210 nm (ε≈100) sahədə udma 
zolağı və 230 nm-də (ε≈200) «çiyin» (pleço) müşahidə edilir. 
Tsiklik sulfidlərin spektrlərində uzundalğalı zolağın vəziyyəti 
polimetilen halqasının ölçüsündən asılıdır: trimetilensulfid – 275 
nm, tetrametilensulfid – 240 nm və ancaq pentametilensulfiddə 
alifatik sulfidlərdə olduğu kimi 229 nm-ə çatır. Qısadalğalı zolaq 
 32 
isə öz vəziyyətini saxlayır. 
Alifatik disulfidlər 250 nm dalğa uzunluqlarında (ε~500) UB 
şüaları udurlar. Tsiklik disulfidlərdə halqanın ölçüləri azaldıqca bu 
zolağın uzundalğalı tərəfə sürüşməsi müşahidə edilir. (CH2)nS2 
formullu birləşmələrdə n, 3, 4 və 5 bərabər olduqda udma zolağının 
maksimumunun dalğa uzunluğu müvafiq olaraq 334 nm, 300 nm 
və 250 nm təşkil edir. Zolağın uzundalğalı tərəfə sürüşməsi onun 
intensivliyinin azalması (ε160, 300 və 500) ilə gedir. 
Altıüzvlü kükürd saxlayan tsikllərin spektrləri dialkil 
sulfidlərin spektrləri ilə oxşardır. 1,3-Ditianlarda kükürd atomları 
arasında yükün daşınması hesabına 250 nm-də əlavə zolaq ortaya 
çıxır. 1,4-Ditianlarda bu zolaq yoxa çıxır. 
Dimetiltrisulfid və trimetiltetrasulfid spektrlərində udma 
zolağı müvafiq olaraq 290 və 300 nm-də çıxır. 
Əgər sulfidlərdə əvəzedici kükürd atomuna görə β,γ-və-
ziyyətdə ikiqat rabitə saxlayırsa, onda sulfidlərin 210 nm-də olan 
udma zolağı 220 nm-ə qədər sürüşür. α,β-Doymamış sulfidlərdə 
intensiv udma 255 nm-də (ε~5000) müşahidə edilir. 
Alifatik sulfonlar orta və yaxın ultrabənövşəyi sahədə 
udmurlar. Bu da kükürd atomunda müsbət yük daşıyan 
bölünməmiş elektron cütlərinin olmaması ilə izah edilir. α,β-
Doymamış sulfonlarda qoşulma effektinə xas olan effektlər 
müşahidə edilir. Məsələn, etilvinilsulfonun 210 nm udma zolağı 
var. Fenilmetilsulfonda benzol udmasının zolağı əvəz olunmamış 
benzola görə zolağı bir qədər uzundalğalı tərəfə sürüşür, 
uzundalğalı zolağın intensivliyi bir neçə dəfə artır. 
Sulfoksidlər üçün 210 nm orta intensivlikli (ε~1500) geniş 
udma zolağı müşahidə edilir. Bu zolağı n→π* keçidinə aid edirlər. 
Belə ki, proton saxlayan həlledicilərdə o, qısadalğalı tərəfə 
sürüşür. 
Heterotsiklik birləşmələr. Bölünməmiş bir elektron cütlü 
bir və bir neçə heteroatom daşıyan doymuş heterotsiklik 
 33 
birləşmələr UB-spektrdə n→σ* keçidinə uyğun olan udma 
zolaqları verirlər. Tərkibində oksigen və azot saxlayan 
birləşmələrin udma zolaqları vakuum ultrabənövşəyi sahədə və ya 
spektrin ultrabənövşəyi sərhədində yerləşirlər. Tərkibində kükürd 
saxlayan birləşmələrin müvafiq udma zolaqları ultrabənövşəyi 
sərhədindədir. 
Beşüzvlü doymamış heterotsiklik birləşmələr. UB-spektrdə 
bu birləşmələr iki udma zolağına malikdirlər: intensiv qısa dalğalı 
zolaq (200-210 nm) və spektrin daha uzun dalğalı sahəsində az 
intensiv zolaq (cədvəl 11). 
 
Cədvəl 11. Doymamış beşüzvlü heterotsiklik birləşmələrin udması 
 
Birləşmə λmak,, nm ε λmak,, nm ε Həlledici 
Furan 200 10000 252 1 Heksan 
Tiofen - - 235 4500 Heksan 
Pirrol 210 15000 350 300 Heksan 
İmidazol 210 5000 250 60 Spirt 
Pirazol 210 5000 250 60 Spirt 
1,2,3-Triazol 210 3980 - - Spirt 
Tiazol - - 240 4000 Spirt 
 
Furan və pirrol üçün polyar həlledicilərdə uzundalğalı zolağın 
rəqsi quruluşu müşahidə edilir. Bölünməmiş elektronlu atomlar və 
ya ikiqat rabitə saxlayan əvəzedicilərin olması intensiv udma 
zolağını batoxrom sürüşdürür və o, az intensiv zolağı örtə bilər. 
Altıüzvlü aromatik heterotsiklik birləşmələr. Bu 
birləşmələrin spektrləri müvafiq karbohidrogenlərin 
spektrlərindən onunla fərqlənirlər ki, heterotsiklik birləşmələrin 
spektrlərində uzundalğalı zolağın intensivliyinin artması və rəqsi 
quruluşunun yoxa çıxması müşahidə edilir (cədvəl 12). 
 
Cədvəl 12. Aromatik monazatsiklik birləşmələrin udması 
 
 34 
Birləşmə λmak,, nm ε λmak,, nm ε Həlledici 
Piridin 195 7500 250 2000 heksan 
Xinolin 275 4500 311 6300 heksan 
Akridin 252 170000 347 8000 spirt 
 
Aromatik halqada CH= qrupunun N= əvəzlənməsi n→π* 
keçidinin əmələ gəlməsi ilə nəticələnir. Piridin məhlullarının 
spektrlərində bu zolaq müşahidə olunmur, ancaq buxarlarının 
spektrlərində «çiyin» şəklində özünü biruzə verir. Tsikldə azot 
atomlarının sayı artıqca n→π* zolaq uzundalğalı tərəfə sürüşür və 
diazatsiklik birləşmələr üçün o, aydın müşahidə edilir, simmetrik 
tetrazində isə görünən sahədə müşahidə edilir. 
 
 35 
III FƏSİL 
 
İNFRAQIRMIZI SPEKTROSKOPİYA 
 
 
İnfraqırmızı (İQ) spektroskopiya üsulu üzvi birləşmələrin 
tədqiqinin ən vacib müasir fiziki üsullarından biridir. UB-spektr-
lərdən fərqli olaraq əksər üzvi birləşmələrin İQ spektrlərində bütün 
funksional qrupların rəqslərinə cavab verən udma zolaqları 
müşahidə edilir. 
Spektrin infraqırmızı sahəsi 4000-625 sm–1 (spektrin İQ 
sahəsində tezlikləri böyükdən kiçiyə tərəf göstərmək lazımdır, 
yəni dalğa uzunluğunun artmasını) qədər uzanır. İnfraqırmızı sahə 
ilə sərhəd olan sahələr yaxın ultrabənövşəyi (12500-4000 sm–1) və 
uzaq ultrabənövşəyi (625-50 sm–1) adlanırlar («yaxın» və «uzaq» 
sözləri görünən işığa yaxınlığı da xarakterizə edir). 
 
 
3.1. Molekulların rəqsləri və spektrləri 
 
İkiatomlu molekulun kimyəvi rabitəsini sadə halda elastik 
yay şəklində təsəvvür etmək olar. Onda onun dartılması və sıxıl-
ması molekulda atomların rəqslərinə bənzəyir. Harmonik ossil-
yator üçün qaytaran qüvvə nüvələrin tarazlıq halından 
sürüşməsinə mütənasib olaraq sürüşməməsinin əksinə yönəlir: 
 
rKf ∆−=  
 
mütənasiblik əmsalı K rabitənin güc sabiti adlanır və rabitənin 
sərtliyini xarakterizə edir. 
Klassik mexanikadan bəllidir ki, valent rəqsinin tezliyi güc 
sabiti və atomların kütləsi (m1və m2) ilə aşağıdakı nisbətlə 
 36 
bağlıdır: 
µπ
=ν
K
2
1                                        (1) 
 
burada µ – gətirilmiş kütlədir 
 
21
21
mm
mm
+
=µ  
 
Tək, iki və üçqat rabiətələrin güc sabitləri təqribən 
bərabərdilər: müvafiq olaraq (4-6)⋅102, (8-12)⋅102, (12-18)⋅102 
n/m, yəni güc sabitlərinin nisbəti 1:2:3 kimidir. Göründüyü kimi 
rabitənin möhkəmliyi artdıqca və atom kütlələri azaldıqca 
rəqslərin tezliyi çoxalır. 
İkiatomlu molekulun rəqslərini harmonik hesab etsək, onda 
molekulun özü harmonik assilyatora bənzəyir və rəqsin tam 
enerjisinin qiyməti əsas kvant şərtini ödəyir: 
 
0h2
1E ν⎟
⎠
⎞
⎜
⎝
⎛ +υ=ν .                                  (2) 
 
burada υ – rəqsi kvant ədədidir və 0, 1, 2, 3, 4 və s. qiymətlərini 
alır, ν0 – (1) tənliyilə təyin edilən əsas rəqsin (əsas ton) tezliyidir. 
(2) tənliyi bir-birindən eyni məsafədə yerləşən enerji 
səviyyələri sisteminə cavab verir. Qeyd etmək lazımdır ki, υ=0 
olduqda rəqsin tam erejisi sıfırdan fərqlidir ⎟
⎠
⎞
⎜
⎝
⎛ ν= 00 h2
1E . Yəni 
molekulda nüvələrin rəqsləri heç zaman qurtarmırlar və hətta aşağı 
rəqsi halda molekulun müyyən enerji ehtiyatı olur. Molekul hν işıq 
kvantı udduqda yuxarı energitik səviyyələrinə keçəcək. Məlumdur 
 37 
ki, udulan kvantın enerjisi iki halın enerji fərqinə bərabərdir: 
 
ν+ν −=ν EEh 1 .                                    (3) 
 
Öz növbəsində (2) tənliyinə görə iki energetik səviyyələrin 
fərqi aşağıdakı kimidir 
 
01 hEE ν=− ν+ν .                                  (4) 
 
(3) və (4) tənliklərinin müqayisəsindən görünür ki, udulan 
şüanın tezliyi (1) tənliyilə müəyyən edilən əsas rəqs tezliyinə 
(dalğa ədədi) bərabərdir. Beləlikə, harmonik ossilyatorun spektri 
ν0 tezliyində (ossilaytorun öz tezliyi) bir xəttdən və zolaqdan 
ibarətdir. 
İkiatomlu molekullardan fərqli olaraq çoxatomlu 
molekulların rəqsləri daha mürəkkəbdir və molekulda atomların 
sayı artdıqca rəqs növlərinin miqdarı artır. Çoxatomlu molekulun 
tam rəqsi spektr tezlikləri və intensivlikləri molekulun mürəkkəb 
rəqsi – fırlanma hərəkətinin xüsusiyyətlərini əks etdirən çoxlu 
sayda olan xətlərdən və zolaqlardan ibarətdir. 
Ümumi halda N sayda atomdan ibarət olan molekul müəyyən 
sayda əsas rəqslərdən ibarətdir, qeyri-xətti molekul üçün (3N-6) 
və xətti molekul üçün (3N-5) rəqslərdən ibarətdir. 
Molekulda ayrı-ayrı atomların rəqsləri bir-biri ilə bağlıdır və 
buna görə də mürəkkəb molekullu ossilyatorların dəsti kimi 
təsəvvür etmək olar. Bir ossilyatora düşən enerji tez başqa 
rabitələrə yenidən paylanır, bütün atomlar və rabitələr rəqsə 
qoşulurlar. Ancaq nə qədər mürəkkəb rəqs olursa, olsun onları 
müəyyən miqdar sadə və ya normal rəqslərə parçalamaq olar. 
Molekulun bütün nüvələrinin eyni faza və tezlikli rəqsləri 
molekulun normal rəqsləri adlanır. Normal rəqslərin sayı 
 38 
molekulda bütün tip rəqslərin sayı ilə üst-üstə düşür. Spektrlərdə, 
ancaq əsas normal rəqslərin və onların obertonlarının tezlikləri 
özlərini biruzə verir. 
Bildiyimiz kimi təcrübi olaraq normal rəqslərin tezliyini təyin 
edirlər. Əgər normal rəqs zamanı hər hansı bir rabitənin rəqsi 
amplitudası qalanlarından çoxdursa, onda normal rəqsin tezliyini 
müəyyən rabitənin rəqslərinə aid etmək olar. Belə halda normal 
rəqsi rabitənin səciyyəvi rəqsi adlandırırlar (cədvəl 13). Təbiidir 
ki, udma zolaqlarının sayı əsas rəqslərin sayı ilə üst-üstə düşmür. 
Belə ki, əgər rəqs molekulun dipol momentini dəyişdirmirsə, onda 
o infraqırmızı şualanmanı udmur və spektrdə udma zolaqlarının 
sayı azalır. Qeyd etmək lazımdır ki, infraqırmızı sahədə o molekul 
aktivdir ki, onlarda rəqs prosesində elektrik dipol momentinin 
dəyişmələri gedir. 
 
Cədvəl 13. Bəzi səciyyəvi İQ-qrup tezlikləri 
 
Qrup Tezlik, sm–1 
O–H 3650-3200 (dəyişkən) 
N–H 3500-2900 (orta) 
C–H 3300-2700 (güclü-orta) 
C≡C ~2550 (orta-zəif) 
C≡N ~2200 (orta-zəif) 
C=O 1850-1650 (güclü) 
C=C ~1650 (orta-zəif) 
C–NO2 ~1550 (güclü) və ~1350 (güclü)
 ~950-850 (orta) 
C–O– 1300-1000 (güclü-orta) 
C–F 1400-1000 (güclü) 
C–Cl 800-600 (güclü) 
C–Br 650 (güclü) 
C–I 600-500 (güclü) 
S O 1070-1030 (güclü) 
 39 
SO2  
1150 (güclü) və 1330 (güclü) 
 
Molekulda bütün rəqsləri iki növə: valent və deformasiya 
rəqslərinə ayırmaq olar. Əgər normal rəqs zamanı əsasən rabitə 
uzunluqları dəyişir və bu zaman nüvələr arası oxdan sürüşmə 
müşahidə edilmirsə, belə rəqslər valent rəqsləri (ν) adlanır. 
Əgər əsasən rabitələr arası bucaqlar dəyişib və praktiki olaraq 
rabitələrin uzunluqları dəyişmirsə, belə rəqsləri deformasiya 
rəqslərinə (δ, γ) aid edirlər. 
 
 
 
valent rəqsi deformasiya rəqsi 
 
Bir rabitənin deformasiya rəqslərinin əmələ gəlməsi üçün 
valent rəqslərinin əmələ gəlməsindən daha az enerji lazımdır və 
buna görə də deformasiya rəqslərinin udma zolaqları daha aşağı 
tezliklərdə çıxırlar. Valent rəqsləri simmetrik (νs) və antisimmetrik 
(νas), deformasiya rəqsləri isə yelpikvari, qayçıvari və s. olurlar. 
Aşağıda metilen qrupunun rəqsləri verilmişdir («+» və «–»  
işarələri kağız səthinə perpendikulyar istiqamətdə rəqsləri 
göstərirlər). 
 
H H
C
 
νas 
H H
C
 
νs 
valent rəqsləri 
 
 40 
H H
C
H H
C
 
H H
C
H
C
H
qayçıvari yelpikvari rəqqasvari fırlanma 
deformasiya rəqsləri 
 
Rəqslərin tezliyi ilə bərabər İQ-spektrlərin əsas 
parametrlərindən biri də udma zolaqlarının intensivliyidir. Bu 
kəmiyyət molekulun quruluşu haqqında əlavə və lazımi məlumatı 
daşıyır. Udma intensivliyinin praktiki ölçüsü aşağıdakı formulla 
ifadə edilən udma intensivliyinin inteqralıdır: 
 
∫
ν
ν
νε=
2
1
d3,2A .                                    (5) 
 
burada A – inteqral intensivlik; ε  – udma əmsalı; ν1 və ν2 – inteq-
rallama həddidir. 
Bu kəmiyyətlə, yəni i normal rəqslə molekulun elektron 
xassələri arasında asılılıq var: 
 
2
qq o
dq
d
c3
NA
ii
i
i
=
⎟⎟
⎠
⎞
⎜⎜
⎝
⎛ µπ
= ,                                  (6) 
 
burada N – Avaqadro ədədi, µ – molekulun dipol momenti, qi - i – 
normal rəqsin normal koordinatı, qi0 – tarazlıq halında normal 
koordinatıdır. 
Göründüyü kimi hesab infraqırmızı udmanın intensivliyi rəqs 
prosesində rabitənin dipol momentinin dəyişməsi ilə bağlıdır. 
Valent rəqsi zamanı mənfi və müsbət yüklərin ağırlıq 
mərkəzlərinin sürüşməsi baş verir. Buna görə də C=C, C=N, N=O, 
 41 
P=O və s. kimi rabitələrin elektron sıxlığını artıran faktorlar, 
onların udma zolaqlarının intensivliyini artırmalı, elektron sıx-
lığını azaldan faktorlar isə zolaqların intensivliyini azaltmalıdırlar. 
Əldə olunan təcrübi nəticələrə əsasən, demək olar ki, valent 
rəqslərinin tezliyi azaldıqca İQ – udma zolaqlarının intensivliyi 
artır. Bu onunla əlaqədardır ki, rəqs tezliyinin özü rabitənin güc 
sabitinin funksiyasıdır, amma rabitənin elektron sıxlığının artması 
onun azalmasına gətirib çıxarır. 
Beləliklə, İQ-spektrdə hər bir zolaq aşağıdakı parametrlərlə 
xarakterizə olunur (şəkil 8): 
1. Maksimumda rəqs tezliyi ν (sm-1); 
2. Maksimumda intensivlik 
l⋅
=ε
c
D  (l/mol⋅sm); 
3. Zolağın eni (sm–1); 
4. İnteqral intensivlik (A). 
 
 
Şəkil 8. İnfraqırmızı udma zolağının xarakteristikaları. 
 
 42 
3.2. Bəzi sinif üzvi birləşmələrin 
İQ-spektrlərinin xüsusiyyətləri 
 
Doymuş karbohidrogenlər. Alkanların və tsikloalkanların C-H 
rabitələrinin valent rəqslərinin tezlikləri 3000 sm-1-dən aşağıda 
yerləşir, ancaq tsiklopropanın udma zolağı ≈3050 sm-1-dir (bax: 
şəkil 9). Simmetrik və antisimmetrik rəqslərin təsirindən CH2 və 
CH3 qruplarının valent rəqsləri dublet şəklində müşahidə edilir. 
Lakin bir çox İQ spektrometrlər bu dubletlərin komponentlərini 
ayırd edə bilmədiyindən onlar bir sinqlet şəklində çıxırlar. Metin 
hidrogeninin valent rəqsləri təqribən 2890 sm-1 sahədə müşahidə 
edilir. 
H H
C
H  
H H
C
H  
2962 sm-1 
(antisimmetrik) 
2872 sm-1 
(simmetrik) 
metil qrupunda valent rəqsləri 
H H
C
 
H H
C
 
2926 sm-1  
(antisimmetrik) 
2853 sm-1  
(simmetrik) 
metilen qrupunda valent rəqsləri 
 
 43 
 
Şəkil 9. Heksanın (A) və tsikloheksanın (B) infraqırmızı spektrləri. 
Metil və metilen qrupları həm də 1465-1460 sm-1 sahələrinin 
ətrafında şüanı udurlar. Bu udma metilen qayçıvari və metil asim-
metrik deformasiya rəqsləri ilə bağlıdır. Metil qrupu olmayan 
tsikloalkanların İQ-spektrində 1460 sm-1 zolaqlar (alkil qruplu 
alkanların və tsikloalkanların spektrlərindən) daha itidir. Belə ki, 
birincilərdə bu sahədə, ancaq metilen qayçıvari rəqslər, 
axırıncılarda isə həm də asimmetrik metil rəqsləri də müşahidə 
olunur. 
Maksimumu 1380 sm-1 olan udma metil qruplarının 
simmetrik deformasiya rəqslərinin nəticəsidir. Bu isə 
birləşmələrin quruluşunun təsdiqində vacib meyardır. Metil qrupu 
olmayan birləşmələrdə bu udma zolağı yoxa çıxır. Əgər udan 
qrup izopropil və ya üçlübutil qrupdursa, onda bu udma zolağı 
parçalanır. Bu iki qrup arasında seçimi parçalanmanın intensivliyi 
 44 
əsasında etmək olar. Belə ki, üçlübutil qrupu olduqda aşağı 
tezlikli pik daha intensivdir. İzopropil qrupu olduqda dubletin 
intensivliyi simmetrikdir. Üçlübutil qrupunun olmasını həm də 
1255 və 1210 sm-1 olan udma zolağı da təsdiqləyir. Birləşmədə 
dördlü karbon atomu olduqda 1215 və 1195 sm-1 sahəsində udma 
müşahidə edilir. 
Bir-biri ilə bağlı metilen qruplarının zəncirini –(CH2)n– 
təqribən 750 sm-1-də müşahidə olunan və az intensiv zolağa görə 
ayırd etmək olar. Məsələn, ν=750 sm-1 (n=4); ν=740 (n=3); ν=780 
(n=2). 
Bucaq gərginliyi olmayan tsiklik birləşmələrdə metilen 
qruplarının tezliyi açıq zəncirli doymuş karbohidrogenlərin 
metilen qruplarının tezliyindən fərqlənmir. Gərginlik artdıqca 
tezliyin qiyməti artır və yuxarıda göstərdiyimiz kimi 
tsiklopropanda 3050 sm-1-dir (bax: şəkil 9). 
Gərginliyi olmayan tsikllərdə metilen qruplarının qayçıvari 
rəqsləri bir balaca 1462-dən 1452 sm-1-ə sürüşür. 
Alkenlər. Alkenlərin C=C rabitələri İQ şüaları 1650±20 sm-1 
sahədə udurlar. Bu rəqslər tam valent rəqsləri deyildir. Belə ki, 
C=C rabitəsinin dartılması ilə bərabər H-C=C valent bucağı da 
dəyişir. C=C valent rəqsinin 1670-1630 sm-1 intervalında 
vəziyyəti C=C rabitəsi yanında əvəzolunma dərəcəsindən və 
molekulun həndəsi quruluşundan asılıdır. Əvəzedicilərin sayının 
artması νc=c tezliyini artırır. Trans-izomer üçün bu tezlik bir qayda 
olaraq yüksək, intensivlik isə aşağıdır. 
Tsiklik alkenlər üçün C=C rabitəsinin udma zolağının 
vəziyyəti onun endo- və ya ekzo-tsiklik olmasından asılıdır. 
Alkenlərin vinil hidrogenlərinin udması 3000 sm-1-dən 
yuxarıdır və əvəzolunma dərəcəsi ilə müəyyən edilir. Belə udma 
ikiqat rabitənin və ən azı bir vinil hidrogeninin olmasını 
təsdiqləyir. 
Alkenlərin quruluşunun təsdiqi üçün 1000-800 sm-1 sahədə 
 45 
olan udma vacibdir. Bu udmanın tezliyi ikiqat rabitə yanında əvəz 
olunmanın təbiətindən və dərəcəsindən asılıdır. 
Alkinlər. Sadə alkinlərin İQ-spektrlərində 2300-2100 sm-1 
diapozonunda orta intensivlikli udma zolağı müşahidə edilir. 
Zolağın intensivliyi C≡C rabitəsi molekulunun axırında olduqda 
çoxdur, rabitə molekulun ortasına sürüşdükcə kəskin azalır və 
simmetrik alkinlərdə bu zolaq olmaya da bilər. Monoalkil 
törəmələrdə zolaq 2140-2100 sm-1, dialkil törəmələrdə 2260-2190 
sm-1 sahələrdə yerləşir. 
Asetilen qrupu molekulun sonunda yerləşdikdə C-H 
rabitəsinin nazik udma zolağı ~3300 sm-1 -də müşahidə edilir. 
Halogenli törəmələr. Üzvi birləşmələrin tərkibində halogenin 
olmasını İQ-spektrlərin köməyilə təyin etmək çətindir. Belə ki, C-
Br və C–I rabitələrinin udması spektrin elə sahəsində (600-500 
sm-1) yerləşir ki, bu da bir çox cihazın imkanları xaricindədir. 
Eyni zamanda C–F və C–Cl rabitələri geniş hədlərdə (1350-950 
və 850-500 sm-1müvafiq olaraq) udurlar. 
Tsikloheksan halqasında ekvatorial əvəzedici müvafiq aksial 
əvəzedicidən daha yüksək tezliklərdə udur. Buna görə də 
ekvatorial (800 sm-1) və aksial (700 sm-1) C–Cl rabitələrini 
fərqləndirmək olar.  
Spirtlər. Spirtlərin səciyyəvi udma zolaqları 3650-3000 sm-1 (O-
H rabitəsinin valent rəqsləri) və 1400-1000 sm-1 (O–C rabitəsinin 
valent rəqsləri) sahələrdə müşahidə edilir. Hidroksil qruplarının 
valent rəqsləri sahəsində bir neçə udma tipi təyin etmək olar. 
Spirtlərin təmiz və ya qatı məhlullarının infraqırmızı spektrlərinin 
3550-3200 sm-1 sahəsində molekullararası hidrogen rabitəsinin 
nəticəsi olan geniş udma zolağı müşahidə edilir. Qaz fazasında və ya 
durulaşdırılmış məhlulların spektrində hidrogen rabitəsi əmələ 
gətirməyən hidroksil qrupunun 3650-3550 sm-1 sahədə intensiv 
udma zolağı çıxır. Adi şəraitdə (10% CCl4 məhlulu) çəkilmiş 
spektrlərdə həm sərbəst, həm də hidrogen rabitəsinin əmələ 
 46 
gəlməsində iştirak edən hidroksil qruplarının zolaqları müşahidə 
edilir (şəkil 10). 
 
Şəkil 10. Etil spirtinin karbon 4-xloridlə müxtəlif qatılıqlı 
məhlullarının İQ-spektrləri. 
 
Hidroksil qrupunun molekullararası hidrogen rabitəsinin 
əmələ gəlməsində iştirakı udma zolağının aşağı tezliklərə tərəf 
sürüşməsi ilə özünü göstərir. Dimerlər əmələ gəldikdə 3550-3450 
sm-1sahəsində İQ udma zolaqları müşahidə edilir. Qeyd etmək 
lazımdır ki, hidroksil qrupu saxlayan birləşmənin inert həlledicidə 
qatılığı dəyişdikdə spektrin forması dəyişir. Belə ki, aşağı 
qatılıqlarda spektrdə sərbəst hidroksil qrupuna aid edilən nazik 
udma zolağı müşahidə edilir. Qatılığın artması dimerlərin və 
poliassosiatların əmələ gəlməsinə gətirib çıxarır və spektrdə 
sərbəst OH qrupu ilə barəbar daha uzun dalğalı sahədə udma 
zolağı əmələ gəlir (bax: şəkil 10). Qatılığın sonrakı artması hidro-
gen rabitəsində iştirak edən hidroksil qrupunun zolağının 
intensivliyini artırır. 
 47 
Efirlər, ketonlar, aminlər və s. kimi polyar birləşmələrlə 
molekullar arası hidrogen rabitəsinin əmələ gəlməsi hidroksil 
qrupunun udma zolağını 3550-3450 sm-1 sahəyə sürüşdürür. Eyni 
zamanda elektron donor qrupunun udma zolağı da aşağı tezlikli 
sahəyə sürüşür (10-20 sm-1). 
Hidroksil qrupunun molekuldaxili hidrogen rabitəsində 
iştirakı spektrdə 3500-3000 sm-1sahədə nazik udma zolağını 
əmələ gətirir. Xelat tipli hidrogen rabitəsi 3200-2500 sm-1 sahədə 
geniş udma zolağı şəklində özünü biruzə verir. Molekularası 
hidrogen rabitəsindən fərqli olaraq molekuldaxili hidrogen 
rabitəsinin udma zolaqları inert həlledicilərdə qatılıqdan asılı 
deyildir. 
 
R–OH R OH O
R
H  
C
C O
H
O
H  
νOH – 3650 sm-1 
sərbəst OH qrupu 
νOH ≈ 3550-3200 sm-1 
molekularası 
H – rabitəsi 
νOH=3500-3000 sm-1 
molekuldaxili 
H – rabitəsi 
 
Polyar C-O rabitəsinin olması 1200-1000 sm-1 intervalında 
intensiv udma zolağını əmələ gətirir. Bundan əlavə 1400-1250 
sm-1 sahəsində OH qrupunun deformasiya rəqslərinin udma zolağı 
müşahidə edilir. 
Bəzi hallarda 1400-1000 sm-1 sahədə olan udma zolaqlarının 
vəziyyətinə görə birli, ikili və üçlu spirtləri ayırd etmək olar (bax 
cədvəl 14). 
 
Cədvəl 14. Spirtlərin C-O rabitəsinin səciyyəvi rəqsləri 
 
 48 
Spirt ν, sm-1 
R3C–OH 1200-1125 
R2CH–OH 1125-1085 
C=C–CR–OH 1125-1085 
(CH2)nCOH
 
1125-1085 
C=C–CHR–OH 1085-1050 
RCH2–OH 1085-1050 
(CH2)nCH-OH
 
1085-1050 
başqaları 1050 aşağı 
 
Sadə efirlər. Spirtlərdə olduğu kimi sadə efirlərdə də C–O 
rabitəsinin valent rəqsləri 1100 sm-1 ətrafında müşahidə edilir. 
Epoksidlər bir çox hallarda 1250 sm-1 ətrafında C–O rabitəsinin 
valent rəqsləri ilə şərtləşdirilmiş udma zolaqları verirlər. Ancaq 
bu udma zolağının olmaması epoksi qrupun olmaması deyil. Bəzi 
epoksidlərin İQ-spektrlərində 850 sm-1 ətrafında müşahidə olunan 
udmanı alkenlərdə C–H rabitəsinin deformasiya rəqsləri ilə səhv 
salmaq olar. 
Aromatik karbohidrogenlər. Aromatik birləşmələr üç 
sahədə olan udmaya görə təyin edilir: 
a) >3000 sm-1; 
b) 2000-1400 sm-1; 
c) 900-650 sm-1. 
Benzol və onun törmələrinin C–H rabitəsinin valent rəqsləri 
3080-3030 sm-1 sahədə müşahidə edilirlər. Alkenlərin də bu 
interval udması olduğundan molekulda benzol halqasının 
mövcudluğunu, ancaq benzol törəmələrinin 1650-1400 sm-
1arasında dörd udma zolağına görə təyin edirlər. Bu udma 
zolaqları C=C rabitəsinin rəqsləri ilə əmələ gələrək 1600, 1585, 
1500 və 1450 sm-1 yaxınlığında yerləşərək 2000-1650 sm-1 
arasında kombinasion tezliklərin və obertonların çox zəif udma 
 49 
zolaqları müşahidə edilir. Əvəzlənmələri müşahidə edə bildikdə 
(yəni qatı məhlullarda) benzol halqasında onların vəziyyətini 
təyin etmək olar (şəkil 11). 
   
Şəkil 11. Əvəz olunmuş benzolların 2000-1600 sm–1 sahədə səciyyəvi 
udma zolaqları. 
 
Benzol halqaları 900-650 sm-1 sahədə C-H rabitələrinin 
deformasiya rəqslərinin nəticəsi olan güclü udmaya malikdirlər. 
Bu udma zolaqları vasitəsilə benzol halqasında gedən 
əvəzlənmənin xüsusiyyətini təyin etmək olar (cədvəl 15). 
 
Cədvəl 15. Əvəzlənmənin benzol udmasına təsiri 
 
Əvəzlənmənin xüsusiyyətləri ν, sm–1 
mono 770-735; 710-685 
o-1,2-di 760-745 
m-, 1-3-di 900-860; 790-770, 725-685 
p-, 1,4-di 830-880 
1,2,3-tri 800-770, 720-685 
1,2,4-tri 900-860; 860-800 
1,3,5-tri 900-860; 865-810; 730-765 
 
 50 
Aldehid və ketonlar. Karbonilli birləşmələrin intensiv udma 
zolaqları 1900-1550 sm-1 intervalında müşahidə edilir. Karbonil 
qrupunun udma zolaqlarının vəziyyətinə və intensivliyinə ilk 
növbədə molekulun quruluşu (həndəsi quruluşu, karbonil qrupu ilə 
birləşən atomların kütləsi, induksion və mezomer effektlər, sferik 
faktorlar) təsir edir (şəkil 12). 
 
 
 
A
B
C
 51 
Şəkil 12. Karbonilli birləşmələrin İQ-spektrləri: A – asetaldehid; B – 2-
butanon; C – valerian turşusu. 
Aldehidlərin karbonil qrupunun udma zolağı 1725 sm-1 
ətrafında yerləşir. Bu qrup qoşulmada iştirak etdikdə udma daha 
aşağı tezlikli sahədə müşahidə olunur. 
 
Alk C H
O
 
1725 sm-1 
C2H5 C H
O
 
1700 sm-1 
C C C H
O
C C C H
O
 
1685 sm-1 
 
Qeyd etmək lazımdır ki, aldehidlərin quruluşunu müəyyən 
etmək üçün 2720 və 2820 sm-1 sahədə dubletin olması da 
müşahidə edilməlidir. 
Atsiklik dialkilketonlarda və tsikloheksanonlarda karbonil 
qrupunun valent rəqsləri 1715 sm-1-də müşahidə edilir. 
Aldehidlərdə olduğu kimi, qoşulma karbonil qrupunun udmasını 
aşağı tezlikli sahəyə tərəf sürüşdürür. 
 
Alk C Alk
O
 
C2H5 C Alk
O
C C Alk
O
C  
1715 sm-1 1690 sm-1 1675 sm-1 
C2H5 C C6H5
O
  
1665 sm-1   
 
 52 
Tsiklopropan halqası qoşulmada iştirak edə bildiyindən 
tsiklopropilketonlarda karbonil qrupunun udması əksər halda 
1695 sm-1  sahəsində müşahidə olunur. 
Tsiklik ketonların karbonil qrupunun valent rəqsləri tsiklin 
ölçüsündən asılıdır. Tsikloheksanonda keto-qrup gərilmələri hiss 
edilmədiyindən o, 1715 sm-1 udma zolağı verir. Tsiklin ölçüsü 
azaldıqca və gərilmə artdıqca tsikloalkanonun udma tezliyi artır. 
 
O
 
O
 
O
 
O
 
1715 sm-1 1745 sm-1 1785 sm-1 1838 sm-1 
 
Güclü gərilməsi olan politsiklik ketonların infraqırmızı 
udması 1800 sm-1 ətrafında baş verir. 
Karbon turşuları və onların törəmələri. Karboksil qrupunun 
iki xarakterik udma zolağı var. Onlardan biri 3300-2500 sm-1 in-
tervalında mərkəzi 3000 sm-1 olan geniş udma zolağıdır. Zolağın 
genişlənməsi onunla bağlıdır ki, müxtəlif şəraitlərdə karbon turşu-
ları qüvvətli hidrogen rabitələri əmələ gətirirlər. Karbon turşu-
larını səciyyələndirən ikinci udma zolağı 1720–1710 sm-1 
ətrafında görünür və C=O qrupunun valent rəqslərinə uyğun gəlir. 
Bir çox hallarda OH qruplarının sahəsi C–H rabitəsinin valet 
rəqsləri sahəsi (~3000 sm-1) ilə üst-üstə düşür. 
Karbon oksigen ikiqat rabitəsini aşağıda göstərilən iki quru-
luşun rezonansı kimi təsəvvür etmək olar: 
 
C O C O
A B  
 
Gözləmək olar ki, A rezonans quruluşunun payının artması 
 53 
karbon-oksigen ikiqat rabitəsinin valent rəqslərinin tezliyini 
artırır. Belə ki, ikiqat rabitə ilə bağlanan iki atom daha yuxarı 
tezliklərdə udurlar. Elə bununla da karbon turşularının 
törəmələrində karbonil qrupunun valent rəqslərinin tezliyinin 
vəziyyətini izah etmək olar. 
Karbon turşularında 1420-1200 sm-1 sahəsində də intensiv 
udma zolağı müşahidə edilir. Bu zolaq O-H qrupunun 
deformasiya rəqslərinə və C-O rabitəsinin valent rəqslərinə uyğun 
gəlir. Bu zolaqların vəziyyəti dəyişir, ancaq udmanın yüksək 
intensivliyinə görə təyin edilir. 
Mürəkkəb efirlərdə RC(O)OR karbonil qrupunun udma 
zolağı 1750-1735 sm-1 sahəsində müşahidə edilir. Bu zolaq 
aldehidlərin və ketonların udma zolaqları ilə yaxın olduğundan bu 
rəqslərlə efirləri təyin etmək çətindir. Efirin olması 1300-1050 
sm-1 sahədə yerləşən bir və ya bir neçə intensiv udma zolağı ilə 
təyin edilir. Bir qayda olaraq bu zolaq karbonil zolağından 
güclüdür, o daha genişdir və bəzi hallarda parçalanır. 
Turşu xloranhidridlərində (RC(O)Cl) karbonil qrupu 1810 sm-1 
ətrafında udur. Bunu aşağıdakı kimi izah etmək olar. Xlor atomu 
elektromənfiliyinə görə elektron sıxlığını karbonil qrupunun 
karbonundan aralayaraq onun müsbət yükünü artırır. Karbon 
atomunun müsbət yükünü azaltmaq üçün B rezonans quruluşun 
payı artaraq A rezonans quruluşu payı azalır. 
−δ+δ
−ClC  rabitəsində 
polyarlıq C Cl
O
δ+ δ−
 payını azaldaraq C Cl
O
δ+ δ−
 payının 
artmasına gətirib çıxarır. Bunların hamısı C=O rəqslərinin tezliyini 
artırır. 
Turşu anhidridləri RC(O)OC(O)R C=O qurupunun valent 
rəqslərinə uyğun gələn – 1820 sm–1 və 1760 sm–1 ətrafında iki 
udma zolağı verirlər. Bu iki udma zolağı ona görə əmələ gəlir ki, 
anhidridin karbonil qrupları «asimmetrik» və ya «simmetrik» 
 54 
rəqslər əmələ gətirə bilərlər. Asimmetrik üsulda hər iki karbonil 
qrupu müxtəlif vaxtlarda rəqslər edirlər. Simmetrik üsulda 
karbonil qruplar eyni zamanda rəqs edirlər. 
Karbonil qrupu qonşu alkil qruplarının rəqs tezliklərini dəyiş-
dirir. Belə ki, ketonlarda metil qrupunun deformasiya rəqsləri 
1360-1355 sm–1 qədər, karbon turşularının metil efirlərində 1440-
1435 sm–1 və 1365-1356 sm–1 qədər sürüşür. 
Əgər ikiqat rabitə karbonil qrupu ilə qoşulmayıbsa, onda 
qarşılıqlı təsir olmur və yadda saxlamaq lazımdır ki, intensiv 
karbonil zolağı daha zəif olan ikiqat rabitənin zolağını örtə bilər. 
Karbonil qrupunun ikiqat rabitələrlə qoşulması karbonil 
qrupunun rəqs tezliyini 20-30 sm–1 azaldır. Belə ki, α,β-doymamış 
aldehidlərdə 1705-1680 sm–1, α,β-doymamış ketonlarda 1685-
1665 sm–1 udma zolağı müşahidə edilir. Benzol halqası analoji 
təsirə malikdir. 
Qoşulmuş zəncirdə CH=CH qruplarının miqdarının artması 
karbonil qrupunun udmasına az təsir göstərir. 
Karbonil qrupunun təsirindən ikiqat rabitənin udma zolağı 
vəziyyətini və intensivliyini dəyişir. Bu zolağın tezliyi azalır 
(1640-1600 sm-1) intensivliyi isə artır və karbonil qrupunun 
intensivliyi ilə uyğun olur. Yuxarı tezlik karbonil qrupuna, aşağı 
tezlik isə ikiqat rabitəyə aid edilir. 
Qeyd etmək lazımdır ki, karbon turşularının efirlərində ikiqat 
rabitənin efir qruplaşmasına daxil edilməsi karbonil qrupunun 
rəqs tezliyini artırır və fenil və etil efirləri üçün νc=0 1770-1745 
sm–1sahəsində yerləşir. 
Molekulda ikinci karbonil qrupunun yerləşdirilməsinin 
vəziyyətindən asılı olaraq C=O qruplarının udması sahəsində bəzi 
dəyişmələr baş verir. α–Dikarbonilli birləşmələrdə qonşu karbonil 
qrupları arasında qarşılıqlı təsir zəif oluduğundan rəqs tezliyi 5-15 
sm-1 dəyişir ya və β-dikarbonilli birləşmələrdə karbonil qrupunun 
udma zolaqlarının vəziyyəti dəyişmir. Məlumdur ki,  β-diketonlar 
 55 
və aldehidlər güclü molekullararası hidrogen rabitəli enol formada 
mövcud ola bilirlər. 
Xelat halqada rəqslərin qarşılıqlı təsiri o qədər güclü olur ki, 
karbonil qrupunun və ikiqat rabitənin tezliklərini bir-birindən 
ayırmaq olmur. 1650-1500 sm-1sahəsində bir neçə zolaq və ya bir 
çox geniş və intensiv zolaq görsənir. 
β-Dikarbon turşularında isə karbonil qrupunun udma zolağı 
mövcuddur. Malon turşusunun iki udma zolağı 1740 və 1710 sm-1 
sahələrində müşahidə edilir. 
Karbonil qrupunun valent rəqslərinin zolağı birləşmənin 
fiziki halının dəyişməsinə çox həssasdır. Əgər karbonil qrupu 
molekularası hidrogen rabitələrinin əmələ gəlməsində iştirak 
edirsə onda karbonil qrupunun udulma zolağı 15-45 sm-1 azalır. 
Azotüzvi birləşmələr. Birli və ikili aminlərin spektrlərində ən 
xarakterik rəqslər N–H rabitəsi ilə bağlıdır (şəkil 13). Alifatik və 
aromatik aminlərin spektrlərində N–H rabitəsinin iki udma zolağı 
müşahidə edilir. Birincisi 3430 sm–1 sahəsindəki zolağı 
asimmetrik valent rəqsinin udma zolağı və ikincisi isə 3400 sm–1 
ətrafında simmetrik valent rəqsinin zolağıdır. Bu sahədə olan 
udma hidrogen rabitəsinin təsirinə məruz qalır. Molekullararası 
rabitələr olduqda 3300-3000 sm–1 sahədə intensiv udma 
zolaqlardan ibarət olan şəkil müşahidə edilir. 
İkili aminlərin spektrləri N-H rabitəsinin 3450-3300 sm–1 
sahədə bir udma zolağı ilə fərqlənirlər. Yüksək tezlikli udma ikili 
aromatik aminin olmasını göstərir, 3350 sm–1 – 3000 sm–1 sahədə 
olan udma ikili alifatik aminin olmasına dəlalət edir. Təbiidir ki, 
üçlü aminlər bu sahədə udmaya məruz qalmır. 
1650-1500 və 960-650 sm–1 sahələrdə müşahidə olunan udul-
ma zolağı amin qrupunun deformasiya rəqsləri ilə xarakterizə 
edilir. Birli aminlərdə 1650-1580 sm-1 intervalında antisimmetrik 
deformasiya rəqslərinin intensiv zolağı müşahidə edilir. Birli 
aromatik aminlərdə bu zolaq aromatik udma ilə üst-üstə düşür. 
 56 
İkili aminlərin NH qrupu deformasiya rəqslərinin zolağı 
(1600-1500 sm-1) zəif olduğundan çətin təyin edilir. 
Birli aminlərdə NH2 qrupunun deformasiya rəqslərinin 960-
650 sm-1 sahədə geniş zolağı ilə xarakterizə edilir. Hidrogen 
rabitəsinin əmələ gəlməsi N–H rabitəsinin deformasiya 
rəqslərinin tezliyini artırır. 
C-N rabitəsinin rəqsləri C-C və C-O rabitələrinin udulma 
sahələrində (təqribən 1350-1200 sm-1) baş verir və ona görə də 
quruluşunun təyinində o elə bir rol oynamır. 
 
 57 
Şəkil 13. Aminlərin İQ-spektrləri: A – izopropilamin; B – dipropilamin; 
C – tripropilamin. 
 
Bəzi növ aminlərin ayırd edilməsi üçün onların hidrogen 
xloridlərini almaq lazım gəlir. RN+H3 tipli duzlar 3000 sm-1 
ətrafında geniş intensiv udma zolağı verirlər. R2N+H2 və R3NH+ 
tipli duzlar 2700-2200 sm-1sahədə güclü geniş udma zolağı ilə 
xarakterizə edilirlər. Bəzi hallarda ammonium duzlarının udması 
nazik zolaqlar şəklində aydınlaşır. Duzlarda amin qrupların de-
formasiya rəqslərinin zolaqları aşağı tezlikli sahəyə sürüşür. 
Azometin qrupu saxlayan R-CH=N-R1 (R1 – Alk, Arz, OH) 
tipli birləşmələrdə udma zolağı 1690-1625 sm-1 intervalında aşkar 
olunur və onun görünüşü birləşmiş qrupların təbiətindən asılıdır. 
Qoşulmamış azometin birləşmələrində C=N qrupunun udma 
zolaqlarının tezliyi 1690-1640 sm-1 sahəsində yerləşir. Oksimlər və 
iminlər üçün bu zolaq 1680-1660 sm-1 sahəsində yerləşir. 
C=N qrupunun udma zolağına maddənin aqreqat halı təsir 
göstərir, belə ki, bərk nümunələrdə udma zolaqlarının vəziyyəti 
20-30 sm-1 qədər aşağı tezliyə tərəf sürüşür. Aromatik radikal-
larda qoşulma C=N rabitəsinin rəqs tezliyini aşağı salır. 
Nitrillərin səciyyəvi udma zolağı 2260-2215 sm-1 intervalında 
aydınlaşır. Doymuş mono- və dinitrillərdə C=N qrupunun rəqs 
tezliyi 2260-2240 sm-1 intervalındadır. İkiqat rabitə və aromatik 
halqa ilə qoşulması tezliyi 20-30 sm-1 qədər aşağı salır. 
Nitril qrupunun vəziyyəti az tezlik intervalında dəyişir. 
Əksinə olaraq onun inetnsivliyi geniş dəyişir. Alifatik nitrillərdə 
udma zolağı az intensivdir və qoşulma onun intensivliyini artırır. 
Molekulun tərkibinə oksigen saxlayan funksional qrupların daxil 
edilməsi intensivliyi azalmasına səbəb olur. 
Beləliklə, C=N rabitəsinin intensiv udma zolağının olmaması 
nitril qrupunun olmamasına dəlalət etmir. 
İzonitril qrupu 2185-2120 sm-1 intervalında geniş udma 
zolağına malikdir. 
 58 
Azo qrupun rəqsləri ilə əmələ gələn udma zolağını hər zaman 
İQ-spektrlərdə müşahidə etmək olmur. Belə ki, bu zolaq az inten-
sivdir. Sis-azobenzolda bu zolaq 1511 sm-1 və qeyri-simmetrik 
əvəz olunmuş trans – azobenzolda 1418-1410 sm-1 sahəsində 
müşahidə olunur. 
Bütün diazobirləşmələrin spektrləri üç qat rabitələrinə xas 
sahədə (2300-2000 sm-1) udulma zolağında aşkar olunur. Bu 
udma zolağının vəziyyəti diazobirləşmənin quruluşundan asılıdır. 
Belə ki, diazometan 2105 sm-1, diazoalkanlar 2049-2012 sm-1, 
diazokarbonilli birləşmələrdə isə 2188-2110 sm-1 udma zolaqları 
verirlər. Aromatik diazonium duzlarında 2330-2160 sm-1 sahədə 
udma zolaqları müşahidə edilir. 
Nitrobirləşmələrin, nitratların və nitrominlərin tərkibində ni-
tro qrup olur. Bu üç sinif birləşmələrin İQ spektrdə 1650-1500 və 
1390-1250 sm-1 intervalında antisimmetrik və simmetrik rəqslərə 
uyğun iki güclü udma zolağı müşahidə edilir. 
Birli və ikili alifatik nitrobirləşmələr 1567-1550 sm-1 (νas) və 
1379-1368 sm-1 (νs) intervallarında udulmaya məruz qalırlar. 
Üçlü nitrobirləşmələrdə hər iki tezliyin azalması müşahidə edilir 
(1545-1530 və 1360-1340 sm-1). 
Nitro qrupun ikiqat rabitə ilə qoşulması hər iki udma 
zolağının tezliyinin azalmasına gətirib çıxarır. Molekulda nitro 
qrupların miqdarının artması onların molekulda vəziyyətlərindən 
asılı olaraq öz təsirini göstərir. 
Nitro qrupunu α-vəziyyətə yerləşdirdikdə asimmetrik 
rəqslərinin tezliyi artır və simmetrik rəqslərin tezliyi azalır. 
Nitro qrup qonşu qrupların rəqslərinə öz təsirini göstərir. Belə 
ki, CH2-qrupun 1349 sm-1 çıxan deformasiya rəqslərinə əsasən 
birli nitrobirləşmələri ayırd etmək olar. 
Aromatik nitrobirləşmələrdə nitro qrupun antisimmetrik və 
simmetrik valent rəqsləri müvafiq olaraq 1550-1520 və 1360-
1345 sm–1 müşahidə edilir. 
 59 
Nitroaminlər üçün antisimmetrik və simmetrik valent 
rəqslərinin udma zolaqları müvafiq olaraq 1587-1530 və 1292-
1200 sm-1 sahəsində aşkar olunur. 
Nitro qrupun valent rəqsləri 1680-1430 sm-1 sahəsində mü-
şahidə edilir. 
O-Nitrobirləşmələr 1680-1650 və 1625-1615 sm-1 interval-
larında iki udma zolağı verir ki, onlar da nitritlərin trans- və sis-
formalarına aid edilir. 
C-Nitrobirləşmələr 1550-1500 sm-1 sahəsində aydınlaşır. 
N-Nitrobirləşmələr 1500-1430 sm-1 intervalında udma zolağı 
verirlər. 
Kükürdüzvi birləşmələr. S-H rabitəsinin valent rəqsləri 2600-
2550 sm-1 sahədə zəif udma zolağı ilə səciyyələnirlər. Tərkibində 
S-H qrupu olan birləşmələr möhkəm molekullararası hidrogen 
rabitəsi əmələ gətirirlər və buna görə də SH-rabitəsinin udma 
sahəsi təmiz və durulaşdırılmış məhlulların spektrlərində eynidir. 
C-S rabitəsinin valent rəqslərinin 720-550 sm-1 sahədə udma 
zolaqları olur. S-S rabitəsinin udulması isə 500-400 sm-1 sahəsinə 
təsadüf edir. Hər iki udulma zolağı zəif olduğundan İQ-spektrlərin 
vasitəsilə sulfidləri və disulfidləri təyin etmək çətindir (bax şəkil 
14). 
Sulfotoksidlər – 1070-1030 sm-1 sahədə valent rəqslərinin 
yüksək intensivlikli udma zolağı verirlər. Qoşulma bu tezliyə təsir 
göstərmir. Sülfin turşuları RSOOH üçün SO qrupun udması – 
1090 sm-1 təsadüf edir. 
Sulfonların spektrlərində 1350-1300 və 1185-1140 sm-1 
sahələrində SO2 qrupun simmetrik və antisimmetrik rəqslərlə 
bağlı iki udma zolağı müşahidə edilir (bax şəkil 14). 
Sadə S–O rabitəsi sulfoturşuların spektrlərində 900 sm-1, 
sulfin turşularında – 850 sm-1, onların mürəkkəb efirlərində – 750 
sm-1 udulma zolağında özünü biruzə verir. 
Fosforüzvi birləşmələr. Fosfor üzvi birləşmələrin 
 60 
spektrlərində P-H rabitəsinin valent rəqslərinin udulmasını 
səciyyələndirən zolaq 2440-2350 sm-1 sahəsində müşahidə edilir. 
Fosfor üzvi birləşmələrin özü 2327 və 2420 sm-1 udur. P-H qru-
punun hidrogen rabitələrinin əmələ gəlməsində iştirakı o qədər də 
müəyyən edilməmişdir. 
P-Ar qrupu 1450-1435 və 1005-995 sm-1 intervallarında 
udulma zolağı verir. 
P=O qrupunun rəqsləri ilə bağlı olan udulma zolağı 1350-
1175 sm-1 sahədə müşahidə olunur. Əgər P=O qrupu hidrogen ra-
bitəsinin əmələ gəlməsində iştirak edirsə, onda bu tezlik 50-80 
sm-1 azalır. 
Tərkibində POOH qrupu olan birləşmələrdə O-H rabitəsinin 
udma zolağı 2700-2560 sm-1 sahədə müşahidə olunur. 
 61 
 
Şəkil 14. Bəzi kükürdüzvi birləşmələrin İQ-spektrləri: A – dimetilsulfid; B 
– dimetildisulfid; C – dimetilsulfoksid; D - dimetilsulfon. 
 62 
P-O-Ar qruplaşması ilə bağlı udma zolaqları 1240-1190 sm-1 
və az intensivlikli – 1030 sm-1 sahələrdə aydınlaşır. P–O–Alk 
qruplaşması isə 1050-995 sm-1 intervalında udma sahəsində 
müşahidə olunur. 
P-O-P qrupunun olmasını 970-930 sm-1 sahədə udma zolağı 
aydınlaşdırır. 
Fosfor üzvi birləşmələr üçün 980 sm-1 təbiəti məlum olmayan 
intensiv xarakterik zolağı müşahidə edilir. 
 
 
 63 
IV FƏSİL 
 
İŞIĞIN KOMBİNASİYA SƏPİLMƏ 
SPEKTROSKOPİYASI 
 
İşığın kombinasion səpilmə spektroskopiyası da infraqırmızı 
spektroskopiya kimi molekulların rəqsi tezliyini təyin edir. 
Kombinasion səpilmə hadisəsinin mahiyyəti ondan ibarətdir ki, 
monoxromatik mənbədən (civə lampası, lazer) çıxan işıq 
molekullar tərəfindən səpildikdə, səpilmiş işıq spektrində düşən 
işığın əsas tezliyi 0ν  (reley səpilməsi) ilə bərabər peyk adlanan 
dəyişilmiş kombinasion tezliklər 20 ν−ν  və 20 ν+ν  müşahidə 
olunur. Tezliyi )( 20 ν−ν  olan peyklər stoks )(),( 20s ν+νν  - 
antistoks )( asν  adlanırlar. 
İşığın molekulyar səpilməsi zamanı üç hal mümkündür: 
1) υ=0 və əsas rəqs halında yerləşən molekul enerji kvantı 
( 0hν ) ilə həyəcanlandıqdan sonra səpilmə tezliyi dəyişmədən 
yenidən υ=0 olan hala qayıdır (bax şəkil 15 (2)); 
2) Həyəcanlanmış molekul rəqsi hərəkətə uyğun daha yüksək 
səviyyəyə keçir, onda səpilmiş işığın tezliyi həyəcanlandırıcı 
tezlikdən aşağı olmalıdır (şəkil 15 (1)); 
3) İlkin rəqsi hal həyəcanlanmış, sonuncu isə əsas hal olurlar 
(şəkil 15 (3)). 
Molekulların polyarlaşması (α) maddə tərəfindən səpilmiş 
elektromaqnit şüalanmasının xassələrini təyin edən əsas fiziki 
kəmiyyətdir. Polyarlaşma elektrik yüklərinin xarici elektrik 
sahəsinin təsirilə dayanıqlı vəziyyətdən sürüşmə qabiliyyətini 
xarakterizə edən kəmiyyətdir. Əgər işıq dalğası molekulda dipol 
momentini (p) induksiya edirsə, onda 
 
 64 
t2cosp 00 πν⋅ε⋅α=ε⋅α= ,                      (1) 
burada α –molekulun elektron polyarlaşmasıdır, 0ε –sahənin am-
plitududur, 0ν  – onun tezliyidir. 
 
Şəkil 15. Reley (1), stoks (2) və antistoks (3) səpilmələrinin başlanğıc 
(Ek) və son (En) enerji səviyyələrinin nisbi yerləşməsi. 
 
)q(α=α  olduqda gətirilmiş dipol momenti (2) düsturu ilə 
təyin olunur və səpilmə zamanı baş verən üç hadisəni nəzərə alır: 
 
+ν+νπ⋅⎟⎟
⎠
⎞
⎜⎜
⎝
⎛ α
+πν⋅=
=
tr0
qq
100 )(2cosdq
dct2cosc)q(p
0
 
tr0
qq
2 )(2cosdq
dc
0
ν−νπ⋅⎟⎟
⎠
⎞
⎜⎜
⎝
⎛ α
+
=
                    (2) 
 
Beləliklə, işığın kombinasion səpilməsini (KS) tədqiq etdikdə 
molekulların rəqs tezliyi təyin olunur və onlar da həyəcanlandıran 
və səpilmiş işığın tezlikləri fərqi kimi özlərini büruzə verirlər. KS 
spektrlərində udma zolaqlarının intensivliyi (Isəp) nüvələr arası 
 65 
məsafənin dəyişməsinə görə molekulun polyarlaşma törəməsinin 
kvadratına mütənasibdir: 
2
qq 0
dq
dI
=
⎟⎟
⎠
⎞
⎜⎜
⎝
⎛ α
≈сяп . 
 
Verilən nisbətdən görünür ki, molekul o zaman KS spektrinə 
malikdir ki, həyəcanlandırıcı işıqla təmasa girdikdə 
polyarlaşmanın dəyişməsi baş verir. 
 
Şəkil 16. Tsikloheksenin infraqırmızı (A) və  
kombinasiyalı səpilmə (B) spektrləri. 
A
B
 66 
 
İQ və KS spektrlərini şərtləndirən proseslərin təbiəti müxtəlif 
olduğundan eyni rəqslər müxtəlif intensivliklərə malik olur. Əgər 
İQ spektrlərdə dipol momentinin dəyişməsi ilə gedən rəqslər 
aktivdirlərsə, KS spektrlərində polyarlaşmanın dəyişməsi ilə 
gedən rəqslər aktivdir. Bu ona gətirib çıxarır ki, maksimum 
simmetrik molekullar üçün KS spektrlərində simmetrik rəqslər 
baş verir və simmetriya mərkəzinə antisimmetrik rəqslər qadağan 
edilir. İQ spektrlərdə antisimmetrik rəqslərin zolaqları müşahidə 
edilir və simmetrik rəqslərin zolaqları yoxa çıxırlar. Bu halda KS 
və İQ spektrlər bir-birini tamamlayırlar. Molekulun simmetriyası 
azaldıqda KS və İQ spektrlərdə fərqlər azalır, lakin zolaqların 
nisbi intensivliyi fərqi qalır (şəkil 16). Əgər İQ spektrlərdə polyar 
rabitə ilə bağlı və antisimmetrik rəqslər yaxşı görünürlərsə, KS  
spektrlərində intensiv zolaqlar bir qayda olaraq az polyar 
rabitələrin simmetrik rəqslərinə aid edilir. Məsələn, C=C və C=C 
rabitələrinin valent rəqsləri İQ spektrlərdə aşağı intensivliyə 
malikdirlər, ancaq KS-spektrlərində müvafiq zolaqlar çox 
intensivdirlər. Ona görə də ikiqat rabitələrin identifikasiyası KS 
spektrlərinin köməyilə daha əsaslıdır. 
KS spektrlərində aromatik molekulların tam simmetrik 
rəqsləri ilə şərtlənmiş spektr xətləri çox intensivdirlər. 
İQ spektrlərdən fərqli olaraq KS spektrlərində OH və NH 
qruplarının rəqsləri cüzi və zəif zolaqlar şəklində çıxırlar. Bu da 
spirtlərin və suyun həlledici kimi istifadəsinə imkan yaradır. 
 
 
 
 67 
V FƏSİL 
 
NÜVƏ MAQNİT REZONANSI  
SPEKTROSKOPİYASI 
 
 
5.1. Əsas prinsiplər 
 
Nüvə spini. Atom spektrlərinin incə quruluşlarının 
xüsusiyyətlərini izah edərkən 1924-cü ildə Pauli belə bir fərziyyə 
irəli sürdü ki, bəzi atomların nüvələri fırlanma momentinə (p) və 
ya spinə malikdir. Yüklənmiş atomun belə fırlanması maqnit mo-
menti yaradır (µ) və bu moment mexaniki momentdən xətti asılı 
olub, düz mütənasibdir: 
 
p⋅γ=µ                                          (1) 
 
Hiromaqnit nisbət adlanan γ  mütənasiblik sabiti verilmiş nüvə 
üçün xarakterik kəmiyyət olub (hidrogen üçün 41067,2 ⋅=γ ) ölçü 
dərəcəsi radian·qaus-1·san-1-dir. Kvant mexanikasının prinsiplərinə 
ğörə anqulyar momentin ölçülən ən böyük qiymətini aşağıdakı 
münasibətlə ifadə etmək olar: 
 
π
=
2
hIp .                                          (2) 
 
Burada I – nüvənin spin kvant ədədi, h – Plank sabitdir. I-nin 
qiyməti nüvədə olan proton və neytronların sayından və müəyyən 
mənada hər biri 1/2-ə bərabər olub. Bu elementar zərrəciklərin 
spinlərinin kombinasiyasından asılıdır. Əgər kütlə və atom ədədləri 
cüt rəqəmlərdirsə, onda I sıfra bərabər olur və nüvənin spini sıfır 
olur. Əgər kütlə ədədi cüt, atom ədədi təkdirsə, onda I tam ədədlə 
 68 
ifadə olunur (1, 2, 3, …). Əgər kütlə ədədi təkdirsə, atom 
ədədindən asılı olmayaraq I tək ədədlərin yarım misillərinə bərabər 
olur (1/2, 3/2, 5/2, …) 
Spini 1I ≥  olan nüvə maqnit momentindən əlavə kvadrupol 
elektrik momentinə də malik olur və bu nüvədə yükyn qeyri-
simmetrik paylanması hesabına olur. 
Nüvənin maqnit sahəsində özünü aparması. Əgər spini sı-
fırdan fərqli olan nüvəyə xarici bircins H0 maqnit sahəsi təsir 
edirsə, onda bu nüvə xarici qüvvələrin təsiri altında özünü qi-
roskop kimi aparır, daha doğrusu, öz oxu ətrafında presessiya 
hərəkəti edir və bu hərəkət təsir edən sahə istiqamətində olur 
(şəkil 17). Belə presessiya hərəkətinin tezliyi (ω0) Larmor tezliyi 
adlanır, yalnız nüvənin özündən və tətbiq olunmuş sahənin 
intensivliyindən asılı olur: 
 
00 Hγ=ω . 
 
Пресессийа
Фырланм а
H 0
 
Şəkil 17. Öz oxu ətrafında fırlanan dipolun presessiyası. 
 
ω0 maqnit sahəsi ilə presessiya oxu arasındakı bucaqdan asılı 
deyil. Nüvənin presessiya oxuna nəzərən vəziyyəti istənilən kimi 
 69 
ola bilməz. Artıq 1924-cü ildə Ştern və Qerlax təcrübi olaraq 
müəyyən etmişlər ki, atomun maqnit momentinin xarici maqnit 
sahəsi istiqamətində olan proyeksiyası kəsilməz çoxluq təşkil 
etmir, lakin m maqnit kvant ədədindən asılı olur və ümümi halda 
2I+1 qiymət ala bilər; konkret olaraq I, I-1, … –I. Hər bir hala 
müəyyən enerji uyğun gəlir və belə yekun qiymətlər sırasını 
aşağıdakı kimi ifadə etmək olar: 
 
0m Hm2
hE γ
π
= .                                    (3) 
 
Enerjinin mümkün olan qiymətləri və ya xarici maqnit sahəsi 
olmadıqda cırlaşmış enerji səviyyələri, maqnit sahəsinin 
intensivliyinin artması ilə xətti dəyişir və onlar arasındakı fərqi 
aşağıdakı düsturla ifadə etmək olar: 
 
0m H2
hE γ
π
=∆ .                                   (4) 
 
Spini 1/2 olan nüvələr (məsələn, 1H, 19F, 13C, 15N, 31P və b.), 
H0 maqnit sahəsinin istiqamətinə nəzərən yalnız iki vəziyyət tuta 
bilərlər (şəkil 18). 
Enerji nöqteyi-nəzərindən əlverişli hal odur ki, xarici maqnit 
sahəsi istiqamətində olan maqnit momentinin presessiya vektoru 
bu sahənin istiqaməti ilə üst-üstə düşsün. Nüvələrin aşağı enerjili 
hallara ⎟
⎠
⎞
⎜
⎝
⎛ −=
2
1I  keçmə meyli pozulur və bu pozulma 
temperaturla şərtlənmişdir. Enerji səviyyələrinə görə nüvələrin 
paylanmasını Bolsmanın paylanma qanununa görə hesablamaq 
olar. Məsələn, təyin etmək olar ki, 30°C temperaturda hər milyon 
protondan 1,4 T maqnit sahəsində sahə istiqamətində 
 70 
istiqamətlənən nüvələrin sayı, əks istiqamətdə düzülən nüvələrin 
sayından beş nüvə çoxdur. Fərqin nisbətən azalmasına 
baxmayaraq, nüvələrin sayını bərabərləşdirmək üçün sistem 
bütövlükdə yüksək temperatura malik olmalıdır. 
 
21I −=
21I =
0H
π
γ−=− 2
hH
2
1E 0
π
γ=+ 2
hH
2
1E 0
π
γ=∆
2
hHE 0
 
Şəkil 18. İstiqamətlənmiş dipolun enerji səviyyələri. 
 
Nüvə maqnit rezonansı. Nüvələrin aşağı enerji 
səviyyələrindən yuxarı enerji səviyyələrinə keçidinin digər bir 
yolu temperaturu artırmadan həyata keçirilməsidir. Əgər güclü HO 
maqnit sahəsində yerləşən nüvəyə H0 sahəsinə perpendikulyar 
istiqamətdə zəif dəyişən H1 sahəsi ilə təsir etsək, onda aşağı enerji 
səviyyələrində olan nüvələr müəyyən şəraitdə H1 sahəsindən 
enerji uda bilər və daha böyük enerjili yuxarı səviyyələrə keçə 
bilər. Belə məcburi keçid nüvə maqnit rezonansı adlanır. 
Yüksəktezlikli dəyişən tcos'H2H 11 ω=  sabit maqnit sahəsi 
bir-birinin əksi istiqamətində fırlanan tsin'iHtcos'H 11 ω⋅+ω⋅  və 
tsin'iHtcos'H 11 ω⋅−ω⋅  sahələrə ekvivalentdir. Bu sahələrdən biri 
nüvə maqnit dipolulun istiqamətində fırlanır. Əgər ω1 tezliyi 
qonşu enerji səviyyələrinin arasındakı məsafəyə (m=±1) uyğun 
gələn enerji kvantının tezliyinə bərabərdirsə, yəni 01 Hγ=ω , 
kvantın udulması baş verir πγ=∆ 2hHE 0  və onda nüvənin 
yuxarı enerji səviyyəsinə məcburi keçidi baş verir. 
 71 
Həyəcanlaşdırıcı sahənin ω1 tezliyi nüvə maqnit momentinin ω0 
presessiya tezliyinə bərabər olur. Bu tezlik rezonans tezliyi 
adlanır. Fırladıcı H1 yüksək tezlikli sahənin komponentlərinin 
təsirini də nəzərə almamaq olar. Artıq Horter 1936-cı ildə nüvənin 
enerji səviyyələri arasında keçidlərinin mümkünlüyünü 
söyləmişdir. Lakin texnikanın təkmilləşdirilməməsi və materialın 
düzgün seçilməməsi onun təcrübələrini nəticəsiz qoymuşdur. 
Bərk cisimlərdə nüvə maqnit rezonansı udulması müşahidə 
oluna bilən müvəffəqiyyətli təcrübələr Amerikada bir-birindən 
asılı olmayan Blox və Perselin rəhbərliyi ilə işləyən qruplar 
tərəfindən aparılmışdır. Bu təcrübənin nəticəsinə görə fizika 
sahəsində 1952-ci ildə onlar Nobel mükafatına layiq görülmüşlər. 
Nüvə maqnit rezonansı spektroskopiyanın köməyilə bircins 
maqnit sahəsinin H0 dəyişməsindən asılı olaraq müşahidə olunan 
udulan enerjinin zaman asılılığı rezonans xətti adlanır. 
Rezonans xətlərinin dəqiq formalarının öyrənilməsi 
maddənin quruluşunun araşdırılmasında və relaksasiya adlanan 
enerji keçidləri prosesində müəyyən kəşflərə gətirib çıxarmışdır. 
Relaksasiya prosesləri. Məlum olmuşdur ki, bərk maddələrdə 
zərrəciklərin mütəhərrikliyinin kiçik olması hesabına və digər 
tərəfdən nüvələrin spinlərinin qarşılıqlı təsirinin nəticəsi olaraq spin 
sistemləri arasında enerji mübadiləsi baş verir. Buna spin-spin 
relaksasiyası deyilir. Bundan başqa spin sistemi və temperaturun 
təsirindən xaotik hərəkətdə olan molekulyar sistem arasında da 
enerji mübadiləsi baş verir. Bu prosesə spin-qəfəs relaksasiyası 
deyilir. Burada qəfəs dedikdə maddədə olan və verilmiş spin 
sistemi ilə qarşılıqlı təsirdə olan bütün mikro zərrəciklərin 
sərbəstlik dərəcəsi başa düşülür. Spin sistemi daxilində energetik 
tarazlıq spin sistemi ilə qəfəs arasında olan energetik tarazlığa 
nisbətən tez əmələ gəlir. Bunun səbəbi ondadır ki, kristallik qəfəsdə 
zərrəciyin hərəkəti məhdud olduğundan spin-qəfəs relaksasiyasının 
müddəti bəzən bir neçə saata çatır. Ona görə də belə sistem xarici 
 72 
qeyri-bircins maqnit sahəsində özünü asılı olmayan spinlər kimi 
deyil, rezonans tezliklərin geniş spektrli ümumi sistem kimi aparır. 
Relaksasiya prosesləri verilmiş halın mövcudluğunun orta vaxtını 
xarakterizə etməklə, spektral xətlərin təbii eni ilə mütənasib olur. 
Bərk maddələrdə rezonans xətləri müəyyən qədər enli olur və 
onların formaları isə kristallik qəfəsin strukturu ilə müəyyən edilir. 
Mayelərdə molekulların intensiv hərəkəti temperaturun təsiri ilə 
əlaqədar olarsa, bilavasitə spin-spin qarşılıqlı təsiri çox kiçikdir. 
Enerjinin yüksək tezlikli dəyişən H1 sahəsindən temperaturun təsiri 
ilə hərəkət halında olan spin sisteminə və oradan maddənin 
hissəciklərinə keçməsi əsas etibarilə spin-qəfəs relaksasiyası 
prosesində baş verir. Bu prosesin təsiri altında molekulların istilik 
enerjisi kifayət dərəcədə dəyişir. 7,5-22 T maqnit sahəsində adətən 
nüvə maqnit rezonansından istifadə olunur və bu halda maqnit 
nüvələrinin enerji səviyyələri arasında olan məsafə kiçik olur. Tipik 
üzvi mayelər üçün otaq temperaturunda spin-qəfəs üçün xarakterik 
zaman (T1) 1-20 san, spin-spin relaksasiyası üçün isə bu müddət 
(T2) on dəfə kiçikdir. Mayelərin və məhlulların nüvə maqnit 
rezonansı spektrləri bir-birinin üzərinə düşən bir sıra nazik 
xətlərdən ibarət olur və onların qeydiyyatı üçün yüksək ayırdetmə 
qabiliyyətinə malik olan spektrometlər lazım olur. Yüksəktezlikli 
H1 maqnit sahəsinin intensivliyinin həddən çox artırılması müxtəlif 
enerji səviyyələrində olan nüvələrin sayının bərabərləşməsini təmin 
edə bilər və relaksasiya prosesinin pozulmasını çatdıra bilməz. Bu 
effekt doyma effekti adlanır və bunun nəticəsində rezonans xətlərin 
intensivliyi aşağı düşür və genişlənir. 
 
 
5.2. Kimyəvi sürüşmə 
 
Ekranlaşma sabiti. Yüksək dəqiqliyə malik və müxtəlif 
nüvə momentlərini ölçmək üçün istifadə olunan nüvə maqnit 
 73 
rezonansı spektroskopiyasına fiziklərin böyük marağı vacib kəşfə 
gətirdi ki, bu da öz növbəsində kimyaçıların diqqətini çəkdi. 
Məlum oldu ki, müxtəlif kimyəvi birləşmələrdə verilmiş nüvə 
üçün rezonans şərtləri müxtəlifdir. Daha doğrusu rezonans şərtləri 
rabitənin formasından və nüvənin molekulda vəziyyətindən 
asılıdır. H0 maqnit sahəsinin təsiri altında elektronlar nüvə 
ətrafında zəif maqnit sahəsi yaradırlar. Əmələ gələn maqnit sahəsi 
nüvəyə öz təsirini göstərir və buna görə də nüvənin yaxınlığında 
maqnit sahəsinin intensivliyi aşağıdakı kimi ifadə olunur: 
 
H=H0(1–σ).                                    (5) 
 
Adətən bu lokal maqnit sahəsi xarici maqnit sahəsindən bir 
qədər kiçikdir. Elektron təbəqələrinin ekranlaşma təsirindən H0 
maqnit sahəsinin intensivliyinin azalması dərəcəsi ekranlaşma 
sabiti adlanır (σ) və onu dörd additiv tərkib hissəsinə ayırmaq 
olar. 
Əsas tərkib hissəsi – diamaqnit hissəsidir, onun da əmələ 
gəlməsini belə izah etmək olar. H0 maqnit sahəsinin təsirilə 
elektronların hərəkəti yönəlmiş maqnit sahəsinə perpendikulyar 
istiqamətdə baş verir. Bu zaman elektronlar özlərini qapalı 
elektrik cərəyanı kimi aparır. Bu isə yönəlmiş maqnit sahəsinə əks 
istiqamətdə maqnit sahəsinin yaranmasını şərtləndirir. Diamaqnit 
tərkib hissəsi nüvə ətrafında maqnit sahəsinin intensivliyinin 
azalması ilə bağlıdır. Paramaqnit tərkib hissəsi əsas elektron halı 
və daha aşağı həyəcanlanmış hal arasında sürüşmə ilə 
şərtlənmişdir. Proton maqnit rezonansında bu tərkib hissəsi öz 
əhəmiyyətini itirir. Belə ki, hidrogen atomunun aşağıda yerləşən 
həyəcanlaşmış halı olmur. Əksər başqa nüvələr üçün ekranlaşma 
sabitinin bu tərkib hissəsi çox vacibdir (məsələn, F19). 
Ekranlaşma sabitinin üçüncü komponenti molekulun qonşu 
atomlarının maqnit anizotropiyası ilə şərtlənmişdir. Molekulun 
 74 
həndəsi quruluşundan asılı olaraq bu komponent nüvənin 
ekranlaşmasını artırıb (+) və ya azalda (-) bilər (şəkil 19). 
Nəhayət, ekranlaşma sabitinin axırıncı tərkib hissəsi aromatik 
birləşmələrin maqnit sahəsinin təsirilə əmələ gələn atomlar arası 
elektron dairəvi cərəyanla bağlıdır. Əgər maqnit sahəsi benzol 
halqası müstəvisinə perpendikulyar istiqamətdə təsir göstərirsə, 
onda benzol halqasının üstündə və altında sərbəst elektronların 
cərəyanı əmələ gəlir. Bu da lokal maqnit sahəsini əmələ gətirir və 
halqanın müstəvisində maqnit sahəsinin intensivliyini artırır (şəkil 
20). 
 
 
Şəkil 19. Maqnit anizotropiyasının ekranlaşma sabitinin qiymətinə təsiri. 
 
 
Şəkil 20. Elektronların dairəvi cərəyanla şərtlənmiş  
C C H++ 
– 
– 
+ 
+
C O
H
+
+
C C– –
 75 
aromatik protonların ekranlaşması. 
 
Ekranlaşma sabitinin tərkib hissələri müxtəlif kimyəvi əhatəli 
atomlarda müxtəlif cür özünü göstərdiyindən, eyni nüvə üçün 
müxtəlif ekranlaşma sabiti tapılır. Bunun nəticəsində kimyəvi 
qeyri-bərabər olmayan nüvələrin vəziyyəti üçün rezonans 
tezlikləri spektrin müxtəlif hissələrinə düşürlər. NMR 
spektroskopiyada işçi diapozon az olduğundan tezliklərin mütləq 
qiymətini təyin etmək üçün 10-8-10-9 dəqiqliklə ölçü aparmaq 
lazımdır. Bu isə olduqca çətindir. Buna görə də müxtəlif 
ekranlaşmış nüvələrin rezonans tezliyi etalon kimi götürülən xəttə 
nisbətən ölçülür. Tədqiq olunan maddənin siqnalının etalon 
maddəsinin siqnalına nisbətən sürüşməsi kimyəvi sürüşmə adlanır 
(şəkil 21). 
 
 
 
Şəkil 21. Aseton/tetrametilsilan qarışığının müxtəlif 
işçi tezliklərnə NMR-spektrləri. 
 
Şəkildən göründüyü kimi kimyəvi sürüşmənin hers ilə 
qiyməti çəkiliş şəraitindən asılıdır. Bunu aradan qaldırmaq üçün 
ölçülmüş kimyəvi sürüşməni spektrometrin işçi tezliyinə bölürlər 
və nəticədə milyonda bir hissə adlanan vahidsiz kəmiyyət alınır 
 76 
(cədvəl 16): 
 
6
0
met6
0
met 1010
H
HH −− ⋅
ν
ν−ν
=⋅
−
=δ .               (6) 
 
Məsələn, aseton üçün 
 
.h.m1,2101,2
10100
210
.h.m1,2101,2
1060
126
6
6
6
6
=⋅=
⋅
=δ
=⋅=
⋅
=δ
−
−
 
 
Cədvəl 16. Bəzi qrupların kimyəvi sürüşməsi 
 
Qrup δ, m.h. Qrup δ, m.h. 
Metil qrupları Metilen qrupları 
CH3R 0,8-1,2 R–CH2–R 1,1-1,5 
CH3CR C  1,6-1,9 R–CH2–Ar 2,5-2,9 
CH3–Ar 2,2-2,5 RCH2 C R
O
 
2,5-2,9 
CH3 C R
O
 
2,1-2,4 R–CH2OH 3,2-3,5 
CH3 C Ar
O
 
2,4-2,6 R–CH2–OAr 3,9-4,3 
CH3 C OR
O
 
1,9-2,2 
RCH2O C R
O
 
3,7-4,1 
CH3 C OAr
O
 
2,0-2,5 R–CH2Cl 3,5-3,7 
CH3 N  
2,2-2,6 Metin qrupları 
 77 
CH3–OR 3,2-3,5 R2CH 1,4-1,6 
CH3–OAr 3,7-4,0 R2CHOH 3,5-3,8 
CH3 C R
O
 
3,6-3,9 Ar2CHOH 5,7-5,8 
Doymamış qruplar Başqa qruplar 
RCH C
 
5,0-5,7 ROH 3-6 
Ar–R 6,0-7,5 ArOH 6-11 
R C H
O
 
9,4-10,4 RCO2H 10-12 
R–C=C–R 2,5 RNH– 2,4 
 
Hər hansı bir maddəni etalon kimi seçmək üçün o, aşağıdakı 
tələblərə uyğun olmalıdır: 
1. Etalon maddəsi dar bir pik verməlidir; 
2. Belə pik asanlıqla təyin edilməli və tədqiq olunan 
maddələrin udma zolaqları arasında yerləşməməlidir. 
3. Tədqiq olunan maddəyə və həllediciyə qarşı inert olmalıdır. 
4. Etalon maddəsi maqnit-izotrop olmalıdır. 
5. O, bir çox müxtəlif həlledicilərdə həll olmalıdır. 
6. O, asanlıqla uçmalıdır. 
Proton spektroskopiyasında bir sıra etalondan istifadə edilir: 
TMS, HMDS, HMDS, DSS və s. əsasən istifadə olunan 
tetrametilsilandır. 
Hər bir üzvi məddənin NMR spektrini ölçmək üçün tədqiq 
olunan maddənin lazımi həlledicidə məhlulunu hazırlamaq lazım-
dır. Nəzəri olaraq NMR üçün tərkibində hidrogen olmayan 
mayelər, məsələn, CCl4, CS2 və s. daha əlverişlidir. Ancaq bu 
həlledicilərdə həll olmayan maddələr üçün elə birləşmələrdən 
istifadə edirlər ki, onların tərkibində hidrogen atomları deyterium 
və ya flüorla əvəz olunsun: aseton – d6, benzol – d6, metanol – d4, 
D2O, xloroform – d və s. 
 78 
C-H rabitəsinin protonlarının kimyəvi sürüşməsi temperatu-
run dəyişməsindən az asılıdır. Lakin heteroatomla bağlı pro-
tonların (OH–, SH–, NH–) kimyəvi sürüşməsi temperaturdan 
olduqca asılıdır. Tərkibində göstərilən qruplar olan birləşmələr 
hidrogen rabitəsinin nəticəsində assosiasiya edirlər. Beləliklə, bu 
protonların assosiatlarda kimyəvi sürüşməsi izolə edilmiş mole-
kullarından fərqlənir. Temperaturun dəyişməsi assosiasiatların 
əmələ gəlməsinə təsir göstərir və bu da öz növbəsində kimyəvi 
sürüşməyə təsir edir. 
C–H rabitəsinin protonlarının kimyəvi sürüşməsi qatılıqdan 
da az asılıdır. Hetero atomlarla bağlı protonların kimyəvi sürüş-
məsi assosiasiya dərəcəsindən asılıdır, axırıncı da öz növbəsində 
qatılıq, temperaturla və həlledicisinin təbiəti ilə təyin edilir. 
Assosiasiya dərəcəsi artdıqca müvafiq siqnal zəif sahələrə tərəf 
sürüşür. 
Eyni həlledicidə ölçülmüş kimyəvi sürüşmələri bir-biri ilə 
müqayisə etmək olar. Praktikada bu hər vaxt mümkün olmadı-
ğından cədvəllərdə qeyri-polyar həlledicilərdə alınmış 
məlumatları verirlər. 
Aromatik həlledicilərdə kimyəvi sürüşmənin qiymətləri də-
yişir. Bu isə onların güclü anizotropiyası ilə izah edilir. 
 
 
5.3. Spin-spin qarşılıqlı təsiri 
 
Yüksək ayırdetmə qabiliyyətli spektrlərdə protonların müx-
təlif ekranlaşması ilə şərtləndirilən siqnalların vəziyyətinin də-
yişməsindən başqa nüvələrin spin-spin qarşılıqlı təsirinin nəticəsi 
olan əlavə parçalanma müşahidə edilir. 
Etil spirtinin spektri üç qrup rezonans siqnallarından 
ibarətdir: metil, metilen və hidroksil (şəkil 22). Etil qrupu qeyri-
ekvivalent nüvələrin spinlərinin qarşılıqlı təsiri ilə şərtləndirilən 
 79 
incə quruluş verir. Müşahidə edilən parçalanma spin-spin qar-
şılıqlı təsir sabiti (spin sabiti və ya qarşılıqlı təsir sabiti) ilə 
xarakterizə edilir. Bu sabit yönələn maqnit sahəsindən asılı olma-
yaraq, valent elektronların vasitəsilə ötürülən maqnit qarşılıqlı 
təsirinin nəticəsidir. 
Nüvə spini nüvəni əhatə edən elektronların spinlərini əks 
istiqamətdə səmtləşdirməyə çalışır. Onlar da öz növbəsində cüt 
elektronlara təsir göstərərək onların vasitəsilə qonşu nüvələrə təsir 
edir və ekranlaşma sabitinin diamaqnit tərkib hissəsini artırır və 
ya azaldır. 
Əgər metil qrupuna təsir edən lokal maqnit sahəsinə nəzər 
yetirsək, onda aydın olur ki, bu sahənin intensivliyi iki metilen 
protonunun nüvə spinlərinin səmtləşdirilməsindən asılıdır. Əgər 
hər iki proton Ho sahəsinə paraleldirsə, onda metil qrupuna təsir 
edən lokal sahənin qiyməti artır. Rezonans H0 sahəsinin nisbi 
yuxarı sahələrinə tərəf sürüşdürülür. Əgər spinin biri paralel, ikin-
cisi isə H0 sahəsinə antiparalel yerləşirsə, onda onların metil qru-
puna təsiri sıfıra enir. Belə halın ehtimalı iki dəfə çoxdur. Buna 
görə də tripletin ayrı-ayrı komponentlərinin intensilvliyi 1:2:1 
nisbətindədir. Metil qrupunun təsiri ilə şərtləndirilmiş metilen 
siqnalının parçalanması yuxarıdakı kimi izah edilir. 
 80 
 
Şəkil 22. Etil spirtinin PMR spektri: 
a – turşu iştirakı ilə; b – təmiz maddə.   
 
Əgər qarşılıqlı təsir n ekvivalent nüvələrlə baş verirsə, onda 
əmələ gələn multipletlərdə xətlərin sayı 2nJ-1 bərabərdir. Proton 
üçün J=1/2 olduğundan multipletlik n+1 bərabərdir. Multipletdə 
xətlərin intensivliklərinin paylanmasını Paskal üçbucağı adlanan 
cədvəldən istifadə etməklə tapmaq olar (şəkil 23). 
 81 
 
Şəkil 23. Paskal üçbucağı. 
 
Böyük multipletlərin yan komponentlərinin intensivlikləri o 
qədər kiçik olur ki, real spektrlərdə onları ayırd etmək olmur. 
Spin-spin təsirinin qiyməti molekul daxili xarakteristika 
olduğundan yönəlmiş maqnit sahəsinin intensivliyindən asılı 
deyil. Spin-spin sabiti həmişə herslə (Hs) ölçülür. 
Spin-spin sabitinin qiyməti qarşılıqlı təsirdə olan protonlar 
arasında olan kovalent rabitələrin sayından asılıdır. Onların 
arasında üçdən çox gərginliyi olmayan təkqat rabitə olduqda 
spektrdə praktiki olaraq parçalanma müşahidə edilmir. 
Spin-spin sabitləri qarşılıqlı təsirdə olan protonların arasında 
olan rabitələrin təbiətindən asılıdır. Belə ki, təkqat rabitələrlə 
müqayisədə ikiqat rabitələr vasitəsilə qarşılıqlı təsir daha yaxşı 
ötürülür. Məsələn, H–C–C–C–H sistemi üçün təsir sabitləri 0,2 
Hs-ə yaxındır, allil sistemində isə J=2-3 Hs-dir. Bəzi hallarda 
qarşılıqlı təsir doqquz təkqat rabitə vasitəsilə ötürülür. 
Molekulda hidroksil və amin qrupları olduqda, spin-spin 
qarşılıqlı təsiri bir qayda olaraq müşahidə edilmir. Sürətli kimyəvi 
mübadilənin nəticəsində amin və hidroksil qrupların protonları 
parçalanmamış (və bir çox hallarda enli) siqnal şəklində müşahidə 
edilirlər. Qonşu qrupların protonlarının siqnalları da OH və NH2 
qrupların protonlarında da parçalanmırlar. Ancaq spirtlərin çox 
təmiz nümunələrində, yəni tərkibində mübadiləni katalizə 
etməyən turşu və qələvi qatışıqların olmadığı hallarda spin-spin 
parçalanmanın adi şəklini müşahidə etmək olar (bax şəkil 22). 
 82 
Təsir sabitinin işarəsi qarşılıqlı təsirdə olan atomlar 
arasındakı rabitələrin sayından və növündən asılıdır. Alifatik 
sistemlərdə (rabitələrin qoşa sayında) eyni səmtləşdirilmiş 
spinlərin qarşılıqlı təsiri zamanı spin sabiti mənfi qiymət alır və 
əgər qarşılıqlı təsirdə olan spinlər üst-üstə düşürlərsə (rabitələrin 
tək sayında) onda sabitin qiyməti sıfırdan böyükdür. 
Aromatik sistemlərdə bu qayda ödənilmir, belə ki, təsirdə 
olan orto-, meta- və para- vəziyyətlərdə olan hidrogen atomları 
arasında spin sabitinin qiymətləri müsbətdir. 
Qarşılıqlı təsirdə olan nüvələrin arasındakı rabitələrin 
sayından asılı olaraq heminal sabit 2JH-H (iki rabitə arası), visinal 
sabit 3Jn-n (üç rabitə arasında) və uzaq qarşılıqlı təsir sabitləri 4JH-H, 
5JH-H və s. ortalığa çıxır. 
Heminal təsir. Heminal qarşılıqlı təsir iki rabitə ilə ayrılmış 
protonlara aid edilir. Məsələn, bir karbon atomunda yerləşən pro-
tonlar H–C–H. Heminal sabitlərin mütləq qiymətləri əsasən 0-20 
Hs intervalındadır, ancaq istisna hal kimi formaldehidi (43 Hs) 
göstərmək olar. 
 
–CH2– (tsiklik)  0-20 Hs 
–CH2– (atsiklik)  12-15 Hs 
–CH2– CO - CH2  16-20 Hs 
=CH2 0-3 Hs 
 
Heminal sabitin qiyməti Jhem protonlarla bağlı karbon ato-
munun hibridləşməsindən asılıdır. Hibridləşmənin dəyişməsi öz 
növbəsində rabitələr arası bucağın dəyişməsinə gətirib çıxarır. 
Rabitələr arası bucaqların dəyişməsi tsiklik birləşmələrdə daha 
yaxşı müşahidə edilir (şəkil 24). 
Heminal sabit əvəzedicilərin elektromənfiliyi artdıqca çox-
alır, məsələn, H – metan üçün 2JH-H=–12,4 Hs, metil spirti üçün 
2JH-H = –10,8 Hs, metilflüorid üçün 2JH-H= –9,6 Hs-dir. 
 83 
 
Şəkil 24. Heminal qarşılıqlı spin-spin sabitinin 
rabitələr arası bucaqdan asılılığı. 
 
Visinal sabit. Visinal təsir dedikdə üç rabitəarası təsir başa 
düşülür. Məsələn, iki qonşu karbon atomu yanında protonların 
qarşılıqlı təsiri H-C-C-H. Visinal sabitlər müsbət işarəlidir və  0-
20 Hs intervalındadırlar. 
 
CH-CH (sərbəst fırlanma)  6-8 Hs 
CH-CH (tsiklopentan)  4-5 Hs 
CHa-CHa (tsikloheksan)  8-10 Hs 
CHa-CHe (tsikloheksan)  2-3 Hs 
CHe-CHe (tsikloheksan) 2-3 Hs 
CH-CH=0  2-3 Hs 
= CH-CH=0  6 Hs 
CH-OH  3-7 Hs 
CH-NHCO  5-9 Hs 
CH-SH  8 Hs 
CH=CH (sis)  6-12 Hs 
CH=CH (trans)  12-18 Hs 
= CH-CH  4-10 Hs 
 84 
= CH-CH=  9-13 Hs 
Visinal sabitlərin əvəzedicilərin elektromənfiliyindən asılılığı 
çox azdır. Ancaq Karplus tərəfindən tapılan visinal sabitin iki 
üzlü bucaqdan asılılığı çox işlənilir (şəkil 25). 
 
900,28,0cos5,8J 23 ≤θ≤−θ=                      (6) 
18090,28,0cos5,9J 23 ≤θ≤−θ=                     (7) 
 
Şəkil 25. Visinal qarşılıqlı spin-spin sabitinin 
rabitələr arası bucaqdan asılılığı. 
 
İkiqat rabitə yanında protonlarda visinal sabitlərin qiyməti 
trans-izomer üçün yüksəkdir. Tsiklik birləşmələrdə C=C–H valent 
bucağı azaldıqca visinal sabitin qiyməti artır. 
Uzaq təsir. Uzaq təsir dedikdə dörd və ya daha çox rabitə-
arası qarşılıqlı təsir başa düşülür. Sabitlərin mütləq qiymətləri   0-
4 Hs intervalındadır və dörd rabitə arası sabitlər mənfi, beş 
rabitələr arası isə müsbət işarəlidir. 
 
 85 
CH=C-CH  1-2 Hs 
CH≡C-CH  2-3 Hs 
CH-C=C-CH  1-2 Hs 
CH-C≡C-CH  2-3 Hs 
 
Göründüyü kimi belə qarşılıqlı təsir müəyyən qiymətə o vaxt 
çatır ki, dörd və ya beş rabitədən biri qoşa rabitə və ya sadə dörd 
rabitə W-şəklində müstəvidə yerləşir. 
 
H
C
C
C
H
 
 
Bəzi hallarda bu təsir xəttin parçalanmasında deyil, ancaq 
onun enlənməsilə özünü büruzə verir. 
İki və ya daha çox qarşılıqlı təsirdə olan protonlardan ibarət 
olan sistem spin-sistemi adlanır. Molekulun tərkibində bir neçə 
spin sistemi ola bilər. Sistemdəki nüvələr əlifbanın baş hərfləri ilə, 
ekvivalent protonların miqdarı isə onların altında rəqəmlərlə işarə 
edilirlər. Əgər qarşılıqlı təsirdə olan protonların kimyəvi 
sürüşmələrinin fərqi herslə, onların spin-spin sabitindən altı və ya 
daha çoxdursa, onda belə protonlar əlifbanın bir-birindən aralı 
yerləşən hərfləri ilə işarə edilir, məsələn, AX, A2X, AMX, AX2 və 
s. 
 
10
J
JJ ba >− .                                   (9) 
 
Yuxarıda göstərilən nisbət azaldıqca protonlar yanaşı 
hərflərlə işarə edilirlər. Məsələn, AB, A2B, ABC və s. (şəkil 26). 
Eyni kimyəvi sürüşməsi və fərqli qarşılıqlı spin-spin təsiri 
sabiti olan spin sistemini AA1, BB1 və ya AA1XX1 kimi işarə 
edirlər. 
 86 
AX və A2 sistemlərini birinci tərtibli spektrlərin nümunəsi 
kimi göstərmək olar. Ümumi halda birinci tərtibli spektrlər 
haqqında iki şərt ödənildikdə demək olar. Birincisi, yuxarıdakı 
nisbət ödənildikdə və ikincisi, hər bir proton qonşu qrup pro-
tonları ilə eyni cür qarşılıqlı təsirdə olduqda, bu zaman NMR 
spektri aşağıdakı keyfiyyətlərə malikdir: 
 
Şəkil 26. PMR spektrlərində AX spin sistemindən  
A2 sisteminə keçid zamanı dəyişikliklər. 
 
− ekvivalent protonlar bir iti siqnal verirlər; 
− xəttin multipletliyi qonşu protonların sayı üstəgəl birə 
bərabərdir; 
 87 
− multipletin siqnalları kimyəvi sürüşmə ətrafında simmetrik 
yerləşir və bir-biri arasında məsafə spin qarşılıqlı sabitinə 
bərabərdir; 
− multiplet siqnallarının nisbi intensivliyi parçalanma 
əmsalına (x+1)n (n – qonşu atomların miqdarı) mütənasibdir. 
Əgər yuxarıda göstərilən hər iki şərt ödənilmirsə, onda yuxarı 
tərtibli spin sistemi ortalığa çıxır. Yuxarı tərtibli spektrlərin inter-
pretasiyası çətinləşir və buna görə də onları sadələşdirən üsullar-
dan istifadə edirlər. 
Çətin spektrin sadələşdirilməsi yuxarıda verilən nisbətin ar-
tırılması ilə əldə edilə bilər. Cihazın işçi tezliyinin artırılması 
siqnallar arasındakı məsafəni artıraraq spin sabitlərini dəyişilməz 
saxlayır (şəkil 27). 
 
Şəkil 27. γ-Xloryağ turşusunun müxtəlif tezlikli cihazlarda əldə olunan 
 88 
PMR spektrləri. 
 
NMR spektrlərini sadələşdirmək üçün deyterium 
birləşmələrdən istifadə edilə bilər. Bu zaman spektrdə 
deyteriumla əvəzlənmiş hidrogen siqnalları yoxa çıxır, və H-D 
spin sabitləri 6,55 dəfə müvafiq H-H sabitlərindən azdır. 
Həlledicilərin dəyişməsi də kimyəvi sürüşməni dəyişdirir, 
amma spin sabitinə həlledici praktiki təsir etmir. 
Yuxarıda verilən (9) nisbəti dəyişmək üçün lantanoid sürüş-
mə reagentlərindən (LSR) istifadə edirlər. Bu reagentlər 
bölünməmiş elektron cütlü heteroatomlu üzvi birləşmələrlə 
komplekslər əmələ gətirirlər. Molekula paramaqnit atomların 
daxil edilməsi əlavə lokal maqnit sahələrinin əmələ gəlməsinə 
çıxararaq müxtəlif protonların ekranlaşmasına öz təsirini göstərir. 
Bu zaman spin sabitləri toxunulmaz qalır (şəkil 28). 
 
Şəkil 28. 2,2-Di(trifluormetil)-1-dimetilkarbomoilmetoksiaziridinin 
PMR spektri (a) və LSR iştirakı ilə (b). 
 89 
 
Bəzi hallarda spektri sadələşdirmək üçün spin-spin qarşılıqlı 
təsiri aradan çıxartmaq lazım gəlir. Spin qarşılıqlı təsirin aradan 
çıxarılmasının universal və eksperimental asan əldə olunan üsulu 
ikiqat rezonans üsullarıdır. İkiqat rezonans zamanı nümunəyə, 
qarşılıqlı təsirdə olan nüvələrin birindən rezonans tezliyinə 
bərabər olan radiotezlikli bir sahə yönəldilir. Bu zaman sistemin 
energetik səviyyələrinin dəyişməsi baş verir. Əgər təsirə məruz 
qalan nüvələr bir izotopa aid edilirsə, belə rezonans homonüvəli 
adlanır, müxtəlif nüvələrə aid edilirsə, heteronüvəli ikiqat 
rezonans adlanır. İkiqat rezonansın eksperimental üsulları 
həyəcanlandırıcı sahənin gərginliyinə görə fərqlənirlər: tam və 
seçici şəkildə spin-spin qarşılıqlı təsirinin qırılması, spin-tiklinq, 
nüvə Overxauzer effekti və İNDOR. 
 
4.4. Siqnalların inteqrallanması 
 
Rezonans siqnallarının altındakı sahə rezonansda olan 
nüvələrin sayına mütənasibdir. Toluolun PMR spektrində 
siqnalların sahəsi fenil və metil protonlarının sayının nisbəti (5:3) 
ilə uyğundur. Rezonans əyrilərinin inteqrallanmasını həm 
mexaniki (məsələn, planimetrlə), həm də elektron qurğunun 
köməyilə aparmaq olar (şəkil 29). Axırıncı inteqrallama üsulu ilə 
pilləli əyri alınır və pillələrin hündürlüyü siqnalların sahələrinə 
uyğundur. 
 90 
 
Şəkil 29. Toluol protonlarının siqnallarının inteqrallanması. 
İnteqraldan aşağıdakı informasiyanı almaq olar: 
a) maqnit nüvəli (1H,19F, 31P və s.) elementlərin miqdari analizi; 
b) molekulda ekvivalent nüvələrin miqdarının təyini; 
c) miqdari izotop analizi; 
ç) sadə və dayanıqlı qatışıqların miqdari analizi; 
d) enantiomerlik (optiki təmizlik). 
 
4.5. Müxtəlif sinif üzvi birləşmələrin 
PMR spektrlərinin xüsusiyyətləri 
 
Doymuş karbohidrogenlər və onların törəmələri. Açıq 
zəncirli doymuş karbohidrogenlərin PMR spektrlərində metil və 
metilen qruplarının siqnallarının kimyəvi sürüşmələrinin 
qiymətləri yaxındır (CH3-0,8-1,4 m.h., CH2-1-2 m.h.). Bundan 
başqa bu qrupların siqnalları spin-spin qarşılıqlı təsiri hesabına 
parçalanırlar və buna görə də doymuş karbohidrogenlərin 
spektrlərinin interpretasiyası çətindir. Spektrdə aydın görsənən 
 91 
üçlübutil qruplarıdır, onlar 0,8-0,9 m.h. sahəsində intensiv siqnal 
verirlər. 
Doymuş birləşmənin molekuluna heteroatomun salınması 
siqnalların zəif sahələrə tərəf sürüşməsinə gətirib çıxarır və bu 
zaman ən çox sürüşməyə məruz qalan heteroatom yanında olan 
karbonun protonlarıdır. Bir çox hallarda belə birləşmələrin spektr-
lərini birinci tərtib spekirləri kimi interpretasiya etmək olar. Əgər 
birləşmənin tərkibində heteroatomla bağlı etil qrupu varsa, onda 
4
J
32 CHCH >
ν−ν
 nisbətində PMR spektrdə güclü sahələrdə metil 
qrupunun tripleti, zəif sahələrdə isə metilen qrupunun kvarteti 
müşahidə ediləcəkdir. 
İzopropil qrupu adətən yuxarı sahələrdə dublet şəklində, zəif 
sahələrdə isə az intensivlikli multiplet şəklində çıxır. 
Proton-maqnit rezonansı spektrləri doymuş birləşmələrin fır-
lanma izomeriyasını tədqiq etməyə imkan yaradır. 
PMR spektrləri vasitəsilə optiki aktiv birləşmələri də tədqiq et-
mək olar. Məsələn, Ar-CH(OH)CH3-CH(CH3)2 birləşməsində izo-
propil radikalının metil qrupları kimyəvi qeyri-ekvivalentdirlər və 
buna görə molekulun bu hissəsinə iki ayrıca A3X və M3X sistemləri 
kimi baxmaq olar. Belə sistemlərdə JAX=JMX=6,9 Hs, metil qru-
plarının kimyəvi sürüşmələri fərqlidir ∆νA,M= 4,2 Hs və buna görə 
də metil qruplarının udma sahəsində iki dublet müşahidə edilir. 
4,2 Ùñ
6,9 Ùñ 6,9 Ùñ
 
Tsiklik doymuş birləşmələrin spektrlərin xarakteri tsiklin 
 92 
həcmindən asılıdır. Üçüzvlü tsikllərin metilen protonların 
siqnalları müvafiq açıq zəncirli protonlardan daha güclü sahələrdə 
yerləşir. Məsələn, tsiklopropanda CH2 qrupun siqnalı 0,3 m.h., 
propilen oksiddə isə 2,54 m.h. yerləşir. Üçüzvlü tsiklin sərt 
quruluşu üç müxtəlif qarşılıqlı spin-spin sabitinin əmələ 
gəlməsinə gətirib çıxarır: sis- və trans- vəziyyətlərdə olan 
protonlar üçün visinal sabitlər və heminal protonlar üçün (3Jsis= 
9,2 Hs; 3Jtrans =6,2 Hs; 2J= 5,6 Hs). 
Tsiklin həcmi artdıqca metilen qruplarının potonlarının 
siqnalları aşağı sahələrə və altıüzvlülər üçün açıq zəncirli metilen 
qruplarının siqnallarının vəziyyəti ilə oxşardır. Altıüzvlü 
tsikllərdə aksial və ekvatorial vəziyyətdə protonlar qeyri-
ekvivalentdirlər. 
Əksər tsiklik birləşmələrdə aksial protonların siqnalları 
ekvatorial protonlardan daha güclü sahələrdə yerləşirlər. Qonşu 
karbonil qrupunun olması əks vəziyyətə gətirib çıxara bilər. 
Bundan başqa aksial və ekvatorial protonların qeyri-ekvivalentliyi 
visinal protonlar üçün üç spin-spin sabitinin olmasına gətirib 
çıxarır. 
3Jaa=10-12,5 Hs; 3Jee=3,5-4,5 Hs; 3Jae=2,7 Hs 
Bu sabitlərin təyini doymuş altıüzvlü tsikllərin konformasiyasının 
tədqiqinə kömək göstərir. 
Doymamış birləşmələr. Olefin protonlarının siqnalları 4,5-8,0 
m.h. sahədə çıxırlar. Əgər ikiqat rabitənin yanında elektrodonor 
əvəzedici varsa, onda α-protonun siqnalı β-protonun siqnalından 
daha zəif sahədə yerləşir. Güclü elektroakseptor əvəzləyicilər oldu-
qda, daha zəif sahədə β-protonun siqnalı yerləşə bilər. Kimyəvi 
sürüşmənin və spin-spin sabitinin qiymətlərinə protonların fəza qu-
ruluşu öz təsirini göstərir. Belə ki, əksər olefin birləşmələri üçün 
Jsis=8,0-13,0 Hs, Jtrans=14,0-18,0 Hs, Jhem=0-2,0 Hs. 
Qoşulmuş dien və polien karbohidrogenlərin spektrləri çox 
mürəkkəbdirlər və buna görə onların interpretasiyası çox vaxt 
 93 
mümkün deyildir. 
Asetilen protonları üçqat rabitənin anizotropiyasından və 
onun ekranlaşdırıcı effektinə görə daha güclü sahələrdə 2,3-2,3 
m.h. çıxırlar. 
Aromatik birləşmələr. Aromatik birləşmələrin siqnalları 
6,0-8,0 m.h. sahəsində aydınlaşır. Benzol protonlarının siqnalları 
7,27 m.h. sahəsində müşahidə edilir. Monoəvəzlənmiş benzolların 
protonlarının vəziyyəti əvəzləyicinin xarakteri və protonların 
nisbi yerləşməsi ilə təyin edilir. Əvəzləyicilərin daxil edilməsi 
benzol halqasının protonlarının qeyri-ekvivalentliyinə gətirib çıx-
arır və bu zaman Jorto >Jmeta >Jpara. 
Bəzi monoəvəzlənmiş benzollar üçün spektrdə, ancaq bir 
siqnal müşahidə edilə bilər. Orto- və para- əvəzlənmiş benzolların 
protonları AA'BB' tipinə aid edilən spektrdə mürəkkəb simmetrik 
siqnallar verə bilərlər və multipletliklərinə görə əvəzləyicilərin 
yerləşməsini təyin etmək olar. Meta-əvəzlənmiş protonlar ABCX 
sisteminə aid edilirlər. Belə ki, əvəzləyicilər arasında yerləşən 
protonun kimyəvi sürüşməsi başqa protonların kimyəvi 
sürüşməsindən xeyli fərqlənir. Əvəzləyicilərin sayı artdıqca ben-
zol törəmələrinin PMR spektrləri sadələşir. 
 94 
VI FƏSİL 
 
KÜTLƏ SPEKTROSKOPİYASI 
 
Kütlə spektroskopiyası maddənin destruksiyasına gətirən üsul-
dur. Kütlə spektri elektron zərbəsinin təsiri altında maddə molekul-
larının destruksiya dərəcəsini göstərir. Aşağı enerjili elektron dəsti 
kütlə spektrometrində buxar halında olan maddə molekuluna təsir 
edirsə, onda bu molekul bir elektron itirir və molekulyar ion əmələ 
gətirir. Əgər molekul yüksək enerjili  elektron dəstinin zərbəsinə 
məruz qalırsa, onda ilkin əmələ gələn molekulyar ion daha kiçik 
fraqmentlərə parçalanır. Bu fraqmentlərin bir qismi yüklənmiş, 
bəziləri isə yox olur. Kütlə spektrləri, ancaq yüklənmiş 
fraqmentləri öyrənir. Kütlə spektrometrində aşağı təzyiq olduğun-
dan yüksək enerjili elektron dəstinin zərbəsindən sonra, ancaq 
molekuldaxili reaksiyalar gedə bilər (şəkil 30). 
 
Şəkil 30. Benzoy turşusunun tioetil efirinin kütlə spektri: a – elektron 
dəstinin enerjisi 12 eV; b – 70 eV. 
 95 
Zərbədən sonra əmələ gələn proseslərin bəziləri aşağıdakı 
sxemdə verilmişdir. 
À-Á-Ú-Ä-Å
åëåêòðî í  äÿñòè
10åÂ À-Á-Ú-Ä-Å
+  å
ì î ëåêóëéàð èî í
À-Á-Ú-Ä-Å
åëåêòðî í  äÿñòè À-Á-Ú-Ä-Å +  å
ì î ëåêóëéàð èî í
éåíèäÿí 
ãðóïëàøì
à
À-Á   Ú-Ä-Å
ôðàãì åí òëÿøì ÿ
+
À-Á-Å-Ú-Ä ôðàãì åí òëÿøì ÿ À-Á   Å-Ú-Ä+
ôðàãì
åíòëÿøì
ÿ
À-Á-Å + Ú-Ä
70åÂ
 
Kütlə spektroskopiyasının əsas tətbiq sahələri aşağıdakılardır: 
a) dəqiq molekulyar kütlənin və molekulyar formulun təyini,  
b) quruluşun tədqiqi; 
Birincisi üçün molekulyar ionun tədqiqi aparılmalıdır və bu 
zaman aşağı enerjili elektron dəstindən istifadə edirlər.  
İkincisində isə molekulyar ionun parçalanması, alınan 
fraqmentlərin analizi lazımdır və bu halda yuxarı enerjili elektron 
dəstinin zərbəsindən istifadə edirlər.  
 
6.1. Molekulyar kütlə və molekulyar  
formulun təyini 
 
 96 
Kütlə spektri əmələ gələn ionların nisbi miqdarının m/e 
kəmiyyətindən asılılığı kimi qeydə alınır. Bu ionların yükü – e 
əsasən 1-ə bərabər olduğundan, m/e nisbəti ionun kütləsinə 
bərabərdir. Kütlə spektrində piklərin intensivliyi ən intensiv pikə 
görə %-lə qiymətləndirilir.  
Aşağı enerjili elektron selindən istifadə etdikdə spektrdə ən 
intensiv pik (maksimal və ya əsas pik) əksərən ilkin molekulun 
molekulyar ionuna uyğundur. Belə ki, ilkin ionun yükü 1 və bu 
pik üçün m/e nisbəti tədqiq olunan maddənin molekulyar kütləsini 
verir. Şəkil 30-da m/e=166 müşahidə edilən pik molekulyar 
ionudur, amma əsas pikin m/e nisbəti 77-yə bərabərdir.  
Yuxarı enerjili elektron dəstinin zərbəsindən sonra moleku-
lyar ionun pikinin M intensivliyi, sonrakı reaksiyalara məruz 
qaldığından azalır. Bundan əlavə ən çox kütləli pik heç də mole-
kulyar ionun piki deyil. Belə ki: 
a) molekulyar ionun tam fraqmentləşməsi gedə bilər; 
b) izotopların olması az intensivlikli m/e kəmiyyəti M+1, 
M+2 və s. olan piklərin əmələ gəlməsinə gətirib çıxarır. Spektrdə 
bu izotop pikləri ən yüksək kütləli piklər ola bilər. 30-cu şəkildə 
m/e=166-dan çox olan pikləri təyin etmək olar.  
Müxtəlif izotop piklərinin intensivliyinin molekulyar ion 
pikinin intensivliyi ilə müqayisəsindən molekulyar formulu almaq 
olar. İzotopların təbii səpilməsini və onların kütlələrini bildikdə 
gözlənilən M+1 və M+2 piklərinin intensivliklərini hesablamaq 
olar. Belə nəticələr müxtəlif cədvəllərdə verilmişlər. (məsələn: 
R.M.Silverstein, G.C.Bassler «Spektrometric İdentification of Or-
ganic Compounds», «John Wiley and Sous, İnc., N.Y-Z, 1963). 
Cədvəl 17-də bu nəticələrə misallar verilmişdir.  
Cədvəldən göründüyü kimi •⊕M , M+1 və M+2 piklərinin 
intensivliklərinin müqayisəsi kütlə ədədlərinin eyni olduqlarına 
baxmayaraq C3H2N2, C4H4N və C5H6 bir-birindən fərqləndirmək 
olur.  
 97 
Üzvi birləşmənin quruluşunu təyin etmək üçün qəlpə ionların 
piklərini tədqiq etmək lazımdır. Molekulyar ionda müxtəlif 
rabitələrin qırılması mümkündür, lakin rabitənin qırılması ehti-
malı və müvafiq ionun pikinin intensivliyi rabitə enerjisindən 
asılıdır. Məsələn, təkqat rabitənin qırılması ikiqat rabitənin qırıl-
masından asandır, C–C rabitəsinin qırılması, C–H rabitəsinin 
qırılmasından asandır və s. Qəlpə ionunun nisbi intensivliyi 
özünün dayanıqlığından, onunla bir yerdə əmələ gələn radikalın 
və ya neytral molekulun stabilliyindən asılıdır.  
 
Cədvəl 17. •⊕M  üçün izotop pikləri 
 
İntensivliklər 
Formul •⊕M  M+1 M+2 
C3H2N2 100 4, 04 0, 06 
C4H4N 100 4, 77 0, 09 
C5H6 100 5, 50 0, 12 
 
Beləliklə, fraqmentləşmənin əsas yolları molekulda 
rabitələrin təbiəti və əmələ gələn hissəciklərin stabilliyi ilə 
müəyyənləşir. Fraqmentləşmənin bəzi ümumi qaydalarını 
göstərmək olar:  
1. Karbohidrogen zəncirində rabitənin qırılması ən çox 
şaxələnmiş karbon atomunun yanında rahat gedir; 
2. Tsiklik karbohidrogenlərdə α-rabitənin qırılması daha 
xarakterikdir; 
 
(CH2)n CH R
 
 
3. Doymamış birləşmələrdə β-qırılmanın ehtimalı çoxdur; 
 
 98 
C=C-C-C
 
 
4. Alkillə əvəz olunmuş aromatik birləşmələrin spektrlərində 
C-C rabitələrinin β-qırılmasına uyğun intensiv piklər çıxır; 
C6H5-C C-R  
 
5. Heteroatomlu birləşmələrdə heteroatomun yanındakı C-C 
rabitəsinin qırılmasının ehtimalı çoxdur.  
 
CH2 R
1R Õ
 
X
R R1C=
 
 
6. Yenidən qruplaşmış ionların əmələ gəlməsi əksərən balaca 
dayanıqlı molekullar kimi CO, H2O, NH3, HCN və s. əmələ 
gəlməsi ilə müşahidə edilir. Əksər hallarda yenidən qruplaşma 
molekulda hidrogenin yerdəyişməsi ilə bağlıdır. Məsələn, dietil 
efirinin spektrində ən intensiv pikin m/e nisbəti 31-dir. Bu da 
aşağıdakı sxem ilə izah edilir: 
 
CH3-CH2-O-CH2-CH3
CH2
CH2
O
CH2
H
CH2
CH2
-CH3 + HO = CH2
 
 
Bir çox hallarda yenidən qruplaşma altıüzvlü aralıq halından 
keçir.  
 
 99 
C
H
C C
H
C
Ç
É
Õ
Ð
Ç
É
Õ
Ð
+
+ +
 
 
 
6.2. Kükürd-azot- və halogen üzvi birləşmələr 
 
Molekulda kükürdün olmasını və miqdarını çox halda M+2 
pikinin intensivliyi ilə müəyyənləşdirmək olar. Kükürdün 2 
izotopu 32S(95%) və 34S(4, 2) olduğundan bir kükürd atomu 
saxlayan birləşmələrdə gözləmək olar ki, M+2 pikinin intensivliyi 
molekulyar ionun pikinin intensivliyinin 4%-ni təşkil edəcək. 
Şəkil 31-də benztiazolun spektri verilmişdir. Buradan göründüyü 
kimi M+2 pikinin intensivliyi molekulyar ion pikinin 
intensivliyinin 4%-ni təşkil edir və bu da molekulda, ancaq bir 
kükürd atomunun olmasına dəlalət edir. (Yaddan çıxarmamaq 
lazımdır ki, M+2 pikinə başqa izotopun təsiri olmamalıdır). 
 100 
 
Şəkil 31. Benztiazolun kütlə spektri. 
 
M+1 pikinin intensivliyi molekulyar ion pikinin intensivliyinin 
8%-ni təşkil edir və bilərək ki, 13C təbii səpilməsi 1,11% benz-
tiazolda 7 C atomunun olmasını hesablamaq olar (8,0/1,11~7,2). 
Azot qaydasına görə əgər molekulyar ionun kütlə ədədi cüt-
dürsə, onda birləşmənin tərkibində cüt sayda N atomu var. (N 
atomu tək sayda olduqda molekulyar ionun kütlə ədədi təkdir) 
(cədvəl 18). 
Cədvəl 18 
 
Adı Formulu M (m/e) 
Hidrazin N2H2 32 
Ammonyak NH3 17 
Piridin C5H5N 79 
4-Aminopiridin C5H6N2 94 
Dimetilamin C2H7N 45 
 
 101 
Bütün bunların müqayisəsi göstərir ki, molekulyar kütləsi 
135 olan benztiazola C7H5NS formulu uyğun gəlir.  
Bromun təbii yayılması təqribən bərabər olan 2 kütlə vahidilə 
fərqlənən 2 stabil izotopu var (79Br və 81Br). Xlorda 2 stabil 
izotop (35Cl və 37Cl) mövcuddur, lakin onların təbii səpilməsi 3:1 
təşkil edir. Bromun və ya xlorun molekulda olması intensiv M+2 
piklərinin olması ilə bəlli olur (şəkil 32).  
 
Şəkil 32. Xlor və brom saxlayan birləşmələrin  
molekulyar ion sahəsində kütlə spektrləri. 
 
6.3. Bəzi sinif üzvi birləşmələrin  
kütlə spektrlərinin xüsusiyyətləri 
 
Alkanlar. Düz zəncirli alkanların – doymuş 
karbohidrogenlərin spektrlərində molekulyar ionun piki aydın 
müşahidə edilir (şəkil 33).  
 102 
 
Şəkil 33. Heksanın kütlə spektri. 
 
Homoloji sırada birləşmənin molekul kütləsi artdıqca 
molekulyar ion pikinin nisbi hündürlüyü azalır. Şaxələnmiş 
karbohidrogenlərdə molekulyar ionun pikinin intensivliyi xeyli 
aşağıdır və C12-dən yuxarı olan şaxələnmiş karbohidrogenlərdə 
molekulyar ion piki praktiki olaraq yoxa çıxır. 
Alkanlar üçün yenidən qruplaşmış ionların əmələ gəlməsi 
səciyyəvi olmadığından spektrdə əsasən qəlpə pikləri müşahidə 
edilir. Parçalanma üçlü karbon atomu yanında asan gedir. 
Spektrlərdə ən intensiv piklər tək olan kütlə ədədi və cüt sayda 
elektronu olan (C2H5)+, (C3H7)+, (C4H7)+, (C4H9)+ ionlar üçün 
müşahidə edilir. Əksər hallarda ən intensiv piklər 43(C3H7)+ və 
57(C4H9)+ piklərdir.  
Tsikloalkanlarda molekulyar ionların pikləri intensivdir, belə 
ki, naften karbohidrogenlər metan sırası karbohidrogenlərə görə 
elektron zərbəsinə daha dözümlüdür. Bir qayda olaraq, beşüzvlü 
karbohidrogenlərin molekulyar ion pikləri altıüzvlü naftenlərdən 
daha aşağı intensivliyə malikdirlər. Alkillə əvəzolunmuş 
 103 
tsikloalkanlarda molekulyar ionun parçalanması halqa ilə qonşu 
olan C-C rabitəsindən gedir və şaxələnmiş yan zəncirli və hem-
əvəzolunmuş karbohidrogenlərdə asanlıqla baş verir. Belə 
birləşmələrin molekulyar ion piklərinin intensivliyi aşağıdır. Yan 
zəncirlərin fraqmentləşməsi spektrdə müxtəlif alkil ionları 
şəklində özünü göstərir.  
Olefinlər. Olefin karbohidrogenlərin spektrlərində 
molekulyar ion pikləri intensivdir. Ən intensiv piklər beta 
rabitədən gedən qəlpə ionlarının pikləridir. Hidrogen atomunun 
yerdəyişməsi ilə gedən alfa-qırılma rəqabətlidir. Etilen 
karbohidrogenlərinin spektrlərində yenidən qruplaşmış piklər çox 
olduğundan kütlə spektrlərinin vasitəsilə olefinlərin quruluşu 
haqqında söz demək çətindir.  
Monoolefinlər üçün səciyyəvi olan molekulyar ionun allil 
parçalanmasından əmələ gələn piklərdir (m/e=41(C3H5)+, 55, 69 
və s.). Molekulda qoşa rabitələrin yığılması yenidən qruplaşmış 
ionların miqdarını artırır.  
Qeyd etmək lazımdır ki, elektron zərbəsinin təsirindən ikiqat 
rabitənin yerdəyişməsi baş verə bilər. Ona görə də kütlə spektrinə 
görə ikiqat rabitənin yerini təyin etmək olmur.  
Aromatik karbohidrogenlər. Aromatik halqa molekulyar ionu 
stabilləşdirdiyindən bu pikin intensivliyi yüksəkdir. 
Alkilbenzolların fraqmentləşməsinin əsas istiqaməti β-qırılmadır. 
Əgər C6H5CXYZ birləşməsində X və Y=H onda spektrdə m/e 91 
(C6H5CH2)+ piki olmalıdır. Əgər Z metildən böyükdürsə, (etil, 
propil və s.) onda β-qırılma protonun miqrasiyası ilə gedən 
yenidən qruplaşma ilə müşahidə edilir və nəticədə olefin əmələ 
gələrək spektrdə m/e 92 olan pik müşahidə olunur.  
 104 
CH2
H
CH2
CH2
H
CH2
H
H
CH2
CH2
+
 
 m/e 92 
 
Əgər X=H, Y və Z –alkil radikallarıdırsa, onda spektrdə m/e 
91+n14 pikləri əmələ gəlir. Həmçinin α-qırılma baş verə bilər və 
bu da hidrogenin yerdəyişməsi ilə baş verir. Alkilbenzollar üçün 
yenidən qruplaşmış ionlar səciyyəvi olduğundan kütlə 
spektrlərinə görə benzol halqasında alkil əvəzedicilərin yerini 
təyin etmək olmur.  
Tərkibində hetero atom saxlayan əvəzedicisi olan aromatik 
birləşmələr də spektrdə molekulyar ionun intensiv pikini verirlər. 
Sonrakı fraqmentləşmə Ar-X rabitəsinin qırılması ilə gedə bilər. 
Ancaq əksər hallarda bu qırılma neytral hissəciklərin ayrılması ilə 
müşahidə edilir.  
Aşağıda bəzi mono əvəzlənmiş benzol törəmələrinin 
fraqmentləşməsi verilmişdir.  
C6H5 OH
C5H5 HCO
C6H5 CO+
+  
C6H7
+
C6H6 CH2O
C6H5 OCH3
HCO
+
+  
C6H5 NH2 C5H6 HCN+
 
 105 
C6H5 NO2
NO2
O N O C6H5O
+ C5H5
+
C6H5
+ +
-NO -CO
 
C6H5 C OCH3
O
OCH3 C6H5CO C6H5
+ CO+ +
 
 
Bir neçə əvəzedici daşıyan benzol törəmələrinin 
qəlpələşməsinin xarakteri dəyişir və əvəzedicilərin molekulda 
yerləşməsindən asılıdır. Məsələn, para- və meta-anizidinlər 
fraqmentləşmə zamanı müxtəlif ionlar əmələ gətirir.  
 
OCH3H2N CH3 OH2N+
 
OCH3
NH2
CH2O, CHO + C6H7N, C6H8N
 
 
Əvəzedicilərin orto-vəziyyətdə yerləşməsi zamanı orto-ef-
fektlə şərtləşdirilmiş fraqmentləşmə gedə bilər.  
 
À-Ù
Á-Ú-Ä
À
Á
+  ÙÚÄ
 
 
Spirtlər, aminlər, tiollar və halogen törəmələri. Bu 
birləşmələrdə molekulyar ion pikinin intensivliyi əvəzedicidən 
asılı olaraq verilmiş sıradakı kimi dəyişir: Hal<OH<NH2<SH. 
Molekulyar ionların fraqmentləşməsi aşağıdakı qırılmalarla 
 106 
gedə bilər: 
a) C-X rabitəsinin 
b) heteroatomla qonşu olan C-C rabitəsinin 
c) C-X rabitəsinin və eyni zamanda hidrogenin keçidi ilə 
 
CH 4 + CH 2Р Х
Р CH2 +  Х
HХ  + М
(а)
М (б)
(ъ)
Р Х+
HХ  
 
Əksərən spektrdə bütün fraqmentləşmə istiqamətlərinə uyğun 
piklər görünür, amma birləşmə növündən asılı olaraq piklərin 
nisbi intensivliyi dəyişir.  
(a) tipində fraqmentləşmə bromidlər və yodidlər üçün daha 
səciyyəvidir. Xlor və flüor törəmələrinin molekulyar ionları HCl 
və HF ayrılması ilə parçalanırlar (istiqamət c). Birli spirtlərin 
spektrlərində M-18 (suyun ayrılması, istiqamət c) piki ilə bərabər 
ion – radikalın parçalanma pikləri də müşahidə edilir. İkili və üçlü 
spirtlərdə fraqmentləşmə (b) istiqəməti ilə gedir və radikal 
şəklində ən həcmli qrup ayrılır. (b) istiqaməti aminlər üçün daha 
səciyyəvidir.  
Karbonilli birləşmələr. Ketonların molekulyar ionlarının 
pikləri ən intensiv olur. Aldehidlərin, turşuların, amidlərin 
mürəkkəb efirlərin molekulyar ion pikləri adətən az intensiv olur.  
Molekulyar ionların əsas fraqmentləşmə istiqamətləri bunlardır.  
a) α-rabitənin parçalanması 
 
CO
Ð
Õ
ÐCO+
ÕCO+
Õ+ +
Ð+ + Ð
ÕÐCO
ÕCO
+
+
âÿ éà
âÿ éà  
 
 107 
b) yenidən qruplaşma ilə müşahidə edilən β-rabitənin 
parçalanması.  
 
C
O
H
OH
C
Х
Р
Х
+
 
 
Aldehidlər (a)-istiqaməti ilə gedən fraqmentləşmə R+, HCO+, 
RCO+ ionlarının piklərini verir, (b) istiqaməti ilə gedən 
fraqmentləşmə m/e 44 olan piklərə (R=H olduqda) və ya homoloji 
piklərə gətirir.  
Ketonlar üçün ən intensiv piklər α-rabitənin qırılmasından 
əmələ gələn RCO+ və R+ ionlarının pikləridir və ən həcmli R daha 
asanlıqla qopur. Bu fraqmentasiya istiqamətində m/e 43, 57, 71 və 
s. (R+) və m/e 71, 85 və s. (RCO+) piklər əmələ gəlir. (b)-tipində 
yenidən qruplaşma m/e=58, 72, 86 və s. piklərinə gətirib çıxarır.  
Efirlərdə α-rabitənin qırılması RCO+, R+, CH3O+ (m/e 31) və 
CH3OCO+(m/e 59) ionlarını əmələ gətirir. (b) –yenidən 
qruplaşması m/e 74, 
OH
CCH2
OCH3
ionunun görünməsinə 
səbəb olur.  
Birli alifatik amidlər üçün CONH2+(m/e 44) piklərinin, 
yenidən qruplaşmada isə CH2=C(OH)NH2 ionunun və onun 
homoloqlarının əmələ gəlməsi səciyyəvidir.  
Nitrillər və nitrobirləşmələr. Nitrillərin molekulyar ion pikləri 
çox zəifdirlər. Daha intensiv piklər CH2=C=NH+ ionunun və onun 
homoloqlarının yenidən qruplaşmış pikləridir (m/e 41, 55, 69 və 
 108 
s.) 
Alifatik nitrobirləşmələrin molekulyar ion piki adətən olmur. 
Alkil zəncirinin fraqmentləşməsi nəticəsində qəlpə ionları əmələ 
gəlir. Bunlardan əlavə spektrdə NO+ (m/e 30) və NO2+ (m/e 46) 
ionlarının pikləri də müşahidə edilir.  
Heterotsiklik birləşmələr. Heteroaromatik birləşmələr 
intensiv molekulyar ion pikləri verirlər. Molekulyar ionun 
fraqmentləşməsi halqanın qırılması və neytral hissəciklərin 
(azotlu heterotsikillər üçün – HCN, kükürdlü – HCS və oksigenli 
– HCO) əmələ gəlməsi ilə gedir.  
 
N
H
S
N
HCN  + C3H4
C3H3
C4H4
O
C3H3
HCS  +
HCO  +
HCN  +
 
 
Əvəzolunmuş heterotsiklik birləşmələrdə eyni zamanda həm 
heteroaromatik tsiklin, həm də yan zəncirin fraqmentləşməsi 
gedir. Alkil əvəzolunmuş heterotsiklik birləşmələr üçün β-qırılma 
daha səciyyəvidir. Yan zəncirin fraqmentləşməsi onun vəziy-
 109 
yətindən asılı olduğundan heteroaromatik halqada əvəzolunma 
tipini təyin etmək olar.  
 110 
ƏDƏBİYYAT 
 
1. Свердлова О.В. Электронные спектры в органической химии. 
Л.: Химия, 1973, 247 с. 
2. Штерн Э., Тиммонс К. Электронная абсорбционная спектро-
скопия в органической химии. М.: Мир, 1974, 295 с. 
3. Наканаси К. Инфракрасные спектры и строение органических 
соединений. М.: Мир, 1965, 216 с. 
4. Беллами Л. Инфракрасные спектры сложных молекул. М.: 
Мир, 1963, 590 с. 
5. Полякова А.А., Хмельницкий Р.А. Масс-спектрометрия в ор-
ганической химии. М.: Химия, 1972, 367 с. 
6. Джонстон Р. Руководство по масс-спектрометрии для хими-
ков органиков. М.: Мир, 1975, 236 с. 
7. Ионин Б.И., Ершов Б.А., Кольцов А.И. ЯМР спектроскопия в 
органической химии. Л.: Химия, 1983, 269 с. 
8. Qafarov Ş.Ə. Nüvə maqnit rezonansı. Bakı: Elm, 1999, 196 s. 
9. Məsimov E.Ə., Mürsəlov T.M. Nüvə maqnit rezonansı spektros-
kopiyası. Bakı: Bakı Universiteti nəşriyyatı, 2006, 347 s. 
10. Məhərrəmov A.M., Bayramov M.R., Məmmədov İ.Q. Nüvə 
maqnit rezonansı spektroskopiyasında müasir metodlar. Bakı: Bakı 
Universiteti nəşriyyatı, 2006, 138 s.  
11. Бранд Дж., Эгликтон Г. Применение спектроскопии в орга-
нической химии. М.: Мир, 1967, 279 с. 
12. Сильверстейн Р., Басслер Г., Моррил Т. Спектроскопическая 
идентификация органических соединений. М.: Мир, 1977, 590 с. 
13. Казицына Л.А., Куплетская Н.Б. Применение УФ-, ИК-, ЯМР- 
и масс-спектроскопии в органической химии. М.: Изд. МГУ, 
1979, 236 с. 
14. Гордон А., Форд Р. Спутник химика. М.: Мир, 1976, 541 с. 
15. Salmanov Ş.M. Spektral analiz. Bakı: Maarif, 1987, 198 s. 
 
 111 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Çapa imzalanmışdır: 30.09.2009.  
Kağız formatı 60x84 1/16. Sifariş №91 
Həcmi 6,5 ç.v.  Sayı 350. 
«Bakı Universiteti» nəşriyyatı, Bakı ş.,  
AZ 1148, Z.Xəlilov küçəsi, 23. 
 
 112 
 
 
 
 
 
 
 
 
 
ABEL MƏMMƏDƏLİ oğlu MƏHƏRRƏMOV, 
ŞAHİN SABİR oğlu NƏSİBOV, 
MİRZƏ ƏLƏKBƏR oğlu ALLAHVERDİYEV 
 
 
 
 
ÜZVİ KİMYADA FİZİKİ 
TƏDQİQAT ÜSULLARI 
 
Ali məktəblər üçün dərs vəsaiti 
 
