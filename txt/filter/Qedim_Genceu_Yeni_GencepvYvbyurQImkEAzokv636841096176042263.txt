Mikayıl  Yanar  (Rəhimli) 
 
 
 
 
 
 
 
 
 
 
 
Ãÿäèì Ýÿíúÿ,  
Éåíè Ýÿíúÿ 
 
 
 
 
 
 
 
 
 
 
 
 
 
Bakı-2015 
 
 2
Ãÿäèì Ýÿíúÿ, Éåíè Ýÿíúÿ 
 
 
Redaktor:      Aləmzər Əlizadə 
 
 
 
 
 
 
Mikayıl Yanar (Rəhimli), “Qədim  Gəncə,  Yeni  Gəncə” 
(şeirlər). Bakı, “Zərdabi LTD” MMC, 2014, 112 səh. 
 
 
 
 
 
Şair  Mikayıl   Yanar   həm böyüklər, həm də uşaqlar  üçün 
yazıb-yaradır. Onun  şeirlərində  torpağa  bağlılıq  hissləri  olduq-
ca güclüdür. Şairin  doqquzuncu  kitabı  “Qədim  Gəncə, Yeni  
Gəncə”də onun  uşaqlar  üçün  qələmə  almış  olduğu  bir  sıra 
maraqlı  nümunələr daxil edilmişdir. 
Bu  şeirlərdə ana  yurdun  gözəllikləri  öz  əksini tapmışdır. 
Qəlb oxşayan poetik  nümunələrlə  müəllif  öz balaca  oxucularını  
Ana  yurdu  səyahət  etməyə səsləyir.       
 
 
2015-0103
05-4705120494  R  Грифли няшр 
 
 
 
© Mikayıl Yanar, 2015 
© “Zərdabi LTD” MMC, 2015 
 
 3 
Ìèêàéûë   Éàíàð  
 
 
 
UŞAQLARA  LAYİQLİ  HƏDİYYƏ 
 
air Mikayıl Yanarı (Rəhimlini) özü ilə şəxsən tanış 
olmamışdan öncə, şeirləri ilə tanımışam. O vaxtlar 
dillər əzbəri olan «Mən Azərbaycanam», «İstərəm», «Eldən 
ötrü» və bir sıra şeirlərini mən də çoxları kimi sevə-sevə oxu-
muşam. Şairin «Mən Azərbaycanam» şeiri İranda Cənubi 
Azərbaycanın Urmiya radio verilişlərində bir neçə dəfə ya-
yımlanmış və rəğbətlə qarşılanmışdı. 
1990-cı ildə, xalqımızın Qarabağ uğrunda ayağa qalxdığı 
bir zamanda Gəncənin ətraf kəndlərində – Todan, Quşçu, 
Sarısu və Çaykəndə İrəvandan göndərilmiş saqqallı ermənilər 
rus hərbi birləşmələri ilə birləşərək hücum edir, dinc sakinlərə 
divan tuturdular. Vəziyyət getdikcə gərginləşirdi. Belə bir 
vaxtda Gəncə şəhəri də hər an hücuma məruz qala bilərdi. 
Köməksiz, silahsız qalan xalq düşmənin müasir silahlarının 
qabağına ov tüfəngləri ilə çıxaraq özlərini müdafiə edirdilər. 
Gəncədən kənd sakinlərinə köməyə gedən könüllülər qeyri-
bərabər döyüşdə şəhid olmuşdular. Beləliklə, 1990-cı il yanva-
rın 12-də Gəncə ilk şəhidlərini torpağa tapşırdı. Hamının qəlbi 
alovlanır, gözlərdən qanlı yaşlar axırdı. Mikayıl Rəhimlinin 
(Yanarın) şəhidlərə yazdığı «Üç igidim» şeiri bir ağı kimi, bir 
bayatı kimi Gəncəni ev-ev gəzib dolaşırdı: 
 
Axan qanı yudu ilk qar, 
Səcdənizdə Kəpəz, Qoşqar. 
Üç igidi kim unudar? 
Üç igidim – üç çinarım, 
Abbasqulum, Ruzigarım,  
Bəxtiyarım… 
Ş 
 
 4
Ãÿäèì Ýÿíúÿ, Éåíè Ýÿíúÿ 
Mikayıl Rəhimli (Yanar) Gəncənin ilk şəhidləri haqqında 
yazdığı şeirlə şəhidlərə abidə ucaltdı. 
Azərbaycan Yazıçılar və Azərbaycan Jurnalistlər Birlik-
lərinin üzvü, şair-publisist Mikayıl Yanar vətənpərvər, ləya-
qətli, kövrək qəlbli, həssas bir insandır. Şairin «Bahar gəlir» 
adlı ilk mətbu şeiri 1958-ci ildə, Samux rayonunun «Əmək 
cəbhəsi» qəzetində dərc olunub. 
O, 20 ilə yaxın bir müddətdə «Gəncənin səsi» qəzetində 
müxbir kimi fəaliyyət göstərib. O illər ərzində yaradıcılığından 
bir an da ayrılmayan Mikayıl müəllimin «Sabahımdan nigara-
nam», «Dünyanın yalan üzü», «Zəmanə duelə çağırır məni», 
«Üzeyir dünyası», «Gəncənin dastanı» adlı kitabları dərc 
olunub. Uşaqlar üçün yazıb-yaratdığı əsərləri – «Nəğməli 
ağaclar», «Dağ çayı», «Ağ qartal» kitabları da geniş oxucu 
kütləsinin rəğbətini qazanıb. 
Mikayıl Yanar ruhən də, qəlbən də saf olan bir şairdir, 
ədaləti sevən insandır. Əbəs yerə deməyiblər ki, ədalətli olma-
ğın bəhrəsi ruhi sakitlikdir. Uşaqlar üçün yazdığı şeirlər bəlkə 
də müəllifin qəlb aynasının şəffaflığından, məsumluğundan və 
xeyirxahlığından bəhrələndiyi üçün oxunaqlı və seçiləndir. 
Uşaqlar üçün yazdığı «Qədim Gəncə, Yeni Gəncə» adlı şeirlər 
kitabında balaca oxucular üçün müxtəlif mövzularda olan 
şeirləri toplanmışdır. Fəsillərin hər birisində müəllifin istəklə, 
şövqlə, məhəbbətlə balaca oxucuları üçün yazdığı şeirlər 
maraqla oxunur. 
«Mənim Azərbaycanım» fəslində toplanmış şeirlərin kö-
məyi ilə balaca oxucular doğma diyarımızın bölgələri, onların 
tarixi, mədəniyyəti ilə həm yaxından tanış olacaq, həm də adət-
ənənələrimizi, zəngin, barlı-bəhərli torpaqlarımızı seyr edə-
cəklər. Cəmi iki bənddən ibarət «Lənkəran» şeirində balaca 
oxucular həm Lənkəranın iqlimi, həm də torpağında yetişən 
meyvələrinə maraq göstərməyə bilmir: 
 
 
 5 
Ìèêàéûë   Éàíàð  
Adın necə gözəldir, 
Günəş baxışlı  şəhər. 
Baharda da, qışda da, 
Qoynu yağışlı səhər. 
 
Ağzı dada gətirir, 
Narınginlə limonun. 
Subtropik bitkilərlə 
Bəzənib sənin qoynun. 
 
«Bərdə» şeirində: 
Mənim Odlar yurdumda, 
Şəhərlərin qədimi. 
Qaniçən yağıların 
İlk düşməni, qənimi – 
 
– deyərkən oxucunu bu qədim şəhərin tarixini dərindən 
öyrənməyə çağırır. 
Doğma diyarımızın füsunkar gözəllikləri demək olar ki, 
müəllifin bütün şeirlərində öz əksini tapır: 
 
Cazibədar hüsnü var, 
Burda hər oylağın da. 
Quba cənnətməkandır, 
Dağların qucağında.  
(«Quba») 
 
«Məhsəti nənəm» şeirində maraqlı bir uşaq obrazı var. 
Uşaq xəyalən şair olmaq istəsə də, Məhsəti Gəncəvinin heykəli 
önündə dayanarkən gizli istəyindən xəcalət çəkir və pıçıltıyla 
deyir: 
Heykəlinin önündə, 
Utanıram görünəm. 
 
 6
Ãÿäèì Ýÿíúÿ, Éåíè Ýÿíúÿ 
Axı şair sənsən, sən, 
Mənim Məhsəti nənəm! 
 
Vətən – Vətəndaşlıq kimi ülvi, müqəddəs olduğu qədər də 
böyük bir anlam, lap kiçik yaşlarından körpələrimizə aşılanma-
lıdır. Mikayıl Yanarın uşaqlar üçün yazdığı şeirlərdə bu duyğu 
daha çoxdur və bu təqdirəlayiqdir. Vətən duyğulu alicənab 
hisslərlə böyüyən sabahımız – körpələrimiz yəqindir ki, layiqli 
vətəndaş kimi yetişəcəkdir. Mərdlik, ölməzlik salnaməsi 
yazan, Azərbaycanın Milli qəhrəmanı Mübariz İbrahimovu 
indi azyaşlılar da tanıyır, sevir və onunla fəxr edirlər: 
 
Polad libası geyən, 
Koroğlu mənəm deyən. 
Qorxu nədir bilməyən, 
İgid Mübarizim var! 
 
Zəhmət, iş canın cövhəridir. İnsanın kiçik yaşlarından 
əməyə alışmağı onun həyatda dürüst, zəhmətsevər insan kimi 
böyüməsinin başlıca səbəblərindəndir. «Güllü xalça» şeiri 
balaca oxucuda əməyə məhəbbət, zəhmətsevərlik oyadır. Bəlkə 
də oxucu özlüyündə gələcəkdə hansı sənətə yiyələnəcəyini 
müəyyənləşdirir: 
 
Xalça toxuyur nənə, 
Durub baxır 
Yeganə. 
Nənə toxuyan xalça 
Oxşayır 
Göy çəmənə. 
Yeganə 
Çox sevinir 
«Xalça gül açır yenə!» 
 
 7 
Ìèêàéûë   Éàíàð  
Mikayıl Yanarın uşaq şeirlərini oxuduqca belə qənaətə 
gəlmək olar ki, müxtəlif mövzularda – vətəndən, təbiətdən, 
zəhmətdən, sənətdən və s. yazsa belə, sadə, oxunaqlı, təbii və 
inandırcı olur. Və oxucuda uşaq təfəkkürünün, uşaq təsəvvü-
rünün bədii formalaşması baş verir: 
 
Tovuzquşuna baxın, 
Rəngi necə əlvandır! 
Elə bil ki, quş deyil – 
Çiçək dolu güldandır!  
(«Tovuzquşu») 
 
və yaxud: 
 
Göydən ələnir dolu, 
Ətraf doluyla dolu. 
Tezcə evə qaçır bax, 
Gülə-gülə Üzeyir. 
Böyük qardaşına o, 
Siz bir görün, nə deyir: 
– Nə durmusan, ay Toğrul, 
Bayıra yağır noğul! 
 
«Duman çəkilmir» şeirində isə bir uşağın öz-özünə du-
manın əlindən gileylənməyi olduqca təbii canlandırılıb: 
 
Səhərdir… Duman 
Verməyir aman. 
Bürüyüb düzü, 
Bürüyüb izi. 
Çəkilmir yoldan, 
Əkilmir yoldan. 
 
 
 8
Ãÿäèì Ýÿíúÿ, Éåíè Ýÿíúÿ 
Çıxam bir yana, 
Baxam hər yana. 
Üzəm çəməndən 
Gül-çiçəyi mən… 
(«Duman») 
 
Durnalar sözünü dilimizə gətirən an gözümüzün önündə 
payızda qürbət ellərə köç edən durna qatarı canlanır. Müəllifin 
yazdığı «Göyün boyunbağı» şeirində isə uşaq onu belə 
təsəvvür edir: 
 
Göydə durna qatarı, 
Düzülüb muncuq təki. 
Durna qatarı göyün, 
Boyunbağıdır sanki… 
 
«Fəvvarə» şeirində isə oxucu sanki fəvvarənin – göydə 
uçan suyun rəsminə tamaşa edir: 
 
Meydanın ortasında 
Qanad açan suya bax. 
Sərib ağ qanadını, 
Göyə uçan suya bax. 
Yorulur birdən-birə 
Qayıdıb düşür yerə… 
 
Əlində oynatdığı şarını küləyin ondan almasından şika-
yətlənən uşaq özünün gördüklərinə, anladıqlarına hamını inan-
dırmağa çalışır və buna nail olur: 
 
Çöldə şarımı 
Oynadırdım mən. 
 
 
 9 
Ìèêàéûë   Éàíàð  
Aldı şarımı 
Külək əlimdən… 
Külək şarımı 
Göydə oynatdı, 
Sonra kolluğa 
Atıb partlatdı… 
 
Bu cür bədii, canlı lövhələr kitabdakı şeirlərin əksəriy-
yətində çoxdur. 
Gələcəyimiz olan uşaqlarda vətənə, təbiətə, zəhmətə, 
qəhrəmanlığa məhəbbət aşılamaq hər kəsin vətəndaşlıq 
borcudur. Uşaq ədəbiyyatı sahəsində yazıb-yaradanlarda və 
şərt ikiqat zəruridir. Bu baxımdan Mikayıl Yanarın bu kitabda 
toplanmış uşaq şeirlərinin əksəriyyəti böyük əhəmiyyət kəsb 
edir. 
Həyat öz iztirabları, sevincləri ilə davam edir. Düz 
görmək, doğru düşünmək, ədalətlə hərəkət etmək bəzən bizi öz 
məngənəsində sıxan iztirablardan xilas etməyin ən real 
yoludur. İnsanın qəlbində təkəbbür odu sönəndə orada yalnız 
və yalnız körpələrdə olduğu kimi ilahi dinclik məskən salır. 
Qələmiylə birlikdə ruhundakı, təbiətindəki ilahi dincliyə – 
işığa sığınan, daim yaradıcılıq axtarışlarında olan şair Mikayıl 
Yanarın bu yeni kitabı balaca oxucularının sevincinə səbəb 
olacaq. 
 
ÜMBÜLBANU, 
Azərbaycan Yazıçılar və Azərbaycan  
Jurnalistlər Birliklərinin üzvü, yazıçı-publisist. 
 
 
 10
Ãÿäèì Ýÿíúÿ, Éåíè Ýÿíúÿ 
I. MƏNİM AZƏRBAYCANIM 
 
 
ODLAR YURDU 
 
Sən  oddan yaranmısan, 
Ay  mənim  Odlar yurdum. 
Ona  sevinirəm ki, 
Qoynunda yuva qurdum. 
Sinən  necə genişdir, 
Əlvandır təbiətin. 
Urəyimdə yurd salıb, 
Əbədi  məhəbbətin. 
Şərəfimsən,  şanımsan, 
Adın gəzir dillərdə. 
Öz hörmətin,  yerin  var, 
Obalarda, ellərdə. 
Ünvanın  Koroğludur, 
Nəbidir  əzəl gündən. 
Qəhrəman  Babəkini, 
İgid  Mübarizini, 
De, necə  unudum mən? 
Ömrümə bəhər  verib, 
Sənin qarlı qışın da. 
Mənə  ləldir, gövhərdir, 
Torpağın da, daşın da... 
Üzeyirin, Bülbülün, 
Boy atıb  qucağında. 
Nizamilər  inci, dür, 
Yaradıb ocağında... 
Gözəl məkanların var,- 
Şəki,Şirvan, Mil, Muğan... 
Gəncə, Qazax, Daşkəsən, 
Bakı, Quba,  Lənkəran... 
Saymaqla  qurtararmı, 
Heç  sənin guşələrin. 
Gözəllik  məskənidir,- 
Yurdum,  sənin  hər yerin... 
Pərvanənəm əzəldən, 
Qoynunda  yuva  qurdum. 
Qəlbimin odunu da, 
Səndən almışam, yurdum... 
 
 
 
 11 
Ìèêàéûë   Éàíàð  
AZƏRBAYCAN BAYRAĞI 
 
Dalğalanır  səmada, 
Azərbaycan bayrağı. 
Dünyalara  səs  salır,- 
Onun  səsi,  sorağı. 
Bu  bayraq  andı olar,- 
Qələbənin, zəfərin. 
Bu  bayraq  andı olar,- 
Al-günəşli  səhərin. 
Bu  bayrağın  köksündə, 
Ay, ulduz qərar tutub. 
Bu  bayraqdan güc alıb, 
Xalqım ağ günə çatıb. 
Azərbaycan  bayrağı,- 
Görünər atəş kimi. 
Ömürlərə  nur  çilər,- 
Nurlu  bir  günəş kimi. 
Bu  bayraq  heç tanımaz, 
Nə qışı,  nə xəzanı. 
Bu  bayraq bəzəyibdir, 
Həm  yeri, həm səmanı… 
Vətənin  bayrağını, 
Daim  uca  tutaram. 
Bütün  arzularıma, 
Mən  onunla çataram. 
Azərbaycan  bayrağı,- 
Əzəmətim,  qüdrətim. 
Azərbaycan bayrağı, 
Böyük şanım, şöhrətim. 
Məğlubiyyət  tanımaz, 
Vətən  bayrağı  ancaq. 
İgidlərin  ömründən, 
Yaranıbdır  bu  bayraq… 
Azərbaycan  bayrağı, 
Əlçatmaz  bir  zirvədə. 
O, bir  dəfə  qalxıbdır, 
Enməyəcək  heç vədə… 
 
 
 
 
 
 
 12
Ãÿäèì Ýÿíúÿ, Éåíè Ýÿíúÿ 
BAKI 
 
Xəzərin  ağuşunda 
Uyuyursan  gecələr. 
Dəmir  qollu-qanadlı, 
Buruğun  var  nə  qədər... 
Əsrlərdən  adlayıb, 
Qız Qalanın şöhrəti. 
İçərişəhərinin, 
Çox əzizdir  hörməti. 
Parlaq  lampalarından 
Gecən  dönür  gündüzə. 
Günəş  səhər  nurunu, 
Salır burda  hər üzə. 
Baxsan  Dağüstü  parkdan, 
Görünər bütün şəhər. 
Bu  şəhəri  bəzəyər, 
İgid-igid  fəhlələr. 
Muzeylərin  zəngindi, 
Genişdir  küçələrin. 
Gecə-gündüz  yatmayır,- 
Fatehləri  Xəzərin. 
Sinəni gərmisən sən, 
Çətinliyə,  sınağa. 
Neftinlə  qoymamısan, 
Vətənimi  sınmağa. 
Gör bir  neçə şəhərlə, 
Vermisən sən qol-qola. 
Qorki bənzətmiş  səni, 
İkinci  Neapola!.. 
 
 
 
 
 
 
 
 
 13 
Ìèêàéûë   Éàíàð  
QOBUSTAN 
 
Nələr çəkməyib axı, 
Əzəldən sənin  başın. 
Dindirən olsa əgər,- 
Nələr danışmaz  daşın?.. 
Əsrlərdən yol  gələn, 
Tarixin yaddaşısan. 
Mənim keçmişimin  sən, 
Baharısan... 
Qışısan... 
Sən bir canlı tarixsən,- 
Gözlərimin  önündə. 
Adın dünyalar gəzir,- 
Vətənimtək 
Sənin də!.. 
Döyüşən igidlərin, 
Dözümüsən,  tabısan... 
Mənim böyük xalqımın, 
Nəhəng daş kitabısan... 
 
 
 
 
 
 
 
 
 
 
 
 
 
 14
Ãÿäèì Ýÿíúÿ, Éåíè Ýÿíúÿ 
QƏDİM  GƏNCƏ,  YENİ  GƏNCƏ 
 
Çox  qovğalar  çəkib  başın, 
Ağır  olub  sənin  daşın. 
Göz  tikiblər  oduna  da, 
Ad  qoyublar  adına  da. 
Yasaq  olub  Gəncəm, adın, 
Sındırılıb qol-qanadın. 
Ərəb, monqol  basqınından, 
Axıdılıb  günahsız  qan. 
Bəndər  kimi  mərd  igidlər, 
Göstəriblər  böyük  hünər. 
Düşmən  çoxlu  itki  verib, 
Bunu  bütün  tarix  görüb... 
Sisyanovun orduları, 
Üz  tutub qoynuna  sarı. 
O səni  bərk hədələyib, 
Sözüylə  hey od ələyib. 
Deyib  zəfər  çalacağam, 
Bu torpağı  alacağam... 
Meydan açıb ər oğullar, 
Cavab  verib nər oğullar. 
Ağır  gündə,  bəd zamanda, 
Ərlər  tezcə  çatıb dada. 
Yağıları  igidliklə, 
Bircə-bircə  salıb oda. 
Qılıncından  Cavad  xanın, 
Elə  bil ki, şimşək  çaxıb. 
Bu  döyüşdən  Sisyanovun 
Gözü  kəlləsinə çıxıb. 
Görüb  bu yurd ər  yetirib, 
Hər addımda  nər  yetirib. 
Öz içindən  çatlayıb o, 
Qırağını  qatlayıb  o... 
Nizaminin ruhu burda, 
Misra-misra  qanad  açıb. 
Hər  kəlməsi, hər kəlamı, 
Dünyamıza  işıq  saçıb. 
Verib müdrik kəlamlarla, 
Düşmənlərin  cavabını. 
Tarix  daim uca  tutub, 
Onun  “Xəmsə” kitabını... 
Məhsətinin  varlığında, 
Rübailər  qanad  açıb. 
Şairənin  hər  kəlamı, 
Yaddaşlarda  işıq  saçıb... 
Silkələyib  Şərqi, Qərbi, 
Öz sözünü  deyib Vazeh. 
Bəzən bir fikirdən ötrü, 
Min dərd, min qəm yeyib 
Vazeh.  
Hisslərinin  qarşısında, 
Bodenşted məğlub olub. 
Qəlb oxşayan sözlərinə, 
Ömrü  boyu tamah salıb... 
Qənbər adlı  bəstəkarım, 
Duyğuları alışdırıb. 
Hər obanı, hər oymağı, 
Notlar  ilə danışdırıb. 
Şirin-şirin  nəğmələrlə, 
Ürəklərə  yol açıb o. 
“Cücələrim” deyə-deyə, 
Baxışlarda  nur  saçıb o... 
Kəpəz, Qoşqar  baş-başadır, 
 
 15 
Ìèêàéûë   Éàíàð  
Xan çinarlar tamaşadır. 
Gözəlliyin tacı Göygöl, 
Maralgölə  bacı Göygöl. 
Ululardan sən ulusan, 
Gözəlliyin  simvolusan. 
Sahilində ceyran, cüyür, 
Neçə-neçə ölkələrdən, 
Gələn qonaq tərif deyir. 
Gəlmiyəsən gözə, Göygöl, 
Yurdumuzu bəzə,  Göygöl... 
Gəncəm, indi sənin  adın, 
Ürəklərə  nəqş olunub. 
Tarixi bir şəhər kimi, 
Xalqımıza bəxş olunub. 
Azad oldun əsarətdən, 
Yararlandın ədalətdən. 
Addım-addım boy atmısan, 
Soy-kökünə qayıtmısan. 
Küçələrin yaraşıqlı, 
Gecələrin gur işıqlı. 
Bağın-bağçan al-əlvandır, 
Hər tərəfin gülüstandır. 
Qədim  Gəncə, Yeni  Gəncə,          
Hamı sevir səni Gəncə!..  
   
 
 
 
 
 
 16
Ãÿäèì Ýÿíúÿ, Éåíè Ýÿíúÿ 
GƏNCƏ  RAYONU 
 
XX  əsrin 80-ci illərində Kirovabad  səhərində yaradılmıs 
iki rayondan birinin adı  Gəncə rayonu kimi rəsmiləşmişdi. 
 
Gəncənin qucagında  
Salınıb təzə şəhər  
Nizaminin bu yurdu  
Gözəlləşib nə qədər . 
Nəhəng-nəhəng binalar, 
Gəl-gəl deyir hamiya. 
Gecələr qoynu dönür, 
Onun ulduza, aya... 
Fəvvarələr sevincdən, 
Göyə uçmaq istəyir. 
Buludları bir anda, 
Tutub qucmaq istəyir. 
Küçələri uzanır, 
Əsrin qolları kimi. 
Qoynundakı hər bina, 
Zəhmət ritmi deyilmi?! 
Ürəklərdə boy atır, 
Onun şanı-şöhrəti. 
Nəsillərin payıdır, 
Əzəməti ,qüdrəti ... 
Bu şəhəri yaradan, 
Zamanımın səsidir. 
Bizim qədim Gəncənin 
Bu şəhər,  nəvəsidir...   
 
 
 
 
 
 
 17 
Ìèêàéûë   Éàíàð  
KƏPƏZ  RAYONU 
 
Bizim qədim  Gəncənin 
Bir  başqa  şəhəri var. 
Onun  adını  hamı 
Kəpəz,  Kəpəz   çağırar. 
Kəpəz də  sakinlərin, 
Zəhmət məhəbbətidir. 
Kəpəz  də  sakinlərin, 
Gücüdür,  qüdrətidir... 
Bu  şəhərin ilk  gündən 
Yayılıb səs-sorağı, 
Uzanıb hər tərəfə, 
Onun başı, ayağı... 
Kəpəzin  nəbzi  hər gün 
Ürək kimi  döyünür. 
Onun  sakinləri də, 
Gözəlliklə  öyünür. 
Məhsəti  nənəm kimi, 
Müdrikdir bu şəhərim. 
Nizami  baxışlıdır, 
Burda  hər  bir  səhərim... 
Dalğalanır lalətək, 
Qoynunda  bayraqlarım. 
Şirin-şirin  oxuyur, 
Qoynunda  bulaqlarım. 
Bu  şəhərin  qoynunda, 
Yaşayır  qəhrəmanlar. 
Hər  birinin  köksündə, 
Ordeni,  medalı  var. 
Dünyaya  səs  salacaq, 
Bu  şəhərin  şöhrəti. 
Buraya qonaq  gəlib, 
Kəpəzin  əzəməti... 
 
 
 
 
 
 
     
 
 18
Ãÿäèì Ýÿíúÿ, Éåíè Ýÿíúÿ 
SUMQAYIT 
 
Sum adlı bir igidin 
Adındadır Sumqayıt. 
Bu yurdum ocağından, 
Odundandır Sumqayıt. 
 
Min doqquz yüz qırx 
doqquz, 
Tarixidir şəhərin. 
Burda heç yeri  yoxdu, 
Dostlar, qəmin – qəhərin. 
 
Qoynu elə gözəldir, 
Heyran eyləyər səni. 
Hər küçəsi, dalanı, 
Gözəlliklər məskəni… 
 
Nəhəng-nəhəng zavodlar, 
Qatarlanır necə də. 
Burda gündüz kimidr, 
Ən qaranlıq küçə də. 
Buranın sakinləri, 
Çox bağlıdır zəhmətə. 
Neçə oğullar burda 
Çatıb şana – şöhrətə. 
 
Böyüyür gündən- günə, 
Dünyamızda boy atır. 
Xəzərin havasına, 
Axşam-səhər can atır. 
 
Bizim bu dünyamızda 
Elə ucadır adı. 
Ona ləkə vurmağı, 
Düşmən də bacarmadı… 
 
Ünvanına yazılıb 
Hər bir ilin zəfəri. 
İkinci bir adı var, 
Kimyaçılar şəhəri. 
 
 
 
 19 
Ìèêàéûë   Éàíàð  
MİNGƏÇEVİR 
 
Boz  dağın  ətəyində, 
Mingəçevir  yarandı. 
Ana Kür, qüdrətindən, 
İşıq nura  boyandı. 
Doğma  Azərbaycanı, 
İşığa  qərq  edirsən. 
Şanlı bir  gələcəyə, 
Sən inamla  gedirsən. 
Mingəçevir, bu yurdun, 
Daim görən gözüsən. 
İşıq uman kəslərin, 
Söhbətisən, sözüsən. 
Sənin  şöhrətin, şanın, 
Yayılıbdı  hər yana. 
Bir qürur mənbəyisən, 
Anam  Azərbaycana. 
Sənin  hər  addımından, 
Yazın  nəfəsi  gəlir. 
Kürün  sahillərindən, 
Sarvanın  səsi  gəlir. 
Bir  sirli  tarix  kimi, 
Torpağa  sığınmısan. 
Yurdun hər qarışında, 
Alışmısan, yanmısan. 
Bu  gün hər yandan gəlir, 
Sənin  səsin, sorağın. 
Bir şöhrət  zirvəsisən, 
Ətəyində  Boz  dağın. 
Qardaş  gürcü  elləri, 
Gözlərindən nur  alır. 
Sənin  sonsuz  qüdrətin, 
Yerdən  göyə ucalır. 
Gənclik  şəhərisən sən, 
Adın da  üzə gülür. 
Qoynunda  gəzən kəsin, 
Zəhmət həvəsi gəlir. 
Sən yaradan  əllərin, 
Sonsuz səadətisən. 
Mənim  doğma  yurdumun, 
İşıq  səltənətisən!.. 
 
 
 
 20
Ãÿäèì Ýÿíúÿ, Éåíè Ýÿíúÿ 
QARABAĞIM 
 
Çox qovğalar çəkmisən, 
Yaşa, ay Qarabağım. 
Könül açmısan yaza, 
Qışa, ay Qarabağım. 
 
Yurdunun hər qarışı, 
Örnəkdir gözəlliyə. 
Adın çox müqəddəsdir, 
Bürünüb gül-çiçəyə… 
 
Dağların ağuşunda, 
Səadətə çatmısan. 
Namərdlərin bağrını 
Oda-közə atmısan. 
 
Sən elə gözəlsən ki, 
Düşmən də həsəd çəkir. 
Adının qarşısında 
Yağılar da diz çökür… 
 
Şuşan könül oxşayan, 
Qeyri-adi guşədir. 
Zərif duyğularıyla 
Qəlb oxşayan şüşədir. 
 
Ağdamının muğamı, 
Səs salıbdı dünyaya. 
Xankəndinin sorağı 
Qalxıb ulduza, aya… 
 
 
Ürəklərdə iz salıb, 
Xocalının fəryadı. 
Turşsu olub həmişə 
Yurdun ağızda dadı… 
 
Ürəkləri oxşayıb  
Neçə - neçə oylağı. 
Cəngini xatırladır, 
Bu gün İsa bulağı… 
 
Əsgəran qalasının 
Bir tarixdir hər daşı. 
Hər qaya, hər çəmən-düz, 
Keçmişimin  sirdaşı… 
 
Laçının  qucağında, 
Min  tufanlar  oyanıb. 
Qarabağ  keşiyində 
Sultan bəylər  dayanıb… 
 
Bu  torpağı  tanıtdı, 
Üzeyirin qüdrəti. 
Qarabağa şan oldu, 
Bülbülümün  şöhrəti. 
 
Bu torpaqda duyuruq, 
Natəvan nəfəsini. 
Bu gün xatırlayırıq, 
Xan əminin  səsini. 
 
 
 
 21 
Ìèêàéûë   Éàíàð  
Qədirin  zəngmuləsi, 
Ürəklərdə  nur  saçır 
Qarabağ  şikəstəsi, 
Neçə-neçə sirr  açır. 
 
Qara  bulud  dolanır, 
Bu gün sənin  başında. 
Bil ki, diz  çökəcəklər, 
Sabah  sənin  qarşında… 
 
 
 
 
 
 
 
 
 
 
 
 
 
 
 
 
 
 
 
 22
Ãÿäèì Ýÿíúÿ, Éåíè Ýÿíúÿ 
ŞUŞA 
 
Dağların qucağında ,  
Görünən o Şuşadır. 
Parıldayır necə də, 
Sanki köksü şüşədir. 
Buranın təbiəti, 
Yaranandan əlvandır. 
Dağlarının hər yanı, 
Hər gün çəndir, dumandır... 
Xan qızı  Natəvanın, 
Bu torpaqda  izi  var. 
Qəhrəmanlar  oylağı, 
Burda  Cıdır  düzü  var. 
Üzeyirin, Bülbülün, 
Doğuldugu məkandır. 
Cabbarın,  Xan əminin, 
Məlahətli səsinə,- 
Azərbaycan heyrandır... 
 
 
 
 
 
 
 
 
 
 
 
 
 
 
 23 
Ìèêàéûë   Éàíàð  
NAXÇIVAN  LÖVHƏLƏRİ 
 
Hər  qarışı ləldi, ləl, 
Nə gözəldi  Naxçıvan. 
Barda-bərəkətdə də, 
Bil, əzəldi  Naxçıvan. 
 
O Möminəxatunun, 
Şahıdır  Türbələrin. 
Öz  adı-ünvanı var, 
Burada  hər  şəhərin… 
 
Bəhruz  Kəngərlini də, 
Anıram aram-aram. 
Onun  fırçasında  mən, 
Neçə hisslər  araram… 
 
Cəlilin  nəfəsindən, 
Çoxu qalxıb-oyanıb… 
O,  yurdun  keşiyində 
Qələmiylə  dayanıb… 
 
Cavidimin  qələmi, 
Tarixləri  oyadıb. 
Onun  haqq  deyən səsi, 
Bütün  bəşərə  çatıb. 
 
 
 
 
 
 
 
“Qılınc və qələm”iylə, 
Hay  salıb Ordubadi. 
Haqqın  görən gözüylə, 
Pay  alıb  Ordubadi. 
 
Arpaçay gecə-gündüz, 
Bu yurda nəğmə  çalıb. 
Ordubad  əriyiylə, 
Ad  qazanıb, ad alıb… 
 
Şərurumun  işığı, 
Şölə saçır aləmə. 
Onun  təbəssümünü, 
Qıymaram  mən heç kimə… 
 
Dil-ağızda  tam olub, 
Nəhəng  duz  yataqları. 
Badamlısı, sirabı, 
Andırıb xoş  baharı. 
 
Sədərək  dayanıbdır, 
Düşmənlərin qəsdinə. 
Bir  möhkəm qalxan olub, 
Yağıların  üstünə. 
 
 
 
 24
Ãÿäèì Ýÿíúÿ, Éåíè Ýÿíúÿ 
Kim  unudar  bu elin, 
Şahbuz adlı yurdunu. 
Bir  rayon da  daşıyır, 
Babəkimin  adını. 
 
Qəlbində  sevgi varsa, 
Sən gəz-dolan  Culfanı. 
Özəl  gözəlliyi  var, 
Axı ona tay  hanı?.. 
 
 
 
 
 
 
 
 
 
 
 
 
 
 
 
 
 
 
 25 
Ìèêàéûë   Éàíàð  
ŞƏKİ 
 
Ağuşunda yerləşir, 
Şəki Böyük Qafqazın. 
Özəl gözəlliyi var, 
Qoynunda qışın, yazın. 
 
Onun dəmyə torpağı, 
Barlı – bərəkətlidir. 
İnsanları dostluqda 
Daim sədaqətlidir. 
 
Kiş çayı axşam – səhər, 
Şəkiyə layla çalır. 
Şəkinin gecəsi də, 
Gündüztək gözəl olur. 
 
Qoynunda abidələr, 
Nə qədərdir, nə qədər. 
Hər biri də 
Keçmişdən 
Sənə soraq yetirər. 
 
Xansarayının adı 
Çatıb ulduza, aya. 
Məhəmmədhəsən xandan 
Yadigardır dünyaya. 
 
 
 
 
 
 
Şirazlı Zeynalabdin 
Tikib bu abidəni. 
Divarın hər naxışı, 
Duyğulandırar səni. 
 
Mirzə Fətəli olub, 
Bu yurdun bir ümmanı. 
O meydana çıxarıb 
Şərqdə ilk komediyanı. 
 
Lütvəlinin gülüşü, 
Cücərib bu torpaqdan. 
Heç unutmaq olarmı, 
Sabit Rəhmanı bir an… 
 
Bəxtiyar səsi gəlir, 
Söz mülkündən hər vədə. 
Hələ neçələrinin 
Adı xatirələrdə… 
 
Şəki lətifəsinin, 
Ağzından getməz dadı. 
Ləqəblə çağırılar, 
Burda çoxunun adı. 
 
 
 26
Ãÿäèì Ýÿíúÿ, Éåíè Ýÿíúÿ 
Dünyaya şöhrət salıb, 
Şəkinin al ipəyi. 
Bu ipək andırıbdı, 
Çəməndə gül – çiçəyi. 
 
Ay uşaqlar, 
Şəkini 
Siz də möcüzə sanın. 
Qədəm qoyun Şəkiyə, 
Onu gəzib dolanın. 
 
 
 
 
 
 
 
 
 
 
 
 
 
 
 
 
 
 
 
 
 27 
Ìèêàéûë   Éàíàð  
LƏNKƏRAN 
 
Adın necə gözəldir,  
Günəş baxışlı şəhər. 
Baharda da,  qışda da , 
Qoynu yagışlı şəhər. 
Agzı dada gətirir, 
Narınginlə, limonun. 
Subtropik bitkilərlə, 
Bəzənib sənin qoynun. 
 
 
 
 
 
 
 
 
 
 
 
 
 
 
 28
Ãÿäèì Ýÿíúÿ, Éåíè Ýÿíúÿ 
BƏRDƏ 
 
Mənim Odlar yurdumda, 
Şəhərlərin qədimi. 
Qaniçən yagıların, 
İlk düşməni, qənimi. 
Hər qədim abidəni, 
 Bir vüqarlı ordusan. 
Dişi aslanlar verən,- 
Nüşabələr yurdusan! 
 
 
 
 
 
 
 
 
 
 
 
 
 
 
 
 29 
Ìèêàéûë   Éàíàð  
ZAQATALA 
 
Göz  oxşayır  necə də, 
Yurd  yeri tala-tala… 
Gözəllik  diyarıdır, 
Əzəldən  Zaqatala. 
 
Tarixdən bir  nişandır, 
Zaqatala  qalası. 
Onu  tutub həmişə, 
Dövrün  dərdi, bəlası… 
 
Bu qala  qoruyubdu, 
Bu yurdu yağılardan. 
Torpağa  keşik  çəkib, 
Ər igidlər hər  zaman. 
 
Zaqatala  qoruğu, 
Vətənimə  şöhrətdir. 
Gəzib-dolandıqca  sən, 
Düşünürsən,  cənnətdir. 
Meşələri  al-əlvan, 
Neçə cür ağacı var. 
Fıstığı,  şabalıdı, 
Fındığı  iştah  açar… 
 
Bir  nəğmə çələngidir, 
Ləpəli  Katex çayı. 
Vardır  Tala  çayının, 
Könül açan harayı… 
 
Zaqatala  yaşadır, 
Öz  qoynunda  baharı. 
Bu yurdu  çağırırlar, 
Əsil  güllər  diyarı… 
 
 
 
 
 
 
 
 30
Ãÿäèì Ýÿíúÿ, Éåíè Ýÿíúÿ 
QUBA 
 
Quba  Azərbaycanın, 
Meyvələr  diyarıdır. 
Onu tanıdan daim 
Öz bəhəri, barıdır. 
Albalısı, armudu, 
Gavalısı gözəldir. 
Alması meyvələrin, 
Ilkidir, əzəlidir. 
Cazibədar  hüsnü var, 
Burda  hər oylağın da. 
Quba  cənnətməkandır,- 
Dağların  qucağında. 
 
 
 
 
 
 
 
 
 
 
 
 31 
Ìèêàéûë   Éàíàð  
TOVUZ-OĞUZ 
 
Bax  bu  gördüyün, 
Şəhər – Tovuzdur. 
Qoynu  əzəldən 
Sazdır,  oğuzdur. 
Gözəl  şəhərdir, 
Gözəl  diyardır. 
Qoynu-qucağı 
Yazdır,  bahardır. 
Ilhama  gələr, 
Şairlər  burda. 
Gözəllik  paydır, 
Bu  gözəl  yurda. 
Söz qoşanı var, 
Nə qədər  desən. 
Şair  olarsan, 
Burda  dolansan, 
Tək  bircə gün sən. 
Çiçəyi  şeir, 
Gülü  şeirdir. 
Günəşi  şeir, 
Yeli  şeirdir. 
Cərgə  üzümlük, 
Misralanıbdır. 
Nurlu  salxımlar, 
Gündən  yanıbdır. 
Gəzib dolansan, 
Eli-elatı. 
Taparsan  hər cür, 
Nəğmə, bayatı... 
Nəğmə qoşublar, 
Oğuzlar burda. 
Dastan qoşublar, 
Bu  gözəl yurda. 
Igidlər  burda 
Hey  at çapıblar. 
Bu  gözəl yurdda 
Şöhrət  tapıblar. 
Bura məskəndir, 
Qopuza, uda... 
Bura  doğmadır, 
Dədə-Qorquda. 
 
 
 
 32
Ãÿäèì Ýÿíúÿ, Éåíè Ýÿíúÿ 
QAZAX 
 
Şairlər  vətənidir, 
Bu torpaq, əzəl  gündən. 
Burda hər nəfəs alan, 
Şeir  deyər  özündən. 
Sözlə  qol-qanad  açır, 
Burda  bahar da, qış da. 
Sənə  şeir  söyləyər,- 
Burda  torpaq da, daş da! 
Vurğun  ruhu  yaşayır, 
Bu torpağın qoynunda. 
Böyük İsmayıl Şıxlı, 
Unudulmur  bir an da. 
Hüseyn Arif xəyalı, 
Burda  gəzib dolanır. 
Dilbazinin  şeirilə, 
Bu el nura  boyanır, 
Mehdi Hüseyn “Alov”u, 
Gurlanır yaddaşlarda. 
Bu el sözün gücünə, 
Heç vaxt qalmayıb darda. 
 
 
 
  
 
 
 
 
 
 
 
 33 
Ìèêàéûë   Éàíàð  
DASKƏSƏN 
 
Dagların qucağında 
Boy atıb qalxmısan sən . 
Ömür yoldaşın olub, 
Əzəmət əzəl gündən... 
Böyümüsən necə tez, 
Ay mənim dag şəhərim. 
Mərd igidlər yanında, 
Ay üzü ağ şəhərim. 
Ümidlə göz dikmişəm, 
Mən hər qarış yerinə. 
Ürəyimi vermişəm 
Geniş mədənlərinə ... 
Adın düşüb həmişə, 
Şirin söhbətə-sözə. 
Bu zəngin sərvətinlə 
Gəlməyəsən heç gözə... 
Bəzənib ag günlərlə 
Obalarin, ellərin. 
Belinə dolam-dolam, 
Dolanıbdı yolların. 
 Sən mənim torpagımda, 
Ucadasan nə qədər. 
Sənə qalxmaqdan ötrü, 
Hər addım hünər istər. 
Dağların qucağında, 
Dağtək duran şəhərim.  
Hər ili qələbəylə  
Başa vuran şəhərim . 
Qəhrəmanların adı 
Dildə , ağızda gəzər. 
Onlar daş nədir hələ, 
Ən sərt poladı kəsər ... 
 
 
 
 
 
 
 
 34
Ãÿäèì Ýÿíúÿ, Éåíè Ýÿíúÿ 
NİZAMİ  MƏQBƏRƏSİ 
 
Qucağına  zamanın, 
Neçə dağı  sığışar,- 
Nizami məqbərəsi. 
Hər il sənin başına 
Sənətkarlar  yığışar,- 
Nizami  məqbərəsi. 
Qarşında  səcdə edir, 
Qarşında  baş  əyirlər,- 
Nizami məqbərəsi. 
Ruhun  şad olsun deyə,- 
Sənə şeir deyirlər,- 
Nizami  məqbərəsi. 
Ən nəhəng söz dağısan, 
Şeir-sənət ocağısan,- 
Nizami  məqbərəsi... 
Nizami məqbərəsi... 
 
 
 
 
 35 
Ìèêàéûë   Éàíàð  
MƏHSƏTİ  NƏNƏM 
 
Şeir  ormanında  sən 
Boy atan  
Bir sərvsən. 
Sənətin qüdrətilə 
Ucalığa qalxmısan. 
Dayanıb ucalıqdan, 
Dünyamıza baxmısan... 
Qadın azadlığına, 
Səs  vermisən 
Ilk dəfə. 
Adın dünyalar aşıb, 
Yayılıb hər tərəfə... 
Dillərdə  əzbər olub, 
Sənin şöhrətin-şanın. 
İlk nənəsi olmusan, 
Bizim Azərbaycanın. 
Bir vaxt 
Xətiboğlunu, 
Sən sözlə bağlamısan. 
Haqq tərəfdə dayanıb, 
Sən haqqı saxlamısan... 
Heykəlinin önündə, 
Utanıram dayanam. 
Mən də indi özümü, 
Düzü bir şair sanam... 
Heykəlinin önündə, 
Utanıram görünəm. 
Axı  şair sənsən, sən, 
Mənim Məhsəti nənəm! 
 
 
 
 
 
 
 
 
 36
Ãÿäèì Ýÿíúÿ, Éåíè Ýÿíúÿ 
MİRZƏ ŞƏFİ 
 
Qədim Gəncə  elində 
Dünyaya  göz açmısan. 
Sən şeir  dünyamııza 
Günəştək nur saçmısan... 
Bəzi yerlərə  belə, 
Dəyməsə  də  ayağın 
Yenə də həmin yerdə, 
Gəzib  sənin sorağın. 
Adın dönüb bir quşa, 
Qanad çalıb hər yerdə. 
İlhamına  çatmayıb, 
Nə Araz da,nə Kür də... 
Gecələr də yatmayıb, 
Yaşayıb-yaratmısan. 
Sənətdə  addımını, 
Cəsarətlə  atmısan. 
Doğulub  ilhamından, 
Neçə-neçə  incilər. 
Nəğmələrin dillərdə, 
Yer  dolanıb nə qədər... 
Bodnşted  sahib çıxıb, 
Bir vaxt şeirlərinə. 
Hər şeirin ünvanına, 
Axır üz tutub yenə... 
 
 
 
 
 
 
 
 
 
 
 37 
Ìèêàéûë   Éàíàð  
II. QƏHRƏMANLAR   ÖLMÜR 
 
 
KOROĞLU 
 
Mənim  keçmiş dünyamın 
Qaynayan  nəfəsisən. 
Dünənimin  bü  günə 
Gəlib  çatan  səsisən. 
Sən  haqqın tərəfində 
Dayanmısan həmişə. 
Heç vaxt  yol verməmisən, 
Ədalətsiz  bir  işə. 
Paşalarla,  xanlarla, 
Dayanmısan  döş-döşə. 
Cəsarətlə  girmisən, 
Ad çıxaran  döyüşə. 
Millətimin  adını 
Qaldırmısan  göylərə. 
Sazla, qılınc bir gedib 
Hər səfərə, hər yerə... 
Dəlilərin meydanda 
Meydan açıb  döyüşüb. 
Onların hər  hücumu 
Qələbəylə görüşüb. 
Qılınc çəkib irəli, 
Elləri  səsləmisən. 
Çənlibelin qoynunda, 
Igidlər  bəsləmisən. 
Hayqırıb, nərə  çəkib, 
Şimşəktəki  dinmisən. 
Qıratı verib əldən, 
Düratı da  minmisən. 
Eyvaz yola  çıxıb ki, 
Durna teli  gətirsin. 
Düşmən cumub, Eyvazın, 
Axırını  itirsin. 
Xan  Eyvazın  dardadır, 
Bunu  eşidib cəld sən. 
Qılıncını  götürüb, 
Ləşkər üstə getmisən. 
Göstərmisən yağıya,    
Həmişə sonsuz nifrət. 
Səndən yadigar  qalıb, 
Mərdlik, kişilik,  qeyrət... 
 
 
 
 38
Ãÿäèì Ýÿíúÿ, Éåíè Ýÿíúÿ 
FƏRHAD 
 
Əlinə  külüng alıb, 
Fərhad  qayalar  çapıb. 
Vüsala  yetişməyə, 
Nicat  külüngdə tapıb... 
Qayaları  həvəslə, 
Doğrayıb-tökübdü o. 
Məhəbbətin adına, 
Süd  arxı  çəkibdi o. 
Yoruldum  da deməyib, 
Inamla  axıdıb tər. 
Qeyrət-hünər  göstərib, 
Zamanında  nə qədər... 
Zəhməti sayəsində 
Dillərə  düşüb  adı. 
Sönməyib məşəl kimi, 
Onun  qəlbinin  odu. 
Külüngünün  gücüylə, 
Göstərib sonsuz inad. 
Külüngünün  gücüylə  
Qazanıb  ölməz həyat. 
Ancaq təkcə  deyildir, 
Dünyamızda  bu Fərhad. 
Neçə-neçə  Fərhadı, 
Yetirib indi həyat. 
Bu günün  Fərhadları, 
Ondan da  qüdrətlidir. 
Bu günün  Fərhadları, 
Ondan da  cürətlidir. 
Bu  Fərhadlar həmişə, 
Igidliyi  təzələr. 
Gözlərindən ətrafa 
Od paylayar, köz ələr... 
Bu günün  Fərhadları, 
Daha  inamlı  durar: 
Axı  qayalar  nədir, 
Polad  dağını  yarar...  
 
 
 
 39 
Ìèêàéûë   Éàíàð  
İSRAFİL   MƏMMƏDOV 
 
Od-alovlu illərdə, 
Igidlər  döyüşdülər. 
Onlar düşmənin üstə, 
Qəzəblə  girişdilər. 
Ac  qaldılar səngərdə,- 
Silahsız  qalmadılar. 
Atıldılar  irəli,- 
Ümidsiz  qalmadılar. 
Üz  tutdular  inamla, 
Onlar  Berlinə sarı. 
Cəsarətlə  keçdilər, 
Hünər dolu  yolları. 
Başlarının  üstündə, 
Fişənglər  şölə saçdı. 
Üfüqlər  öz  köksünü, 
Igidlər üçün  açdı.   
Yorulmadı  oğullar,- 
Od-alovlu  döyüşdə. 
Ümid, dayağı  oldu,- 
Igidlərin bu işdə... 
Papaqlarında  ulduz, 
Yandı  günəş  nurutək. 
Baxışlarında  sevinc, 
Bəzən  bəxt açdı çiçək... 
Onların yorğanı  da, 
Soyuq  səngərlər oldu. 
Onların qələbəsi, 
Nurlu səhərlər oldu. 
Oğulların içində, 
Öndə getdi  İsrafil. 
Ən ağır döyüşdə də, 
Qələbəylə  tapdı  dil... 
Düşmənlərin  üstünə, 
O,  güllələr yağdırdı. 
Düşmənin  qanını da, 
Gülləsiylə  axdırdı... 
Öndə getdi  İsrafil,- 
Ən çətin cəbhələrə. 
Ilk  dəfə  yetişdi  o, 
Neçə  şana , zəfərə... 
Qələbə bu igidin, 
Başına  çələng oldu. 
Qaniçən  düşmənlərdən, 
İsrafil  qisas  aldı. 
O, Vətən döyüşündə 
Qurban  da verdi  canı. 
Millətimin  ilk  dəfə, 
O,  oldu  qəhrəmanı… 
 
 
 
 40
Ãÿäèì Ýÿíúÿ, Éåíè Ýÿíúÿ 
GENERAL HƏZİ 
 
Vətənin şərəfinə, 
Atılıb  döyüşlərə. 
Vətəni çıxarıbdır, 
Nurlu,  aydın  səhərə... 
Düşmənlərin  dizini 
Hər döyüşdə  qatlayıb. 
Tankla alovdan-oddan, 
Cəsarətlə  adlayıb... 
Tanıdıb  dünyamıza, 
Lənkəranın  adını. 
Silaha  döndərib o, 
Ürəyinin odunu. 
Rahatlıq bilməyib heç, 
Düşüb  qara, ayaza. 
Çıxarıbdı elləri, 
Güllü-çiçəkli  yaza. 
Boşa  çıxarıb daim, 
Düşmənin  gülləsini. 
Faşizmə tuşlayıbdı, 
Topunun  lüləsini, 
Lərzəyə  gətiribdi, 
Hücumu dağı-daşı. 
Mərdliklə  döyüşübdü, 
Hər an düşmənə qarşı. 
Dünyaları oyadıb, 
Qəhrəmanın  nərəsi. 
Yazıb qanlı tarixə, 
Cəsarət   səhifəsi... 
O,  odlu döyüşlərdən, 
Bir an  durmayıb gendə. 
Qarşılayıb  axırda, 
Qələbəni  Berlində!.. 
 
 
 
 
 
 
 
 41 
Ìèêàéûë   Éàíàð  
MEHDİ  OLACAĞAM 
 
Kinoya  baxır, 
Kiçik  Üzeyir. 
Kinoda  yaman 
Bərk  dava  gedir. 
Kinoda  Mehdi 
Hey cuma-cuma 
Düşmənə  qarşı, 
Keçir  hücuma. 
Igidə baxın, 
Yorulmaq  bilmir. 
Cəbhədən geri, 
Bir an çəkilmir. 
Özünü   ora, 
Gah  bura  vurur. 
Quduz  düşmənin, 
Bağrını  yarır. 
Qarşıdan gələn, 
Tanklara  sarı. 
Atır əlindən, 
Qumbaraları... 
Hər  an hücumda, 
Görürük  onu. 
Dardan  qurtarır 
Neçə dostunu. 
Meydanda  nərtək, 
Dolanıb-gəzir. 
Quzğun faşistin, 
Başını  əzir. 
Məğrur dayanır 
Hər  bir  sınağa. 
Azadlıq  verir, 
Doğma torpağa. 
Baxır kinoya, 
Kiçik  Üzeyir: 
“Bax mən də Mehdi 
Olacam!”,- deyir. 
 
 
 
 
 
 
  
 
 42
Ãÿäèì Ýÿíúÿ, Éåíè Ýÿíúÿ 
MEHDİM  MƏNİM,  HƏZİM  MƏNİM 
 
Qana  həris  düşmənləri, 
Çəkib oturtdunuz  geri. 
Qorudunuz  anam yeri,  
Mehdim mənim, Həzim mənim. 
 
Tarixlərə  şöhrətsiniz, 
Vüsətsiniz,  qüdrətsiniz. 
Namussunuz,  qeyrətsiniz, 
Mehdim mənim, Həzim mənim. 
 
Qovdunuz  dumanı,  çəni, 
Qorudunuz  bu  vətəni. 
Coşdurdunuz  yenə məni, 
Mehdim mənim, Həzim mənim. 
 
Məşəl olub  alışdınız, 
Silahlarla  danışdınız. 
Bu  torpağa  qarışdınız, 
Mehdim mənim, Həzim mənim. 
 
Düşmənlərə  çəkdiniz dağ, 
Alnı  açıq, üzünüz  ağ. 
Adınız da oldu  bayraq, 
Mehdim mənim, Həzim mənim. 
 
Əməliniz  nurlu  səhər, 
Hünəriniz  gör nə qədər. 
Gətirdiniz elə zəfər, 
Mehdim mənim, Həzim mənim. 
 
Mərmiləri  soyutdunuz, 
Bu torpağı  ovutdunuz. 
Heykəlləşib qayıtdınız, 
Mehdim mənim, Həzim mənim… 
 
 43 
Ìèêàéûë   Éàíàð  
ÜÇ İGİDİM 
( 1990-cı ilin yanvar ayı….  Gəncənin  ilk şəhidlərinə) 
 
Fitnə - fəsad şarlatanı, 
Uyduraraq hər böhtanı. 
Axıtdılar nahaq qanı. 
Vaxtsız getdi arzularım, 
Abbasqulum, Ruzigarım. 
 
Axan qanı yudu ilk qar, 
Səcdənizdə Kəpəz, Qoşqar, 
Üç igidi kim unudar, 
Ümidgahım, tacidarım, 
Bəxtiyarım, Ruzigarım, 
 
De, nə görüb, eşitdiniz, 
Cavan ikən köç etdiniz. 
Vətən darda, - siz getdiniz, 
Ürək dağım, intizarım, 
Abbasqulum, Ruzigarım. 
 
Siz torpaqdan ad aldınız, 
Könüllərdə yurd saldınız. 
Ölmədiniz, ucaldınız, 
Döyüşlərdə bayraqdarım, 
Bəxtiyarım, Ruzigarım. 
 
Vətən sizə əhsən dedi, 
Əzizoğlu Həsən dedi. 
Mərd igidə küsən dedi, 
İsrafiltək şax vüqarım, 
Abbasqulum, Ruzigarım. 
Sizdən bizə bir vəsiyyət, 
Hər səfərdə qalibiyyət. 
Məskəniniz əbədiyyət, 
Qoy dil açsın könül tarım, 
Ruzigarım, Bəxtiyarım. 
 
Gah boşalıb, dolacağam, 
Xalqa həmdəm olacağam, 
Qisasını alacağam, 
Zəfər olsun mənə yarım, 
Abbasqulum, Ruzigarım. 
 
Yalan vədlər quru səsdir, 
Oyan xalqım, daha bəsdir, 
Vətən bizə müqəddəsdir, 
Üç igidim, üç çinarım, 
Abbasqulum, Bəxtiyarım, 
Bəxtiyarım, Ruzigarım!.. 
 
 
 
 
 
 44
Ãÿäèì Ýÿíúÿ, Éåíè Ýÿíúÿ 
İGİD  MÜBARİZİM VAR 
(Azərbaycanın  Milli  Qəhrəmanı   
Mübariz  İbrahimovun əziz  xatirəsinə) 
 
Bu  dünyada  ad  alan, 
Ömrü  od-alov  olan. 
Meydanda  zəfər  çalan, 
İgid  Mübarizim var. 
 
Yeriyib  düşmən üstə, 
Sınmayıb son nəfəsdə, 
Bilsin bunu hər kəs də, 
İgid  Mübarizim var. 
 
Gələndə səs-sorağı, 
Önündən  qaçıb yağı. 
Yurdun sönməz  çırağı, 
İgid  Mübarizim var. 
 
Döyüşüb  şaxta -qarda, 
Yurdu  qoymayıb darda. 
Bizim gözəl diyarda, 
İgid Mübarizim var. 
 
 
Daşnak  bağrını sökən, 
Erməniyə dağ  çəkən. 
Qeyrət  sarayın tikən, 
İgid Mübarizim var. 
 
Polad  libası geyən, 
Koroğlu mənəm, deyən. 
Qorxu nədir  bilməyən, 
İgid Mübarizim var... 
 
 
 
 
 
 
 
 
 
 45 
Ìèêàéûë   Éàíàð  
III.  ƏMƏK  RİTMLƏRİ 
 
 
BƏNNA 
 
Binaların qucağında 
Yüksəkliklərdə qarşılayar, 
Bir səhər 
Qızıl günəşi... 
Ürəyinə  nur  saçar, 
Hünər,  zəfər atəşi... 
Tər  axıdar, 
Dünyamızın qoynunda 
Yeni-yeni  küçələr, 
Yeni-yeni 
Şəhərlər salar. 
Ucaltdığı binalarla 
O, özü də 
Ucalar... 
 
 
 
 
 
 
 46
Ãÿäèì Ýÿíúÿ, Éåíè Ýÿíúÿ 
DAŞYONAN 
 
Onun  əllərilə 
Sığallanar, 
Cod-cod 
Daşların 
Böyrü-başı. 
Daşyonan 
Tişəsiylə 
Sığallaya-sığallaya, 
İstədiyi  şəklə 
Salar daşı... 
Tişəsinin 
Dədiyindən 
Çıxmaz  daş,- 
Baxar  sözə... 
Daş yumşalıb, 
Axırda 
Baxar, 
Baxar, 
Gülümsəyər  üzə... 
 
 
 
 
 47 
Ìèêàéûë   Éàíàð  
BETONÇU 
 
Səhərdən  axşamacan 
Dinclik bilməz,- 
İşləyər, 
İşləyər... 
Sonsuz bir həvəslə, 
Axıdar 
Damcı-damcı tər!.. 
Hünər yollarında o, 
İlhamla  zəhmət çəkər. 
Bədəninin  qüvvəsini 
Qollarından 
Beton-beton  
Tökər!.. 
 
 
 
 
 
 
 
 
 
 
 48
Ãÿäèì Ýÿíúÿ, Éåíè Ýÿíúÿ 
DÜLGƏR 
 
Taxtanı  doğrayar, 
Təkər, 
Təkər. 
Sanki 
Taxtadan 
Şəkil  çəkər... 
Taxtadan   yaradar 
Hər cür  mənzərə 
Taxtanı çevirər 
Böyük-kiçik 
Qapılara, 
Böyük-kiçik 
Pəncərələrə!.. 
Əlləşər, 
Taxtanı, çəkici, 
Mismarı 
Ən yaxın həmdəm 
Bilər o, 
Özünə. 
Evlərin pəncərələri 
Bənzəyər onun 
Zəhmətsevər   
Gözünə!.. 
 
 
 
 
 
 
 
 
 
 
 
 49 
Ìèêàéûë   Éàíàð  
KÖRPÜSALAN 
 
Tapmaz  rahatlıq 
Dinclik,  nə gecə 
Nə də gündüz. 
Fikrindən 
Keçər  neçə-neçə 
Körpüsüz  çay. 
Kanal, dərə, düz, 
Sanki, 
Belindən açıb, 
Kəmərini 
Çayların  üzərinə 
Salar... 
Sonra 
Dinclik tapar, 
Rahat olar!.. 
 
 
 
 
 
 
 
 
 
 50
Ãÿäèì Ýÿíúÿ, Éåíè Ýÿíúÿ 
QAYNAQÇI 
 
Metal  çubuğu 
Götürər  əlinə, 
Günəşin  özünü də 
Qərq edər 
Qığılcım selinə. 
O,  yeni  bir  
Həyat  verər 
Polada, dəmirə... 
Naxış  vurar, tikiş  vurar, 
Döndərər xəmirə. 
Ömrü  boyu  od oğlu 
Oddan çıxarar, 
Sevincini, çörəyini, 
Bir az da bərk olsun deyə,- 
Qatar polada 
Kövrək, 
Yumşaq  ürəyini... 
 
 
 
 
 
 51 
Ìèêàéûë   Éàíàð  
DƏMİRÇİ 
 
Zindana endirər gürzü,  çəkici, 
Dəmiri götürüb  döyər  mum kimi. 
Tükənməz  heç vədə qolunun  gücü, 
Əlində  poladı  ovar  qum  kimi. 
 
Gözündən  ətrafa od-alov  yağar, 
Bir yol zəhmətini gətirməz dilə. 
Onun  çəkicindən  doğan qığılcım, 
Dönər qarşısında çiçəyə, gülə!.. 
 
 
 
 
 
 
 
 
 
 
 
 
 
 
 
 52
Ãÿäèì Ýÿíúÿ, Éåíè Ýÿíúÿ 
İŞIQÇƏKƏN 
 
Uzanan 
Cüt məftil, 
Elə bil ki, 
Onun uzanan 
Bir cüt  qoludur. 
Bir  cüt  məftil 
Onun 
Qatar  relsitək, 
Zəhmət  meydanına 
Uzanan  yoludur... 
Onun  alnından 
Süzülən təri, 
İşığa qərq eləyər, 
Neçə işıqsız  məkanı, 
Neçə işıqsız yeri... 
Onun tökdüyü  tər, 
Olar evlərin-eşiklərin 
Gur  işığı... 
Evlərin-eşiklərin 
Qızıl  rəngli yaraşığı... 
Baxmaz o, 
Nə  bir  çətinliyə, 
Nə şaxtaya, 
Nə qara... 
İşləyər... 
Nur verər o, 
Gözlərə... 
Baxışlara... 
 
 
 
 
 
 
 
 
 
 
 53 
Ìèêàéûë   Éàíàð  
TOXUCU  QIZ 
 
Fikrində 
Neçə-neçə 
İlmə, naxış... 
Fikrində 
Gah bahar, 
Gah da qış... 
Dəzgah arxasında o, 
Fərəhlənə-fərəhlənə 
Şən nəğmələr də 
Oxuyar. 
Sanki oxuduğu 
Bu nəğmələri, 
İlmə-ilmə, 
Naxış-naxış 
Xalılara  toxuyar... 
Əlləri  
Dəzgah arxasında 
Çırpınar, 
Qaranquştək. 
Əllərində,  
Yaz hənri var,- 
Xalıların üzərində, 
Açar... 
Açar  gül-çiçək.... 
 
 
 
 
 
 
 
 
 
 
 
 54
Ãÿäèì Ýÿíúÿ, Éåíè Ýÿíúÿ 
ƏYRİCİ 
 
Əyirər  yunu, 
Əyirər  pambığı. 
Döndərər  sapa... 
Əyirdiyi  yupyumru, 
Yumaqlar 
Bənzəyir onun 
Evdəki körpəsinin 
Əlində oynatdığı 
 Topa!.. 
Köksündə 
Min arzu, min diləyi 
Sap kimi  nazilər 
Nazilər həmişə də, 
Namnazik olar. 
Onun ürəyi!.. 
Başı  işə elə 
Qarışar ki, 
Heç  bilməz  axşamdır, 
Yoxsa səhər... 
Elə bil ki, 
O, yunu 
Pambığı deyil,- 
Öz ömrünü əyirər!.. 
 
 
 
 
 
 
 
 
 
 
 55 
Ìèêàéûë   Éàíàð  
GÜLLÜ  XALÇA 
 
Xalça  toxuyur 
nənə,- 
Durub baxır 
Yeganə. 
Nənə  toxuyan  
Xalça, 
Oxşayır 
Göy  çəmənə. 
Yeganə  
Çox  sevinir: 
“Xalça 
gül açır  yenə!...” 
 
 
 
 
 
 
 
 
 
 56
Ãÿäèì Ýÿíúÿ, Éåíè Ýÿíúÿ 
TİKİŞÇİ QIZ 
 
Neçə-neçə  
biçimdə, 
Neçə-neçə 
dəbdə, 
Parçalar 
biçər, 
tikər!.. 
Parçaların üzərində 
Gözəllik bəstələyər, 
Yaraşıq  çəkər... 
Baxışları  
Elə həssas, 
Elə itidir ki, 
Heç belə baxışlar 
Görməmişəm mən. 
Baxışlarını 
keçirər, 
keçirər 
Don tikmək üçün 
İstifadə etdiyi 
İynənin  gözündən!... 
 
 
 
 
 
 
 
 
 57 
Ìèêàéûë   Éàíàð  
TELEFONÇU  QIZ 
 
Barmaqlarında 
döyünər 
Neçə-neçə 
      ürəyin səsi. 
Barmaqlarında 
       duyular 
Neçə-neçə   
       həsrətlinin 
       isti  nəfəsi... 
Kiminin  pəhləvantək 
olsa da biləkləri,- 
Qatlaşmaq  istəməz 
Zəhmətə... 
Amma  kimi də 
        barmaqları ilə 
Çatır ada, 
  şöhrətə... 
Bu qız 
 barmaqlarını, 
Özünün ən əziz, 
        ən yaxın 
həmdəmi sanir. 
Barmaqları ilə o, 
Ad  çıxarır, 
Ad  qazanır... 
 
 
 
 
 
 
 58
Ãÿäèì Ýÿíúÿ, Éåíè Ýÿíúÿ 
SAATSAZ 
 
Zilləyər  gözünü 
Eyni  bir nöqtəyə,- 
Elə bil görməz o, 
Heç kimi, heç nəyi... 
Saatın içində 
Sanki 
Döyünər, 
döyünər  ürəyi... 
Əlləşər... 
Əlləşər... 
Sazlayar,- 
Saatı. 
Elə bil, 
Sazlayar,- 
Yönünə qoyar o, 
Anamız həyatı!.. 
 
 
 
 
 
 
 59 
Ìèêàéûë   Éàíàð  
SÜRÜCÜ 
 
Yolları, izləri 
Bircə-bircə 
Baxışlarından 
keçirər. 
Yolların, izlərin 
Xəritəsini 
Bircə-bircə 
Urəyinə köçürər. 
Ancaq, 
Ancaq sükan arxasında 
Dinclik 
Rahatlıq tapar. 
Minib  “dəmir atını”,- 
Hünər  meydanına 
Çapar!.. 
 
 
 
 
 
 
 
 
 
 
 
 60
Ãÿäèì Ýÿíúÿ, Éåíè Ýÿíúÿ 
TELEFON 
 
Bir cüt  kibrit qutusu, 
Alır  əlinə  Fərman. 
-Telefon  düzəldəcəm,- 
Deyir,-mən indi ondan... 
Bir-birinə bağlayır,- 
O hər iki  qutunu. 
Telefonla  danışan 
Görürük  sonra onu... 
Deyir:-Allo...Susma di, 
Səninləyəm ay Süsən, 
Di bir cavab ver görüm, 
Sən məni  eşidirsən?.. 
Süsən cavab verir tez,- 
Sonsuz  sevinclə  gülür: 
-Niyə  eşitmirəm ki, 
Ay Fərman, səsin gəlir... 
Beləliklə, o ki var,- 
Danışırlar  uşaqlar... 
 
        
 
 
 
 
 
 
 61 
Ìèêàéûë   Éàíàð  
FƏHLƏ 
 
Əllərinə 
Düzülər 
Qabarlar 
Muncuq-muncuq. 
Əllərinə 
Gələr 
Yazın nəfəsi,- 
Qabarlar olar, 
Tumurcuq-tumurcuq... 
Bu əllərin  
Zəfəri, 
Qələbəsi 
Nə qədərdir... 
Nə qədər... 
Fəhlənin şərəfinə 
Dönər 
Bu əllər... 
Bu əllər... 
 
 
 
 
 
 
 62
Ãÿäèì Ýÿíúÿ, Éåíè Ýÿíúÿ 
IV. TƏBİƏTİN  ECAZKAR   
GÖZƏLLİKLƏRİ 
 
 
GÖYÜN  BOYUNBAĞI 
 
Göydə durna qatarı, 
Düzülüb  muncuq təki. 
Durna qatarı göyün, 
Boyunbağıdır  sanki... 
 
 
 
 
 
 
 
 
 
     
 
 
 
 
 63 
Ìèêàéûë   Éàíàð  
GÖYGÖL 
 
Vətənimə  şöhrətdir, 
Dağların  qızı  Göygöl. 
Dünyaya  yaraşıqdır, 
Vətənin  gözü Göygöl. 
Şöhrətidir  əzəldən, 
Dərənin də, dağın da. 
Sanki  bir  körpədir o, 
Kəpəzin  qucağında. 
Uzaq-yaxın  ellərdən, 
Gələr  onun  qonağı. 
Qoynundakı ləpələr, 
Olar bəyaz  bayrağı... 
Gecələr  qucağında, 
Gəzər  ulduz da, ay da. 
Gözəldir  yaranışdan,- 
Fərqi yox  qışda, yayda... 
Tanıdar  Vətənimin 
Ünvanını, 
Adını. 
Ilhama  gətirər də, 
Ürəyimin  odunu. 
Göygölü  görən hər kəs, 
Özünü  xoşbəxt sanıb. 
Bu  gölü tanıyın siz,- 
Zəlzələdən  yaranıb!.. 
 
 
 
 
 
 
 
 
 
 64
Ãÿäèì Ýÿíúÿ, Éåíè Ýÿíúÿ 
XOŞBULAQ 
 
Yaylaqların  gözəli 
A Xoşbulaq, Xoşbulaq. 
Qonaq  gəlmişəm sənə, 
Qollarını aç, bulaq. 
Necə  doğmadır  mənə,  
Hər  çiçəyin,  hər gülün. 
Qəlbə  sərinlik  verir, 
Qoynundan  əsən  yelin. 
Gözəllik  timsalıdır, 
Hər  dərən,  təpən, düzün. 
Qonaqların  yanında, 
Həmişə  ağdır  üzün. 
Gözəllər  gözəlisən, 
Mənim  doğma  oylağım. 
Həmişə  səs-küylüsən, 
A  yaylağım,  yaylağım. 
Çəmənlərin  xalıtək, 
Gör necə də  əlvandır. 
Gözəllikdə  sənə  tay, 
De  hansı bir  məkandır?! 
Gözəlliyin  bulaqtək, 
Hər an qaynayıb-daşar. 
Aşıqların da  gəlib, 
Sənə  nəğmələr  qoşar. 
Qızınaram ilhamla, 
Burda hər ocağına. 
Sən də məni  balantək, 
Sıxarsan  qucağına... 
 
 
 
 
 
 
 
 65 
Ìèêàéûë   Éàíàð  
SOYUQ  BULAQ 
 
Bir  damcını  içməmiş, 
Dişlərimi  göynədir. 
Suyunun  yanında  da, 
Şaxta nədir, buz nədir. 
Doğma beşiyin olub, 
Yaşıl  dərə, yaşıl  dağ. 
Gözünü  dünyamıza 
Açmısan Soyuq  bulaq. 
Inan  qızıl deyərdim, 
Sənin hər bir daşına. 
Qonaq  axışıb gəlir, 
Hər  gün sənin  başına. 
Bulaqların içində, 
Təkcə səni seçirlər. 
Ətrafında  şənlənir, 
Həm də yeyib-içirlər. 
Bulaqların içində, 
Ən soyuğu  sənsən, sən. 
Suyun soyuq olsa  da, 
Qəlbi soyuq  deyilsən... 
 
 
 
 
 66
Ãÿäèì Ýÿíúÿ, Éåíè Ýÿíúÿ 
GÖZƏL  BULAQ 
 
Gözəl  bulaq, 
Gözəl bulaq. 
Gözəllikdə 
Əzəl bulaq. 
Indi gəzir 
Adın eldə. 
Bir şəkərsən, 
Özün dildə. 
Bu  torpağın 
Qüdrətisən. 
Bu torpağın  
Hikmətisən. 
Gözəlliyin 
Əzəlisən. 
Azərbaycan 
Gözəlisən 
Bəzəyindir 
Bu duman-çən. 
Doydum deməz 
Səndən içən. 
Həmişə şux, 
Dayanmısan. 
Gözəllikdən  
Yaranmısan... 
 
 
 
 
 
 
 
 
 
 
 
 67 
Ìèêàéûë   Éàíàð  
YAĞIŞ 
 
Səma  tutuldu  yaman, 
Bulud etdi yır-yığış. 
Dərələrə, düzlərə, 
Ələndi  leysan yağış. 
Otlar  da  fərəhlənib, 
Saçına inci taxdı. 
Göy  gurladı təbiltək, 
Dərələrdən sel axdı. 
Fərəhindən bir  anda, 
Nərə  çəkdi şimşəklər. 
Elə bil ki duyğudan, 
Nura batdı  çiçəklər. 
Döşədi  bir nəfəsə, 
Yağış  ara  vermədi. 
Buludlar qanad açdı, 
Nəfəsini  dərmədi. 
Yarpaqlar  dilə gəldi, 
Sevincindən  oxudu. 
Təbiət də elə bil, 
Yaşıl xalı toxudu. 
Təbiət alqış  dedi, 
Bu xoş yağışa  görə. 
Boş-boşuna  yağmadı,- 
Yağış can verdi yerə... 
 
 
 
 
 
 
 
 
 
 68
Ãÿäèì Ýÿíúÿ, Éåíè Ýÿíúÿ 
ŞƏLALƏ 
 
Dağların  ağuşundan, 
Axıb gəlir  şəlalə. 
Bütün yaşıllıqları, 
Ömrü  bilir  şəlalə. 
 
Sanki  ana  torpağa, 
Damarından  qan  verir. 
Hər  çəmənə,  hər  çölə, 
Varlığından can verir. 
 
Şəlalə hisslərimin, 
Bir  silinməz izidir. 
Sonsuz  duyğularımın, 
Sahilsiz  dənizidir. 
 
 
 
 
 
 
 
 
 69 
Ìèêàéûë   Éàíàð  
FƏVVARƏ 
 
Meydanın   ortasında 
Qanad  açan  suya  bax. 
Gərib  ağ  qanadını, 
Göyə  uçan  suya  bax. 
Yorulur  birdən-birə,- 
Qayıdıb  düşür  yerə... 
 
 
 
 
 
 
 
 
 
 
 
 
 
 
 
 
 
 70
Ãÿäèì Ýÿíúÿ, Éåíè Ýÿíúÿ 
DOLU 
 
Göydən ələnir  dolu, 
Ətraf doluyla dolu. 
Tezcə evə qaçır bax, 
Gülə-gülə Üzeyir. 
Böyük  qardaşına o, 
Siz bir görün nə deyir: 
-Nə durmusan, ay Toğrul,- 
Bayıra yağır  noğul!.. 
 
 
 
 
 
 
 
 
 
 
 
 
 
 
 
 
 71 
Ìèêàéûë   Éàíàð  
DUMAN 
 
Bəzən görünməz, 
Ətrafda  heç yan. 
Bəndi, bərəni 
Bürüyər  duman. 
Yaşıl çəmənlər, 
Tülə  bürünər. 
Dağlar  da  bu an 
Dümağ  görünər. 
Dərəyə  sarı, 
Üz tutar  duman. 
Cığırı,  izi 
Tez tutar  duman. 
Baxsan uzaqdan, 
Bənzəyər südə. 
Ona  oxşayar, 
Dağda  sürü  də... 
Keçər təpədən, 
Keçər  arxacdan. 
Bəzən  çay kimi 
Axar  yamacdan. 
Dağlara  sarı 
Sarınar  duman. 
Düzlərdə  gəlib 
Sürünər  duman... 
 
 
 
 
 
 
 
 
 
 72
Ãÿäèì Ýÿíúÿ, Éåíè Ýÿíúÿ 
DUMAN  ÇƏKİLMİR 
 
Səhərdir ... Duman 
Verməyir aman. 
Bürüyüb düzü, 
Bürüyüb izi. 
Çəkilmir  yoldan, 
Əkilmir  yoldan. 
Çıxam hər  yana, 
Baxam hər  yana. 
Üzəm  çəməndən, 
Gül-çiçəyi  mən...    
 
 
 
 
 
 
 
 
 
 
 
 
 
 73 
Ìèêàéûë   Éàíàð  
YOL  AZDIRAN DUMAN 
 
Gəldi  payız, 
Düşdü  sazaq. 
Az qaldıq ki, 
Yolu azaq. 
Boz dumanın, 
Içində  biz. 
Heç  tapmadıq, 
Nə yol, nə iz. 
Əsdi  külək, 
Qaçdı duman. 
Tezcə yoldan, 
Aşdı duman. 
Gülüb  çıxdıq, 
Yolumuza. 
Gəlib  çıxdıq, 
Evimizə... 
 
 
 
 
 
 
 74
Ãÿäèì Ýÿíúÿ, Éåíè Ýÿíúÿ 
KÜLƏK  PARTLATDI 
 
Çöldə  şarımı 
Oynadırdım mən 
Aldı şarımı 
Külək  əlimdən... 
Külək şarımı 
Göydə  oynatdı, 
Sonra  kolluğa 
Atıb partlatdı... 
 
 
 
 
 
 
 
 
 
 
 
 
 
 
 
 75 
Ìèêàéûë   Éàíàð  
BULUD 
 
Örtər  arabir, 
Günün  üzünü. 
Səmada  tez-tez, 
Qırpar  gözünü. 
Aranı  gəzər, 
Dağı  dolanar. 
Yoxuşa  qalxar, 
Dikdən sallanar. 
Dəcəllik  edər, 
Sözə də  baxmaz. 
Sən yağ desən də, 
Bəzən o, yağmaz. 
Bəzən yığışıb, 
Dönər yumağa. 
Bəzən  böyüyüb, 
Çevrilər dağa... 
Bircə gündə o, 
Hər şəklə düşər. 
Gah muma  dönər, 
Gah da kürləşər. 
Bəzən küləyin 
Əsiri olar. 
Bəzən bir  yerdə, 
Yığılıb qalar. 
Yanan  yerlərə, 
O, həyat  verər. 
Bağa, bağçaya 
Qol-qanad  verər... 
 
 
 
 
 
 
 
 
 
 76
Ãÿäèì Ýÿíúÿ, Éåíè Ýÿíúÿ 
AY  BATDI... 
 
Bir  axşam 
Qayıqla 
Dənizdə 
Üzürdük. 
Sevinclə 
Belədən- 
Beləyə 
Gəzirdik. 
Dilləndi 
Hamıdan 
Balaca 
Gülbəniz: 
Uşaqlar, 
Uşaqlar, 
Siz   Aya 
Bir  baxın!.. 
Üzməyi 
Necə də 
Bacarır 
O axı!.. 
Qəfildən 
Səmada 
Batdı Ay. 
Gülbəniz 
Qaldırdı 
Hay-haray: 
-Ay  Rəşad, 
Ay Tuncay 
Ay Günay!.. 
Bir  baxın, 
Dənizdə 
Batdı 
Ay!.. 
 
 
 
 
 
 
 77 
Ìèêàéûë   Éàíàð  
GÜNƏŞ 
 
Günəş  çıxıb  üfüqdən, 
Bürünüb  nura  hər yan. 
Qızıl tellər uzanıb, 
Bu torpağa səmadan. 
Yerin  ehtiyacı  var, 
Hər bir qızıl saçağa. 
Günəşdir  həyat  verən, 
Bizim  Ana torpağa! 
 
 
 
 
 
 
 
 
 
 
 
 
 
 
 78
Ãÿäèì Ýÿíúÿ, Éåíè Ýÿíúÿ 
ÇİNARLAR 
 
Səmaların 
Yaşıl-yaşıl 
Dirəyidir 
Bu çinarlar. 
Gəncəmizin 
Yaşıl-yaşıl 
Ürəyidir 
Bu çinarlar. 
Bu torpağın 
Baharıdır 
Bu çinarlar. 
Bu torpağın  
Vüqarıdır 
Bu çinarlar, 
Bu  çinarlar... 
 
 
 
 
 
 
 
 
 
 79 
Ìèêàéûë   Éàíàð  
ARAZ 
 
Yorulmadan axarsan,- 
Sən burula-burula. 
Tələsərsən, az qalar, 
Sənin  bağrın yarıla. 
Tarixim  də  bələddir, 
Səndəki  bu qüdrətə. 
Axa-axa  dönərsən, 
Özün boyda  şöhrətə. 
Vətənimin qoynunda, 
Axarsan əzəmətlə. 
Can atarsan  həmişə, 
Irəli, məhəbbətlə! 
Əl  çatmaz  üfüqlərə, 
Uzanar  sənin yolun. 
Ancaq  qırılmaz  yenə, 
Sənin qanadın-qolun. 
Bir şair  ürəyitək, 
Qaynayarsan, daşarsan. 
Axa-axa axırda, 
Sən Kürlə  qovuşursan. 
 
 
 
 
 80
Ãÿäèì Ýÿíúÿ, Éåíè Ýÿíúÿ 
MEŞƏ  YOLU 
 
Uzanıb gedir 
Meşənin yolu. 
Dolanır dağı, 
Dolanır yalı. 
Yol kənarında 
Gül-çiçək  bitir. 
Yollar  meşənin 
Içində itir. 
 
 
 
 
 
 
 
 
 
 
 
 
 
 
 81 
Ìèêàéûë   Éàíàð  
YAZ  GƏLİR 
 
Puçurlayır  budaqlar, 
Yaşıl geyinir bağlar. 
Pıqqıldaşır bulaqlar,- 
Yenə, yenə yaz gəlir. 
 
Şəlalələr oxuyur, 
Çöllər xalça toxuyur. 
Hava ətir  qoxuyur,- 
Yenə, yenə yaz gəlir. 
 
Üfüqlər  körüklənir, 
Quzeylər  güllüklənir. 
Dağ çayı köpüklənir, 
Yenə, yenə yaz gəlir. 
 
Bənövşələr  açır, bax, 
Qış  obadan  qaçır, bax. 
Arzular nur  saçır, bax,- 
Yenə, yenə yaz gəlir… 
 
 
 
 82
Ãÿäèì Ýÿíúÿ, Éåíè Ýÿíúÿ 
BAHAR  NOTLARI 
 
Günəş ki,  gəlib çıxdı, 
Dağlara  gəldi bahar. 
Günəş ki, gəlib çıxdı, 
Üzlərə  güldü  bahar. 
Şənlik səsi  ucaldı, 
Eli nəğmə  bürüdü. 
Qızdı  torpağın canı, 
Güneydən  qar  yeridi. 
Yaşıllıq qanad açdı,- 
Çəmənlər tel-tel oldu, 
Çöllər büründü nura,- 
Çöllər dönüb gül oldu. 
Baharın gəlişindən, 
Bulaqlar  da qaynadı. 
Çıxıb meydana  tezcə, 
Yaz  küləyi  oynadı. 
Baharın gəlişindən, 
Coşdu, quşların  səsi. 
Yenə də,  bizim elə, 
Gəldi yazın  nəfəsi... 
 
 
 
 83 
Ìèêàéûë   Éàíàð  
BƏNÖVŞƏ 
 
Bax bu  kolun  dibində, 
Düşübdür nə qədər  iz. 
Deyin  görüm nə var ki, 
Bu kolun dibində siz. 
Deyim, heyrət etməyin, 
Ay uşaqlar, bu işə. 
Bu kolun  dibindəki, 
Bənövşədir,  bənövşə... 
 
 
 
 
 
 
 
 
 
 
 
 
 
 
 
 84
Ãÿäèì Ýÿíúÿ, Éåíè Ýÿíúÿ 
DAĞDAN  DƏRƏCƏM... 
 
Kağız-qələm 
Götürdü, 
Bir dəfə 
Kiçik  Elman 
Bax  bu  balaca 
Rəssam, 
Çəkdi  qəşəng 
Bir güldan... 
“Bəs güldanda 
Gül  hanı?”- 
Dedi: bacısı Reyhan 
Elman  güldü: 
“Gülü  mən 
Gedib  dərəcəm 
Dağdan!..” 
 
 
 
 
 
 
 
 85 
Ìèêàéûë   Éàíàð  
PAYIZ 
 
Qızıl  rəngə  bürünüb, 
Yenə  dağ-daş,  dərə-düz... 
Qızıl  rəngə bürünüb, 
Yenə cığır, yenə iz... 
Səmalarda  şimşək də, 
Gəlir  möhkəm cəng-cəngə... 
Bulaqların gözü də, 
Dönür  qızılı rəngə... 
Qızıl rəngə  bürüyür, 
Eli,  obanı  payız. 
Xəzəl-xəzəl  bürüyür,- 
Örtür,  hər yanı  payız... 
 
 
 
 
 
 
 
 
 
 
 86
Ãÿäèì Ýÿíúÿ, Éåíè Ýÿíúÿ 
QIŞ  GƏLƏNDƏ 
 
Sular donub  buz olar, 
Qış  gələndə. 
Çaylara  körpü salar, 
Qış gələndə. 
Gələr  şaxta  baba da, 
Qış gələndə. 
Nağıl  artar  obada, 
Qış  gələndə. 
Uşaqlar  çıxar döşə, 
Qış gələndə. 
Xizəklər  düşər işə, 
Qış gələndə. 
Itər cığırlar, izlər, 
Qış  gələndə. 
Ağ vərəq olar düzlər, 
Qış  gələndə... 
 
 
 
 
 
 
 
 
 87 
Ìèêàéûë   Éàíàð  
ŞAXTA  BABA 
 
Təzə  ildir,- 
Qar  ələnib; 
Hər  yan dümağ. 
Şaxta  baba 
Gəlib qonaq. 
O, bəs  necə 
Keçib  gəlib, 
Çölü, düzü!? 
Qarın üstə 
Düşməyib heç 
Ayaq  izi... 
 
 
 
 
 
 
 
 
 
 
 
 
 88
Ãÿäèì Ýÿíúÿ, Éåíè Ýÿíúÿ 
SOYUQDA 
 
Yenə  qış gəlib, 
Yağıb  təzə qar. 
Evdən bayıra, 
Çıxıb uşaqlar. 
Onlar  həyətdə, 
Qaynayır indi. 
Dostlar  qartopu, 
Oynaşır indi. 
Ancaq oynamır, 
Balaca  Həsən. 
Deyir: - Uşaqlar, 
Üşüyürəm mən!.. 
Uşaqlar  gülür: 
-Həsən, ay Həsən, 
Oynasan əgər,- 
Heç üşüməzsən!.. 
Irəli  çıxıb, 
Oynayır  oğlan. 
Üşümək  daha 
Çıxır  yadından!.. 
 
 
 
 
 89 
Ìèêàéûë   Éàíàð  
V. GÖY  QUŞLARI 
 
 
QARANQUŞLAR 
 
Qaranquşlar 
Özün yorar. 
Çöp daşıyar, 
Yuva  qurar. 
Ilk bahar da, 
Gələn kimi, 
Çöllər  üzə  
Gülən kimi. 
Balaları 
Bu yuvada 
Gözün açar. 
Qanadlanıb 
Burda  uçar. 
Payızda da 
Köçüb gedər. 
Isti yuva 
Seçib gedər. 
Gələr bir də 
Qış gələndə. 
Isindikcə 
Burda  hava. 
Çəkər quşu 
Öz  tikdiyi 
Isti yuva, 
Doğma yuva... 
 
 
 
 
 
 
 90
Ãÿäèì Ýÿíúÿ, Éåíè Ýÿíúÿ 
BÜLBÜL 
 
Ağacda  nəğmə 
Oxuyur  bülbül. 
Nəğmə  içində 
Uyuyur bülbül. 
Səsi  ətrafa 
Dalğalanır hey. 
Köksü  nəğməylə, 
Odtək yanır hey. 
Şəkərtək, baltək, 
Səsi  şirindir. 
Bu çəmən, bu çöl, 
Nəğmələrindir. 
Ötür bu bülbül, 
Hey ara  vermir. 
Sanki ətrafı,- 
Unudub  görmür. 
Möcüzə gəlir, 
Ona hər bir yan. 
Fikrində nəğmə, 
Olur  al-əlvan. 
Onun cəh-cəhi, 
Ömrə ruh verir, 
Bülbül  həyatı, 
Nəğmədə görür. 
 
 
 
 
 
 
 
 
 
 
 
 91 
Ìèêàéûë   Éàíàð  
KƏKLİK 
 
Kəklik  həmişə 
Daşı-qayanı 
Çox əziz  tutur. 
Başqa  yerdə  yox, 
Ancaq gecələr 
Qayada  yatır. 
Kəklik  yurdumun, 
Gözəl  quşudur. 
Gözəllik  onu, 
Dağda  yaşadır. 
Eşidiləndə 
Kəkliyin səsi. 
Sanki  dil açır, 
Torpaq  nəğməsi. 
Kəklik  qaradır, 
Həm də ki  bozdur. 
Kəklik  dağlarda 
Ən xoş avazdır. 
Kəklik dağlardan 
Qıraqda  qalmaz. 
O, nə qayasız, 
Nə  daşsız olmaz... 
 
 
 
 
 
 
 
 
 
 
 
 
 
 92
Ãÿäèì Ýÿíúÿ, Éåíè Ýÿíúÿ 
GÖYƏRÇİN 
 
Bir  ağ  göyərçinim  var, 
Qanadlarını açar. 
Uçar, uçar, hey uçar, 
Uçar, qalxar havaya. 
Hara  getsə  darıxıb, 
Qayıdar tez yuvaya. 
 
 
 
 
 
 
 
 
        
 
 
 
 
 
 
 
 
 
 93 
Ìèêàéûë   Éàíàð  
DURNALAR 
 
Yarpaqlar  tökülüşür,- 
Payız gəlir ellərə. 
Durnalar  qatarlanıb, 
Çıxır uzaq səfərə... 
Həzin-həzin nəğməylə, 
Qanad açır durnalar. 
Baharın arxasınca, 
Uçur,uçur  durnalar... 
 
 
 
 
 
 
 
 
 
 
 
 
 
 
 
 
 94
Ãÿäèì Ýÿíúÿ, Éåíè Ýÿíúÿ 
TOVUZQUŞU 
 
Tovuzquşuna  baxın, - 
Rəngi  necə əlvandır! 
Elə bil ki, quş deyil 
Çiçək  dolu  güldandır... 
 
 
 
 
 
 
 
 
 
  
 
 
 
 
 
 
 
 
 
 
 95 
Ìèêàéûë   Éàíàð  
AĞ  QARTAL 
 
Yenə  də  gəlib  bahar,- 
Əriyir, əriyir  qar. 
O  qayanın  üstəki  
Qartala  bax, qartala. 
Sanki qayanın üstə, 
Qar  qalıbdı bir tala... 
 
 
   
 
       
 
 
 
 
 
 
 
 
 
 
 
 
 
 96
Ãÿäèì Ýÿíúÿ, Éåíè Ýÿíúÿ 
QIRĞI 
 
Çəpərdə  qırğıya  bax, 
Necə  şax durub qoçaq. 
Sərçələr  girib kola, 
Heç çıxan yoxdu yola. 
Görünməyir bir gözə, 
Uçan yoxdu ta düzə. 
Qonan  yoxdu çəpərə, 
Qorxur  qırğı apara... 
 
 
 
 
 
 
 
 
 
 
 
 
 
 
 97 
Ìèêàéûë   Éàíàð  
AĞACDƏLƏN 
 
Meşəni  dolanırdı, 
Meşəbəyi  bayaqdan. 
Qəfil:  
“Taqq-taraqq... 
Taqq-taraq”,- 
Eşitdi o,  uzaqdan... 
Düşündü  meşəbəyi: 
“Bax, orada kimsə var. 
Yəqin ki,  gec çatarsam, 
Çox ağacı doğrayar!,,” 
O, dinşəyib bildi ki, 
Hansı səmtdən gəlir səs. 
O səmtə də tələsdi,- 
Dərmədən heç bir nəfəs... 
Cilovlaya  bilmirdi, 
Meşəbəyi hirsini: 
“İndi tapıb verəcəm, 
O qanmazın dərsini!,,” 
Meşəbəyi  çatırdı, 
Indi  səs  gələn yerə. 
Özü də istəmədən, 
Qımışdı birdən-birə. 
Meşədə nə gəzirdi, 
De axı, ağac kəsən!? 
Taqqıldadırmış burda 
Ağacı  ağacdələn!.. 
 
 
 
 
 
 
 
 
 
 
 98
Ãÿäèì Ýÿíúÿ, Éåíè Ýÿíúÿ 
DONMUŞ  SƏRÇƏ 
 
Bir  gün  məktəbdən evə, 
Qayıdırdı  Etibar. 
Hava  yaman soyuqdu, 
Hər yan tamam  qardı, qar... 
 
Etibar  baxıb gördü, 
Yerdə  donub bir sərçə... 
Əyilib  sərçəni  o, 
Yerdən götürdü  tezcə... 
 
Oğlan donmuş  sərçəni, 
Isti  qoynuna  aldı. 
Evə ki, çatdı sərçə, 
Donu daha  açıldı... 
 
 
 
 
 
 
 
 
 
 99 
Ìèêàéûë   Éàíàð  
YARASA 
 
Gündüz görünməz  gözə, 
Bu  quş işıqdan qaçar. 
Qaranlıqda  dolanar, 
Ancaq  gecələr  uçar. 
 
 
 
 
 
 
 
 
 
 
 
 
 
  
 
 
 
 
 
 
 
 
 
 100
Ãÿäèì Ýÿíúÿ, Éåíè Ýÿíúÿ 
NƏĞMƏ 
 
Şimşəklər   
Guruldayar. 
Küləklər 
Uğuldayar. 
 
Bulaqlar 
Şırıldayar. 
Böcəklər 
Cırıldayar. 
 
Qarğalar 
Qarıldayar. 
Qırğılar 
Qırıldayar. 
 
Toyuqlar 
Qaqqıldayar. 
Xoruzlar 
Quqquldayar. 
 
Təkcə 
Balaca  Həsən, 
Nəğmə  oxuyar, 
Pəsdən... 
 
 
 
 
 
 
 
 
 
 
 
  
 
 101 
Ìèêàéûë   Éàíàð  
VI.  ARZULAR 
 
 
GƏNCƏ  GÖLÜ 
 
Dostlar,  qədim Gəncəmiz, 
Böyüyür gündən-günə. 
Neçə-neçə  gözəllik 
Bəzək olur köksünə. 
Nəhəng-nəhəng binalar 
Düzülür  cərgə-cərgə. 
Çinarlar  küçələrə 
Salır  çadırtək  kölgə... 
Qabaqdadır, qabaqda, - 
Gəncənin neçə yazı. 
Qabaqdadır, qabaqda 
Hələ çox-çox murazı. 
Bu arzuyla,  murazla, 
Dünya  nurla dolacaq. 
Bir  zaman 
Gəncəmizdə 
Gəncə gölü olacaq... 
Bu gölün  sahilində, 
Uşaq-böyük güləcək. 
Bu gölün görüşünə, 
Bütün dünya  gələcək... 
 
 
 
 
 
 
 
 
 102
Ãÿäèì Ýÿíúÿ, Éåíè Ýÿíúÿ 
KANAT  YOLU 
 
Qədim  Gəncənin, 
Ad-sanı  vardır. 
Onun dörd  yanı, 
Yazdır, bahardır. 
Var  Hacıkəndi, 
Həm Xoşbulağı. 
Bar-bəhrəlidir, 
Başı-ayağı... 
Gəncə  boy  atır, 
Düz  Hacıkəndə. 
Biri-birindən, 
Olsa da gendə. 
Bir gün gələr ki, 
Həsrət süst düşər. 
Kanat yolu ilə, 
Onlar  birləşər... 
 
 
 
 
 
 
 103 
Ìèêàéûë   Éàíàð  
LEYLA GƏNCƏDƏ 
 
Bakıdan gələn Leyla  
Qonaq idi Gəncədə. 
Gəzdikcə bu şəhəri, 
Sevinirdi necə  də… 
 
Parkları dolandıqca, 
Atlanırdı ürəyi. 
Qoxulayırdı burda, 
Hər gülü, hər çiçəyi… 
 
Baxıb fəvvarələrə, 
Nə qəşəngdir, deyirdi. 
Gəncənin xurmasından 
Çox ləzzətlə yeyirdi. 
 
O, təəccüb edirdi, 
Burda ancaq bir şeyə; 
Deyirdi ki, 
Gəncənin 
Metrosu yoxdur niyə!? 
 
 
 
 
 
 
 104
Ãÿäèì Ýÿíúÿ, Éåíè Ýÿíúÿ 
KOSMONAVT OLACAĞAM 
 
Kosmonavt olacağam, - 
Uçacağam səmaya. 
Məktub aparacağam 
Yerdən ulduza, aya!.. 
Yemək – su gotürəcəyəm, 
Nə susayam, nə acam… 
Oyuncaqlarımı da,    
Özümlə aparacağam!    
 
 
 
 
 
 
 
 
 
 
 
 
 
 
 
 
 105 
Ìèêàéûë   Éàíàð  
BİR  GÜN GƏLƏK... 
 
(Qardaşim  oğlu  Mehmanın  nəvələri Rəşad  və 
Tuncayın  kiçik  toy məclisinə  töhfə) 
 
Binnət  bala,  bu  gün biz, 
Şad  gününə gəlmişik. 
Sənin  hər  sevincini, 
Sevincimiz  bilmişik. 
 
Sən  atamın adını 
Daşıyırsan həyatda. 
Ən  ülvi  duyğularla, 
Yaşayırsan  həyatda. 
 
Bu gün sən  xoşbəxtsən ki, 
İki  oğul  balan var. 
Şükür ki,  yurdumuzda, 
Böyüyür  qoşa  çinar. 
 
Bu gün məclis qurulub, 
Sevinirik  nə qədər. 
Xeyir işlə köklənib, 
Hər  sözlər,  hər  söhbətlər. 
 
Rəşadınla  Tuncayın 
Nur  gəlir  gözlərinə. 
Müsəlmanlıq  qapısı, 
Açılır  üzlərinə. 
 
 
 
 
 
 106
Ãÿäèì Ýÿíúÿ, Éåíè Ýÿíúÿ 
Böyüsün  bu balalar, 
Çox  sınaq  var qarşıda. 
Onların  xoş  nəfəsi, 
Yaz  eləyər  qışı da... 
 
Qol-budaq atsın onlar, 
Bu yurddan güc alsınlar. 
Vətəndə 
Pillə-pillə, 
Qalxsınlar, ucalsınlar. 
 
Hazır  olsun  oğullar, 
Daim  həyat  dərsinə. 
Bir gün gələk 
Onların 
Böyük toy məclisinə... 
 
 
 
 
 107 
Ìèêàéûë   Éàíàð  
YOLLAR VAR... 
 
Yollar var, 
Bu dünyada, 
Yollar var 
Ürəyin 
Istəyən qədər... 
Yollar var 
Xeyirə,  
Yollar var 
Şərə gedər. 
Yollar var 
Zavoda, 
Fabrikə. 
Yollar var 
Kinoya, 
Sirkə... 
Yollar  
Hara  gəlsə 
Uzanar,- 
Heç yorulmaz. 
Yollar 
Dolanar  bu dünyanı 
Qırılmaz... 
Bir yol da var, 
Bu yolların 
Arasında 
Ən dəyərli 
Ömür  yoludur. 
Qoynu onun 
Həm sevincli 
Həm kədərli 
Günlərlə doludur... 
 
 
 
 
 
 
 108
Ãÿäèì Ýÿíúÿ, Éåíè Ýÿíúÿ 
KÖRPÜLƏR 
 
Körpülər salırıq, 
Gah arxa, 
Gah çaya. 
Körpülər salırıq, 
Bu taydan 
O taya... 
Körpülər salırıq 
Şəhərdən-şəhərə. 
Körpülər salırıq, 
Axşamdan səhərə. 
Dünyanın qoynunda 
Bəzəkdir  
Körpülər... 
Min arzu, 
Diləkdir  
Körpülər. 
Qəlbimdə 
Bir istək 
Boy atıb, 
Dönübdür 
Gülə-çiçəyə... 
İnsanlar, 
Biz körpü 
Salırıq 
Ürəkdən-ürəyə!.. 
 
 
 
 109 
Ìèêàéûë   Éàíàð  
Mündəricat 
 
UŞAQLARA  LAYİQLİ  HƏDİYYƏ.................................................... 3 
 
I. MƏNİM  AZƏRBAYCANIM   
ODLAR YURDU ................................................................................. 10 
AZƏRBAYCAN BAYRAĞI ............................................................... 11 
BAKI .................................................................................................... 12  
QOBUSTAN ........................................................................................ 13 
QƏDİM  GƏNCƏ,  YENİ  GƏNCƏ.................................................... 14 
GƏNCƏ  RAYONU............................................................................. 16 
KƏPƏZ  RAYONU.............................................................................. 17 
SUMQAYIT ......................................................................................... 18 
MİNGƏÇEVİR..................................................................................... 19 
QARABAĞIM ..................................................................................... 20 
ŞUŞA.................................................................................................... 22 
NAXÇIVAN  LÖVHƏLƏRİ................................................................ 23 
ŞƏKİ..................................................................................................... 25 
LƏNKƏRAN ....................................................................................... 27 
BƏRDƏ ................................................................................................ 28 
ZAQATALA ........................................................................................ 29 
QUBA................................................................................................... 30 
TOVUZ-OĞUZ .................................................................................... 31 
QAZAX ................................................................................................ 32 
DASKƏSƏN ....................................................................................... 33 
NİZAMİ  MƏQBƏRƏSİ...................................................................... 34 
MƏHSƏTİ  NƏNƏM........................................................................... 35 
MİRZƏ ŞƏFİ........................................................................................ 36 
 
II. QƏHRƏMANLAR   ÖLMÜR 
KOROĞLU........................................................................................... 37 
FƏRHAD.............................................................................................. 38 
İSRAFİL   MƏMMƏDOV................................................................... 39 
GENERAL HƏZİ ................................................................................. 40 
MEHDİ  OLACAĞAM........................................................................ 41 
MEHDİM  MƏNİM,  HƏZİM  MƏNİM ............................................. 42 
ÜÇ İGİDİM .......................................................................................... 43 
 
 110
Ãÿäèì Ýÿíúÿ, Éåíè Ýÿíúÿ 
İGİD  MÜBARİZİM  VAR .................................................................. 44 
 
III.  ƏMƏK  RİTMLƏRİ 
BƏNNA................................................................................................ 45 
DAŞYONAN........................................................................................ 46 
BETONÇU ........................................................................................... 47 
DÜLGƏR ............................................................................................. 48 
KÖRPÜSALAN ................................................................................... 49 
QAYNAQÇI......................................................................................... 50 
DƏMİRÇİ ............................................................................................. 51 
İŞIQÇƏKƏN ........................................................................................ 52 
TOXUCU  QIZ..................................................................................... 53 
ƏYRİCİ ................................................................................................ 54 
GÜLLÜ  XALÇA................................................................................. 55 
TİKİŞÇİ QIZ ........................................................................................ 56 
TELEFONÇU  QIZ .............................................................................. 57 
SAATSAZ ............................................................................................ 58 
SÜRÜCÜ.............................................................................................. 59 
TELEFON ............................................................................................ 60 
FƏHLƏ................................................................................................. 61 
 
IV. TƏBİƏTİN  ECAZKAR  GÖZƏLLİKLƏRİ 
GÖYÜN  BOYUNBAĞI...................................................................... 62 
GÖYGÖL ............................................................................................. 63 
XOŞBULAQ ........................................................................................ 64 
SOYUQ  BULAQ................................................................................. 65 
GÖZƏL  BULAQ................................................................................. 66 
YAĞIŞ .................................................................................................. 67 
ŞƏLALƏ .............................................................................................. 68 
FƏVVARƏ ........................................................................................... 69 
DOLU................................................................................................... 70 
DUMAN............................................................................................... 71 
DUMAN  ÇƏKİLMİR ......................................................................... 72 
YOL  AZDIRAN DUMAN.................................................................. 73 
KÜLƏK  PARTLATDI ........................................................................ 74 
BULUD ................................................................................................ 75 
AY  BATDI... ....................................................................................... 76 
 
 111 
Ìèêàéûë   Éàíàð  
GÜNƏŞ ................................................................................................ 77 
ÇİNARLAR.......................................................................................... 78 
ARAZ ................................................................................................... 79  
MEŞƏ  YOLU...................................................................................... 80 
YAZ  GƏLİR........................................................................................ 81 
BAHAR  NOTLARI............................................................................. 82 
BƏNÖVŞƏ ........................................................................................... 83 
DAĞDAN  DƏRƏCƏM... ................................................................... 84 
PAYIZ .................................................................................................. 85 
QIŞ  GƏLƏNDƏ .................................................................................. 86 
ŞAXTA  BABA.................................................................................... 87 
SOYUQDA........................................................................................... 88 
 
V. GÖY  QUŞLARI 
QARANQUŞLAR................................................................................ 89 
BÜLBÜL .............................................................................................. 90 
KƏKLİK............................................................................................... 91 
GÖYƏRÇİN ......................................................................................... 92 
DURNALAR........................................................................................ 93 
TOVUZQUŞU...................................................................................... 94 
AĞ  QARTAL ...................................................................................... 95 
QIRĞI ................................................................................................... 96 
AĞACDƏLƏN..................................................................................... 97 
DONMUŞ  SƏRÇƏ.............................................................................. 98 
YARASA.............................................................................................. 99 
NƏĞMƏ ............................................................................................. 100 
 
VI. ARZULAR 
GƏNCƏ  GÖLÜ................................................................................. 101 
KANAT  YOLU ................................................................................. 102 
LEYLA GƏNCƏDƏ .......................................................................... 103 
KOSMONAVT OLACAĞAM........................................................... 104 
BİR  GÜN GƏLƏK... ......................................................................... 105 
YOLLAR VAR... ............................................................................... 107 
KÖRPÜLƏR....................................................................................... 108 
 
 112
Ãÿäèì Ýÿíúÿ, Éåíè Ýÿíúÿ 
 
 
 
 
 
 
 
 
 
 
 
 
 
 
Korrektor:     Kifayət  Rəhimli 
Dizayner:      Aysel  Movsumzadə 
Operator:      Kəmalə  Rəhimli 
 
 
 
 
Çapa imzalanmışdır: 23.02.2015 
Formatı 60x90 1/16. Həcmi 7 ç.v. 
Sifariş №09. Tiraj 100  
 
 
 «Zərdabi LTD» MMC 
Nəşriyyat Poliqrafiya müəssisəsi 
   iş  (012) 514-73-73,  
   mob. (050; 055; 070) 344 76 01 
e-poçtu: zerdabi_em@mail.ru 
 
