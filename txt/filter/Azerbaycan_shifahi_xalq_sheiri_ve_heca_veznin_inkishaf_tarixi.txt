 
 
                 1 
 
AZƏRBAYCAN MİLLİ ELMLƏR 
AKADEMİYASI 
FOLKLOR İNSTİTUTU 
 
 
 
SƏDNİK PAŞA PİRSULTANLI  
 
 
 
 
AZƏRBAYCAN ŞİFAHİ 
XALQ ŞEİRİ VƏ HECA 
VƏZNİNİN İNKİŞAF 
TARİXİ  
 
 
 
 
 
 
 
 
“TƏKNUR”-2013  
 
 
 
 
                 2 
 
AMEA Folklor İnstitutu Elmi Şurasının qərarı ilə 
nəşr olunmuşdur. 
 
Elmi redaktoru: Şakir Albalıyev  
 Filologiya elmləri namizədi 
 
Rəyçilər: Nizami Cəfərov 
 AMEA-nın müxbir üzvü, professor   
 
        Məhərrəm Qasımlı  
 Filologiya elmlər doktoru, professor,  
           Dövlət Mükafatı laureatı  
 
Sədnik  Paşa Pirsultanlı (Paşayev) 
  
“Azərbaycan şifahi xalq şeiri və heca vəzninin 
inkişaf tarixi”     482 səh. 
 
“Azərbaycan şifahi xalq şeiri və heca 
vəzninin inkişaf tarixi” adlı əsərdə Azərbaycan şifahi 
xalq şeirinin mənzum atalar sözü, mənzum 
tapmacalar, eləcə də, bayatı və qoşmalar daxilində 
təkamülü və inkişafı izlənilir. Konkret olaraq aşıq 
şeirinin XVI əsrdən başlayaraq bu günə qədər şifahi 
xalq poeziyasında və yazılı ədəbiyyatda mövcud olan 
növləri və şəkilləri təhlilə cəlb edilir. Bu əsər alimlər 
üçün, hətta, tədqiqatçılar, ali məktəb müəllimləri və 
tələbələr üçün əvəzsiz bir  şeir yaradıcılığı abidəsi 
olacaqdır.  
 
    İSBN: 978-9952-445-13-8        @ “Təknur”, 2013 
       
 
 
 
                 3 
 
Azərbaycan xalq şeirinin inkişaf 
mərhələləri  
 
 Azərbaycan yazılı ədəbiyyatında heca, 
əruz şeir vəznləri və sərbəst şeir forması 
mövcuddur. Lakin, Azərbaycan xalq şeirinin 
inkişafı heca vəzni ilə bağlıdır. Azərbaycan 
milli vəzni olan heca vəzninin bitkin ölçüsü 
on bir hecalı şeirdir. Lakin bu milli vəzni 
qazanana qədər Azərbaycan xalq şeiri böyük 
təkamül, təkmilləşmə və inkişaf yolu 
keçmişdir. Azərbaycan xalq şeirinin inkişafı 
haqqında, qismən Əmin Abid, Araz 
Dadaşzadə, Şəmistan Mikayılov və başqaları 
danışmışlar.  
 Heca vəzninin ilk tədqiqatçısı ədəbiy-
yatşünas Əmin Abid heca vəznindən danışar-
kən, əsasən, aşıq şeiri kontekstində tədqiqat 
aparmışdır.  
 Əlbəttə, Əmin Abid o dövrdə mənzum 
atalar sözlərini, mənzum tapmacaları toplayıb 
tədqiqata cəlb edə bilməzdi. Bu, uzun müddət 
və gərgin əmək tələb edən ciddi bir məsə-
lədir. Bu vəzifəni yerinə yetirməyi öz 
öhdəsinə götürən, təvazökarlıqdan kənar olsa 
da mən olmuşam. Doğrudur, məndən əvvəl 
bəzi tədqiqatçılar mənzum atalar sözünün 
 
 
                 4 
 
şeiriyyətinə toxunmuşlar. Lakin, onun heca 
vəzninin öyrənmək məsələsini  qarşıya 
qoymamışlar. 
 Bizə görə, heca vəzni atalar sözünün 
qoynunda yetişmiş, formalaşmışdır. Atalar 
sözləri iki misra-iki misra, yəni beyt-beyt 
qafiyələnir. Lakin, Azərbaycan xalq şeiri iki 
misradan ibarət deyil, dörd misradır. Ona 
görə də biz mənzum tapmacalara müraciət 
etmişik. Məlumdur ki, mənzum tapmacaların 
əksəriyyəti dörd misralıdır. Bu isə heca vəznli 
Azərbaycan şeirinin tələblərinə tam 
uyğundur. Tapmacaların qoynunda bağlama-
bayatıların,  cinaslı bayatıların meydana 
gəlməsini müəyyənləşdirmişik. Lakin, 
Azərbaycan şeiri forma etibarı ilə dörd misra 
olsa da onun əsas forması on bir hecalıdır. 
Atalar sözünü kəmiyyət etibarı ilə 
hesablayarkən beş və yeddi hecalıya nisbətən 
on bir hecalının qat-qat az olduğunu görürük. 
Abdulla Şaiqin, Əmin Abidin, Hənəfi 
Zeynallının mülahizələrinə istinad edərək on 
bir hecalı şeirin sazla əlaqədar, yəni telli çalğı 
alətləri ilə bağlı yarandığını müşahidə edirik. 
Bütün bu nəzəri müddəaların işığında 
araşdırmaları müəyyən istiqamətə yönəlt-
mişik.  
 
 
                 5 
 
 Məlum olur ki,  doğrudan da, atalar 
sözünün qoynunda xalq şeiri özünün ilkin 
formalarını yaratmışdır:  
  Yaz yağışı bar gətirər, 
    Qışın çəni qar gətirər.  
Bu şeir nümunəsi deyil, bəs nədir?  
  Nə yoğurdu, nə yapdı, 
  Hazırca kökə tapdı. 
 Mənzum atalar sözü fəslində bunlar 
geniş təhlil olunmuşdur.  Bax, bu aşağıdakı 
on bir hecalı qoşma bəndi sazın köməyi ilə 
yaradılmışdır:  
 Evimizin dalı xırda təpələr, 
 Orda yağış yağsa, burda səpələr. 
 Mücrümdə qalıbdır almaz küpələr, 
 Heç birin taxmadım, yar sən gedəli.  
 
 Heca vəzninin təşəkkülündə, təkmilləş-
məsində və inkişafında təkcə mənzum 
tapmacalar və aşıq qoşmaları iştirak 
etməmişdir, külli halında mərasim nəğmələri, 
uşaq düzgüləri, nağıl pişrovları mühüm rol 
oynamışdır. Hətta, bu sahədə yanıltmacların 
da öz yeri vardır. Bir xalq düzgüsündə 
deyilir:  
  İcili-micili, 
  Şoşan qıcılı.  
 
 
 
                 6 
 
 Başqa bir mərasimdə:  
  Gün çıx, gün çıx, 
  Kəhər atı min çıx.  
 Yanıltmaclarda qafiyə sistemi əvvəlki 
nümunələrə nisbətən sərbəst haldadır. Bunlar 
uşağın tələffüzünün, nitqinin, sinir sisteminin, 
beyin fəaliyyətinin inkişafına güclü təkan 
verir. Hətta, bunun bəzi nümunələrinin 
mükamilə şəklində qurulması bu kiçik janrda 
dərin, psixoloji məqamları təsvir eləməyə 
imkan yaradır.  
 Çəpərə baxdım: -Mən də, mən də.  
 Bağçaya düşdüm:-Mən də, mən də. 
 İtlər hürüşdü:-Mən də, mən də.  
 Nağıl pişrovlarında daha poetik 
nümunələrə rast gəlirik: 
 Az getdi, üz getdi, 
 İynə yarım yol getdi.  
Və yaxud:  
 Təpələrdən yel kimi, 
 Dərələrdən sel kimi.  
 Ayrı-ayrı  şeir nümunələri arasında 
əlaqə, qarışıq inkişaf prosesi onun yeni 
formalarını yaradıb, meydana çıxarıb. Hətta, 
atalar sözlərində əmredici notlara da rast 
gəlirik.  
 Açaram sandığı, 
 Tökərəm pambığı.  
 
 
                 7 
 
Başqa bir atalar sözündə acizanə fikirlərə rast 
gəlirik: 
 Allahdan buyruq, 
 Ağzıma quyruq.  
 Hətta, mənzum atalar sözünün son 
məqamlarında tapmacaya bənzər yeni 
nümunələrə rast gəlirik. Bu aydınca göstərir 
ki, mənzum atalar sözü, mənzum tapmacalar, 
düzgülər, xalq mərasimləri ayrı-ayrılıqda 
deyil, bir külli halında mürəkkəb inkişaf 
prosesi nəticəsində heca vəznini 
formalaşdırıb meydana çıxarmışlar. Əgər 
atalar sözlərində:  
 Bağda ərik var idi, 
 Salam məlik var idi.  
 Bağda ərik qurtardı, 
 Salam məlik qurtardı.  
Mənzum tapmacalarda da yaradıcılıq prosesi 
bu şəkildə davam edir:  
 Bazardan qazan aldım, 
 İçinə quyruq saldım.  
 Qazan əridi, 
 Quyruq qaldı.  
(açması:qazan- ayaqqabı, quyruq isə insanın 
ayağıdır) 
 Sadə insan müşahidələri nəticəsində 
qurulan bu tapmacalar insan beynini 
işlətməyə, düşünməyə vadar edir, eyni 
 
 
                 8 
 
zamanda, mənzum tapmaca yeni poetik 
nümunə kimi bizim düşündüyümüzdən də 
gözəl şeir formasında biçimlənir. Biz bundan 
sonra da bayatıların, bayatı bağlamaların 
yaranmasının şahidi oluruq.  
 “İraq-Kərkük  folklor antologiyası”  
kitabının müqəddiməsində oxuyuruq: 
“Kərkükdə cinaslı bayatılara xoryat, cinassız 
bayatılara isə mani deyilir”. Biz diqqət 
etdikdə türkdilli xalqların xalq şeirində, xalq 
poeziyasında eyni  prosesin davam etdiyini 
görürük. Bu yaranma və inkişaf prosesinin 
mənzərəsini ayrı-ayrı fəsillərdə verəcəyimizi 
nəzərə alaraq, bunlara müxtəlif şəkildə 
münasibət bildiririk. Mənzum tapmacalardan 
xalq mahnılarına gedən yol, aşıq şeirinin 
təşəkkülü, hər şeydən əvvəl telli saz alətləri 
ilə (qopuz, təmbur və saz),  çalğı alətləri ilə 
əlaqədardır.  
 Tədqiqat nəticəsində Azərbaycan xalq 
şeirinin yaranmasına və inkişaf prosesinə dair 
maraqlı faktlar meydana çıxmışdır. Bütün 
bunlar tədqiqat yolu ilə aşkarlanmışdır.  
 Şifahi  və yazılı poeziyamızda yəqin ki, 
on bir hecalı ana şeirimiz olan qoşma 
formalaşıb meydana çıxana qədər 
Azərbaycan xalq şeiri azhecalılıqdan 
çoxhecalılığa doğru uzun bir yol gələrək, 
 
 
                 9 
 
böyük inkişaf prosesi keçmişdir. Yeddi hecalı 
olanlar öz kütləvi nümunəsi olan bayatılarla 
ölçüləri birdir.  
 Min misradan artıq atalar sözlərini 
araşdırdıqda aydın olur ki, burada heca vəznli 
şeirə məxsus qafiyə sistemi (daxili, ön və son 
qafiyələr),  bölgülər, rədiflər, ahəngdarlıq, 
məntiqi vurğu, intonasiya, ritm və digər ölçü 
vahidləri yerli yerindədir. 
1
 
 Xalq poeziyası daxilində püxtələşən 
mənzum atalar sözlərinin azhecalı, çoxhecalı, 
qeyri-bərabər hecalı olması məzmuna, 
mənaya, fikrə tam uyğun olur, bu da onun 
təsirini, şeiriyyətini artırır, uzun müddət 
yaddaşda qalmasına və yaşamasına kömək 
edir. Özünün ictimai gücə malik, müstəqil, 
kamil bir janr olduğunu çoxdan təsdiqləmiş 
mənzum atalar sözləri, yazılı ədəbiyyatda 
böyük şöhrət qazanmış, əsərlərdə özül 
yerində işlədilmişdir.  
 Tapmacaya türklər bilməcə deyir. 
Lakin, bilməcə ilə tapmacanın bizim 
folklorumuzda fərqi var. Tapmaca uşaqlar 
üçün yazıldığı halda, bilməcələrdən 
                                                          
1
 Sədnik Paşa Pirsultanlı,  “Heca vəznli şeir və mənzum atalar 
sözləri”,  Gəncə-2001. “Əsgəroğlu”  nəşriyyatı. Səh.14.   
 
 
                 10 
 
diplomatiyada və iki sevgili arasında əqli-
mahiyyəti öyrənməkdə istifadə etmişlər.  
 Nizaminin “İsgəndərnamə”sində belə 
bir bilməcədən istifadə edilmişdir. Dara 
İsgəndərə bir çuval küncüt  göndərir. 
İsgəndər isə quşlarını buraxıb küncütü 
dənlətdirir. Dara demək istəyirdi ki, qoşunum 
küncüt kimi sayılmazdır. İsgəndər də əyani 
şəkildə sübut etdi ki, onu qoşunuma bir-bir 
dənlətdirərəm.  
 Bilməcələrdən qədimlərdə təkcə 
diplomatiya  sahəsində deyil, eyni zamanda, 
sevgi, məhəbbət aləmində də istifadə 
olunmuşdur. Onu da bilmək lazımdır ki, 
bilməcələr nəsrlə olur. Nizaminin bilməcələri 
nəzm şəklində qələmə alması, onun şair 
səlahiyyətidir. Lakin, bilməcələr nağıl və 
rəvayətlər daxilində nəsrlədir.  
 Kərkük nağıllarında da bilməcələrə rast 
gəlinir. Kərkük nağılları həcmcə kiçik 
olduğundan bəzən bir nağıl elə bilməcə ilə də 
tamamlanır. “Yola nərdivan ataq”  adlı 
Kərkük nağılı buna misal ola bilər. Nağılın 
qısa süjeti belədir: 
 ...Bir qoca ilə gənc yol yoldaşı olur. 
Cavan deyir: 
 -Əmi, gəl yola nərdivan ataq.  
 
 
                 11 
 
 Qoca bir şey başa düşmür. Onlar 
biçilməmiş bir zəmiyə çatırlar. 
 -Əmi, bu əkinin məhsulu yeyilib, ya 
qalır?  
 Qoca pərt olur. Necə yəni, biçilməmiş 
məhsul necə yeyilir?  
 Bir az getdikdən sonra görürlər ki, 
qarşıdan bir dəstə adam cənazə gətirir. Oğlan 
deyir:  
 -Əmi, görəsən tabutdakı ölüdür, yoxsa 
diri?  
 Qoca deyir:  
 -Sənin sualların məni bezdirdi.  
 Kişinin bir ağıllı qızı vardı. Qoca 
gördüklərini qıza danışdı. Qız dedi:  
 -Ata, o oğlan böyük ağıl sahibidir. O, 
yola nərdivan ataq deməklə, yəni söhbət 
edək, yol bitsin-deyib. İkincidə, zəminin 
məhsulu yeyilib ya durur. Əgər sahibi borc 
alıb yeyibsə, məhsul  onun deyil, almayıbsa 
məhsul özünə qalacaq deyib. Üçüncüdə, əgər 
tabutdakı ölünün yurdunda övladı qalıbsa, 
ölməyib, yox, qalmayıbsa, ölüb-demək 
istəyib.  
 Qız   on iki əppək (çörək), otuz 
yumurta bişirib, atası ilə oğlana göndərdi. 
Kişi çörəkdən və yumurtadan yolda yemişdi. 
 
 
                 12 
 
Oğlan açıb gördü ki, bağlamada on bir çörək, 
iyirmi yeddi yumurta var.  
 Oğlan dedi: 
 -Əmi, iliniz on bir ay,  ayınız iyirmi 
yeddi gündür?  
 Kişi mat-məəttəl qalıb oğlanın  
dediklərindən bir şey başa düşməyərək geri 
dönür və baş verənləri olduğu kimi qızına 
danışdı. Qız atasına dedi:  
 -Baba, sən yolda bir çörək, üç yumurta 
yemisən.  
 Qız oğlanı çağırtdırıb tanış oldu, 
ağılları üst-üstə düşdüyündən bir-birlərini 
sevdilər və evləndilər.
2
 
 Tapmacaların təbii axarında da 
dodaqdəyməz təcnisin çox sadə, lakin təbii və 
gözəl bir nümunəsi, daha doğrusu, bu 
nümunənin ibtidai forması meydana 
çıxmışdır. Dodaq haqqında düzəldilmiş 
tapmaca belə şəkillənmişdir.  
 Nənəyə dəyməz, babaya dəyər, 
 Xalaya dəyməz, bibiyə dəyər.
3
 
 
                                                          
2
 Azərbaycan folkloru antologiyası. (İraq-Türkmən cildi). Bakı-
1999. Səh. 346-347.  
3
 Qəzənfər Paşayev  “Kərkük tapmacaları haqqında ”  
(müqəddimə),  Kərkük tapmacaları (toplayanı və tərtib edəni 
Qəzənfər Paşayev),  Gənclik, Bakı. Səh.6-7.  
 
 
                 13 
 
 Azərbaycan tapmacaları içərisində də 
iki belə nümunəyə rast gəlirik. Həmin 
tapmacalar da dodaq haqqındadır.  
 Dəy, dəy, deyirəm dəyməz, 
 Dəymə, dəymə deyirəm, dəyər.  
Yaxud:  
 Gəl, gəl, deyərəm gəlməz, 
 Gəlmə, gəlmə deyərəm gələr.  
 Daha bir üçüncü örnək də var ki, o 
təkcə dodaqdəyməz təcnisinin başlanğıcı 
deyil, həm də yanıltmacların bəlkə də 
cücərtisidir. Əvvəlki nümunələr beyt-beyt 
düzümləndiyi halda, burada dördlük şəklində 
yaranmışdır.   
 Nənəyə dəyməz, babaya dəyər, 
 Xalaya dəyməz, bibiyə dəyər. 
 Dəyənə dəyməz, dəyməzə dəyər, 
 Allaha dəyməz, billaha dəyər.  
 
 Bu, dodaqdəyməz şeir  növünün ilkin 
forması deyil, bəs nədir? Folklor nümunələri 
sifarişlə yaranmır, onu folklorun öz təbii 
axarı yaradır. Yazılı ədəbiyyatda, eləcə də, 
aşıq yaradıcılığında çoxsaylı nəsr və nəzm 
nümunələrinin ilk çeşnisi bitib tükənməyən 
folklor xəzinəsindən alınmışdır. Əlbəttə, 
bunlar  filoloji axtarışlar və təhlillərdir, 
dilçilik baxımından başlanacaq araşdırmalar 
 
 
                 14 
 
daha yeni, daha gərəkli nəticələr əldə 
edəcəkdir. Kərkük folklorunda ata sözlərində, 
tapmacalarda bənzəri olmayan ifadələr, rəng-
rəng bədii çalarlar  var ki, onların  yanından 
ötəri bir nəzərlə keçmək olmur.  
Xurma ağacı haqqında:  
 Uzun-uzun uzanı, 
 Gəlin kimi bəzəni.  
Körpü haqqında:  
 Ayağından su içir, 
 Üstündən gələn keçir.  
Nar haqqında:  
 Yumru-yumru yuvası, 
 Yüz əllidi balası.  
 
Qulaq qafiyəsindən düzəldilərək dəyirman 
daşı haqqında:  
 Gedər-gələr yerində, 
 Altun kəmər belində. 
 Gecə-gündüz yol gedər, 
 Yenə durub yerində.  
  
 Tapmacada dil aydınlığı var, 
anlaşıqlıdır, mücərrədlikdən uzaqdır, dil, fikir 
qəlizliyi yoxdur. Kərkük tapmacalarının əsl 
məziyyəti də bundadır.  
 
 
 
 
                 15 
 
 Ağ atımı nalladım, 
 İstanbula yolladım.  
   (məktub) 
 
Ağaclardan seçilir,  
Ayda bir don biçilir.  
Bircə il səpiləndə, 
Yeddicə il biçilir.  
  (yonca) 
 
Ağzı aşağı, tökülməz, 
Qırağı çəpər, sökülməz.  
   (göz) 
 
 Aşağıdakı  mənzum tapmacada şirin 
bir yumor da var.  
 Ataram yatmaz, 
 Palçığa batmaz.  
 And içibdir ki,  
 Piyada getməz.  
  (səhəng) 
 
 Doğrudan da, səhəng qızların, 
gəlinlərin belində, çiynində bulağa gedib-
gəlir. Burada bədii bir lövhə də var. Professor 
Qəzənfər Paşayev İraq-Türkmən folklo-
rundan Azərbaycana bir-birindən qiymətli 
xalq ədəbiyyatı örnəkləri gətirmişdir. Bunları 
 
 
                 16 
 
dərindən-dərinə incələmək, gəncliyə çatdır-
maq, onu sevdirmək alimlərimizin vətən-
daşlıq borcudur.  
 Tapmacalar  bağlama-bayatılar ara-
sında boy verən minarələr, bağlama-bayatı və 
qıfılbənd-qoşma deyişmələrinin yol ayrıcında 
maraqlı bir xalq poeziyası  nümunəsidir. “A 
mini-mini, minarə”  deyə-deyə, tərəf müqa-
billər söz döyüşünə girirlər. Bu daha çox qız-
oğlan deyişmələri şəklində göstərilir.  
Qız:  
 -Necədir, ha necədir, 
 Gündüz deyil gecədir.  
 Səndən bir xəbər alım, 
 Göydə ulduz neçədir?  
Oğlan:  
 -Hanaram, ha hanaram, 
 Eşq oduna yanaram. 
 Sən pilləkən qurdursan, 
 Mən də çıxıb sanaram.  
  
 Tapmacaların hər biri insanı düşün-
dürən, duyğulandıran bitkin bir əsərdir. 
Aşağıdakı nümunə bağlama-bayatıya bənzəsə 
də, mənzum tapmaca olaraq, ondan seçilir. 
Burada müraciət, deyim tərzi başqa cür olur.  
  Ay doğdu, ha ay doğdu, 
 Göydən yerə nur yağdı. 
 
 
                 17 
 
 Anası Beşikdəykən, 
 Qızı bir oğlan doğdu.  
  
 Mənzum tapmacalarla bağlama-
bayatılar daha çox deyim tərzinə, ifadə 
seçiminə görə fərqlənirlər. Burada  insanı 
çaşdıran beşikdi. Əslində də belədir: qızın 
anası Ağdamın Beşik kəndində olarkən qızı 
öz evlərində, başqa kənddə bir oğlan doğub. 
Bu məzmunda tapmacalar bayatı-bağlamalara 
çox meyllidir.  
 Tapmacanı açmaq üçün zəngin biliyə, 
geniş məlumata sahib olmaq tələb olunur. 
Yer və Göy haqqında, torpağın faunası,  
florası haqqında zəngin məlumatın olduğu 
kimi, coğrafi məkanları da yaxşı bilməlisən.  
 Bir yaradıcılıq prosesi  olaraq 
tapmacalardan sonra bağlama-bayatılar 
formalaşıb yaranmışdır. Məzmunu, yəni 
köynəyi tapmaca, forması bayatı olan 
bağlama-bayatılara, ona görə, eyni zamanda, 
tapmaca-bayatı da deyilir.
4
  
 Tapmacalar  sadə,  uşaqların  yaş 
psixologiyalarına uyğun bir  tərzdə qurulur. 
Lakin, eyni sözləri,  bağlama-bayatılar 
                                                          
4
 Sədnik Paşa Pirsultanlı. “Heca vəznli tapmacaların inkişafı”.  
Gəncə, “Agah”-2001.  
 
 
                 18 
 
haqqında demək çətindir. Tapmaca ilə 
bağlama-bayatıların özlərinə məxsus bir çox 
fərqli xüsusiyyətləri vardır.  
 Bağlama-bayatılar, hər şeydən əvvəl, 
bir poetik forma kimi tapmacalardan fərqli 
olaraq sənətkarlıqla yaradılır. Burada heca 
vəzninin bağlama-bayatılar örtülü, mübhəm, 
təzadlı ifadə və fikirlərlə dolu olması ilə də 
seçilir. Burada fikir, mətləb bircə sözdə, sözlə 
söz arasında elə  gizlənə bilir ki, adam kiçik 
bir bədii parçanı təhlil edib aydınlaşdırmaq  
üçün bəzən saatlarla, günlərlə vaxt itirməli 
olur. Sözlərin  yaratdığı rənglər, lövhələr göz 
qamaşdırır, heyrət doğurur, sadə bir fikir 
beyində mürəkkəbləşir, əsl mətləb cinaslarda, 
məcazlarda, bədii boyalar içərisində birdən-
birə yoxa çıxır, itir, batır,  tapılmaz olur.  
 Lakin, bağlama-bayatılar nə qədər 
çətin qurulursa, onu açmağa meyl, həvəs bir o 
qədər güclü olur, insan öz zehnində təbiəti, 
cəmiyyəti, məişəti, bir sözlə, onu əhatə edən 
aləmi araşdırır. Qəribə-qəribə nəticələrə gəlir, 
xəyalı yaxını-uzağı gəzir, nəticəni bildikdə 
isə xalqın dühasına, müdrikliyinə, bağlama-
bayatıların necə ustalıqla, sənətkarlıqla 
yarandığına heyran qalmaya bilmir.  
 Çox zaman epitetlər, bədii təsvir  
vasitələri təbiətdən alınır, lakin təbiətin kiçik 
 
 
                 19 
 
zərrəsi belə həmişə cəmiyyətlə, insanla 
əlaqədə, vəhdətdə verilir.  
Məsələn:  
 Mən aşiq, qoyun dərdi, 
 Çobanın qoyun dərdi.  
 Bağban bir gül üzüncə, 
 Çoban bir qoyun dərdi.  
  
 Bu bağlama-bayatı “qoyun”  cinası 
üzərində qurulmuşdur. Birinci misra mətləbi 
açmağa hazırlıq görür, ikinci, həqiqətən, 
çobanın qoyun-quzu dərdindən, qayğısından 
danışır. Üçüncü misrada mənanı açmağa açar 
verilir. Belə məlum olur ki, bağban  bağdan, 
güllükdən bir gül üzməmiş, çoban bir qoyun-
qoltuq, bir qucaq gül yığmışdır. Burada bir 
incə mətləb də var. Bağban gülü bir-bir üzür, 
hətta gülü üzməyə əli də gəlmir. Çoban isə nə 
varsa, tələm-tələsik dərməyə çalışır. 
 Mən aşığam, buz bağlar, 
 Qışda çaylar buz bağlar.  
 Aşiq bir hikmət görüb, 
 Od içində buz bağlar.  
 İlk misrada qışda çayların buz 
bağlamasından söhbət gedir. Burada 
təəccüblü, anlaşılmaz heç nə yoxdur. Əsrarlı 
görünən  “od içində buz bağlayan”  nədir? 
Bunu bilmək üçün ocaq üstə bişən südün 
 
 
                 20 
 
yavaş-yavaş  “buz bağladığını”, qaymaq 
tutduğunu öz gözlərinlə gərək görmüş olasan 
və bədii təxəyyülün gücü ilə onu obrazlı 
şəkildə mənalandıra biləsən. Soyuduqca 
suyun üzündə buz qalınlığı kimi, südün 
üzündə də qaymaq qat bağlayır. Bütün bunlar 
geniş müşahidənin, zəngin biliyin və poetik 
təxəyyülün məhsuludur.  
 Sarı Aşıq bu bağlama-bayatıları dərin 
müşahidələr əsasında yaradır. O, həm də elat 
həyatına yaxşı bələddir. Yayda camışlar 
günortadan ta axşam sərininə qədər göldə 
yatışar. Aşıq da baxır ki, göldə yeddi camış 
var. Camışlardan üçü göyə çəkilir, yəni göy  
çəmənə otlamağa gedir, dördü isə göldə qalır. 
Böyük sənətkarlıq qabiliyyəti olan Sarı Aşıq 
bu mənzərəni seyr edib aşağıdakı bağlama-
bayatını yaradır:  
 Mən aşiqəm, bu göldə, 
 Yeddi can var bu göldə.  
 Üçü göyə çəkildi, 
 Dördü qaldı bu göldə.  
  
Burda çaşqınlıq yaradan:  
 Yeddi can var bu göldə. 
 Üçü göyə çəkildi-misralarıdır. Aşıq 
burada da “göy” ifadəsindən istifadə edir.  
Başqa bir misal:  
 
 
                 21 
 
 Mən aşiqəm, Qəmər hey, 
 Harayladım Qəmər hey. 
 Göydə bir madyan otlar, 
 Altda qulun əmər hey.  
 
 Birinci beyt aydındır. Qəmər ya atın, 
yaxud da at sahibinin-qadının adıdır. Burada 
müəmma kimi görünən ikinci beytdir:  
 Göydə bir madyan otlar, 
 Altda qulun əmər hey.  
 
 Tam  anlaşılmazlıq törədən “göy” 
sözüdür. İlk nəzərdə adama elə gəlir ki, 
söhbət göydən, asimandan gedir, at da göydə-
asimanda otlayır. Lakin sonra məlum olur ki, 
at göydə-yaşıl çəməndə və ya göy zəmidə 
otlayır, qulunu da altında əmir.  
 Elə bil ki, bu bağlama-bayatı yaradıcısı 
şeir yaratmır, sözlərdən rəng alıb lövhə çəkir, 
tablo yaradır. Bu cür bağlama-bayatılar təkcə 
adamı düşündürmür, eyni zamanda, ona 
bədii-estetik zövq verir.  
 Sarı Aşıq antonimlərdən, cinas 
sözlərdən, xeyli aralı görünən fəsil adlarından 
istifadə yolu ilə də yaddaqalan, mənası, 
məzmunu olan,  heyrət doğura bilən, 
qarşısındakını düşündürən bağlama-bayatılar 
yarada bilmişdir:  
 
 
                 22 
 
 Mən aşiqəm, gələn yaz, 
 Al əlinə qələm, yaz. 
 Aşı Payız bişirdi, 
 Yağın tökdü Gələnyaz.  
 
 Burada müəmma Payız və Gələnyaz 
adlı qızların adlarının misralarda xüsusi bir 
tərzdə işlədilməsi yolu ilə yaradılmışdır. 
Bağlama-bayatını araşdırdıqda asanca 
anlaşılır ki, Payız adlı qız aşı bişirmiş, yağını 
isə Gələnyaz adlı qız tökmüşdür.  
 Can evi tapmaca, köynəyi bayatı olan 
hər tapmacaya bağlama-bayatı demək olmaz. 
Bağlama-bayatılar cinaslarla qurulduğu 
halda, o biri bayatı şəkilli tapmaca sadə bir 
şəkildə qurulur.  
 Açsan min-min kitabı, 
 Tapammazsan savabı.  
 Sümükdən şiş görmüşəm, 
 Qızıldandı kababı. 
  
Açması: qızın sümük barmağı şiş, üzüyü isə 
qızıldan kabab.  
 Dilin qızıl söz külçəsi olan bayatılar, 
əsrlərdən bəri saza yoldaşlıq edən qoşmalar 
haqqında geniş tədqiqat əsərləri yazılacaq, 
onların şifahi və yazılı poeziyamızda heca 
vəznli şeirimizin inkişafında necə 
 
 
                 23 
 
əhəmiyyətli rol oynadıqları genişliyi ilə 
açıqlanacaqdır.  
 Bir yaradıcılıq prosesi olaraq, heca 
vəzninin formalaşmasında mənzum atalar 
sözü mənzum tapmacalar, tapmaca-bayatılar, 
bağlama-bayatılar özünəməxsus əhəmiyyət 
daşımışdır. Bununla belə heca vəznli şeirdən 
söz düşəndə 11 hecalı milli şeirimiz-qoşğu və 
qoşmalarımız nəzərimizə gəlir. 
 Əmin  Abid əsl heca vəzninin (əlbəttə, 
o burada  on bir hecalı şeiri-qoşmanı nəzərdə 
tutur) formalaşmasını telli çalğı alətində 
(sazda)  görür.  Əmin Abid yazır: “Bizdə  əsl 
hecanın inkişafı məhşur xalq şairi Kərəmdən 
sonradır. Əsərləri hər kəsə məlum olan 
Kərəm ilə Anadolunun yetişdirdiyi Qaraca-
oğlan, Aşıq Ömər, Gövhəri, Dərdli, Quloğlu 
kimi şairlər sayəsində heca vəzni bitkin bir 
hal aldı”.
5
 
 Əmin Abid aşıq poeziyası timsalında 
heca vəzninin təkamül və inkişafının XIII 
əsrdən başlayaraq, XVIII əsrə qədərki 
dövrünü izləyir. Heca vəzninin inkişafında 
ayrı-ayrı yaradıcı şəxsiyyətlərin xidmətlərini 
layiqincə qiymətləndirir. Əmin Abid heca 
                                                          
5
 Əmin Abid. “Heca vəzninin tarixi”, “Maarif işçisi”-1927. № 
4. Səh. 50.  
 
 
                 24 
 
vəzni, xüsusilə, on bir hecalı şeir haqqında öz 
qənaətlərini daha yüksək, elmi mövqedən 
yekunlaşdıraraq yazır : “On bir hecanın on 
yeddi və on səkkizinci əsrlərdə çox məqbul 
olması Xətai ilə başlanan və Kərəmlə qüvvət 
və şəxsiyyət qazanan hərəkətin nəticəsidir. 
Vaqifin hecası aşina olduğu klassik 
ədəbiyyatdan dolayısı ilə Xətai və Kərəmdən 
çox fərqli və bitkindir”.
6
 
 Əmin Abidin dili ilə desək, “Yunis 
İmrəyə qədər zəif və cılız  bir şəkildə gələn 
heca”, göründüyü kimi, Xətai və Kərəmə 
qədər heca vəzni xalq poeziyası daxilində 
böyük təkamül və inkişaf yolu keçmişdir.  
 Aşıq sənəti, aşıq yaradıcılığı, yəni 
aşığın həm sazı, həm səsi, həm də sözü 
müxtəlif  adlarla da olsa “Kitabi-Dədə 
Qorqud”a qədər də, ondan sonra  da daimi bir 
inkişaf prosesi keçmişdir.
7
Bizcə, ozan şeiri 
qopuzla, aşıq şeiri sazla əlaqəli yaranmış və 
inkişaf etmişdir. Bəlkə də, bizə 
formalaşmamış kimi görünən “Kitabi-Dədə 
Qorqud” şeirləri  qopuzun tələblərinə uyğun 
                                                          
6
 Əmin Abid. “Heca vəzninin tarixi”, “Maarif işçisi”-1927. № 
4. Səh. 61. 
7
 Sədnik Paşa Pirsultanlı. “Heca vəznli bayatı və qoşma 
möcüzələri”. Bakı-2003. Səh. 33 
. 
 
 
                 25 
 
olduğu üçün belə təsir bağışlayır. Bizə görə, 
hər bir şeir janrı müəyyən bir çalğı aləti ilə 
əlaqəli şəkildə meydana gəlmiş, təşəkkül  
tapmış və inkişaf etmişdir.  Aşığın sazı ilə 
sözü əkiz doğulmuşdur. Bizə məlum olan 
aşıq şeirinin bütün formaları: gəraylı, qoşma, 
divani, təcnis və müxəmməs sazla əlaqəli 
yaranmış, hər şeir janrı sazın qoluna öz 
danışan pərdəsini bağlamışdır. Sazın qolunda 
qoşmanın öz danışan Şah pərdəsi, divaninin 
və təcnisin də öz müstəqil pərdələri vardır.  
 Aşıq şeirini sazla və saz havaları ilə 
əlaqəli öyrəndikdə, nəinki, təkcə onun şəkli 
xüsusiyyətləri, hətta, tarixən bu xalq sənətinin 
hansı ruhda yarandığı da, şifahi və yazılı 
poeziyamızla əlaqəsi də, onun əsas mövzuları 
da aydınlaşır.   
 Aşıq şeiri və musiqisi ona görə bədii 
boyalarla, musiqi boyaları ilə bu qədər 
zəngindir ki, onun tərkib hissələri müxtəlif 
çalarlı şeirlərdən: gəraylı və qoşmalardan, 
xalq poeziyasından gəlmiş bayatı və xalq 
mahnılarından, yazılı poeziyadan gəlmiş 
divani və müxəmməslərdən ibarətdir.  
 Aşıq yaradıcılığına xas şeir və dastan, 
hər şeydən əvvəl, aşıq ifaçılığına daxil olub, 
orada özünə müəyyən  mövqe qazanması, 
 
 
                 26 
 
zaman-zaman şifahi yolla yaranması və 
kütləviləşməsi ilə səciyyələnir.  
 Xətai, Vaqif, Zakir, Nəbati kimi yazılı 
ədəbiyyatımızın görkəmli nümayəndələri nə 
üçün aşıq şeiri tərzində qoşma, gəraylı, hətta 
təcnislər yazıb yaratmışlar?  
 Başlıca səbəb aşıq şeirindən istifadə 
yolu ilə farsdilli şeirdən uzaqlaşıb, anadilli 
şeirə qovuşmaq, keçmək, hazır xalq şeiri 
qəliblərinə yiyələnmək, aşıq şeirinin 
əsrlərdən bəri qazandığı xəlqi və humanist, 
döyüşkən, nikbin, həssas və mütərəqqi 
keyfiyyətlərdən faydalanmaq istəyidir. Bu 
həm də sənətkarların doğulub böyüdüyü və 
yaradıcılığa başladıqları ədəbi mühitlə, 
ustadların yaradıcılıq yolunu təqdir və təsdiq 
etmək, aşıq şeiri tərzində qələm sınamaq 
niyyətləri ilə də bağlıdır.  
 Biz qeyd etdik ki,  heca vəznli şeirin 
əksəriyyəti müəyyən bir çalğı aləti ilə əlaqəli 
yaranmışdır.  
 Mənzum atalar sözlərində  şeiriyyəti 
yaradan dilimizin ahəng qanunudur. Həm də 
Azərbaycan xalq şeirində səslər-kar səslərdən 
cingiltili səslərə doğru inkişaf edir. Buna 
aşağıdakı atalar sözü misal ola bilər:  
 Dınqır ələk, dınqır sac, 
 Əlim xəmir, qarnım ac.  
 
 
                 27 
 
 
 Belə mənzum atalar sözünün sayını 
istənilən qədər artıra bilərik. Telli saz çeşidli 
alətlərə qədər mənzum atalar sözü  və 
mənzum tapmacalar xalq şeirimiz üçün bir 
başlanğıc, özül rolu oynamışdır. Sonrakı 
mərhələlərdə də atalar sözü və tapmacalar bir  
külll halında heca vəzninin inkişafında fəal 
iştirak etmişdir. Azərbaycan xalq şeirinin 
hamısı bütövlükdə heca vəzninin inkişafında 
özünəməxsus yer tutmuşdur.  
 
 
 
 
 
 
 
 
 
 
 
 
 
 
 
    
 
 
 
                 28 
 
 
 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
  
 
 
                 29 
 
       Heca  vəznli mənzum atalar 
sözlərinin yeri  
 
Əsrlərin sınağından keçə-keçə gələn 
atalar sözü və məsəllər xalq müşahidəsinin, 
onun xarakterinin, fəlsəfi dünyagörüşünün, 
məişətinin, əmək məşğələsinin, dilinin, 
obrazlı təfəkkürünün məntiqi nəticəsi kimi 
meydana çıxır, zaman-zaman cilalanır, 
aforistik ifadələr hesabına zənginləşir, 
yaşamaq hüququ qazanır, bundan sonra 
həyata ölməzlik vəsiqəsi alır. 
Atalar sözü xalq kütlələrinin gündəlik 
həyatı və fəaliyyəti ilə daha çox bağlıdır. 
Azərbaycan  atalar sözlərinin mövzu dairəsi 
çox genişdir. Bunlar xalqımızın hərtərəfli 
həyatı ilə əlaqədar yaranmış, öz inkişafını 
məişət prosesində istiqamətləndirmişdir.   
Atalar sözü insanların həyatı və məişəti, 
əmək fəaliyyəti ilə daha sıx bağlı olan, 
formaca kiçik, mənaca geniş janrlardan 
biridir. Burada  xalq hikməti, xalq zəkası, 
xalqın əsrlərdən bəri əldə etdiyi sınaq və 
təcrübələrin nəticələri ümumiləşdirilir. Ona 
görə də danışıq dilində ifadələrin daha canlı, 
sərrast və təsirli olması üçün atalar 
sözlərindən istifadə olunur.  
 
 
                 30 
 
Hər bir xalq bünövrədən öz 
dünyagörüşünə bağlı yaratdığı atalar sözlərini 
yazılmamış müqəddəs kitabın ayələri tək 
qavramışdır. Hikmətli ata sözləri timsalında 
xalq öz zəkasının və dilinin ülviyyətinə, 
kəsərinə sığınmışdır, istənilən gümandan, 
sualdan azaddır. Burada  fikir, etik-əxlaqi 
tövsiyələr dərin daxili inamla qəbul olunan 
pozulmaz qanundur.  
Atalar sözləri xalqın  dünyagörüşünün 
zamana, zamanın da  bəşər övladına verdiyi 
ibrət dərsinin hamı tərəfindən qəbul və təsdiq 
edilən nəticəsidir. Ona görə də onun 
düzlüyünə və dəqiqliyinə inam güclüdür. 
Həmçinin, atalar sözləri xalqın  düşüncə 
birliyinin təzahürüdür. Bir növ hər bir xalqın 
zehni inkişaf səviyyəsi, estetik duyumu onun 
folklorunda cəmləşib desək, yanılmarıq. 
Məhz buna görə də atalar sözləri bəşər 
övladının zehni inkişaf səviyyəsinin etalonu 
hesab olunur. Atalar sözləri ən ulu sözdür. 
Bəlkə də, sözün, səsin, ünün ululuğu məhz 
onun  tərbiyəvi dəyəri ilə ölçülür. Hər bir 
atalar sözündə bir kitablıq məna xəzinəzi 
yatır.  
Bu söz sənətinin daim təzətər qalmasına 
səbəb onun məna cəhətdən heç vaxt 
köhnəlməməsidir. Fəlsəfi motivləri ilə seçilən 
 
 
                 31 
 
atalar sözləri qərinələrdən öncə yaranıb, 
müdriklik süzgəcindən keçib. Daha sonra 
həyata vəsiqə qazanıb. Atalar sözləri xalqın 
milli-mənəvi duyumunu hikmət çərçivəsində 
sözün müxtəlif çalarları ilə boyanan tablo 
kimi təqdim edir.  
Bu yazıda məqsədimiz xalq müdrikliyini 
özündə təcəssüm etdirən atalar sözü və 
məsəlləri tədqiq və təhlil etmək, yaxud da 
onun gündəlik həyatımızdakı, canlı 
danışığımızdakı təsir dairəsinə, tərbiyəvi 
roluna toxunmaq deyildir. Məqsədimiz 
xalqımızın mənəvi varlığından doğan atalar 
sözlərinin bir cəhətinə, onun heca vəznli 
şeirin təşəkkülündə, formalaşmasında, 
inkişafında oynadığı rolu diqqət mərkəzinə 
çəkməkdir. 
Biri var, anadilli şeirin yaranması, biri də 
var, ana dilində heca vəznli şeirin təşəkkül və 
təkamülü. Bunların biri digərinin davamı olsa 
da, özlüyündə yazılı poeziyanın inkişafı 
tarixində hər biri xüsusi mərhələ təşkil edir. 
A.Dadaşzadə yazır: “Türkdilli xalqların, 
o cümlədən, Azərbaycanın qədim şeir vəzni 
olan heca folklorda sabit mövqe tutmaqla 
bərabər, yazılı şeirdə də  ara-sıra işlənmişdir. 
Lakin, klassik orta əsr Azərbaycan 
poeziyasında əruz vəzni və onun forma, janr 
 
 
                 32 
 
və şəkilləri həm həcm, həm əhəmiyyət 
etibarilə əsas yer tutmuşdur”.
8
 
Anadilli şeirin yazılı ədəbiyyatda inkişafı 
Həsənoğlu, Qazi Bürhanəddin, Nəsimi kimi 
sənətkarların adı ilə bağlı olduğu kimi, heca 
vəznli şeirin yüksəlişi də Şah İsmayıl Xətai, 
Molla Pənah Vaqif kimi şairlərin tarixi 
xidmətləri ilə əlaqədar olmuşdur. 
Prof.Ə.M.Dəmirçizadə yazır: “XIII əsrdə 
yaşayıb-yaratmış Həsənoğlunun qəzəli 
Azərbaycan yazılı ədəbi dilinin ilk nümunəsi 
sayılır”.
9
 
Bizcə, milli heca vəznli şeirin şifahi xalq 
poeziyasındakı tarixi daha qədimdir. Hənəfi 
Zeynallı heca vəzninin xalq poeziyasındakı 
təkamülündən danışarkən deyir: “Demək, ən  
ibtidai vəzn (heca vəzni S.P.) yavaş-yavaş 
artmaqda davam edib müəyyən bir nəzm 
şəklinə girmişdir.”
10
 
Şifahi xalq ədəbiyyatında heca vəznli 
şeirin inkişafını ilk forma və şəkillər kimi, 
mənzum atalar sözlərinin, mənzum 
                                                          
8
 Araz Dadaşzadə. XVIII əsr Azərbaycan lirikası, Bakı, “Elm” 
nəşriyyatı, 1980, səh.169 
9
 Ə.M.Dəmirçizadə. Azərbaycan ədəbi dilinin tarixi, I hissə. 
Bakı, “Maarif”, 1979, səh.142. 
10
 H.Zeynallı. Xalq ağız ədəbiyyatı. “Ədəbiyyatdan iş kitabı”, 
1928, səh.69. 
 
 
                 33 
 
tapmacaların, hətta mərasim nəğmələrinin 
timsalında izləməyi, araşdırmağı daha 
məqsədəuyğun hesab etdik. Topladığımız 
mənzum atalar sözləri iki hecalıdan on altı 
hecalıya qədər olan nümunələrdir. 
Yeri düşmüşkən, onu da qeyd edək ki, 
toplanmış mənzum atalar sözləri  içərisində 
zərbi-məsəllər, ideomatik ifadələr, tapma-
calar, inamlar, hətta mərasim nəğmələri, 
oxşamalar, qarğışlar, alqışlar və digər bədii 
nümunələr də vardır. Onların atalar sözlərinə 
qarışmasının bir səbəbi odur ki, onlar bu və 
ya digər şəkildə öz məzmununa, mənasına, 
deyim tərzinə görə, atalar sözləri ilə səsləşir, 
daha konkret desək, “ata sözü, ulu sözü” 
təsiri bağışlayır. Bunlar bir də ona görə 
əhəmiyyətlidir ki, heca vəznli şeirin inkişaf 
yollarını araşdırmaqda bizə kömək edir. 
Mənzum atalar sözləri içərisində çoxluğu 
yeddi hecalı və qeyri-bərabər hecalı olanlar  
təşkil edir. Bu isə xalq şeiri içərisində 
çoxluğu təşkil edən bayatılarımızın, mənzum 
tapmaca və bayatı-bağlamaların, qismən də 
xalq düzgülərinin heca ölçüsü ilə uyğun gəlir. 
Bu mənzərədən aydınca görünür ki, 
tapmacalar bayatı-bağlamaların, bunlar da öz 
növbəsində aşıq şeirindəki qıfılbəndlərin, 
atalar sözləri ustadnamələrin, cinaslı bayatılar 
 
 
                 34 
 
isə bir yaradıcılıq prosesi olaraq təcnislərin 
təşəkkülündə, formalaşmasında və inki-
şafında bir qaynaq rolu oynamışdır. 
İşlənmə yerinə və deyim tərzinə görə 
bəzən atalar sözlərinin hecaları dəyişir, yəni 
hecalar ya artır, yaxud da azalır  və bu 
səbəbdən də eyni atalar sözləri müxtəlif 
bölgülərə daxil edilməli olur. Xalq 
poeziyasında heca vəznli şeirin təşəkkülündə, 
formalaşmasında və inkişafında mənzum 
tapmacalar atalar sözlərindən az əhəmiyyətli 
olmamışdır. 
Heca vəznli şeir yazılı ədəbiyyatımızdan 
çox-çox əvvəl şifahi xalq ədəbiyyatı 
daxilində, bizcə, öz təkamülünü keçirmiş, 
inkişaf etmiş və kamala çatmışdır. Yazılı 
ədəbiyyatımız əruz vəznini qəbul etdiyi üçün, 
heca vəznli şeir şifahi ədəbiyyatdan yazılı 
ədəbiyyata gələrkən, yəqin ki, hər zaman 
müqavimətə rast gəlmiş, yeni icad olunmuş 
vəzn kimi görünmüş və bəzən cılız təsir 
bağışlamışdır. Heca vəznli milli şeirimizin 
tarixini yazılı poeziyamızla müəyyən-
ləşdirmək düz olmaz.  Milli heca vəzninin 
yazılı ədəbiyyatda vətəndaşlıq hüququ 
qazanması qısa zaman daxilində başa 
çatmamışdır.  
 
 
                 35 
 
Atalar sözlərinin elə kamil formaları var 
ki, onlar şeirin bütün texniki tələblərinə tam 
cavab verir. Bunlar yazılı ədəbiyyata, o 
cümlədən Nizami, Nəsimi, Füzuli, Xətai, 
Vaqif kimi sənətkarların yaradıcılığına, heç 
şübhəsiz, təsir etməyə bilməzdi. Xalq 
ədəbiyyatı dili, şeiri, tarixi, etnoqrafiyanı, 
milli mədəniyyətimizə bağlı nə varsa 
hamısını özündə yaşadır. 
Əslində şeir vəzni mənsub olduğu xalqın 
dilinin daxili ahəng qanunun tələblərinə 
uyğun olaraq yaranır. Ritmli-musiqi bölgüsü 
olan Azərbaycan xalq şeiri qanunauyğun 
olaraq azhecalılıqdan çoxhecalılığa doğru 
inkişaf etmişdir. Mənzum  atalar sözləri 
içərisində heca vəzninin canı olan qoşma aşıq 
şeirinin varlığını müəyyən edən on birliklər 
müqayisədə yox dərəcəsindədir. Min misra 
mənzum atalar sözlərinin vur-tut iyirmi beşi 
on bir hecalı olanlarıdır. Deməli, on birlik 
şeirin inkişafına təkan və rəvac verən saz  və 
aşıq olmuşdur.  
“Kitabi-Dədə Qorqud” kimi ölməz ədəbi  
abidəmizdəki, eləcə də, son illər ana dilində 
çapı təmin edilmiş “Oğuzanmə”lərdəki 
nümunələr bir daha təsdiq edir ki, mənzum 
atalar sözləri heca vəzninin təkamülündə, 
 
 
                 36 
 
formalaşmasında və inkişafında əvəzsiz 
qaynaq  rolu oynamışdır. 
 Xalq poeziyası daxilində püxtələşən 
mənzum atalar sözlərinin çox təbii qafiyə 
sistemi vardır. Mənzum atalar sözlərinin 
azhecalı, çoxhecalı, qeyri-bərabər hecalı 
olması məzmuna, mənaya, fikrə tam uyğun 
olur, bu da onun təsirini, şeiriyyətini artırır, 
uzun müddət yaddaşda qalmasına və 
yaşamasına kömək edir. Özünün ictimai gücə 
malik, müstəqil, kamil bir janr olduğunu 
çoxdan təsdiqləmiş atalar sözləri, yazılı 
ədədbiyyatda böyük şöhrət qazanmış 
əsərlərdə özüldaş yerində işlədilmişdir. 
“Heca vəznli şeir və mənzum ata sözləri” 
mövzusunu araşdırarkən folklorşünas-alim 
Qəzənfər Paşayevin əsərlərinə baş vurduq.
11
 
Ona görə ki, bu tanınmış alimin 
tədqiqatlarının coğrafiyası çox genişdir. 
Professor Qəzənfər Paşayev İraq-Kərkük 
dünyası və folkloru haqqında bir-birindən 
                                                          
11
 “Kərkük bayatıları” (1968, xalq şairi Rəsul Rza ilə), “Arzu-
Qəmbər” dastanı (1971), “Kərkük mahnıları” (1973), “İraq-
Kərkük atalar sözləri” (1978), “Altı il Dəclə-Fərat sahillərində” 
(1985-87), “İraq-Kərkük bayatıları” (1984), “Kərkük 
tapmacaları” (1984), “Kərkük folkloru antologiyası” (1984), 
təkrar nəşri 1990. “Azərbaycan folkloru antologiyası” (İraq-
Türkmən cildi, Bakı, 1999) (Ə.Bəndəroğlu ilə birgə), “İraq-
Türkmən folkloru” (İstanbul, 1998). 
 
 
                 37 
 
qiymətli əsərlər yazmışdır. Bu əsərlərdə 
türkdilli xalqların müştərək, həm də qədim 
dastanı olan “Arzu-Qəmbər”in mükəmməl və 
əski variantlarına da rast gəlirik. Eyni 
zamanda, özü ilə  bərabər, İraq-Kərkük 
tədqiqatçılarının, o cümlədən, Əta Tərzibaşı, 
Əbdüllətif Bəndəroğlu və İbrahim Daquqi 
kimi alimlərin də bu dastan haqqında elmi 
mülahizələrinə geniş yer verir.  
Qəzənfər Paşayevin əsərləri Azərbaycan-
İraq-Kərkük arasında mənəvi bir körpüdür. 
Bu mülahizəni türk alimi Mahir Naqib daha 
dəqiq şəkildə göz önünə gətirərək yazır: 
“Q.Paşayev, İraq dışında, İraq türkləri 
konusunda (mövzusunda) kitab nəşr edən və 
İraqlı olmayan ilk elm adamdır”
12
. 
İraq-Türkman tədqiqatçısı  Əbdüllətif 
Bəndəroğlu  “Şah əsər” adlandırdığı Qəzən-
fər Paşayevin “İraq-Türkman folkloru” 
monoqrafiyası haqqında yazır: “Bu günə 
qədər bizdə İraq türkmanlarında, Türkiyədə 
və Azərbaycanda folklorumuzun bu biçimdə 
                                                          
12
 Prof. Mahir Naqib, Erçiyes Universiteti, Qayseri, 1996. (Bax: 
Qəzənfər Paşayev. İraq-Türkmən folkloru). İstanbul 1998 )ön 
söz, səh.3). 
 
 
                 38 
 
tədqiqi, incələməsi və araşdırması olma-
mışdır”.
13
 
Bir neçə ildir ki, “Qəzənfər Paşayev və 
folklor təfəkkürü” adlı elmi əsər üzərində 
işləyirəm. Çoxşaxəli bu əsərin bir qanadı 
haqqında söz açmaq istəyirəm. Folkloru-
muzun kütləvi janrlarından biri olan atalar 
sözləri haqqında professor Qəzənfər Paşayev 
yazır: “Atalar sözləri onu yaradan xalqın 
tarixini, inam və etiqadını, arzu və istəyini, 
dostluq və sədaqətini özünə xas bir şəkildə 
əks etdirən müstəsna dəyərə malik bir 
xəzinədir. Bu xəzinədə uzaq keçmişlərlə 
bağlı hadisələrə, adət və ənənələrə, hətta, 
unudulub getmiş tarixi həqiqətlərin güclə 
sezilə bilən izlərinə belə təsadüf olunur.
14
 
Mənzum atalar sözlərinin heca vəzninin 
inkişafında rol oynadığına diqqəti çəkən prof. 
Qəzənfər Paşayev yazır: “Ata sözləri və 
deyimlərin çox əksəriyyəti rədifi, qafiyəsi 
baxımından şeir parçalarını xatırladır”.
15
 
                                                          
13
 Qəzənfər Paşayev “İraq-Türkman folkloru”, Yazıçı, Bakı, 
1992, müqəddimə əvəzi “Şah əsər”, səh.4. 
14
 İraq-Kərkük atalar sözləri (toplayanı və tərtib edəni Qəzənfər 
Paşayev), Bakı, Yazıçı, 1978. Bir neçə söz, səh.3 
15
 Prof. Dr. Qəzənfər Paşayev, İraq-Türkmən folkloru, İstanbul, 
1998, səh.211-212. 
 
 
                 39 
 
Atalar sözlərini bir xəzinə hesab edən 
tədqiqatçı İraq-Türkman şair və yazarlarının 
tarixən bu qaynaqdan faydalandıqlarını 
diqqət mərkəzinə çəkərək yazır: “Klassik-
çağdaş İraq-Türkman şair və yazarları, əsər 
yazarkən çox sayda ata sözləri və 
deyimlərdən faydalanmışlar”.
16
 
Prof. Qəzənfər Paşayevin toplayıb tərtib 
etdiyi “İraq-Kərkük atalar sözləri” (1978),  
“Kərkük folklor antologiyası” kitablarında  
(1987) çoxsaylı atalar sözləri içərisində, çox 
nadir mənzum atalar sözlərinə rast gəlirik ki, 
onların heca vəzninin təşəkkül, təkamül və 
inkişafında müstəsna rol oynadıqlarını aydın 
görürük.  
Azərbaycan mənzum atalar sözlərinə 
əsərdə geniş yer verdiyimizi nəzərə alaraq, 
İraq-Kərkük mənzum atalar sözlərinin 
nümunə kimi verilməsinə daha böyük 
əhəmiyyət veririk. 
Üçhecalı mənzum atalar sözlərindən 
başlayıb, onhecalıya qədər nümunə veririk. 
Çalışacayıq ki, daha az eşitdiyimiz İraq-
Kərkük folkloru örnəklərini göz önünə 
gətirək: 
 
                                                          
16
 Yenə orada, səh.221. 
 
 
                 40 
 
                 Üçhecalı: 
Ver niyaz, 
Al muraz. 
 
Dördhecalı: 
İnsan bəşər, 
Bəzən çaşar. 
       *** 
Əqil harda, 
Dövlət orda. 
       *** 
Nə vaxt yağmış, 
O vaxt qış. 
 
Beşhecalı: 
Verməsin Məbud, 
Nə etsin Mahmud. 
         *** 
Quyu dərindi, 
Suyu sərindi. 
 
Altıhecalı: 
Yığdı qırpa-qırpa, 
Verdi acı turpa. 
         *** 
Calıda gül bitməz, 
Cahilə söz yetməz. 
         *** 
 
 
                 41 
 
Nə yavuz ol-asıl, 
Nə miskin ol-basıl. 
 
Eyni hecada daxili qafiyəli, rədifli 
mənzum atalar sözləri: 
 
Nə molla evindən aş, 
Kor gözdən yaş çıxmaz. 
 
Dərya dalğasız, 
Qapı halqasız olmaz. 
          *** 
Xatundan Paşa, 
Ağacdan  maşa olmaz. 
 
 
Yeddihecalı: 
Dövlətinin düşkünü, 
Yazlıq geyər qış günü. 
             *** 
Lələm deyər avam ol, 
Şəri başdan qovan ol. 
             *** 
Addım-addım yol olı, 
Damla-damla göl olı. 
             *** 
Qaramanın qoyunu, 
Sonra çıxar oyunu. 
 
 
                 42 
 
             *** 
Yoldaş tanı yola var, 
Yolda yüz min bəla var. 
              *** 
İldən-aydan bir namaz, 
O da  haqqa yaramaz. 
  *** 
Qarpız yeyən qurtuldu, 
Qabuq yeyən tutuldu. 
 
Səkkizhecalı: 
Əgər dərviş, əgər hənfiş, 
Ağca ilə bitər iş. 
             *** 
Bez alırsan Mosuldan al, 
Qız alırsan əsildən al. 
 
On beşhecalı: 
Versə el gətirər, sel gətirər, yel gətirər, 
Alırsa el aparar, sel aparar, yel aparar. 
 
On, on bir hecalı mənzum atalar sözlərinə 
qeyri-bərabər ölçülü nümunələr içərisində 
rast gəlinir. Qeyri-bərabər ölçülü atalar 
sözləri azhecalılıqdan çoxhecalılığa doğru 
davam etməklə, daha ahəngdar və oynaqdır, 
sayı da qismən çoxdur. 
 
 
 
                 43 
 
Varsa hünərin, 
Hara getsən var yerin. 
  *** 
Nə bahardı, nə də küz, 
Hardan gəldi bu nərgiz. 
            *** 
Söyüd ağacından bar, 
Nə də arsızdan ar. 
           *** 
Bir əlin nəsi var, 
İki əlin səsi var. 
  *** 
Axmaq adam dünyaçin qəm yeyə, 
Mövlam bilir kim qazana kim yeyə. 
  *** 
Əkmək eldən, su göldən. 
  *** 
Dostun əskisi, 
Arvadın yengisi. 
           *** 
Görməmiş gördü gümüş, 
Oldu qudurmuş. 
 
İraq-Kərkük mənzum ata sözləri 
içərisində elələri var ki, öz bədii tutumuna və 
dəyərinə görə, obrazlılığına görə folklor 
təfəkkürünün ən nadir incisi kimi insanı 
heyran qoyur. Məs: 
 
 
                 44 
 
 
Nə bahardı, nə də küz, 
Hardan gəldi bu nərgiz? 
 
Məlumdur ki, nərgiz çiçəyi yazda, bir də 
küzdə-payızda bitir. Ümumiyyətlə, bəzi gül 
və çiçəklər küzdə-payızda alsın otu kimi 
özünü təkrarlayır. Lakin Kərkük folklorunun 
tanıdığı “nərgiz” nə yazda, nə də payızda 
gəlmiş, ilin hansı fəslindəsə, qəflətən gəlmiş 
və onu görənləri heyrətdə qoymuş, zövqünü 
oxşamış, gözəllik rəmzi kimi könüllərdə 
bitmişdir. Və yaxud: 
 
Dövlətinin düşkünü, 
Yazlıq geyər qış günü. 
 
Bu ata sözünün məzmunu bir yana, ikinci 
misradakı deyim tərzi nə qədər yeni və 
orijinal görünür.  Bizdə “yazlıq buğda” 
ifadəsi var. “Yazlıq geyər qış günü” deyimi, 
ümumiyyətlə, bu ata sözündə çox mənalı 
səslənir. Məlum olur ki, dövlətli bir adam adi 
geyimini belə bilmir. Qışda yaz paltarı geyir. 
Müdrik babalar öz fikrini daha obrazlı, daha 
təsirli demək üçün özünəməxsus deyim 
tərzindən bacarıqla, yaradıcı şəkildə istifadə 
edir. Xalq, xalq müdrikləri, ata sözü yaradan 
 
 
                 45 
 
atalar hər şeyin boyuna görə don biçir. Ona 
görə də bu bədii nümunələr zaman-zaman 
yadda qalır. Məsələn: 
Dağın ucalığı daş ilə, 
İnsanın ucalığı baş ilə. 
Prof. Qəzənfər Paşayevin çap etdirdiyi 
Kərkük folkloruna aid kitablarda belə 
qiymətli örnəklərə sıx-sıx rast gəlirik.  
İraq-Kərkük atalar sözlərindən gətirilən 
nümunələrdə geniş oxucu kütləsinə bəzi 
ifadələrin çətinliyini, arxaikliyini nəzərə 
alaraq, az ehtiyac olsa da, izahını verməyi 
məqsədəuyğun hesab etdik. Məbud yağış 
allahı nəzərdə tutulur. Məbud yağış 
yağdırmasa, Mahmud neyləsin. Çalı-kiçik 
kolluq, yavuz-zülmkar, Qaraman-Türkiyədə 
böyük elatdı, türkmən köyləri boy-boy bu 
ərazidə yerləşir. Hənfiş-qətl günü başını 
imam yolunda yaran, çapan adam. 
Azərbaycanda məşhur olan bayatı aşığı 
Lələnin adının İraq-Kərkük atalar  sözlərində, 
bayatılarında,  eləcə də, başqa folklor 
örnəklərində sıx-sıx çəkilməsi də maraq 
doğurur. Əlbəttə, bu, başqa tədqiqatın 
mövzusudur. 
 
 
                 46 
 
Biz bundan çox əvvəl “heca vəznli şeir və 
mənzum ata sözləri” adlı yazı çap 
etdirmişik.
17
 
Tədqiqata cəlb etdiyimiz mindən artıq 
mənzum atalar sözlərindən doqquzu iki, otuz 
ikisi üç, səksən altısı dörd, yüz iyirmi səkkizi 
beş, qırx beşi altı, iki yüz otuz beşi yeddi, 
səksən üçü səkkiz, otuz səkkizi doqquz, 
iyirmisi on, iyirmi beşi on bir, yeddisi on iki, 
beşi on üç, altısı on dörd, ikisi on beş, üçü on 
altı, üç yüz on altısı isə qeyri-bərabər  
hecalıya (yəni hər beytdəki misralarda 
hecaların sayı bərabər olmayan) aiddir. Bu 
mənzərədən aydınca görünür ki, qeyri 
bərabər hecalı mənzum atalar sözlərinin sayı 
daha çoxdur. Bizcə, birinci növbədə bunlar 
nəsrlə nəzm arasında körpü rolu oynayan, 
daha doğrusu, hələ təkamülü tam başa 
çatmamış  nümunələrdir. Eyni zamanda, 
nəsrlə nəzmin qovşağında dayanan bu deyim 
tərzi daha təsirli və yadda qalandır. Yeddi 
hecalı olanlar öz çoxluğuna görə az və çox 
hecalılardan qat-qat artıqdır. Xalq şeirinin 
daha lirik, oynaq, kütləvi nümunəsi olan 
bayatılarla ölçüləri birdir. Cəsarətlə demək 
                                                          
17
 Sədnik Paşayev-Pirsultanlı. Heca vəznli şeir və mənzum ata 
sözləri, “Türk dünyası”, (sayı, Kasım, 1992). 
 
 
                 47 
 
olar ki, bayatıların daş-divarı, doğrudan da, 
atalar sözləri ilə hörülmüşdür. Üçüncü yerdə 
beş hecalılar durur ki, bunların ölçüsü də xalq 
mərasimlərinin heca ölçüsünə düz gəlir. 
Doqquz və on hecalılar xalq düzgülərinə çox 
yaxındır. On bir hecalı saz simli aləti ilə, 
yerdə qalan, on iki, on üç, on dörd, on beş və 
on altı hecalılar tarda ifa olunan qəzəllərə çox 
uyğundur. Sadəcə olaraq, dağ çayları dağdan-
daşdan keçib duru bulağa çevrildiyi kimi, 
bunlar da əruz vəzni ilə yox, heca vəzni ilə 
qovuşmuşlar. Mənzum atalar sözü daxilində 
həmin təkamül və inkişaf bu gün də bir 
yaradıcılıq prosesi olaraq davam etməkdədir.  
Ali və Orta məktəblərdə tədrisini nəzərə 
alaraq, bu kitabda iki hecadan on altı hecaya 
qədər mənzum atalar sözlərindən daha çox 
nümunələr  seçib örnək verməyi məqsə-
dəuyğun hesab etdik. 
 
 
 
 
 
 
 
 
 
 
 
                 48 
 
 
                MƏNZUM   ATA  SÖZLƏRİ 
 
 
Ikihecalılar  
 
1. Az de, 
Düz de.  
  
      2.Doyur, 
 Buyur.  
 
      3.Ya düz, 
 Ya üz.  
 
      4.Yüz ölç, 
 Bir biç.  
 
     5. Kor,kor, 
         Gör, gör.  
 
     6. Un yox, 
 Su yox.  
 
     7. Xəngəl, 
 Əngəl.  
 
     8. Un ver, 
 Dən ver.  
 
  Üçhecalılar 
 
 
 
1.Az getdi,  
   Üz getdi. 
   Qış getdi, 
    Yaz getdi.  
 
2.Alma maş, 
   Olmaz aş.  
 
3.Astadı, 
   Ustadı. 
  
 
 
                 49 
 
4.Asta de, 
   Usta de.  
 
5.Az söylə, 
   Düz  söylə. 
 
6.Az danış, 
   Düz danış.  
 
7.Az  sözüm, 
   Düz sözüm.  
    Öz sözüm. 
 
8. Az dedim, 
    Üz dedim, 
    Düz dedim.  
 
9.Acıdır, 
   Bacıdır. 
   Başımın  
   Tacıdır. 
 
10.Bu meydan, 
   Bu şeytan.  
 
11. Pir olsun, 
       Bir olsun.  
 
12.Qız yükü, 
      Duz yükü.  
 
13.Qız gərək,  
      Tez gərək.  
 
14. Dağ nədi, 
      Bağ nədi.  
 
15. Düz başa, 
      Yüz yaşa.  
 
16. Dünən şeş, 
      Bu gün beş.  
 
17.Əsli “Hu”, 
      Nəsli “Hu”.  
 
18.Duz çörək, 
     Düz çörək.  
 
19. İt ola, 
      Küt ola.  
 
20.Yedin də, 
      Dedin də.  
 
 
 
 
                 50 
 
21.Ya üzül, 
      Ya düzül.  
 
22.Yaş kəsən, 
      Daş kəsən, 
      Baş kəsən.  
 
23.Kürəkən, 
     Gül əkən.  
 
24.May ayı, 
     Vay ayı.  
 
25.Nə üzmür, 
     Nə düzmür.  
 
26.On gün qov, 
     Bit gün ov.  
 
27.Süddən yanan 
quzunu, 
     Güz otar, 
     Yaz otar, 
     Yüz otar.  
 
28. Harda aş, 
      Orda baş.  
 
29.Harda aş,  
      Keçəl baş. 
  
 
  Dördhecalılar  
 
1.Aydan arı, 
   Sudan duru.  
 
2.Araz axır, 
   Gözün baxır.  
 
3.Ac dalayar, 
   Tox yalayar.  
 
4.Allah əmri, 
   Yan dəmiri.  
 
 
5.Asta gedər, 
   Usta gedər.  
 
6. Ayran aşı, 
   Suyun başı.  
 
 
                 51 
 
 
7.Alma maşı, 
   Olmaz aşı.  
 
8.Dadı sənin, 
   Adı mənim.  
 
9.Ağzın açdı, 
   Gövhər saçdı. 
 
10.Arıq nədir, 
     Qoruq nədir?  
 
11.Alan ayrıq, 
     Satan sayrıq.  
 
12.Analı qız, 
    Xınalı qız.  
 
13.Bir yunum var, 
    Min günüm var. 
 
14.Başa qaxınc, 
     Üzə toxunc.  
 
15.Birə də hey, 
     Minə də hey.  
 
16.Verərsən aş, 
     Olarsan baş.  
     Verərsən şor, 
     Olarsan kor.  
 
17.Vurdu daşa,     
      Çıxdı başa.  
 
18.Qamış ola, 
     Camış ola.  
 
19.Qız ağacı, 
     Qoz ağacı. 
     Mini atar, 
     Biri tutar.  
 
20.Qızdır, nazdır, 
     Bir almazdır.  
 
21.Dədə durdu, 
      Dam uçurdu.  
 
22.Dövlət başa, 
     Quzğun leşə.  
 
23.El içində, 
     Öl içində.  
 
 
 
                 52 
 
24.El gətirdi, 
     El götürdü.  
 
25.Elin gücü, 
     Yelin gücü.  
 
26.Eldən-elə, 
     Dildən-dilə.  
 
27.Eşşək nədir, 
     Döşək nədir?  
 
28.Evdə qardaş, 
     Çöldə yoldaş.  
 
29.Ərəb nədir, 
     Corab nədir?  
 
30.Ər savaşı, 
     Yaz yağışı.  
 
31.Ərsiz arvad, 
    Yüyənsiz at.  
 
 
32.Əsdi Gəncə
18
,  
     Bitdi yonca. 
     Əsdi Tiflis, 
     Oldu dümdüz. 
 
33.Əmi onun, 
     Zəmi onun.  
 
34.İt də getdi, 
     İp də getdi.  
 
35.Yaz yağışı, 
     El alqışı.  
 
36.Yayda işlə, 
     Qışda dişlə.  
 
37.Yeyən içər, 
    Əkən biçər.  
 
38.Yağ dırnaqda, 
      Bal barmaqda.  
 
39.Yaman da mən, 
     Yanan da mən.  
                                             
18
 Hansı səmtdənsə küləyin 
əsməyi nəzərdə tutulur. 
 
 
                 53 
 
 
40.Yay əkinçi, 
     Qış dilənçi.  
 
41.Yaxşı düzər,  
     Yaman pozar.  
 
42.Yel çəkirəm, 
     Gül çəkirəm, 
     Kül çəkirəm.  
 
43.Kişi seldi, 
     Arvad göldü.  
 
44.Koroğludu, 
     Yol oğludu.  
 
45.Koroğludu, 
     Zor oğludu.  
 
46.Köhnə-kəşkül, 
     İşim müşkül.  
 
47.Gəldi  əcəl, 
     Verməz macal.  
 
48.Gecə qara, 
     Cücə qara.  
 
49.Gec eyləyər, 
     Güc eyləyər.  
 
50.Gənclik hara, 
     Dinclik hara.  
 
51.Gözəllikdə:  
    Qızın xalı, 
    Beçə balı.  
 
52.Mayıs suyu, 
     Vayıs suyu.  
 
53.Nökər nədir? 
    Bekar nədir?  
 
54.Oğul işıq, 
    Qız yaraşıq.  
 
55.Öyüd eldən, 
    Oğul beldən.  
 
56.Olan olub, 
    Nov da dolub.  
 
57.Palaza sürt, 
    Boğaza dürt.  
 
 
                 54 
 
 
58.Səksən, doxsan, 
    Bir gün yoxsan.  
 
59.Sözə usta, 
    İşə xəstə.  
 
60.Sənə adət, 
    Mənə bedat.  
 
61.Uşaq nədir?  
    Bıçaq nədir?  
 
 
62.Umac aşı, 
    Suyun başı.  
 
63. Un davası, 
     Din davası.  
 
64.Üstü bəzək, 
     Altı təzək.  
 
65.Üzdə mələk,  
    Dalda təzək.  
 
66.Ürək qıran, 
    Qarın cıran.  
 
67.Xalam bildi, 
    Aləm bildi.  
 
68.Həm yağladı, 
    Həm dağladı.  
 
69.Həm ziyarət, 
     Həm ticarət.  
 
70.Çölü bəzək, 
     İçi təzək.  
 
71.Çörək quru, 
     Ayran duru. 
 
72.Çölün quşu, 
     Çayın daşı.  
 
73.Şahın əmri, 
    Qulun ömrü. 
 
74.  Gördün demək,                  
        Ta nə demək.                        
 
75. Üzdə gülür,                           
       Dalda hürür.                           
 
 
 
                 55 
 
76. Biri itər,                              
      Biri bitər.                                
 
77. Ağacı qurd,                         
       İnsanı dərd.                            
78. Yaz bitirər,                          
      Yay yetirər.                              
 
 
 
                       Beşhecalılar 
 
1.Adamı başdan, 
   Ağacı yaşdan.  
 
2.Alim qələmlə, 
  Tacir sələmlə.  
 
3.Axtaran tapar, 
  Yoğuran yapar.  
 
 4.  Ağ xoca bizdə, 
      Xurcunu sizdə. 
 
  5. Aldın payını, 
      Çağır dayını. 
 
  6. Aləm aləmnən, 
    Kor qız xalamnan. 
 
 
  7. Azacıq aşım, 
      Ağrımaz başım. 
 
  8. Allahdan buyruq, 
      Ağzıma quyruq. 
 
9.Arvadım birdi, 
   Sözləri dürdü. 
 
10.Assan asılmaz, 
    Kəssən kəsilməz.  
 
11.Axşam axura, 
    Gündüz naxıra.  
 
12.Analı quzu, 
     Xınalı quzu. 
  
 
 
 
                 56 
 
13.Atıcı atar, 
    Tayını tapar.  
 
14.Atıcı atar, 
    Culfanı tapar.  
 
15.Almanı say ye, 
    Armudu soy ye.  
 
16.Aləmi bəzər, 
    Özü lüt gəzər.  
 
17.Bir də qız ollam, 
    Onda düz ollam.  
 
18.Bir ala dana,  
     Bir uzun oba.  
 
19.Birin birini, 
     Minin minini.  
 
20.Baltanın: 
     Sapında da var, 
     Küpündə də var.  
 
21.Bulağın daşı, 
     Gözümün yaşı.  
 
22.Birin qandırar, 
     Birin yandırar.  
23.Balağı batdaq, 
     Dabanı çatdaq.  
 
24.Verdi əriyə, 
     Atdı dəriyə.  
 
25.Vuruşdu quzu, 
     Sındı buynuzu.  
 
26.Verdik bir dana, 
    Aldıq bir sona.  
    Qal yana-yana. 
 
27. Qızı beşiyə,  
      Cehizin eşiyə.  
 
28.Qızılquş uçar, 
    Dikdiri qucar.  
 
29.Qonşu balası, 
    Mey piyaləsi.  
 
30.Qələmin ucu, 
     Qılıncın gücü.  
 
31.Qarnı quruldar, 
     Üstü parıldar.  
 
32.Qoynun oldu yüz, 
     Süd gölündə üz.  
 
 
                 57 
 
33.Dəliyə bel ver, 
    Altından yel ver.  
 
34.Dava yoxluqdan,  
    Tövbə toxluqdan.  
 
35.Dəmiri yanmır, 
     Kömürü yanmır.  
 
36. Dövlətdə dəvə, 
      Övladda nəvə. 
 
37. Dövlətdə dəvə, 
      Övladda nəvə, 
      Sərvətdə gəvə. 
 
 38. Dəni ellərdən, 
      Suyu göllərdən. 
 
39. Dağda qar olar, 
      Bağda bar olar. 
 
40. Düycə doldurmaz, 
      Nehrə oldurmaz. 
 
41. Dil həm bəladır, 
      Həm də qaladır. 
 
 
 
42. Dediyin dedik, 
      Çaldığın düdük, 
      Yediyin hədik. 
 
43. Dəm dəm gətirər, 
      Qəm qəm gətirər. 
 
44. Diddiyin bilir, 
      Uyduğun bilmir. 
 
45. El içində ol, 
      El içində öl. 
 
46. El arı ilə, 
      Bağ barı ilə. 
 
47.Elti əyrisi, 
      Balta əyrisi. 
 
48. Əlli əliynən, 
      Mallı malıynan, 
      Pullu puluynan. 
 
49. Ərin döyüşü, 
      Yazın yağışı. 
 
50. Əgər varındır, 
      Aləm yarındır. 
 
 
 
 
                 58 
 
51. Əmiyə qaldı, 
      Dəmiyə qaldı. 
 
52. Əvvəli meydan, 
       Axırı zindan. 
 
53.İtimiz də var, 
     Kütümüz də var. 
 
54. İçmə çaxırı, 
      Açar paxırı. 
 
55.İrini ipə, 
      Xırdanı sapa, 
     Əzməzlər ki. 
 
56. Yemi yetəndə, 
      Qırxı ötəndə. 
 
57. Yalanmaq ayrı, 
 
58. Yaz bulanlığı, 
      Qış yavanlığı. 
 
59. Yeməkdə qoçaq, 
      Köməkdə qaçaq. 
 
60. Düzənə rəhmət, 
      Yazana rəhmət, 
      Pozana lənət. 
 
61. Yaxşıya yanaş, 
       Yamandan uzaş. 
 
62. Ya dövlət başa, 
      Ya quzğun leşə. 
 
63. Yazın gəlişi, 
      Elin gülüşü. 
      Dolanmaq ayrı. 
 
 
 
 
 
 
 
 
 
 
 
 
 
 
 
 
 
 
 
 
 
                 59 
 
 
64. Yağmadı yağış, 
       Bitmədi qamış. 
 
65. Yatan üyütməz, 
       Yetən üyüdər. 
 
66. Kasıbın sözü, 
      Ulğunun gözü. 
 
67. Kiri kir açar, 
       Sirri sirr açar. 
 
68. Kişi çöl quşu, 
      Biyaban daşı. 
 
69. Kələklə gələn, 
      Küləklə gedər. 
 
70. Kəsməyi kəsməz, 
      Süzməsi süzməz. 
71. Kiçikdən xəta, 
      Böyükdən əta. 
 
72.  Kəssən kəsilməz, 
        Üzsən üzülməz. 
 
73. Palaza bürün, 
      Elinən sürün. 
 
74.    Gecə yatağa, 
         Gündüz otağa. 
 
75. Geyirəm bezi, 
      Gəzirəm düzü. 
 
76. Gedənə sağdış, 
      Gələnə soldış. 
 
77. Gedər naxıra, 
      Gələr axıra. 
 
 
 
 
 
 
 
 
 
 
 
 
 
 
 
 
 
 
 
                 60 
 
78. Çirkin bürünər, 
      Gözəl görünər. 
 
79.  Gözlə, gözlərim, 
       Dinlə, dizlərim. 
 
80. Gözəllik ondur, 
       Doqquzu dondur. 
 
81. Gülmə qonşuna, 
       Gələr başına. 
 
82. Gördün ki, yemek, 
       Daha nə demek. 
 
83. Gedənə yoldaş, 
      Gələnə qardaş. 
 
84. Gül var, ətirli, 
      Gül var, çətirli. 
 
85. Lalın baxarı, 
      Suyun axarı. 
 
 
 
 
 
 
 
86. Nə işim işdi, 
      Nə əlim boşdu. 
 
87. Nə halım haldı, 
      Nə yolum  yoldu. 
 
88. Nə əldən qoyur, 
      Nə  yardan doyur. 
 
89. Niyyətin hara, 
      Mənzilin ora. 
 
 
 
 
 
 
 
 
 
 
 
 
 
 
 
 
 
 
 
 
 
                 61 
 
90. Oğlandır, oxdur, 
      Hər evdə yoxdur. 
 
91. Oğul xırdası, 
      Noğul xırdası. 
 
92. Örtülü bazar, 
      Dostluğu pozar. 
 
93. Övlad dənizdi: 
      Nə içmək olur, 
    Nə keçmək olur.  
 
 
 
 
 
94. Pulun var-giriş, 
      Yoxdursa sürüş. 
 
95. Pulluya bəli, 
      Pulsuza dəli.  
 
96. Səydən bəy olar, 
      Bəydən səy olar
97. Söz götürənin, 
      Yer oturanın. 
 
98. Söyüdün közü, 
      Kasıbın sözü.  
 
99. Saxla samanı, 
      Gələr zamanı. 
 
100. Səndən hərəkət, 
        Məndən bərəkət. 
 
101. Səni pozaram, 
        Onu yazaram. 
 
102. Təndir çörəyi, 
         Evin dirəyi. 
 
103. Tikənə rəhmət, 
        Sökənə lənət. 
 
104. Tövbə toxluqdan, 
      Üz-göz yoxluqdan. 
 
105. Toyda oynamaz, 
        Vayda ağlamaz. 
 
106.  Torpaqdan hasil, 
         Torpağa vasil. 
 
107.Tatın gəlişi, 
        Kürdün görüşü.  
 
 
 
 
                 62 
 
108. Tələsdi-təzdi, 
        Yolunu azdı. 
 
109. Uşağı buyur, 
        Dalınca yüyür. 
 
110. Uşağı döydün, 
        Qonağı döydün. 
 
111. Üzsən üzülməz, 
         Kəssən kəsilməz, 
       Düzsən düzülməz. 
 
112. Heçimiz ayrı, 
         Köçümüz ayrı. 
 
113. Çalxadı nəhrə, 
        Dirildi Zöhrə. 
 
114. Yağıda olsun, 
         Yanımda olsun. 
 
115. Bağın daşlısı, 
        Qızın saçlısı. 
     
 Altıhecalılar 
 
1. Acda aman olmaz, 
Toxda iman olmaz. 
 
2. At vurub dizinə, 
İndi gələr özünə. 
 
3.  Açaram sandığı, 
Tökərəm pambığı. 
 
4. Aşıq vaydan qaçar, 
Molla toydan qaçar. 
 
5. At görür axsayır, 
Su görür susayır.  
 
6. Ata-yumaqlanar, 
Oğul budaqlanar. 
 
7. Adın nədir? Gülnaz, 
Öyrənən can durmaz. 
 
8. Arvad var, ev yıxar, 
Arvad var, ev yığır.  
 
9. Bir ayağı burda, 
Bir ayağı gorda. 
 
 
 
 
                 63 
 
10. Bir qız ərə gedər, 
Min qız yelə gedər. 
 
11.  Bir var min gətirər, 
Min var, ad itirər. 
 
12. Varını it yesin, 
 Yaxanı bit yesin. 
 
13.  Qulun olunca at, 
Yiyəsi qalar mat. 
 
14.  Qızının isməti, 
Atanın dövləti. 
 
15.  Quş qanadı ilə. 
Adam adı ilə. 
 
16. Qatığı ellərdə, 
Pendiri çöllərdə. 
 
17. Qoruyub varını, 
Unutma arını. 
 
18.  Qaradan qaş olmaz, 
Yaddan qardaş olmaz. 
 
19.  Dərd var, gələr keçər, 
Dərd var,dələr keçər. 
 
20.  Erkək cib doldurar, 
 Dişi güz doldurar. 
 
21. Ərə də bir dəfə, 
Gora da bir dəfə. 
 
22.  İnsanı qəm yıxar, 
Barını nəm yıxar. 
 
23. Ya quzuqulağı, 
Ya bağayarpağı. 
 
24. Yaxşıdan ad qalar, 
Yamandan dad qalar. 
 
25. Yazın bulanlığı, 
Qışın yavanlığı. 
 
26. Ya Lələ şələni, 
Ya şələ Lələni. 
 
27.  Yağ dırnaqda gedər, 
Bal barmaqda gedər. 
 
28. Ümid olma nisyə, 
Gələ girə kisyə. 
 
29. Yel önündə yundu, 
Dağ başında ündü.   
              (qoca) 
 
 
                 64 
 
 
30.  Kimisi aş yeyər, 
Kimisi daş yeyər. 
 
31. Gəldin  yad ocağa, 
Salma dad ocağa. 
 
32. Gəlini gərdəkdə, 
Uşağı bələkdə. 
 
33. Övlad da vaxtında, 
Dövlət də vaxtında. 
 
34.  Oğlan kamal ilə, 
Qızsa camal ilə. 
 
35. Söz var- el içində, 
Söz var- ev içində. 
 
 
 
36. Soydular, soydular, 
Soyxalara qoydular. 
 
37. Sadəlik gətirər, 
Lovğalıq itirər. 
 
38. Tutulmamış oğru, 
Xandan, bəydən 
doğru. 
 
39. Toyunku oynamaq, 
Vayınkı ağlamaq. 
 
40. Tayası yanan mən, 
Əli kösövlü sən. 
 
41. Çatarsan vaxtıma, 
Çıxarsan taxtıma. 
 
42. Buyur buyruğunu, 
Salla quyruğunu. 
 
 
 
 
 
 
 
 
 
 
                 65 
 
                        Yeddihecalılar 
 
1. Aşı bişirən yağdı, 
Gəlinin üzü ağdı. 
 
2. Alan alıb aldadıb, 
Satan satıb pullanıb. 
 
3. Ağ günüm, qara günüm, 
Hara yetsin, bu ünüm. 
 
4. Ay daş atan bəxtəvər, 
Daşın da bir vaxtı var. 
 
5. Artıq tamah daş yarar, 
Daş qayıdıb baş yarar.  
 
6. Acıtmalı bozdamac,19 
Əlim xəmir, qarnım ac. 
 
7. Artıq tamah baş yarar, 
Artıq tikə diş qırar. 
 
8. Al da geysə yaraşır, 
Şal da geysə yaraşar. 
 
 
                                                          
19
 Bozdamac-  Şirvan zonasında çoban lavaşının, yuxa 
çörəyinin bir növüdür.  
 
 
                 66 
 
9. Analının özü çox, 
Anasızın sözü çox. 
 
10.  Ağızlara söz oldum, 
Ayaqlara toz oldum. 
 
11. Ay cüt gəzən bəxtəvər, 
  Heç demirsən tək də var. 
 
12.  Ağlarsa anam ağlar, 
Qalanı yalan ağlar. 
 
13. Aranda tutdan oldum, 
Dağda qurutdan oldum. 
 
14. Arşın gətir, bez apar, 
Çuval gətir, qoz apar. 
 
15. At ölər, meydan qalar, 
İgiddən ad-san qalar. 
 
16.  Ayda-ildə xoş gəldin, 
Gündə-gündə nöş gəldin. 
 
17. Ağ yudu qara sərdi, 
Bilmədi hara sərdi. 
 
18. Ayranındır, şorundur, 
İndi növbə korundur. 
 
 
 
                 67 
 
19. Ağam bir xatın aldı, 
Davanı satın aldı. 
 
20.  Ayda, ildə bir namaz, 
onu da şeytan qoymaz. 
 
21. Ayranı yox  içməyə, 
Kür axtarır keçməyə. 
 
22. Ayran tapmır içməyə, 
Nazla gedir çeşməyə. 
 
23. Arvadı əri saxlar, 
Pendiri dəri saxlar. 
 
24. Ağlama, cırtdan bala, 
Ağzı yoğurtdan
20
 bala. 
 
25. Ağlayan göz yaş gətirər, 
Yeyən ağız aş gətirər. 
 
26. Ağamız padar oldu, 
Yer, göy bizə dar oldu. 
 
27. Arıq atda təpər çox, 
Yeriməyə hünər yox. 
                                                          
20
 Yoğurt – qərb dialektində “Kitabi-Dədə Qorqud” əsərində 
qatıq mənasında işlənir. 
 
 
 
                 68 
 
 
28. Arvadı özü saxlar, 
Pendiri duzu saxlar. 
 
29. Adam var-eldən gedər, 
Adam var-evdən gedər. 
  
30.  Aclıq nələr yedirməz, 
Toxluq nələr dedirməz. 
 
31.  Bağ belə, bostan belə, 
Tağları şələ-şələ. 
 
32.  Bağda ərik var idi, 
Salam Məlik var idi. 
Bağdan ərik qurtardı, 
Salam Məlik qurtardı. 
 
33.   Balçının var bal tası, 
Odunçunun baltası. 
 
34. Bəxtini narda sına, 
Sevdiyin yarda sına. 
 
35. Bu kimin qızıdı, 
Almadan qırmızıdı. 
 
36.  Bildik-yel dəyirmanı, 
Bəs bunun  suyu hanı? 
 
 
 
                 69 
 
37.  Bağ alma,bağlanarsan, 
Dağ alma, dağlanarsan. 
Qoyun al, yağlanarsan. 
 
38.  Bəy evindən küt gəldi, 
Dalınca da it gəldi. 
 
39.  Biz ümid olduq daza, 
Daz özün qoydu naza. 
 
40. Bir vermə, bir də istər, 
Yatmağa yer də istər. 
 
41.  Bildir gedən bildirçin, 
Hanı sənin bir qıçın. 
 
42. Bağa bax, üzüm olsun, 
Yeməyə üzün olsun. 
 
43. Bəxtini qozda sına, 
Oğulda, qızda sına. 
 
44.  Bala dadı, bal dadı, 
Şirini şirindi, 
Acısı da bal dadı. 
 
45. Bildir ölüb atası, 
Bu il çıxıb xatası. 
 
 
 
 
                 70 
 
46. Bişirdiyi yeyilməz, 
Danışdığı deyilməz. 
Yamadığı geyilməz, 
Tutduğu iş öyülməz. 
 
47.   Balam,balam, bal dadır, 
  Balam adam aldadır. 
 
48. Bülbül olmaz çəmənsiz, 
İnsan olmaz vətənsiz. 
 
49.  Bir-birinin əksinə, 
İşlər gedir, tərsinə. 
 
50. Bir tikə yağ içimi, 
Dağ elədi çəkimi. 
 
51. Bulud altdan çıxan gün, 
Yaşmaq altdan çıxan dil. 
 
52. Bağ saxla, bağlar səni, 
  Mal saxla, saxlar səni. 
 
53.  Boz düzün quş əppəyi, 
Qoyunun qış əppəyi. 
 
54.  Var əli-kərəm əli, 
Yox əli-vərəm əli. 
 
 
 
 
                 71 
 
55. Vardan verən Əlidi, 
Yoxdan verən dəlidi. 
 
56. Verərsən, ətdən-mətdən, 
Vuraram, bərtdən-bərtdən. 
Verərsən, şordan-mordan, 
Vuraram, ordan-burdan. 
 
57. Qar gəlirsə, var gəlir, 
Səbrin niyə dar gəlir? 
 
58.  Qırmağa qozumuz var, 
Cırmağa bezimiz var. 
 
59. Qonşu qonşuya baxar, 
Canını oda yaxar. 
 
60. Qarnımdan çıxıb qada, 
Mən  kimə gedim dada? 
 
61. Qurban olum zərgərə, 
Səni saldı pərgara. 
 
62. Qurban olum boyuna, 
Məni saldı oyuna. 
 
63.  Qazan qapaqsız olmaz, 
Armud saplaqsız olmaz. 
Keçəl papaqsız olmaz. 
 
 
 
                 72 
 
64. Qarğa görüb quş demə, 
Xəşil yeyib aş demə. 
 
65. Qudurasan qurbağa, 
Gəlir məni vurmağa. 
 
66. Qadın var-qan yatırar, 
Kişi var dəm yatırdar. 
 
67.  Qarğa özün quş bilər, 
Umac özün aş bilər. 
 
68.  Qızılquş əldə gəzər, 
Gözəl qız dildə gəzər. 
 
69.  Qoturam, ay qoturam, 
Qoymurlar dinc oturam. 
 
70. Qız, cehizin bitməsin, 
Ardıc göyün itməsin. 
 
71. Qoca quyruq yedirər, 
Cavan yumruq yedirər. 
 
72. Qız idim soltan idim, 
  Nişanlandım xan oldum. 
  Ərə getdim qul oldum, 
  Ayaqlara çul oldum. 
 
 
 
 
                 73 
 
73.   Dəyirman iki daşdan, 
  Məhəbbət iki başdan. 
 
74. Dəmirdilər, misdilər, 
Hamısı bir cinsdilər. 
 
75.  Dağarcıqda unları, 
Allah qırsın bunları. 
 
76.  Düşmən səni daşınan, 
Sən düşməni aşınan. 
 
77.   Dama-dama göl olar, 
Daşa-daşa sel olar. 
 
78. Dərələrdən sel kimi, 
Təpələrdən yel kimi. 
Badeyi-sərsər kimi. 
 
79.  Dana alan allanar, 
Dana satan pullanar. 
 
80. Döyər, söyər ərim yox, 
Yel apardı, öyüm yox. 
 
81.  Düzəlib hər yarağı, 
Qalıb saqqal darağı. 
 
82. Ditdiliyə dül oldu, 
Xan Əhmədə qul oldu. 
 
 
                 74 
 
83.  Dadanmışdın dolmaya, 
O da bir gün olmaya. 
 
84.  Daz-dazınan yatdığı, 
Daz  da şıllaq atdığı. 
 
85. Danışıram söz olur, 
Danışmıram göz olur. 
 
86.  Eşşək ağnar küllükdə, 
Nə ki, belə tünlükdə. 
 
87.  El gəlmə baş aparar, 
Sel gəlmə daş aparar. 
 
88.  Eniş-yoxuş, yol yaxşı, 
Yaxşı-yaman ər yaxşı. 
 
89.  Ərim,  ərim ərisən, 
Çürüm, çürüm çürüsün. 
 
90.  Əyri, düzü bəyənməz, 
Bu da bizi bəyənməz. 
 
91.  Ələmə, ay ələmə, 
Məni vermə qələmə. 
 
92.  Ər-arvadın savaşı,  
Yazla yayın yağışı. 
 
 
 
                 75 
 
93.  Ər atanı el atar, 
Ər tutanı el tutar. 
 
94.  Ələk, tabaq, qara saç, 
Əlim xəmir, qarnım ac. 
 
95.  İşim-gücüm bucaqda, 
Şillə bəbə qucaqda. 
 
96.  İş ki, düşdü arvada, 
Ölən günün sal yada. 
 
97.  İçdin üzüm suyunu, 
Tökdün üzüm suyunu. 
 
98.  İstəyirsən bal-çörək, 
Al əlinə bel-kürək. 
 
99. Yayda toxumu satar, 
           Qışda  gözüylə baxar. 
 
100. Yel xəstəliyi: 
            Oynaqları yalayar. 
            Ürəyi yaralayar. 
 
101. Yar ağlar gözdən olar, 
           Yad ağlar üzdən olar. 
 
102. Yel əsəndə yellənir, 
           Yol görəndə yollanır. 
 
 
                 76 
 
 
103. Yer insanı bəzəməz, 
            İnsan yeri bəzəyər. 
 
104. Yaxşı ata bir qamçı, 
            Yaman ata min qamçı. 
 
105. Yaxşılığa yamanlıq, 
            Kor eşşəyə samanlıq. 
 
106. Yalın yalaqda qalsın, 
            Zəncirin mıxda qalsın. 
 
107. Yerli  gəldi, yersiz qaç, 
            Qaçanmasan, quş ol uç. 
 
108. Yarın yara sovqatı, 
          Bir dəstə bulaq otu. 
 
109. Yeyəsən qaz ətini, 
        Görəsən ləzzətini. 
 
110. Yağ yağınan qaynayar, 
           Yarma yavan oynayar. 
 
111. Yağ yeyəni yağ saxlar, 
          Yeməyəni haqq saxlar. 
 
112. Yayda başın bişirər, 
            Qışda aşın bişirər. 
 
 
                 77 
 
113. Ya səni mum elərəm, 
           Ya da ki, şum elərəm. 
 
114. Yayda çəkən zəhməti, 
           Qışda görər ləzzəti. 
 
115. Yamamasan geyməzsən, 
           Yalamasan doymazsan. 
 
116. Kor nə istər? Iki göz, 
           Biri əyri, biri düz. 
 
117. Keçəl baxar güzgüyə, 
          Adın qoyar özgüyə. 
 
118. Kəfkir batmaz aşına, 
          Kül tutumsuz başıma. 
 
119. Kəkotu, kəklik otu, 
          Yerindəcə bərk otu. 
 
120. Keçdi bülbül, keçdi gül, 
           İstər ağla, istər gül. 
 
121. Keçi can hayındadı, 
          Qəssab piy hayındadı. 
 
122. Keçəlin dərdi, başı, 
          Bir qazan ayran aşı. 
 
 
 
                 78 
 
123. Kişini çörək ilə, 
          Arvadı xörək ilə. 
 
124. Gedər bağlar qorası, 
          Qalar üzün qarası. 
 
125. Gəlinliyim, qızlığım, 
           Bir darayı dizdiyim. 
 
126. Gəzəyən gəzə bilməz, 
           Gəzməsə dözə bilməz. 
 
127. Gəzdi İran-Turanı, 
          Cənnət gördü buranı. 
 
128. Gedər bostan xırası, 
           Qalar üzün qarası. 
 
129. Göyçə təpə göyərdi, 
           Ərim məni döyərdi. 
 
130. Gördün yarın yar deyil, 
           Tərkin qılmaq ar deyil. 
 
131. Gülmə, gülmə qonşuna, 
           Bir gün gələr başına. 
 
132. Günnü günü beş toğlu, 
           Günsüz günü heç toğlu. 
 
 
 
                 79 
 
133. Getdi itin birisi, 
           Gəldi ondan irisi. 
 
134. Gəlin gəlir, xan gəlir, 
          Evləri yıxan gəlir. 
 
135. Gündüz gəzər obanı, 
          Gecə sızlar dabanı. 
  
136. Gir Məcnunun gözünə, 
           Bax Leylinin üzünə. 
 
137. Gündə günüm belədir, 
           Para çörək cirədi. 
 
138. Gözəldən göz çəkilməz, 
           Çirkindən üz çəkilməz. 
 
139. Mənə bax, nə haldayam, 
           Yara bax, nə sallanar. 
 
140. Mən anamın ilkiyəm, 
          Ağzı qara tülküyəm. 
          Mən kəsirəm, sən də kəs. 
 
141. Nə coraba yumaqdı, 
           Nə yırtığa yamaqdı. 
 
142. Nə yarpaqdan ruzi var, 
          Nə torpaqdan ruzi var. 
 
 
                 80 
 
 
143. Nə gedənə yoldaşdı, 
          Nə qalana qardaşdı. 
 
144. Nə yoğurdu, nə yapdı, 
          Hazırca  kökə  tapdı. 
 
145. Nə ölüyə pay verir, 
          Nə diriyə hay verir. 
 
146. Yazda əkin əkərəm, 
           Qışda səfa çəkərəm. 
 
147. Nə umursan bacından, 
           Bacın ölür acından. 
 
148. Qar gəlirsə var gəlir, 
           Səbrin niyə dar gəlir. 
 
149. Nə tökərsən aşına, 
           O çıxar qaşığına. 
 
150. Nə tökürsən qazana, 
          Daşar, tökülər yana. 
 
151. Oğul olsun, qız olsun, 
          Əl-ayağı düz olsun. 
 
152. O qədər nanə bitib, 
           Reyhan arada itib. 
 
 
                 81 
 
 
153. Oğlan sevən qucaqda, 
          Ana  alan bucaqda. 
 
154. Oba durdu düzməyə, 
          Gəlin getdi gəzməyə. 
 
155. Oğrunun əli uzun, 
          Doğrunun dili uzun. 
 
156. Ölmə, eşşəyim ölmə, 
           Yaz gələr, yonca bitər. 
 
157. Özü yəhər qaşında, 
           Gözü ocaq başında. 
 
158. Ölməz, itməz Xədicə, 
          Görər nəvə-nəticə. 
 
159. Ördək öldü-qaz qaldı, 
           Sim qırıldı, saz qaldı. 
 
160. Ölüm var, ölüm kimi, 
           Ölüm var, zülüm kimi. 
 
161. Özün yəhər başında, 
          Gözün ocaq daşında.  
 
162. Paltar yumaq bir çeşlik, 
          Qayğısı var-bir qışlıq. 
 
 
                 82 
 
 
163. İki dişin dörd olsun, 
          Tabaqlara qurd olsun. 
 
164. Səninkini qaynadaq, 
          Mənimkini oynadaq. 
 
165. Söz var, şöhrət gətirər, 
          Söz var, töhmət gətirər. 
 
166. Saralıb sapa dönüb, 
           İncəlib ipə dönüb. 
 
167. Torpağı daşlı yerdən, 
           Qızı qardaşlı yerdən. 
 
168. Tutan gedər təp-təzə, 
          Görənə verirlər cəza. 
 
169. Tərəkəmə, tərk otur, 
           Eşşək üstə bərk otur. 
 
170. Toydan sonra nağara, 
          Xoş gördük Bayram ağa. 
 
171. Təzə gəldi bazardan, 
          Köhnə düşdü nəzərdən. 
 
172. Toya gedər oynamaz, 
           Vaya gedər ağlamaz. 
 
 
                 83 
 
 
173. Uzunduraz, beynamaz, 
           Xeyrə-şərə yaramaz. 
 
174. Uşaqlı ev bazardır, 
          Uşaqsız ev məzardır. 
 
175. Uzun-uzun meşələr, 
          Sizdən qalmış peşələr. 
 
176. Uzun yerdən kəsərlər, 
          Uman yerdən küsərlər. 
 
177.  Üstü zəmi-biçərlər, 
           Altı bulaq-içərlər. 
 
178. Xamralı xas əppəyi, 
          Bağrına bas əppəyi. 
 
179. Xeyir dilə qonşuna, 
          Xeyir gəlsin başına. 
 
180. Xeyirsiz xeyir verməz, 
          Paxılın üzü gülməz. 
 
181. Həyat nədir? Həyat nə? 
          Əvvəli yaşıl yarpaq. 
          Axırı qara torpaq. 
 
 
 
 
                 84 
 
182. Hər nə versən-adındır, 
          Hər nə yesən –dadındır, 
          Hər nə qalsa-yadındır. 
 
183. Haca gedən də gəldi, 
          Saca gedən gəlmədi. 
 
184. Həsən gəl, ay Həsən gəl, 
          Ya mən gəlim, ya sən gəl. 
 
185. Heyvan innəşməyindən, 
           İnsan dilləşməyindən. 
 
186. Hax Həzərdi, Hax Həzər, 
          Bir vurar, qırxın əzər. 
 
187. Hamıya soğan soyan, 
          Mənə sarımsaq döyən. 
 
188. Həyasızdan həyalan, 
          Utanmazdan daldalan. 
 
189. Hirs gələr, göz qızarar, 
          Hirs gedər, üz qızarar. 
 
190. Çalxa-çalxa yağ olsun, 
           Kef-damağın çağ olsun. 
 
191. Çıxdım ağac başına, 
           Baxdım ocaq daşına. 
 
 
                 85 
 
 
192. Çox əyilmə- basarlar, 
          Çox ucalma asarlar. 
 
193.  Cavanlıqda daş daşı, 
           Qocalıqda ye aşı. 
 
194. Cavanlıqda pul qazan, 
           Qocalıqda qur qazan. 
 
195. Cavanlıqda çək cəfa, 
          Qocalıqda sür səfa. 
 
196. “Can” dedim yemiş aldım, 
          Qızdım, mərgümüş aldım. 
 
197. Şəri şeytandan saxla, 
          Quru böhtandan saxla. 
 
198. Başda oturan baş olmaz, 
           Başbilənsiz iş olmaz. 
 
199. Daşdandır, dəmirdəndir, 
          Mayası xəmirdəndir (su dərmanı) 
 
200. Ayaqları su içir, 
          Üstündən gələn keçir (körpü). 
 
201. Axşam sərdim noxudu, 
          Səhər qalxdım yoxudu (ulduz). 
 
 
                 86 
 
 
202. Arvad var, yoxdan aş eylər, 
          Arvad var, kişini külbaş eylər. 
 
203. Qonşu qonşuya baxar, 
          Canını oda yaxar. 
 
204. Nə qoyuram əngimə, 
           O da çıxar rəngimə. 
 
205. Nə ağlı var, nə varı, 
          Burnun tutub yuxarı. 
 
206. Xatından paşa olmaz, 
          Ağacdan maşa olmaz. 
 
207. Tez kəsər, yarı kəsər, 
          Gec kəsər, karı kəsər. 
 
208. Yayda başın bişirər, 
           Qışda aşın bişirər. 
 
 
 
 
 
 
 
 
           
 
 
                 87 
 
    Səkkizhecalılar 
 
1. Alət işlər, əl öyünər, 
    Qılınc kəsər, qol öyünər. 
 
2. Ağac barıyla bilinər, 
   Adam karıyla bilinər. 
 
3. Ağıllımız Xıdır ağa, 
    Barmağın saldı bardağa. 
 
4. Ağıllıya bir söz bəsdir, 
    Axmağa min söz əbəsdir. 
 
5. Ağrılarda göz ağrısı, 
    Hər kəsdənin  öz ağrısı. 
    (Hər bir kəsin öz ağrısı). 
 
6. Ağırlığın yer götürsün, 
    Ruzunu Allah yetirsin. 
 
7. Atıcı atar, kürd oynar, 
    Dönüb-dönüb  bir də oynar. 
 
8. Ay qız, adın nədir? Bəsti, 
    Gümüş kəmər belin kəsdi. 
 
9. Arpaya qatsan- at yemez, 
   Kəpəyə qatsan- it yeməz. 
 
 
 
                 88 
 
10.   Adam var ki, gözdən qızar, 
      Adam var ki, sözdən qızar. 
 
11.  Alma arvadın dulunu, 
    Yanınca gələr qulunu. 
 
12. Alanda allan dodağım, 
   Verəndə sallan dodağım. 
 
13.  Ala gedər, bula gedər, 
       Töyür-töyür tula gedər. 
 
14.  Ana qızına taxt verdi, 
       Ata qızına baxt verdi. 
 
15. Bir deyərsən, beş deyərəm, 
      Gözlərinə şiş deyərəm. 
 
16.  Bulaq gözündən quruyar, 
        İnsan sözündən quruyar. 
 
17.  Birini ye, birini ud, 
       Birini əlində qayım tut. 
 
18. Bizim gəlin, bizdən qaçar, 
      Üzün tutar, ağzın açar. 
 
19.  Başına kül, a küllüklər, 
      Qarğalar səni dimdiklər. 
 
 
 
                 89 
 
20.  Bu zamanın qızları, 
       Kəbini kəsər özləri. 
 
21. Birini gör fikir eylə, 
      Birini gör şükür eylə. 
 
22. Var əzaba dönənindir, 
      Bal pətəkdən süzənindir. 
 
23. Bağ quşu bağa yaraşır, 
      Dağ quşu dağa yaraşır. 
 
24. Bəzənmisən, bu gündəsən, 
      Bəzənməsən nə gündəsən?. 
 
25.  Biri yeyər, biri baxar, 
       Bax, onda qiyamət qopar. 
 
26.  Varlıya bəli deyərlər, 
       Varsıza dəli deyərlər. 
 
27.   Qazanın qırlı qalası, 
        Qazanın sirli qalası. 
 
28. Qaş da ürəkdən su içər, 
       Saç da ürəkdən su içər. 
 
29. Qışın çəni qar gətirər, 
      Yazın çəni bar gətirər. 
 
 
 
                 90 
 
30.  Qorun ata qarğışından, 
       Yapış ana alqışından. 
 
31. Qara kişmiş bəy cibində, 
      Ağ ayran kol dibində. 
 
32. Qadınsız həyat-kədərdi, 
      Uşaqsız həyat- hədərdi. 
 
33. Dağarcıqda unum olsun, 
     Mərəkədə yarım olsun. 
 
34.  Dedilər ki, yaşa yarat, 
       Kim dedi: yetənə daş at. 
 
35.  Dünyanın varı dənizdir, 
       Onu yeməyən donuzdur. 
 
36.  Evində yox bir urvalıq, 
       Könlündən keçir darğalıq. 
 
37.   Evində yox bir gecəlik, 
         Könlündən keçir xocalıq. 
 
38.  Eybi kim elər? Eybəcər, 
       Dərdi kim çəkər? Dərdəcər. 
 
39.  Ev toğlusundan toy olmaz, 
       Ev gədəsindən bəy olmaz. 
 
 
 
                 91 
 
40.  Əzgil dərənimiz də var, 
       Səbət hörənimiz də var. 
 
41.  Ər ağacı, gül ağacı, 
       Əsirgəmə, vur ağacı. 
 
42.  Əmimlə bağı gəzərəm, 
       Dayımla dağı gəzərəm. 
 
43.  Ələkçinin qıl verəni, 
       Körükçünün yel verəni. 
 
44.  Ətin çiyi ət gətirər, 
       Xəmirin çiyi dərd gətirər. 
 
45.  İtlər mənə, qurdlar mənə, 
       Boz sərçələr cırtlar mənə. 
 
46.  İş gücümüz bucaqda, 
      Şəngülümüz qucaqda. 
 
47.  İgid ölər, ünü qalar, 
      Öküz ölər, gönü qalar. 
 
48.  İgid oğul quş gətirər, 
      Şaqqulu bayquş gətirər. 
 
49.   İy bilməyən tülkü olmaz, 
        Dərisini kola verməz. 
 
 
 
                 92 
 
50.  Yaba ilə dovğa içdik, 
       Milçək minib Kürü keçdik. 
 
51.  Yeyəsən qoyun ətini, 
        İllah da boyun ətini. 
 
52.  Yağar yağış, bitər qamış, 
       Yağmaz yağış, bitməz qamış. 
 
53.  Yarısı balam balası, 
       Yarısı ilan balası. 
 
54.  Korun istədiyi bir göz, 
       İkisi də olsa nə söz. 
 
55.  Yağış ilə yer göyərər, 
       Alqış ilə ər öyünər. 
 
56. Güllü çitdən nəmər gəlir, 
      Gör başıma nələr gəlir. 
 
57.  Gündə gələn gün üstünə, 
       İldə gələn gül üstünə. 
 
58.   Mən düşünən dağa, daşa, 
        Gəlin deyək gəlsin başa. 
 
59.  Məndən sənə yaxşı öyüd, 
       Öz dənini özün üyüt. 
 
 
 
                 93 
 
60.  Nə biçinini biçirəm, 
       Nə ayranını içirəm. 
 
61.  Oğurluq nədir? –Bir əppək, 
       Əyrilik nədir?- Bir öppək. 
 
62.  Orda ayınan, ilinən, 
       Burda müxtəsər biçinən. 
 
63.   Özü-özünə elədi, 
        Külü gözünə elədi. 
 
64.  Sən əkmisən tənbəkini, 
       Mən bilirəm səndəkini. 
 
65.    Su axar, çuxurun tapar, 
        Mis köhnəlib paxrın tapar. 
 
66.   Söz kimindir?-Götürənin, 
        Yer kimindir?-Oturanın. 
 
67.  Usta yanında əl saxla, 
       Alim yanında dil saxla. 
 
68.   Ümid bağladın səbirə, 
        Yönünü çevir qəbirə. 
 
69.  Halalzadə barışdırar, 
       Haramzadə qarışdırar. 
 
 
 
                 94 
 
70.  Heyif, heyif dədəm evi, 
       Bulamacı bulayardım, 
       Buladıqca yalayardım. 
 
71.  Haynan gələn, haynan gedər, 
       Vaynan gələn, vaynan gedər. 
 
72.  Çox yemə ağırlıq etsin, 
       Az yemə, can əldən getsin. 
 
73.  Cahıla gedən kef çəkər, 
       Ahıla gedən uf çəkər. 
 
74.  Canı canımızdan deyil, 
       Qanı qanımızdan deyil. 
 
75.  Uşaq nə görər yapışar, 
       Uşaq nə görər danışar. 
 
76.   Bülbül çəmənsiz olmasın, 
         İnsan vətənsiz olmasın. 
 
77.  Cavanın olar qüvvəti, 
       Qocalar artar hikməti.  
 
 
 
 
 
 
 
 
                 95 
 
          Doqquzhecalılar  
 
1. Arsız adam güləyən olar, 
Südsüz heyvan mələyən olar. 
 
2. Anasına bax, qızını al, 
Qırağına bax, bezini al. 
 
3. Alçaq yerdə yatma, sel olar, 
Yüksək yerdə yatma, yel olar. 
 
4. Atıcı atar, kürd oynar, 
Yıxılar, durar, bir də oynar. 
 
5. Ana uşağına aş gətirər, 
Analıqsa yaş gətirər. 
 
6. At saxlarsan, atlı olarsan, 
Don saxlarsan, donlu olarsan. 
 
7. A qızım, qızım, qara qızım, 
Sabunu, yox, ağara qızım. 
 
8. Birini ye, birini yemə, 
Birini de, birini demə. 
 
9. Varrı evində tava qızar, 
Varsız evində dava qızar. 
 
 
 
 
                 96 
 
10.  Qonaq gələr, gedər quş kimi, 
Yoxsa oturmaz bayquş kimi. 
 
11.  Quzu oldum - süddən doymadım, 
Qoyun oldum-otdan doymadım. 
 
12. Qocaya gedən quymaq yeyər, 
Cavana gedən çomaq yeyər. 
 
13.  Ev gördüm evimə küsəndim, 
Ev gördüm evimdən usandım. 
 
14.  Ev gördüm evimə pirrəndim, 
Ev gördüm evimdən iyrəndim. 
 
15.  Evində yox bir çanaq  darı, 
Oturur hamıdan yuxarı. 
 
16.  Əli aşından da elədi, 
Vəli aşından da elədi. 
 
17.  Əllisin amanlıqda görüb, 
Qırxını samanlıqda görüb. 
 
18.  İşi düşəndə arar məni, 
Aşı bişəndə qovar məni.  
 
19.  Kişi qızını- yerişindən, 
Gədə qızını – duruşundan.   
 
 
 
                 97 
 
20.  Karvan gedər izi qalar, 
Alim gedər sözü qalar. 
 
21.  Kişi qızı- yeyər sallanar, 
Gədə qızı- yeyər tullanar. 
 
22.  Gözün qaralığı naxışdı, 
Üzün qaralığı qaxıncdı. 
 
23.  Mən dedim ki, gəlini görüm, 
Demədim ki, dilini görüm. 
 
24.  Oğul yeyib oyuna gedər, 
Qız geyinib,  toyuna gedər. 
 
25.  Özgə qapıda yumurtlayar, 
Bizim qapıda qaqqıldayar. 
 
26.  Papağı keçi dərisindən, 
Xəbəri yoxdur gerisindən. 
 
27.  Söyüdün gözü bişməz olar, 
Kasıbın sözü keçməz olar. 
 
28.  Tərə yeyən də yaza çıxar, 
Kərə yeyən də yaza çıxar. 
 
29.  Toyda da toyuğun vayıdı, 
Vayda da toyuğun vayıdı. 
 
 
 
                 98 
 
30.  Toyun yaraşığı oynamaq, 
Vayın yaraşığı ağlamaq. 
 
31. Ulusun demə, elini de, 
Gəlinim demə, dilini de.    
 
32.  Xandan, bəydən gəlmiş nökərəm, 
Dinmə, qabırğanı kəsərəm. 
 
33.  Arvad var, arpadan aş eylər, 
Arvad var, kişini külbaş eylər. 
 
 
     Onhecalılar 
 
1. Analı qızın özü böyüyər, 
Anasız qızın sözü böyüyər. 
 
2.  Analı qızın özü söylənər, 
Anasız qızın sözü söylənər. 
 
3. Arvad var, buğda unun daş eylər, 
Arvad var, arpa unun aş eylər. 
 
4. Arvad nə bilir, dağda dumandı, 
Oturub evdə hökmü rəvandı. 
 
5.  Adam var- ördəyinə qaz deyir, 
Adam var-qarısına qız deyir. 
 
 
 
                 99 
 
6. Alçaq yerdə yatma, sel aparar, 
Hündür yerdə yatma, yel aparar. 
 
7. Arvad qohumu ocaq başında, 
Kişi qohumu çax-çax başında. 
 
8. Boyuna baxıram fəxr edirəm, 
Ağlına baxıram, fikir edirəm. 
 
9.  Qəm hara gedirsən? Qəm yanına, 
Dəm hara gedirsən? Dəm yanına. 
 
10.  Evdə hörmətin yoxsa- evdən çıx, 
Eldən hörmətin yoxsa- eldən çıx. 
 
11.  Əri ər eləyən də arvaddı, 
Qar, yer eyləyən də arvaddı. 
 
12.  Gəlin deyəndə qucmağım gəlir, 
Qarı deyəndə qaçmağım gəlir. 
 
13.  Oğlumun oğlu dağdan aşırar, 
Qızımın oğlu çaydan aşırar. 
 
14.  Ölmə eşşəyim, yonca bitincə, 
Yonca tökülmə, torba tikincə. 
 
15.  Səbirli- dağı yerlə bir elər, 
Səbirsiz- xeyir işi şər elər. 
 
 
 
                 100 
 
16.  Təpədə taxıl əkən yel üçün, 
Dərədə xırman quran sel üçün. 
 
17.  Çağırılan yerə get, ərinmə, 
Çağırılmayan yerdə görünmə. 
 
 
        On bir hecalılar 
 
1. Ağ dəvə həmişə haqqı gəzdirər, 
Ləpirin yerindən ağ gül bitirər. 
 
2. Abadan kənd tüstüsündən bilinər, 
Yaxşı odun tüstüsündən bilinər. 
 
3. Ağılsız cavanı kirşan aldadar, 
Sayğısız igidi düşmən aldadar. 
 
4. Arvadlar içində arvadım itdi, 
Əlləri xəmirli, dırnağı bitdi. 
 
5. Aşağıda oturan itə baxar, 
Yuxarıda oturan yükə baxar. 
 
6. Ay çili, çili, çili mənə neylər, 
Yarım bir olsa, günü mənə neylər. 
 
7. Adam var ki, adamların naxşıdır, 
Adam var ki, dindirməsən yaxşıdır. 
 
 
 
                 101 
 
8.  Qocalanda adam var-  ipəkləşər, 
Qocalanda adam var- köpəkləşər. 
 
9.  Qanana çibin vızıltısı sözdür, 
Qanmayana zurna-qaval da azdır. 
 
10.  Dedilər ki, Şahqulunun bağı var, 
 Demədilər, adda-budda dağı var. 
 
11.  Evlər gördüm- öz evimdən iyrəndim, 
 Evlər gördüm- öz evimə imrəndim.
21
 
 
12.  Evlərə baxıram-şükür edirəm, 
Evlərə baxıram-fikir edirəm. 
 
13.  İgid odur, atdan düşə, atlana, 
 İgid odur, hər əzaba qatlana. 
 
14.  Yaman qonşu, yaman arvad, yaman at, 
Birin boşla, birin boşa, birin sat. 
 
15.  Ya elə danış, bir mətləb qansınlar, 
Ya elə sus ki, ağıllı sansınlar. 
 
16.  Yabılarda arıq yabı mərd olar, 
Yorulanda yiyəsinə dərd olar. 
 
 
                                                          
21
 Bu ifadə pirrəndim şəklində də işlənir. 
 
 
                 102 
 
17.  Kim bilir ki, kim qazana, kim yeyə, 
Əbləh odur, bu dünyada qəm yeyə. 
 
18.   Yetimcə oğlaqdan olammaz təkə, 
   İnanma olsa da, qabağı çəkə. 
 
19.  Güləbətin gileylidi ərindən, 
Boşanmayır, namusundan, arından. 
 
20.  Muğan, Muğan olsa, biri üç eylər, 
Muğan tufan olsa, üçü heç eylər. 
 
21.  Oğru elə bilər-hamı oğrudur, 
Doğru elə bilər-hamı doğrudur. 
 
22.  Su da susuzluqdan daş olsa İlyas, 
Bədəni, bədəndən, sən elə xilas. 
 
23.  Füzuli dərd əlindən dağa çıxdı, 
Dedilər: bəxtəvər yaylağa çıxdı. 
 
24.  Fələyin böylə-böylə işləri çox, 
Aslanı ac gəzdirir, tülkünü tox. 
 
                       103 
 
            On iki hecalılar 
 
1. Arvad var ki, arpa əppəyin aş eylər, 
Arvad var ki, buğda əppəyin daş eylər. 
 
2.  Başıma dəydiyinə görə daş olsun, 
Ağzıma dəydiyinə görə aş olsun. 
 
3.  Qanana milçək vızıltısı da sazdır, 
Qanmayana zurna-balaban da azdır. 
 
4. Qayınatama Məkkə qismət olaydı, 
Qayınanamı bağda ilan vuraydı. 
 
5. Yaz olanda ayran aşı yarpızınan, 
Yay olanda əmlik əti sal buzunan. 
Payız gəldi, pendir-çörək qarpızınan, 
Qış olanda isti otaq bir qızınan. 
 
Variant: 
Yaz ola, dovğa ola, yarpızla, 
Yay ola, pendir-çörək qarpızla, 
Payız ola, isti fətir cız-bızla, 
Qış ola, isti otaq bir qızla. 
 
6. Səbr ilə halva bişər, ey qora səndən, 
Bəsləsən atlas olar, tut yarpağından. 
 
7. Gəlinim paltar yusun, üzü bozarsın, 
Qızım çörək bişirsin, üzü qızarsın.  
 
                       104 
 
 
 
         On üç hecalılar 
 
1. Alanda necəsən? Bir alıcı quş kimi, 
             Verəndə necəsən? Dəyirmanda daş kimi. 
 
2.  Analı uşağın ürəyində yağ olar, 
Ansız uşağın  ürəyində dağ olar. 
 
3.  Dost var, ağlada-ağlada adam eyləyir, 
Dost var, güldürə-güldürə cüdam eyləyər. 
 
4.  Yaxşılıq eyləyən göydə uçan durnadı, 
Pislik eyləyən qanadı qırıq qarğadı. 
 
5. Gecə ayaz, gündüz bulud-ilin nəsildir, 
Gündüz ayaz, gecə bulud-ilin xasıdır. 
 
         On dörd hecalılar 
 
1. Bişə-düşə necəsən? Odun, qurdun parası, 
İşə-gücə necəsən? Onu demə, xalası. 
 
2. Qoyunlu evlər gördüm-qurulu yaya bənzər, 
Qoyunsuz evlər gördüm-qurumuş çaya bənzər. 
 
3. Yaxşılığa yamanlıq-hər kişinin işidir, 
Yamanlığa yaxşılıq-nər kişinin işidir. 
 
 
                       105 
 
4. Mərd ilə yoldaş oldum-dağlar qədər ucaldım, 
Namərdlə yoldaş oldum-bircə  gündə qocaldım. 
 
5. Ox kimi doğru olsan-əldə tutarlar səni, 
Yay kimi əyri olsan-çölə atarlar səni. 
 
6. Sevgi çörək deyil ki, qonşularla böləsən, 
O elə nemətdir ki, gərək qədrin biləsən. 
 
 
 
 
 
 
 
 
On beş hecalılar 
 
1. Arxalıya arxa olma, deməsinlər yamaqdır, 
Arxasıza arxa ol ki,  qoy desinlər dayaqdır. 
 
2. Qoyun deyər:qarnımı doydur, qara basdır məni, 
Keçi deyər:qarnımı doydur, qora basdır məni. 
 
 
 
 
 
 
 
 
                       106 
 
           On altı hecalılar 
 
1. Dağ başında xırman qurma, 
Sovurarsan, yel aparar, 
Selabda dəyirman qurma, 
Üyüdərsən sel aparar. 
 
 
2. Gətirəndə: El gətirər, yel gətirər, 
                                   sel gətirər, 
İtirəndə: El itirər, yel itirər, 
                                    sel itirər. 
 
3. Xanıma xanım dedilər-bir nazlandı,  
                                      bir sallandı, 
               Gədəyə
22
 xanım dedilər-bir hoppandı,  
                                      bir tullandı. 
 
 
 
 
       Qeyri-bərabər hecalılar 
 
1. Ayran iç, 
   Qulağı dinc. 
 
2. Ana öyər 
    Analıq döyər. 
                                                          
22
 Gədə qızı mənasında işlənir. 
 
                       107 
 
3. Asta getdi, 
    Mənzilə yetdi. 
 
4. Aralıq atı, 
    Kor Fatı. 
 
5. Aşbazı oyut, 
    Aşı soyut. 
 
6. Arvadın isməti, 
    Ərin izzəti. 
 
7. Atdı-muraddı, 
    Qadasın aldığım arvaddı. 
 
8. Az getdi, 
    Üz getdi, 
   Ürəyində, 
   Söz getdi. 
 
9. Az getdi, 
    Üz getdi, 
    Bir əlində, 
    Saz getdi. 
 
                 10.A yolnan gedən  it, 
     Gəl məni tut. 
 
   11.   Atam aşıyla, 
         Keçəl qız başıyla. 
 
                       108 
 
12. Adın nədir? Fürüş, 
         Pulun var giriş, 
        Yoxdur, sürüş. 
 
13. Anlayanla daş daşı, 
          Anlamazla yemə aşı. 
 
10.  Adam adamdır, olmasa da pulu, 
         Heyvan heyvandır, atlas olsa da çulu. 
 
11.  Arvadı ahıl gözü ilə, 
         Atı cahıl gözü ilə. 
 
12.  Allah qozu verib dişsizə, 
         Plovu iştahsıza. 
 
13. Ac ölməz, gözü qaralar, 
         Borclu ölməz, rəngi saralar. 
 
14. Atamı, anamı itirdim, 
        Özümü sənə yetirdim. 
 
15. Aşın dadı-duzdur, 
        Dünyanın dadı-gözdür. 
 
16.  Ay doğdu süd kimi, 
         Yezid öldü it kimi. 
 
17. Aşına-aşına, 
        Çıxdı ocaq başına. 
 
                       109 
 
18. Aləm aləmnən, 
        Kor qız xalasıynan. 
 
19. Ata baxarlar, 
        Başına torba taxarlar. 
 
20. Adam ağızdan söz, 
       Ocaq altdan köz. 
 
21.  Adın nədir? Rəşid, 
        Yaxşı de, yaxşı eşit. 
 
22. Araz aşığından, 
        Kür topuğundan. 
 
23.  Atı palan saxlar, 
         Ölkəni bilən saxlar. 
 
24. A qızım, sənə deyirəm, 
        A gəlinim, sən eşit. 
 
25. Ay, səni xoş gördük, 
        Ziyil, yerin boş gördük. 
 
26. Ay lal-kar mürdəşir, 
        Aşın daşır, gəl düşür. 
 
27. Ayran tapmır içməyə, 
        Çadralı gedir gəzməyə. 
 
 
                       110 
 
28.  Armud kaldır, yemək olmur, 
         Hər sözü demək olmur. 
 
29.  Arvad var, daş dirəyi, 
         Arvad var, yıxılı evin dirəyi. 
 
30. Ayağıma yer eləyim, 
        Gör sənə neyləyim. 
 
31. Uranındır, korundur, 
         İndi də növbə korundur. 
 
32. Allah gec eylər, 
        Güc eylər. 
 
33. Allah kərimdir, 
        Quyusu dərindir. 
 
34. Allah insanı, 
        Nə söz, 
        Nə göz 
        Əsiri eləməsin. 
 
35. Az idi, arıq, uruq, 
        Biri də gəldi, dabanı yarıq. 
 
36. A xanım, a xanım, al eylə, 
        Al üstdən yaşıl eylə. 
 
 
 
                       111 
 
37. Ayağını isti eylə, başını sərin, 
       Çox da fikirləşib, düşünmə dərin. 
 
38. Arvad var, 
           qarğıdalı unundan aş bişirər, 
       Arvad var, buğda unundan daş bişirər. 
 
39. Ata evi meydanxana, 
        Ər evi zindanxana. 
 
40.Alanda necəsən? Alıcı quş kimi, 
Verəndə necəsən? Dəyirmandan  
düşmüş daş kimi. 
 
41.Alanda necəsən? Alıcı quş kimi, 
       Verəndə necəsən? Kor bayquş kimi. 
 
    42.Axşamdan yeri ha yeri, 
            Səhər ertə hamıdan geri. 
 
43. Arvad var ki, çəltiyi döyüb aş eylər, 
         Arvad var, kişini külbaş eylər. 
 
44.Açıq süfrənin min eybi var, 
        Örtülü süfrənin bir eybi var. 
 
45.Alan ayrı, satan ayrı, 
        Sənə nə düşüb, a beli əyri? 
 
 
 
                       112 
 
46.Axşama bozbaş asmışdım, 
        Qarıxıb qazanı boş asmışdım. 
 
47.Aldatmasın səni üz gözəlliyi, 
        İlanın da var öz gözəlliyi. 
 
48.Birlik harda, 
        Dirlik orda. 
 
49.Biri elə, biri belə, 
        Bir də yelə. 
 
50. Bir həsir, 
         Bir Məmmədhəsir. 
 
51.Bir basdı, 
        İki kəsdi. 
 
52.Bir yeni yetəndə, 
        Bir də qırxı ötəndə. 
 
53.Biz nə dedik daza, 
        Daz özünü qoydu naza. 
 
54.Bir damcı unu var, 
       Qırmızıdan donu var. 
 
55. Bir-birinin əksinə, 
        Evləri yıxırlar tərsinə. 
 
 
                       113 
 
56. Balamın balası, 
        Ürəyimin parası. 
 
57. Biri itər, 
        O biri bitər. 
 
58. Birənin qanın aldın, 
        Canın aldın. 
 
59. Bir də gəlin ollam, 
        Oturub durduğumu billəm. 
 
60. Biri palçığa batdı, 
        Bir də yanında yatdı. 
 
61. Bir baş idi, dörd ayaq, 
        Onu da gəlin aşırdı bayaq. 
 
62. Bitmişdi hər yarağı, 
       Qalmışdı saqqal darağı. 
 
63. Belə qəm, belə kədər, 
        Belə gələr, belə gedər. 
 
64. Babam mənə kor deyib, 
        Gəlib gedəni vur deyib. 
 
65. Bəy nədi, 
        Bəyənmədin nədi? 
 
 
                       114 
 
66. Biz gəldik gəlin görməyə, 
        Gəlin də gedib gül dərməyə. 
 
67. Bədənində kürəyin yansın, 
        Sinəndə ürəyin yansın. 
 
68.  Bilirdin qarnın vayını, 
         Yemirdin baş-ayaq suyunu. 
 
69. Bir basdı, 
        İki kəsdi. 
 
70. Bir gün çəkil əkən ər, 
       Yüz il ipək dərər. 
 
71. Bozdamac, 
       Qırxın yedim qarnım ac. 
 
72. Bir gün balıq tutdu, 
       Yetmiş gün tor qurutdu. 
 
73. Bilən az deyər, 
        Bilməyən düz deyər. 
 
74. Bu iti vurdum sinsidir, 
        Bu da bunun cinsidir. 
 
75. Başda oturan baş olmaz, 
        Başbilənsiz iş olmaz. 
 
 
                       115 
 
76. Bədəsili ya dala aldın? 
        Ya daldan saldın. 
 
77. Bir qab ayran içimi, 
        Vurdu tökdü içimi. 
 
78. Böyürtkən yaşıllığın itməsin, 
        Qız cehizin bitməsin. 
 
79. Bütün qadınların pirinə lənət, 
        Yox, yox, yüzdə birinə  lənət. 
 
80. Baxt bir quşdu, 
        Onu əldən verən bihuşdu. 
 
81. Verənə verən dünyadı, 
           Verməyənə boran dünyadı. 
 
82. Verdiyi qədəh, 
           O da gödək. 
 
83. Vətənə baxarsan, vətən olar, 
Baxmazsan, kəfən olar. 
 
84. Vətəni qoruyarsan, vətən olar, 
        Qorumazsan, kəfən olar. 
 
85. Qızı beşikdə, 
        Cehizi yeşikdə. 
 
 
                       116 
 
86. Qızdır, nazdır, 
        Min tümən azdır. 
 
87.  Qızılı gətir, 
          Qızımı götür. 
 
88. Qızdır, nazdır, 
        Min altun azdır. 
 
89. Qız qızıldır, 
         Palçığa düşər parıldar. 
         Oğlan bir it olub, 
         Qıraqda durub mırıldar. 
 
90. Qız olsun- 
         Hər əzası düz olsun. 
 
91. Qara ağarmaz, 
         Su qurtarmaz. 
 
92. Qaşına-qaşına, 
        Çıxdı ocaq başına. 
 
93. Qızı ver Qazağa, 
         Qazaxdan da uzağa. 
 
94. Qorxursan pişikdən, 
         Niyə çıxırsan deşikdən? 
 
 
 
                       117 
 
95. Tonqal elə bilər küldü, 
        Bayquş elə bilər bülbüldü. 
 
96. Qurd getdi yazıya, 
        Meydan qaldı tazıya. 
 
97.   Qabaqda gedirəm-bic deyirlər, 
          Dalda qalıram-gic deyirlər. 
 
98. Qız qızıl alma, 
        Qızı gözdən salma. 
 
99. Qaq, qaq, qaq, 
         Bir oğlum olub ağappaq. 
 
100. Qız anası irişər, 
         Oğul anası bürüşər. 
 
101. Qarğışın qara başına, 
       Tökülsün daş, qaya başına. 
 
102.   Qız anası baş üstə, 
         Oğul anası daş üstə. 
 
103.   Qızım qızıla dönüb, 
         Xəbəri yox oğlanların, 
                      Başına kül oğlanların. 
 
104.   Qara kişmiş bəylər cibində, 
            Ağ ayran çəkil dibində. 
 
                       118 
 
105.   Qızıl ağacın közü, 
           Dul arvadın sözü. 
 
106.    Qız uçduğu yerdən götürməz, 
            Düşdüyü yerdən götürər. 
 
107.   Qızı bələkdə, 
           Gəlini gərdəkdə. 
 
108. Qadından paşa olmaz, 
          Ağacda maşa olmaz. 
 
109. Qardaş qardaşın başını yeməz, 
          Aşını yeyər. 
 
110.  Qoyun hürküşdü, 
        Axsaq qabağa düşdü. 
 
111.  Düz danışan utanmaz, 
        Yalan danışan ucalmaz. 
 
112. Daz dazınan yatdığı, 
        Daz da qaxalax atdığı. 
 
113. Düz söz sədaqət yaradar, 
        Əyri söz ədavət yaradar. 
 
114. Dərd çoxdu, 
        İnam yoxdu. 
 
 
                       119 
 
115.Dərzinin iynəsi itdi, 
        Dövləti getdi. 
 
116.Daşda bitər kəkotu, 
         Ağzının ipin yığ otu. 
 
117.Dəyirmanda dənin olsun, 
        Məclisdə yarın olsun. 
 
118. Davalı söz baş yarar, 
         Doğru söz daş yarar. 
 
119. Dovğa doqqaza, 
         Südlü aş, 
         Dağ aşar. 
 
120.Doymadın qurutdan, 
         Qarnını doyur tutnan. 
 
121.Daşdan qaşlıq umma, 
         Xəsisdən başlıq umma. 
 
122.Dağ başı qarsız olmaz, 
        İgid başı darsız olmaz. 
 
123.Elə güllər bitibdi, 
                   Reyhan arada itibdi. 
 
124.Ev qalıb əyriyə, 
                 Həm yeyə, həm səyriyə. 
 
                       120 
 
 
125.Evin böyüyü gic olar, 
                 Kiçiyi bic olar. 
 
126.Evin kiçiyi, 
                 Həyətin küçüyü. 
 
127.Əbəsdi, 
                  Bəsdi. 
 
128.Əfətli ötdümü, 
                 Əyilmədi getdümü? 
 
129.Əlimin içindən gəlir, 
                 Xəccə
23
 biçindən gəlir.  
 
130.Əlisi dəli, Vəlisi dəli, 
                 Qırılmışın hamısı dəli. 
 
131.Əllisini amanlıqda görüb, 
                  Qırxını samanlıqda görüb. 
 
132.Əli tutan ocaq başına, 
                 Əli tutmayan bulaq başına. 
 
133.Əyrüm-üyrüm yol yaxşıdı, 
                  Səni döysə də ər yaxşıdı. 
 
                                                          
23
 Xədicə mənasındadır. 
 
                       121 
 
134.Əsil ilə daş daşı, 
                  Bədəsillə yemə aşı. 
 
135.İt ölüsü, 
                 Köpək sürüsü. 
 
136.İt bitdi,  
                 Xətir bitdi. 
 
137.İş ki, qaldı səbirə, 
                  Üzünü çöndər qəbirə. 
 
138.İş ki, düşdü səbirə, 
                 Ayağın salla qəbirə. 
 
139.İt əppəyə, 
                 Uşaq məhəbbətə. 
 
140.İt ətə, 
                 Uşaq məhəbbətə. 
 
141.İki unluğa, 
                 Bir dənliyə. 
 
142.İşin iş olsun, 
                  İşin uçar quş olsun. 
 
143.İnsan özünü hələk də edər, 
                 Fələk də edər. 
 
 
                       122 
 
144.İşin iş olsun, 
                  İşim göydə quş olsun. 
 
145.İsinmədik istisinə, 
                  Kor olduq tüstüsünə. 
 
146.İş canın cövhəridir, 
                  İçki canın zəhəridir. 
 
147.İt hürdü, çərki gəldi, 
                 Elə bildim, elçi gəldi.  
 
148.Yaz var, qış var, 
                  Nə tələsik iş var? 
 
149.Yaşına-yaşına, 
                  Çıxdı ocaq başına. 
 
150.Yaxşı yoldaş insanı bay eylər, 
                   Pis yoldaş zay eylər. 
 
151.Yeyən qanıxar, 
                 Yeməyən karıxar. 
 
152.Yuxa- yolda tıxa, 
                  Yuxa- yolda yıxa. 
                   Fətir-kəndə yetir, 
                                Lavaş- dağ aş. 
 
 
 
                       123 
 
153.Yelnən gələn, selnən gedər, 
       Kələknən gələn, küləknən gedər. 
 
154.Yağ yağla qaynar, 
                  Yarma quru qalar. 
 
155.Yaxşı qız əldən çıxdı hey hayıf, 
                 Yaman qız eldən çıxdı küllü ayıb. 
 
156.Yoldaş yoldaşla tən gərək, 
                  Tən olmasa gen gərək. 
 
157.Yetim yarımaz, 
                  Yarısa da qarımaz. 
 
158.Yağışdan sonra çıxan gün, 
                  Yaşmaq altdan çıxan dil. 
 
159.Yeyib, içib, 
                  Dünyadan köçüb. 
 
160.Yaz ola, yarpız ola, 
                  Boy-buxunlu bir qız ola. 
 
161.Yaz ola, yarpız ola, 
                  İsti otaq, bir qız ola. 
 
 
 
 
 
                       124 
 
162.Yüyürdü o təpəyə, 
                  Yüyürdü bu təpəyə, 
                                Elə bildi, 
                              Ayağı düşəcək qızıl küpəyə. 
 
163.Yaxşı kişinin arvadı xas ev tikər, 
                   Pis kişinin arvadı pis ev tikər. 
 
164.Kor görməz quraşdırar, 
                  Kar eşitməz qarışdırar. 
 
165.Kasıblıq öldürməz, 
                  Öldürməsə də güldürməz. 
 
166.Keçmə Şəmkirimdən, 
                  Keçməyim Şəmkirindən. 
 
167.Kök nazilər, 
                  Arıq üzülər. 
 
168.Kovxa özünə sünnət eləyir, 
                  Mən üçün minnət eləyir. 
 
169.Kək otu, kəklik otu, 
                  Nənən gəlir, dinməz otu. 
 
170.Kim qazana, kim yeyə, 
                 Əsil odur, həm qazana, həm yeyə. 
 
 
 
                       125 
 
171.Gül bitdi, 
                  Reyhan arada itdi. 
 
172.Gördüm hənək, 
                  Görmədim dəyənək. 
 
173.Gəldik Xoya, 
                  Yetişdik toya. 
 
174.Gördün yemək, 
         Daha nə demək. 
 
175.Gözdəmədiyim daş, 
         Yardı baş. 
 
176.Getmə gözümdən, 
         Gedərəm özümdən. 
 
177.Gözümün qarası, 
         Ürəyimin parası. 
 
178.Gözdən uzaq, 
          Könüldən iraq. 
 
179.Gəlmişdik gəlin görməyə, 
         Gəlin gedib təzək dərməyə. 
 
180.Görən gördüyün işləyir, 
         Görməyən də barmağın dişləyir.  
 
 
                       126 
 
181.Gəlmisən ayran içməyə, 
                  Yoxsa ara açmağa? 
 
182.Güləndə elə gül ki, 
                  Əzizi gəlmiş kimi, 
                  Ağlayanda elə ağla ki, 
                  Əzizi ölmüş kimi. 
 
183.Gülmə, gülünc olana, 
                  Plovu linc olana. 
                  Elə gül mən də gülüm, 
                  Qulağı dinc olana. 
 
184.Gözələ al da yaraşır, 
                  Şal da yaraşır. 
 
185.Görmüsənmi yetim təkə, 
                  Qabağı çəkə? 
 
186.Gözələ baxarlar, 
                  Ağıllıya nişan taxarlar. 
 
187.Lələ köçdü yurd ağlar, 
                 Dönüb-dönüb bir də ağlar. 
 
188.Mən deyirəm: handan hana, 
                  O deyir: damdan-dama. 
 
189.Mən dedim Tağı gəlsin, 
                  Demədim canıma yağı gəlsin. 
 
                       127 
 
190.Mənim adım Miri olsun, 
                  Unum da iri olsun. 
 
191.Mənzil uzaq, 
                  Eşşəyi çolaq. 
 
192.Martda mərək,
24
 
                  Apreldə görək. 
 
193.Nə əkərsən, 
                  Onu da biçərsən. 
 
194.Nə qanır, nə qandırır, 
                 Aləmi oda yandırır. 
 
195.Nə biçinini biçirəm, 
                 Nə də ayranını içirəm. 
 
196.Naxçıvanın duzu, 
                 Şuşanın qızı. 
 
197.Namərd yəhərdə tanınar, 
                 Mərd kəhərdə tanınar. 
 
198.Nə tökərsən aşına, 
                 O da çıxar qaşığına. 
 
 
                                                          
24
 Mərək- əl damı. 
 
                       128 
 
199.Nökər, 
                 Durma bekar. 
 
200.Nə yoğurdum, nə yapdım, 
                 Hazırca kökə tapdım. 
 
201.Oğlan evi alana qədər, 
                  Qız evi ölənə qədər. 
 
202.Otuz ilə  yelinlədi, 
                  Qırx ilə qulunladı. 
 
203.Oğul ürəkdi, 
                 Qızıl dirəkdi. 
                 Götürün saxlayın, 
                              Qızlara gərəkdi. 
 
204.Olmadı elə, 
                  Oldu belə. 
 
205.Obalarda uşaq çoxdu, 
                  Sənin kimisi yoxdu. 
 
206.Orda dən, 
                  Burda düşmən. 
 
207.Oğlan bıçağa, 
                  Qız muncuğa. 
 
 
 
                       129 
 
208.Olanda halay, halay, 
                 Olmayanda halı qolay. 
 
209.Övlad işıqdır, 
                 Oğlan arxadırsa, 
                 Qız yaraşıqdır. 
 
210. Onlar iki idi, mən bir idim, 
                  Onlar vurdu, mən kiridim. 
 
211.Özü özünə elədi, 
                  Külü də gözünə elədi. 
 
212.Pulunu ver inəyə, 
                 Bağla dirəyə. 
                 Pulunu vermə qoyuna, 
                 Başını salar oyuna. 
 
213.Rəhmət düzənə, 
                  Lənət pozana. 
 
214.Soruşan dağ aşar, 
                  Soruşmayan düzdə çaşar. 
 
215.Suyun lal axanı, 
                 Adamın yerə baxanı. 
 
216.Süfrənin yaraşığı qonaqdı, 
                  Evin yaraşığı uşaqdı. 
 
 
                       130 
 
217.Su axar, 
                 Çuxuru tapar. 
 
218.Sayı çox, 
                  Sambalı yox. 
 
219.Saç səfadan uzanar, 
                  Dırnaq cəfadan uzanar. 
 
220.Sağalar, həkiməm, 
                  Sağalmasa, kiməm. 
 
221.Susadıq mala, 
                 Qızı verdik lala. 
 
222.Səhər bəzəyi el bəzəyi, 
                 Günorta bəzəyi çöl bəzəyi. 
                 Axşam bəzəyi-yar bəzəyi. 
 
223.Səbr elərəm, səbr daşı, 
                  Çatladı bağrımın başı. 
 
224.Söz-sözü gətirər, 
                  Arşın bezi gətirər. 
 
225.Saman altdan söz, 
                  Od üstən göz. 
 
226.Sevməyi yox, 
                  Qısqanmağı çox. 
 
                       131 
 
227.Sən ağa, mən ağa, 
                  İnəkləri kim sağa. 
 
228.Sonbeşik, 
                 Yurda keşik. 
 
229.Tək əl nəsdi, 
                  Qoşa əl səsdi. 
 
230.Tutan gedər təp-təzə, 
                  Görənə verərlər cəza. 
 
            231.Təknədən çörək qurtardı- 
vay qarayanız, 
       Göy üzündə bulud göründü- 
 vay sarıbəniz. 
 
232.Təzəcə çıxıb təndirdən, 
                 Minnəti yox pendirdən. 
 
233.Tövbə toxluqdan, 
                 Üzü qaralıq yoxluqdan. 
 
234.Təzə çıxan daylaqlar, 
                 Çuluna baxıb oynaqlar. 
 
235.Tut ağacından nehrə də olur, 
                 Cəhrə də olur. 
 
 
 
                       132 
 
236.Unu çoxdu, 
                  Urvası yoxdu. 
 
237.Un davası deyil, 
                 Din davasıdı. 
 
238.Üzünə baxırsan öpməli, 
                  İçinə saman təpməli. 
 
239.Fətir, 
                Məni mənzilə yetir. 
 
240.Xəşəm-xəşəm, 
                 Adını qoydum Qəşəm. 
 
241.Xaşıl, 
                 Məni dərədən aşır. 
 
242.Xaşıl aşdı-daşdı, 
                  Dilsizlər də dil açdı.  
 
243.Xanıma xanım dedilər, 
                 Axçasını yedilər. 
 
244.Xandan gəlmiş nökərəm, 
                 Dişlərini sökərəm. 
 
245.Xalxa avtafa-ləyən, 
                 Mənə də sarımsaq döyən. 
 
 
                       133 
 
246.Hörrə hört, 
                 Qonaq gəldi, üstün ört. 
 
247.Haca gedən gəldi, 
                 Saca gedən gəlmədi. 
 
248.Hörmətin itən olmasın, 
                 Bitən olsun. 
 
249.Hamı dinəndə can olur, 
                 Mən dinəndə qan olur. 
 
250.Heyif sənə, ay darayı, 
                 Səni göyər hər ayı. 
 
251.Həyat kimiyə dəm verir, 
                 Kimiyə də qəm verir. 
 
252.Hörmətin itən olmasın, 
                 Bitən olsun. 
 
253.Həsən, Həsən, 
                 Sən ki, bu fikirdəsən, 
                              Görüm heç yekələnməyəsən. 
 
254.Hamıya adət, 
                  Bizə bedat. 
 
255.Həvəsdi, 
                 Bəsdi.  
 
                       134 
 
256.Hərcayı sözün, 
                  Mərcayı da cavabı olar. 
 
257.Cırtıltısı çatıdan gəlir, 
                  Fətiri Fatıdan gəlir. 
 
258.Çiy ət ət gətirər, 
                 Çiy çörək dərd gətirər. 
 
259.Çay daşı, 
                 Çaxmaq daşı, 
                 Allah versin 
                 Yağışı. 
 
260.Çevir ocağa, 
                 Bas qucağa. 
 
261.Canın çıxıb qanmayaydın, 
                 Qanıb bu qədər yanmayaydın. 
 
262.Cıqqılı ələk, cıqqılı sac, 
                 Əlim xəmir, qarnım ac. 
 
263.Şah özü toxdur, 
                  Orduya bir yuxa çoxdur. 
 
264.Şah Abbası taxta görüb, 
                  Nuh Nəbini qundaqda görüb. 
 
 
 
                       135 
 
265.Yeznəsi kor, qaynı kor, 
                  Yaxşı tapıb tayını kor. 
 
266.Suyun lal axanı, 
                Adamın yerə baxanı. 
 
267.Bacarana baş qurban, 
                 Bacarmayana daş qurban. 
 
268.Hər sözü demək olmaz, 
                  Kal meyvəni yemək olmaz. 
 
269.Dağın ucalığı daş ilə, 
                 İnsanın ucalığı baş ilə. 
 
    136 
 
  *** 
Mənzum atalar sözləri içərisində elə 
nümunələrə rast gəlinir ki, onun bədii-estetik 
dəyəri, məzmunu hər kəsi heyran edir. 
 
Gül bitdi, 
Reyhan arada itdi. 
 
Bu qeyri-bərabər hecalı atalar sözündə 
hər şey eyhamla, lirik axarda qarşıdakına 
çatdırılır, gül, reyhan ifadələri göz önündə xoş 
ovqatlı bir lövhə yaradır. 
Bu tipli mənzum atalar sözlərində 
həyatda azacıq səhvə, yanlışlığa yol vermiş 
insan öz səhvini nikbin şəkildə etiraf edir və 
gələcəyə də ümidlə yanaşır. 
 
Bir də gəlin ollam, 
Oturub durduğum billəm. 
 
Bu mənzum atalar sözündə ayrı-ayrı 
əsərlərdə, 
Bəlkə də iri həcmli əsərdə verilə biləcək 
mətləb bir beytdə çox ustalıqla, yüksək bədii 
deyimlə ifadə olunur: 
Qurd getdi yazıya, 
Meydan qaldı tazıya. 
 
 
    137 
 
Atalar sözləri və məsəllər, xüsusilə, 
mənzum atalar sözləri məişətimizə elə daxil 
olmuşdur ki, hər kəsin dilində əvəzsiz bir 
hikmət kimi, yaddaqalan və böyük təsir 
gücünə malik nəğmə kimi səslənir. 
 
Qışın çəni qar gətirər, 
Yazın çəni bar gətirər. 
 
Mənzum atalar sözlərinin təkamülü və 
inkişafı, nəinki, özək-kök qafiyələrin 
meydana çıxmasına, onun daha bitkin forma 
almasına kömək edir, eyni zamanda, bu özək 
qafiyələrlə yanaşı, qoşma və gəraylılarda 
olduğu kimi ahəngdarlıq və musiqiliyi artırır, 
qafiyədən sonra gələn rədiflərin meydana 
çıxmasını, söz düzümündə, misralarda onların 
öz yerini tapmasını zəruriləşdirir. 
 
Ağlayan göz yaş gətirər, 
Yeyən ağız aş gətirər. 
 
Bu, mənzum atalar sözlərindəki misralar 
elə təsir bağışlayır ki, sanki onlar elə bil hər 
hansı bitkin bir gəraylıdan qopmuşdur, qopub 
qalmışdır. 
Mənzum atalar sözlərindəki məna 
tutumu da maraq doğurur, hər bir atalar 
 
    138 
 
sözlərində olduğu kimi, bu mənzum bədii 
parçalardakı dərin mətləblər güclü məntiqə 
söykənir. 
 
Dəvə ölsə bir batman yükdü, 
Toyuq ölsə bir cəngə tükdü. 
 
Dəvə bahadı, toyuq ucuzdur. Toyuğu 
itirən bəlkə də, heç nə itirmir, dəvənin ölümü 
hər kəs üçün baha başa gəlir, az qala ailəni 
çökdürür. Bu mənzum atalar sözündə daxili 
bir istehza da vardır. Lakin aşağıdakı atalar 
sözündə isə sevinc dolu bir həyat yaşayır. 
Ər-arvadın savaşı, 
Yaz gününün yağışı. 
Ər-arvadın savaşı təbiətlə, nur dolu yaz 
gününün yağışı ilə müqayisə olunur, bu isə 
hər kəsdə sevinc duyğuları oyadır, xatirəsində 
yaz yağışının mənzərəsi canlanır. Bu 
düşmənçilik davası deyildir. Bəlkə də 
şıltaqlıqdır. 
 
Nə yoğurdu, nə yapdı, 
Hazırca kökə tapdı. 
 
Şeir kimi qafiyələnən bu mənzum ata 
sözü, bəlkə də çoxlarında şeir yazmaq həvəsi 
oyadır. 
 
    139 
 
Elə mənzum atalar sözləri var ki, aydın 
deyim tərzi olsa da, məzmununu açmağa çox 
zaman ehtiyac duyulur: 
Acıtmalı bozdamac, 
Əlim xəmir, qarnım ac.
25
 
 
Yazbaşı yeni pendir çıxanda çobanlar 
acıtmalı xəmiri hazırlayıb, sacda lavaşın bir 
növü olan bozdamac yayıb bişirirlər. Bu, 
bozdamac Şirvan torpağında daha çox 
yayılmışdır. Çobanlar bu lavaşı  elə nazik 
yayırlar ki, onu pendirə bükəndə bir tikə olur, 
isti-isti bozdamacı pendirlə nə qədər yeyirsən 
ye, doymursan. Bu atalar sözünün ikinci 
variantı mətləbi, məzmunu bir az da dərindən 
açıqlayır. 
Acıtmalı bozdamac, 
Qırxın yedim qarnım ac. 
Tapmacalarda olduğu kimi, atalar 
sözündə də hər bir mətləbə xüsusi bir eyham 
vardır. “Kitabi-Dədə Qorqud” əsərində 
bozdamac ifadəsi  “bazlamac” şəklində 
işlədilmişdir. Orada deyilir: “gəlin ol solduran 
soydur: sabahdanca yerindən uru durar, əlin-
üzün yumadan doqquz bazlamac ilən bir 
                                                          
25
 Bozdamac – yuxanın,fətirin, sac əppəyinin bir növüdür. 
 
    140 
 
güvələk yoğurd
26
 güvəzlər, doyunca tıxa-basa 
yeyər”.
27
 
 
Aşı bişirən yağdı, 
Gəlinin üzü ağdı. 
 
Bu tipli mənzum atalar sözündə qafiyələr 
yerli yerindədi, bitkindir, burada kök-özək 
qafiyələrdən istifadə olunmuşdur. 
Mənzum atalar sözlərində qulaq 
qafiyələrdən də istifadə olunur. Əslində 
bunlar kök qafiyələr deyil, deyilərkən hər 
beytdəki misralar səsin gücü ilə, öz 
ahəngdarlığına görə qafiyələnir və bitkin bədii 
şeir parçası təsiri bağışlayır. 
Bir qoyun yununu daramalı, əyirməli, 
nəsə, toxunmalı olan qadın, hey özünə 
təskinlik verir, arxayınçılıq yaradır, hər dəfə 
də: 
Bir yunum var, 
Min günüm var-deyir. 
Mənzum atalar sözlərindəki bu 
hikmətlər, dərin müşahidələrin, təcrübənin 
məntiqi nəticəsi olmaqla yanaşı, insana həyat 
həqiqətlərini bədii bir dillə anladır: 
                                                          
26
 Yoğurd-qatıq. 
27
 “Kitabi-Dədə Qorqud”, Azərbaycan Dövlət nəşriyyatı. Bakı, 
1962, səh.14. 
 
    141 
 
Ata yumaqlanar, 
Oğul budaqlanar. 
Və yaxud: 
Qələmin ucu, 
Qılıncın gücü. 
 
Başqa bir misal: 
Alim qələmlə, 
Tacir sələmlə. 
 
Bu cür hikmətləri anlamayan, öz gücünü, 
hünərini bilməyən adamlar satirik şeirlərdə 
olduğu  kimi, güclü istehzaya məruz qalır, 
hamını özünə güldürür, onu açıqdan-açığa 
məsxərəyə qoyurlar. 
 
Ayranı yox içməyə, 
Kür axtarır keçməyə. 
Və yaxud: 
Qudurasan ay qurbağa, 
Gəlir adam vurmağa. 
 
Klassik ədəbiyyatla təmasda yaranan 
mənzum atalar sözləri də mövcuddur: 
 
Gir Məcnun gözünə, 
Bax Leylinin üzünə. 
 
 
    142 
 
Bəzən mənzum atalar sözünün hər 
beytinin birinci misrasından fərqli olaraq, 
ikinci misrasının sonunda rədif işlənir və çox 
zaman atalar sözündəki mətləbi həmin rədif 
tamamlayır. Bu cür mənzum atalar sözlərində, 
demək olar ki, təkamül hələ tam başa 
çatmamışdır. Bəlkə də, həmin mənzum atalar 
sözü məzmununa uyğun olaraq elə belə 
qalacaqdır. Bu proses bizə bəlli olmayan  bir 
şəkildə, folklorun daxili qanunlarına uyğun 
olaraq, öz təkamülünü və inkişafını, yaxud da 
sabitliyini qoruyub saxlayacaqdır. Əlbəttə, hər 
bir folklor nümunəsi ilkin olaraq, bir fərd 
tərəfindən deyilir, söylənir və yaradılır. Lakin 
bu zaman-zaman ağızda-dildə gəzir, nəsildən-
nəsilə, əsrdən-əsrə dəyişmələrə məruz qalır, 
cilalanır, bəzən bir ifadəsi, misrası dəyişir, 
folklor qazanında qaynayıb bişəndən sonra 
bitkin bir folklor nümunəsi kimi qəbul olunur, 
həmin gündən yaşamaq hüququ qazanır və 
həyat vəsiqəsi alır. 
Nəzmlə-şeirlə deyilən söz daha təsirli 
olur və söz insanın qanına, iliyinə işləyir. 
Dahi şairimiz Nizaminin əsrləri yarıb gələn 
poeziyasında belə bir hikmət var: 
 
İstəsən övladın ola pak ürək, 
Bir ana, bir ata tanısın gərək. 
 
    143 
 
Atalar sözünün də özünəməxsus deyim 
tərzi vardır. Bir mənzum atalar sözündə 
deyilir: 
Ərə də bir dəfə, 
Gora da bir dəfə. 
Ön qafiyə, son rədif, sözlərin qeyri-adi  
düzülüşü, deyim tərzi, sözlərin bu şəkildə 
ifadə olunması, sözün insan tərbiyəsində nə 
qədər güclü rol oynadığını əyani şəkildə sübut 
edir. 
Söz hədəfi sərrast vurur və insan 
zehnində, şüurunda, qəlbində dərin iz buraxır. 
“Kitabi-Dədə Qorqud” kimi şifahi və 
yazılı ədəbiyyatımızın ölməz abidəsində də 
atalar sözləri tağ daşları yerində işlənir. Orada 
oxuyuruq: 
“Əl-aqibət uzun yaşın, 
Ucu ölüm, axırı ayrılıqdır”. 
 
Mətləb şeirlə mənzum atalar sözləri ilə 
tamamlanır: 
Gəlimli, gedimli dünya, 
Son ucu ölümlü dünya.
28
 
 
Yenə həmin abidənin müqəddiməsində: 
                                                          
28
 Kitabi Dədə Qorqud, Azərbaycan Dövlət nəşriyyatı, Bakı, 
1962, səh.156. 
 
    144 
 
Ayağım başmaq, 
Yüzüm, yaşmaq görmədi.
29
 
 
İkinci misradakı “Görmədi” rədifi 
təkamülünü başa çatdırdıqdan sonra birinci 
misra da “görmədi” rədifini qəbul edəcəkdir. 
Bu beyt o zaman tam şeirə çevriləcəkdir.  
Əlbəttə, bu beş-üç günün işi deyil, bu 
yaradıcılıq prosesi qərinələri, əsrləri arxada 
buraxa bilər. Bəlkə də heç dəyişməz, necə 
varsa elə qalar. Xalq nəyi necə deməyi, öz 
mətləbini qarşıdakına necə çatdırmağı yaxşı 
bilir. 
“Kitabi-Dədə Qorqud” abidəsində şifahi 
xalq ədəbiyyatının bir çox janrlarından, o 
cümlədən atalar sözlərindən  əzəmi dərəcədə 
istifadə olunmuşdur. 
Tədqiqatçı-alim Kamil Vəliyevə görə: 
“Dədə Qorqud”da hazır şəkildə istifadə edilən 
atalar sözləri türkdilli xalqların ilk şeir 
örnəkləridir”.
30
 
Tədqiqatçı onu da qeyd edir ki, “Dədə 
Qorqud”da misra sabit deyil”.
31
 
“Dədə Qorqud” şeirlərinin bu keyfiyyəti 
qeyri-bərabər hecalı mənzum atalar sözlərinin 
                                                          
29
 Kitabi-Dədə Qorqud, Bakı, Gənclik, 1978, səh.17. 
30
 Kamil Vəliyev. Dastan poetikası, Yazıçı, Bakı, 1984, səh.108. 
31
 Yenə orada. Səh.10. 
 
    145 
 
təbiətinə çox uyğun gəlir. Ümumiyyətlə, heca 
vəzni Azərbaycan şeirinin təbiətindən 
doğmuşdur. 
Samət Əlizadənin 1964-cü ildə nəşr 
etdirdiyi “Oğuznamə”də təxminən iki min 
atalar sözü və məsəl cəmləşir. Samət Əlizadə 
yazır: “Oğuznamə” ulu babalarımızın dil və 
təfəkkür incilərini sistemli şəkildə bizə 
çatdıran, Azərbaycan və türk dilləri tarixini 
müxtəlif cəhətdən öyrənmək işinə xidmət 
edəcək çox qiymətli yazılı ədəbi abidədir”.
32
 
“Oğuznamə”dəki mənzum atalar sözləri 
içərisində qulaq qafiyələri daha çox diqqəti 
cəlb edir. Həmin atalar sözü xüsusi ahəngi və 
səsi ilə həmqafiyə olduğunu biruzə verir. 
Daha çox müəyyən poetik əsərdən qopub 
yaddaşlarda qalmış hazır misraları xatırladır. 
Ayrı-ayrı misraların məna yükü də diqqəti 
cəlb edir. 
Bay qaftan geysə, qutlu olsun deyərlər, 
Yoxsul qaftan geysə “qandan buldun” -
deyərlər.
33
Və yaxud: 
Sevgi səni sevəni iki dişli qarı isə, 
Sevmə səni sevməyəni,  
Göydən enən hürisə.
34
 
                                                          
32
 Oğuznamə. B.Yazıçı, 1987, Müqəddimə:  müdrikliyin 
sönməyən işığı. Səh. 15.  
33
 Oğuznamə, səh.72. 
 
    146 
 
Başqa bir misal: 
Ağun adı var, 
Qaranın dadı var. 
 
Qazax, özbək, türkmən və digər türkdilli 
xalqların mənzum atalar sözləri içərisində 
istənilən qədər belə nümunələr seçmək və 
tədqiqata cəlb etmək olar. 
Mənzum atalar sözünə diqqət yetirdikcə 
onun şeiriyyəti insanı heyrətdə buraxır. 
Xüsusilə, yeddi hecalı mənzum atalar sözləri 
bizim üçün daha bitkin görünür. Onlar həm 
forma etibarilə bitkin, məzmunca çox zəngin 
olurlar. Məsələn:  
 Qarğa görüb quş demə, 
 Xəşil yeyib aş demə.  
Və yaxud: 
 Dama-dama göl olar, 
 Daşa-daşa sel olar.  
  *** 
 Gülmə qonşuna, 
 Gələr başına.  
  *** 
 Yayda başın bişirər, 
 Qışda aşın bişirər.  
                                                                                                         
34
 Yenə orada, səh.117, son beytin mənası budur: 
Sev səni sevəni iki dişli qarı olsa da, 
Sevmə səni sevməyəni göydən enmiş huri isə. 
 
    147 
 
        Bu, əslində mənzum atalar sözü olmaqla 
yanaşı, həm də iki misralı tapmacadır. Birinci 
misrada yenicə dən tutmuş sünbüldən, onun 
sütül-sütül qovrulub yeyilməsindən, ikinci 
misrada isə artıq sünbülün dənə 
çevrilməsindən və onu döyüb aş bişirməkdən 
söhbət gedir. Elə mənzum atalar sözlərinə rast 
gəlirik ki, “Kitabi-Dədə Qorqud”  nümu-
nələrini andırır. Məsələn:  
 İy bilməyən tülkü olmaz, 
 Dərisini kola verməz.  
Və yaxud:  
 Yağış ilə yer göyərər, 
 Alqış ilə ər öyünər.  
  *** 
 Usta yanında əl saxla, 
 Alim yanında dil saxla.  
Bu cür dərin məzmunlu mənzum atalar 
sözünün sayını istənilən qədər artırmaq olar.  
 Arsız adam güləyən olar, 
 Südsüz heyvan mələyən olar.  
Və yaxud:  
 Arvad var-buğda unundan daş eylər, 
 Arvad var-arpa unundan aş eylər.  
        Bunlar dəyərli atalar sözünə misal 
olmaqla bərabər, həm də gözəl şeir 
nümunələridir. Qeyri-bərabər mənzum atalar 
sözü içərisində elə nümunələr var ki, onlar 
 
    148 
 
bizdə inam yaradır ki, sərbəst şeir növü də 
ibtidai formada xalq poeziyası daxilində 
yaranmışdır:  
 Bitmişdi hər yarağı, 
 Qalmışdı saqqal darağı.  
Və yaxud:  
 Qurd getdi yazıya, 
 Meydan qaldı tazıya.  
Bütün bunlar xalq poeziyası daxilində 
mənzum atalar sözlərinin nə kimi rol 
oynadığını bir  daha təsdiq edir. Atalar 
sözünün, həqiqətən, hər biri bir incidir. Xalq 
bunları yüzillər boyu yaratmış, yaşatmış, bu 
gün də yaşadır və yaradır.  
Atalar sözləri ipə-sapa düzülməmişdir, 
ağızdan-ağıza keçir, dildən-dilə gəzir, söz 
sərrafları, müdrik babalar, ağbirçək nənələr, 
el-oba bu incilərin yeni gözəl nümunələrini 
yaradır, bu zəka və söz sənətini daim cavan, 
təzətər saxlayırlar. Bu inciləri nə qədər 
toplayırsansa topla, sonu, nəhayəti yoxdur. 
Gah bu kənddə, gah o qəsəbədə, gah bir 
məclisdə və ya söhbətdə elə bir inicyə rast 
gəlirsən, elə bir hikmətli sözü eşidirsən ki, 
dərin mənaya, az sözdəki böyük ifadəyə, 
yığcam ifadədəki böyük həqiqətə heyran 
qalırsan. Bu tapıntıya sevinir, həm də 
fikirləşirsən ki, təmsil etdiyin xalq nə qədər 
 
    149 
 
istedadlı, nə qədər ağıllı, nə qədər böyük 
hikmət sahibidir.  
Dilin müxtəlif təzahür formaları 
obyektiv varlığın bütün sahələrini əks etdirir. 
Dil min illərlə yaşayır, xalqların keçmişi 
haqqında danışa bilən tarixi sənəd əhəmiyyəti 
kəsb edir. O, xalqların tarixinin büllur 
aynasıdır.  
Atalar sözləri xalq ədəbiyyatının başqa 
növlərinə nisbətən daha çoxcəhətlidir. Bunlar 
demək olar ki, həyatın bütün sahələrinə aid 
olurlar. Atalar sözləri elə bir dirilik bulağıdır 
ki, onun suyundan dadan sənətkarların da 
xalqla əlaqəsi daha möhkəm olur. Xalq isə 
həmişə ağıla, kamala, müdrikliyə yüksək 
qiymət vermişdir. Yerində deyilmiş atalar 
sözü fikrin məna dəyərini, onun bədii zərbə, 
təsir gücünü birə-on artırır. Xalq ağıl və 
mərifət sahibini layiqincə qiymətləndirir.  
Bu tədqiqatın qarşıya qoyduğu vəzifə 
Azərbaycan mənzum atalar sözləri 
kontekstində heca vəzninin təşəkkülünü, 
təkamülünü və inkişafını izləməkdən 
ibarətdir. Mənzum atalar sözlərinin bir 
ömrünü də xalq bayatılarımızda görürük: 
 
Əzizim kasad olmaz, 
Mərd əli kasad olmaz. 
 
    150 
 
Yüz namərdin çörəyin, 
Doğrasan kasa dolmaz. 
Və yaxud:  
Bu dağı aşmaq olmaz, 
Narıncı başmaq olmaz, 
Başa gələn gələcək, 
Qəzadan qaçmaq olmaz. 
 
Atalar sözlərindən, bayatılardan bir 
qaynaq kimi istifadə edən və faydalanan xalq 
sənətkarları bir-birindən qiymətli aşıq 
ustadnamələri yaratmışlar.  
Misal gətirilən nümunələrdən göründüyü 
kimi, bu tipli bayatılar da, öz növbəsində, 
nəsihətamiz, yaddaqalan ustadnamələrin 
yaranması üçün başlanğıc rolu oynamışdır.  
Dərdli adam yuxu yatmaz, 
Şirin layla çalasan da.  
Cavanlığın ələ gəlməz, 
Altun verib alasan da. 
 
Bu bir həqiqətdir ki, milli heca vəzni 
özünü qoşma şeir formasında daha aydın 
təzahür etdirmişdir. Heca vəzninin şah əsəri 
olan qoşma telli sazın bəhrəsidir. Daha 
 
    151 
 
doğrusu, “qoşma sazın təbiətindən 
doğmuşdur”.
35
 
Bir yaradıcılıq prosesi olaraq sazla ekiz 
doğulmuş qoşma rəngarəng, şeir formalarının 
yaranması üçün də bir başlanğıc olmuşdur. 
Cinaslarda qoşmaları bəzəyən sənətkarlar 
təcnisin yeni-yeni forma və şəkillərini 
yaradırlar.
36
 
Mənzum atalar sözləri, mənzum 
tapmacalar, xalq düzgüləri və yanıltymaclar 
zəminində təşəkkül tapan heca vəznli şeir 
bayatıların, bayatı bağlamaların, cinaslı 
bayatıların timsalında böyük təkamül yolu 
keçmişdir.  
Onu da xüsusi qeyd etmək lazımdır ki, 
düzgülər və yanıltmaclar xalq şeirinə xüsusi 
deyim tərzi, ahəng, musiqililik gətirmişdir. 
Bir sözlə, heca vəzninin formalaşmasında və 
təkmilləşməsində xalq poeziyası nümunələri 
küll halında iştirak etmişdir. 
Bunların məcmuundan doğan, nəhayət, 
saza qovuşan xalq şeirinin tacı olan qoşma öz 
üstünlüyünü, yetkinliyini təsdiq etmişdir. 
                                                          
35
 Sədnik Paşayev. Azərbaycan xalq ədəbiyyatının inkişafı, Bakı, 
Bilik, 1981, səh.30. 
36
 Sədnik Paşayev. Aşıq yaradıcılığında təcnisin öyrədilməsinə 
dair, Azərbaycan dili və ədəbiyyatı məcmuəsi, №4, 1974. 
 
    152 
 
Xalq poeziyasında yetkin, bitkin, 
biçimlənmiş, dilimizin ahəng qanuna uyğun 
sazın bir möcüzə kimi yaratdığı qoşmanı 
görən, sevən, seçən savadlı şairlərimiz ondan 
çeşni götürmüş, aşıq şeiri tərzində  qoşmalar 
yazmışlar ki, bunlar da, öz növbəsində yazılı 
ədəbiyyata keçid üçün bir zəmin 
hazırlamışdır. 
Uzun əsrlərdir ki, ana qoşma şifahi və 
yazılı ədəbiyyatda böyük təkamül yolu keçə-
keçə öz ömrünü yaşayır, qol-budaq atır, 
pöhrələnir, özünün böyüklüyünü, əzəmətini 
getdikcə daha güclü bir şəkildə hiss etdirir. 
37
 
Budur, heca vəzninin möcüzəsi. 
Heca vəznindən bəhs edən dilçi-alim 
prof. Ağamusa Axundov yazır: “Azərbaycan 
poeziyası rişələri el ədəbiyyatının  ən dərin 
qatlarına işləmiş heca vəzni üzərində 
yüksəlir.
38
 
Heca vəzni-canlı danışıq dili və bu dilin 
daxili qanunları (vurğu və intonasiya) 
zəminində inkişaf edən şeirlərimizin 
                                                          
37
 Sədnik Paşayev. Azərbaycan folkloru və aşıq yaradıcılığı, 
Bakı, 1989. Həmin əsərdə şifahi və yazılı ədəbiyyatda aşıq 
şeirinin inkişaf mərhələləri izlənilmişdir. 
38
 Ağamusa Axundov. Şeir sənəti və dil, Yazıçı, Bakı, 1980, səh. 
16. 
 
    153 
 
rəngarəng mənzərəsini yaratmışdır. Heca 
vəzni milli şeirimizin canıdır, qanıdır, özüdür. 
Varlığı canlı danışıq dilindən, obrazlı və 
aforistik ifadələrdən ibarət olan atalar 
sözünün xalq poeziyasındakı mövqeyi, heca 
vəznli şeirin formalaşmasındakı rolu müəyyən 
qədər aydınlaşdırıldı. O da müəyyən oldu ki, 
atalar sözünün özündə də şeiriyyət güclüdür. 
 
 
 
 
 
 
 
 
 
 
 
 
 
 
 
 
 
 
    154 
 
 
 
 
 
 
 
 
 
 
 
 
 
 
 
 
 
    155 
 
Mənzum atalar sözlərindən 
mənzum tapmacalara doğru 
İnsan təfəkkürünün formalaşmasında və 
təşəkkülündə tapmacalar çox mühüm rol 
oynayır. Təbiət qarşısında çoxlu açılmamış 
sirlərlə sehrlənmiş insan daim özünə cürbəcür 
suallar verir və onlara cavab tapmağa çalışır. 
Bu cavablar isə beynin aldığı informasiyalara, 
insanın təfəkkürünə, bilik dairəsinə, ağlına 
uyğun olur.  
İnsan təbiət hadisələri qarşısında bəzən 
öz acizliyini hiss etdikdə onda qarşılaşdığı 
çətinlikləri üstələmək arzusu oyanır və bu 
arzu onu sehrli aləmlərə aparır, şüurunda 
kökü reallıqla bağlı olan müxtəlif əfsanəvi 
şeylər doğurur ki, bunlar da ağızdan-ağıza 
keçərək yaşayan folklor nümunələrinə-
nağıllara, dastanlara, tapmacala çevrilir.  
Bu nümunələr içərisində xalq arasında 
ən çox seviləni tapmacalardır. Tapmacalar 
ulularımızı uzun qış gecələrində ocaq başına 
toplar, ağıl, fərasət, hazırcavablılıq nümayiş 
etdirənlərin yarışına çevrilərdi. Tapmaca hər 
hansı predmet və ya hadisə haqqında 
eyhamla, üstüörtülü danışılan, cavabı tələb 
olunan sualdır.  
 
    156 
 
Təfəkkürün, ağlın xüsusən kiçik 
yaşlardan formalaşmasındatapmacalar əvəzsiz 
rol oynayır. Bir şərtlə ki, azyaşlılar arasında 
tapmaca yarışı keçirilərkən onların 
böyüdükləri mühit (kənd, şəhər), bilik dairəsi, 
dünyagörüşü nəzərə alınsın. Uşaqların və 
böyüklərin sevdiyi bu tapmacalar vaxtaşırı 
müxtəlif tədqiqatçılar tərəfindən kitablara 
toplanır.  
Tapmacalar  xalq təfəkkürünün məhsulu 
kimi çox qədim dövrlərdən başlayaraq 
insanların həyat və məişət tərzindən, dünyaya 
baxışından yaranmışdır. Sonrakı inkişaf 
mərhələrində zəngin həyat təcrübəsi 
tapmacaları bəsitlikdən kamilliyə, məhdud 
mövzu çərçivəsindən həyat və cəmiyyəti 
əhatə edən çox müxtəlid sahələrə 
yönəltmişdir; burada insanların təbiət və 
cəmiyyət haqqında təsəvvürləri, müşahidələri 
poetik dillə ifadə olunur.  
Tapmaca bu və və ya digər əşya, hadisə 
və məfhum haqqında yaranır. Həmin əşya  və 
hadisənin bir əlaməti, bir keyfiyyəti dolayı 
yolla söylənilir, başqa cəhətləri isə gizli 
saxlanılır. Məsələn: 
 Bostanda var bir arvad, 
 Paltar geyib qatbaqat. 
    (kələm) 
 
    157 
 
Tapmacada iki tərəf olur. Janrın özü, bir 
də onun cavabı. Beləliklə, tapmacalar iki və 
daha artıq şəxs arasında mükalimə şəklində 
meydana çıxır. Ona görə də Hənəfi Zeynallı 
göstərir ki, tapmaca atalar sözünə, bayatıya, 
mahnıya nisbətən daha çox kollektivlik 
xüsusiyyətinə malikdir. Çünki, əgər bir mahnı 
və atalar sözünün ifasında əsasən bir nəfər 
iştirak edirsə, tapmacalarda ən azı iki nəfər 
iştirak edir. Müəllifə görə, tapmacalar 
məclislərdə, şənliklərdə, tapmaca gecələrində 
kollektiv tərəfindən yaradılmışdır. Bütün 
bunlardan sonra tapmacaya belə tərif vermək 
olar: tapmaca insanların düşüncəsini 
yoxlamaq məqsədi ilə düzəldilən bu və ya 
digər hadisə və əşyanın poetik təsviridir. 
Tapmacalar xalqın ən qədim dövrdə 
müəmmalı, məcazi danışıqları ilə əlaqədar 
meydana gəlib. Əvvəlcə bədii əsər  deyil, 
sadəcə adi məişət prosesindəki danışıqdan 
ibarət olub. Xalqın dilində ibarələr, 
müqayisələr, istiarələr, bənzətmələr çox 
işlədilmişdir. Qədim insanlar öz danışıq 
dilində bu və ya digər cisim, əşya və hadisəni 
dolayı yolla, obrazlı, metaforik ifadə ilə  başa 
salmağa, anlatmağa can atırdılar. Onları buna 
sövq edən mühüm ictimai, maddi səbəblər var 
idi. Təbiət hadisələri, vəhşi heyvanlar və s. 
 
    158 
 
qarşısındakı acizliyi məhz insanların 
müəmmalı danışığına təsir göstərirdi. 
Qorxduqları üçün bəzən bir sıra əşya, hadisə 
və heyvan adlarını olduğu kimi deyil, oxşar 
rəmzi adlarla söyləyirdilər.  
Xüsusi məcazi danışığa səy göstərən 
ibtidai insan belə bir əqidədə idi ki, 
ovlayacağı vəhşi heyvanların və yaxud ov 
ləvazimatının adını çəkməmək, öz hazırlığını 
gizlətməklə guya ki, ov və ya vəhşi heyvanın 
qorxunu hiss etməsinə imkan verməz, 
beləliklə də, müvəffəqiyyətli ov təmin edə 
bilər
39
. 
Türklər tapmacaya bilməcə, kərküklər 
isə, həm tapmaca, həm də bilməcə deyirlər. 
Lakin Azərbaycan folklorunda tapmaca ilə 
bilməcə eyni funksiyanı daşımır. Azərbaycan 
folklorunda tapmacanın öz yeri, bilməcənin 
öz yeri, minarələrin  də öz yeri vardır.  
Mahiyyət etibarilə müəyyən oxşar və yaxın 
cəhətləri olsa da, onların özlərinə məxsus 
fərqli xüsusiyyətləri də mövcuddur. 
Kərküklərin tapmacaya aid müraciətləri 
belədir: 
 
                                                          
39
 Anikin V.P. “Russkie narodnie posloviyi, poqovorki, zaqadki i 
detskiy folklor”  Moskva-1957. Səh. 56  
 
 
    159 
 
- Tap nədi, 
Tapış nədi? 
Azərabaycan tapmacalarında isə: 
Tap tapmaca, 
Gülyapmaca-deyə, müraciət olunur. 
 
Bir çox elmi ədəbiyyatda, araşdırmalarda 
qeyd olunur ki, tapmacalardan, hətta 
dövlətlərarası münasibətdə, diplomatiyada 
istifadə olunmuşdur. Görəsən, doğrudan da 
“tap tapmaca, gülyapmaca” və ya “tap nədi, 
tapış nədi?” ilə hər hansı bir şaha, padşaha, 
dövlət başçısına müraciət etmək olarmı? 
Əlbəttə, yox. 
Böyük fəxrlə deyə bilərik ki, dahi 
şairimiz Nizami Gəncəvi folklorumuzun 
müdrik bilicisi, onun “Xəmsə”si isə qədim 
folklor örnəklərimizin qoruyucusu, daşıyıcısı 
və yaşadıcısıdır. Tapmacanın, bilməcənin nə 
olduğunu, mahiyyətini, məzmununu 
“Xəmsə”nin köməyi ilə aydın bir şəkildə 
öyrənə bilirik. 
Gəlin, Nizaminin “Xosrov və Şirin” 
poemasındakı sırf tapmaca ifadələrinə, onun 
deyim tərzinə, düzülüşünə xüsusi diqqət 
yetirək: 
 
    160 
 
 
Bahar tapdım, bir bar dərmədi əlim, 
Fərat gördüm, suya dəymədi dilim.
 40
 
 
Yuxu ilə əlaqədar olan Nizaminin bu 
misraları aşağıdakı bir tapmacada öz ömrünü 
yaşatmaqdadır. Azərbaycanın qərb bölgəsində 
məşhur olan həmin tapmaca belədir: 
 
Şıldırım, şıldırım su keçdim, 
Şıldırım suya
41
 batmadım. 
Daraydan don geyindim, 
Qıtmığın da
42
 tapmadım. 
 
Mənzərə belədir: birinci tapmacada 
yuxusunda baharı, Fərat çayını görən şəxs 
yuxusundan oyanarkən əli bahar barına, dili 
Fərat çayının suyuna həsrət qalmışdır. İkinci 
tapmacada da şəlaləli sulardan keçən, darayı 
don geyinən qız və ya gəlin yuxusundan 
oyananda həmən şəlaləli suya batmaq həsrəti 
çəkmiş, darayı donun nəinki özünü, hətta, 
kiçik bir parçasını belə tapa bilməmişdir.  
Hər iki tapmacanın məzmunu təxminən 
eynidir. Bunları bir-birindən fərqləndirən 
                                                          
40
 N.Gəncəvi. “Xosrov və Şirin”, Bakı, 1962. Səh.66 
41
 Şıldırım- şəlaləli su. 
42
 Qıtmıq- bir parça, bir tikə, Azərbaycanın qərb dialektində. 
 
    161 
 
birincinin şair qələmi ilə öz formasını 
dəyişməsi, ikincinin isə öz şəkli 
xüsusiyyətlərini qoruyub saxlamasıdır.  
Tapmacalar ağlın və kamalın 
məhsuludur. Türklərin “bilməcə”   adlan-
dırdıqları tapmacalarımız haqqında inqilabdan 
əvvəl və sonra ayrı-ayrı jurnal və qəzetlərdə 
məqalələr nəşr olunmuş, keçən əsrin başlan-
ğıcında, yəni 1928-ci ildə Hənəfi zeynallı və 
Vəli Xuluflu tərəfindən iki müstəqil tapmaca 
kitabı nəşr olunmuşdur. İstər Hənəfi Zeynallı, 
istərsə də Vəli Xuluflu çap etdirdikləri 
tapmaca kitablarına çox dəyərli elmi 
müqəddimələr yazmışlar. Müəlliflər çox 
doğru olaraq tapmacaları real həyatla, məişə-
timizlə, bizi əhatə edən təbiətlə əlaqələn-
dirirlər. Firudin bəy Köçərli “Balalara 
hədiyyə”  kitabında tapmacalara da xüsusi yer 
ayırmışdır. O, qoyunla bağlı tapmacanı ön 
plana  çəkir və xalqda yaşayan aşağıdakı 
mənzum tapmacanı misal gətirir:  
  Üstü zəmi –biçərlər, 
  Altı bulaq-içərlər.  
Firudin bəy Köçərli bu tapmaca ilə 
yanaşı, mənzum bir atalar sözü ilə qoyunun 
xalqımızın məişətində, yaşam tərzinin 
rahatlaşmasında nə qədər lazımlı olduğunu, 
insanlara kömək etdiyini göstərir:  
 
    162 
 
 Qoyunlu evlər gördüm, 
 Qurulmuş yaya bənzər.  
 Qoyunsuz evlər gördüm, 
 Qurumuş çaya bənzər.  
Hənəfi Zeynallı və Vəli Xulufludan 
sonra ardıcıl  olaraq, tapmacaların toplanması, 
nəşri və tədqiqi ilə ardıcıl olaraq folklorşünas-
alim Nurəddin Seyidov məşğul olmuşdur.  
Vaqif Vəliyev və Paşa Əfəndiyev eyni 
vaxtda, yəni 1970-ci ildə “Azərbaycan şifahi 
xalq ədəbiyyatı”  adlı dərsliklər nəşr etdir-
mişlər. Paşa Əfəndiyev və Vaqif Vəliyev öz 
əsərlərini təkmilləşdirərək, yenidən nəşr 
etdirmişlər. Hər iki alim tapmacaların 
tədrisinə geniş yer ayırmışlar. Azərbaycan 
folklorunda elə janrlar, elə folklor nümunələri 
var ki, onları digər türkdilli xalqların şifahi 
ədəbiyyatında axtarmağa dəyməz.  
Bütün bunları duyan və dərindən dərk 
edən professor Ə.M.Dəmirçizadə tədqiqatçı 
alimlərə müraciətlə yazırdı: “Azərbaycanlılar 
öz duyğu və arzularını, təbiətə və insanlara 
münasibətlərini, əmək və mübarizələrini 
söyləyən dərin mənalı ifadələr, hikmətli 
ibarələr, ahəngdar qoşmalar, insan sevgisinin 
və sevincinin tərənnümü olan ağılar, həyatı 
dərk etdirən nağıllar, heyrət doğuran 
 
    163 
 
əfsanələr, insana qol-qanad verən dastanlar da 
yaratmışlar.  
Bütün bunları göz önündən, ürək 
gözündən, beyin süzgəcindən keçirən hər kəs 
azərbaycanlıların qədim və yüksək mədəniy-
yət varisləri olduqlarını inamla təsdiq edir. 
Məhz buna görə də bu mədəniyyət dəfinəsinin 
hələ tapılmamış və ya dərindən öyrənilməmiş 
qiymətli gövhərlərini tapmaq və dərindən 
tədqiq etmək kimi çox müqəddəs və 
təxirəsalınmaz bir vəzifə alimlərimizin 
qarşısında durmaqdadır”.
43
  
Bir çox nağıllarımızda qız onu sevən 
oğlana tapmaca göndərir, əgər oğlan 
tapmacanı tapa bilsə, ona ərə gedir və s. 
yaxud, ilin fəsilləri haqqında deyilən “Üçü 
bizə yağıdı, üçü cənnət bağıdı, üçü yığıb 
gətirir, üçü vurub dağıdır” tapmacası ehtimal 
ki, mövsüm mərasimləri ilə bağlı yaranıb. Bu 
cür mərasimlərdə, hətta. Cavan oğlanların çöl 
işlərində, ailə saxlamaqda, cavan qızların isə 
ev işlərindəki bacarıqları tapmacalarla 
yoxlanılmışdır.  
Azərbaycan tapmacaları xalq həyatının 
bütün sahələrinə aid yaranıb. Xalq ən çox  
                                                          
43
 Prof. Ə.M.Dəmirçizadə. “Kitabi-Dədə Qorqud” dastanlarının 
dili”, APİ-nin  nəşriyyatı, Bakı, səh.5-6. 
 
    164 
 
məşğul olduğu peşə, gündəlik təmasda olduğu 
əşya, rastlaşdığı hadisə haqqında tapmacalar 
yaradır. Tapmacaları mövzu etibarilə ayırmaq 
da olar:  
A) Ev əşyaları; 
B) Geyimlər; 
C) Heyvanlar aləmi; 
D) Bitkilər aləmi; 
E) Alətlər; 
F) Insan və onun bədən üzvləri; 
G) Ərzaq; 
H) Meyvələr; 
I) Səma cisimləri; 
J) Yer, təbiət, təbiət hadisələri; 
K) Mücərrəd hadisələr;  
L) Elm, texnika haqqımda. 
Bütün bu göstərilən mövzularda yaranan 
çoxsaylı tapmacalar  xalqımızın dünəni, 
həyata baxışı, yaşamı, ənənələri haqda 
məlumat verir. Təsərrüfat sahələri, əkinçilik 
və maldarlıq, bitkilər aləmi haqqındakı 
tapmacalar daha obrazlıdır. Məsələn:  
Bir sandığım var, mərəndi, 
Nə qıfılı var, nə bəndi.  
Elə açılır, elə yumulur, 
Heç kəs bilməz bu fəndi.  
 
 
    165 
 
Son beyt vasitəsilə kələmin əlamətləri 
nəzərə çatdırılır. Ancaq ilk baxışdan 
tapmacanın açmasını tapmaq çətin görünür.  
Hacılar haca gedər, 
Cəhd edər gecə gedər. 
Bir  yumurta içində, 
Yüz əlli cücə gedər.  
  *** 
Əkdim noxud, 
Çıxdı söyüd. 
Tut yarpağın, 
Dər şabalıd.  
 
Vətənimizdə mövcud olan bütün 
meyvələr, bitkilər haqqında dolğun məlumatı 
tapmacalardan almaq olar. Bu tapmacalar 
nəsildən nəsilə ötürülür, cilalanır, tamamlanır, 
inkişaf edirlər. İnsanlar bacardıqca bu və ya 
digər meyvənin əsas xüsusiyyətlərini kiçicik  
bir tapmaca daxilində verməyə can atırlar. 
Nəticədə, maraqlı nümunələr meydana çıxır:  
Anası yayma xatın, 
Atası həprim qoca. 
Qızı ellər gözəli, 
Oğlu evlər dəlisi.  
 
Tapmacada  meynə, üzüm tənəyindən 
danışılır. Həprim qoca-meynənin kökü, 
 
    166 
 
gövdəsi,  yayma xatın-qol budağı, ellər 
gözəli-üzüm, evlər dəlisi-hazırlanan şərabdır. 
Yaxud:  
Qutu qutu içində, 
Qutu sandıq içində.  
Babamın ağ yaylığı, 
O da onun içində. (şabalıd) 
 
Bəşər övladı ən balaca iynədən tutmuş, 
çəltikdən düyü çıxaran dingə qədər, bütün 
alətlər haqqında tapmacalar yaradıb:  
Aləmi bəzər, özü lüt gəzər. 
Yaxud:  
 Anam, atam var mənim, 
 Suda xatam var mənim.  
 Dörd anadan olmuşam, 
 On iki atam var mənim.  
 
 Bu janrın böyük bir qismini heyvanlar 
haqqında olan tapmacalar təşkil edir.  
 Tap tapmaca, 
 Gül yapmaca. 
 Məməli xatun, 
 Dişləri yox.  
  
Maraqlıdır ki, xalq həmişə əksəriyyət 
üçün bir növ sirli olan heyvanları, onların 
müəyyən xüsusiyyətlərini əks etdirən 
 
    167 
 
tapmacalar yaradarkən   məcazlardan daha 
çox istifadə edir:  
Gedər-gedər, ayağı yox, 
Adam öldürər, əli yox.  
Köynəyi var, tikişi yox, 
Yumurta salar, tükü yox. (ilan) 
Yaxud:  
 Biz idik, bizlər idik, 
 Otuz iki qızlar idik, 
 Bizi üzdülər, 
 Telə düzdülər. (barama qurdu) 
 
 Ay, günəş, ulduzlar, səma, bulud, yağış 
və s. haqqında da çoxlu tapmacalar vardır.  
 Anamın bir donu var, 
 Qatlamaq olmaz. 
 Üstü dolu ağ əşrəfi, 
 Sanamaq olmaz.  
 
 Burada səma və ulduzlar haqqında 
danışılır. Bəzən xalq təbiət hadisələrinin 
onların yaşamına mənfi, yaxud müsbət təsirini 
dilə gətirərək tapmaca yaradır:  
 Uçan bir quş gərəkdir, 
 İşi tamam kələkdir. 
 Dəyirmana can verər, 
 Xırmana da gərəkdir. (külək) 
 
 
    168 
 
 Elm və texnikanın inkişafı ilə də yeni-
yeni tapmacalar meydana gəlmişdir. Hər 
dövrün, zəmanənin öz tələbatı vardır ki, bu 
tapmaca yaradıcılığından da yan keçmir. Ona 
görə də hər tapmacanın öz dövründə 
yazılması mühüm əhəmiyyətə malikdir. 
Çünki, zamanla tapmaca dəyişikliyə uğraya, 
yeni motivlər qazana bilir. Köhnə təsərrüfatla 
bağlı alət yeniləndikcə tapmacanın obrazlılığı 
da dəyişikliyə məruz qalır.  
 Bir quşum var canı yox, 
 Qanadı var, qanı yox, 
 Uçar uzaq yerlərə, 
 Elə çoxdur, sanı yox. (təyyarə) 
 
Tapmaca da folklorun  digər janrları 
kimi bədii əsərdir. Onun da öz funksiyası 
vardır. Bəs  tapmacalar nə məqsədlə yara-
dılıb? Birinci, atalar sözü və məsəllərdə 
olduğu kimi, tapmacalarda da xalqın fikirləri, 
düşüncələri, gəldiyi qənaətlər özünə yer alıb. 
İkinci, xalq öz biliyini, fəhmini, hazırca-
vablığını, həyat müşahidəsinin zənginliyini 
sınamağa cəhd edir.  
Tapmacalar həm də uşaq folklorunun 
gözəl nümunəsi hesab olunur. Bu janr uşağın 
zehninə, düşüncəsinə böyük kömək göstərir. 
Onda düşünmə, axtarıb tapma qabiliyyətini 
 
    169 
 
inkişaf etdirir. Uşaqlar məhz tapmacalar 
vasitsilə “nə hardandır?”, “nə nədən düzəlir?”, 
“nə nəyə lazımdır?”  suallarına cavab tapırlar 
ki, bu da onların zehnini itiləşdirir.  
F.Köçərli yazır: “Millət həddən ziyadə 
məsəllər, hikmətamiz sözlər, tapmacalar icad 
edibdir ki, bunların vasitəsilə öz biliyini, 
təcrübəsini, hikmətini izah edir
44
”. 
Yatanda yumru yatar, 
Ətin dərman tək satar. (kirpi) 
 
Bütün bunlardan başqa, tapmacaların 
həm də əyləncə vasitəsi olduğunu unutma-
malıyıq. Keçmişdə tapmacalar daha çox 
məclis üçün yaradılırdı. Uzun qış gecələri 
tapmacasız keçməzdi. Kinosuz, teatrsız, radio 
və televizorsuz, kitab və qələmsiz keçmiş, 
müxtəlif əyləncələr içərisində tapmacalara 
xüsusi yer vermişdir.  
Məclislərdə tapmacaları qocalar deyir, 
cavabını cavanlar fikirləşirdilər. Bu da 
təsadüfi deyildi. Çünki, qocalar çətinlik 
yarananda cavabı özləri izah edər, həyat 
haqqındakı biliklərini, təcrübələrini gənc 
nəslə ötürərdilər.  
                                                          
44
 F.Köçərli. Azərbaycan ədəbiyyatı tarixi materialları. I cild, I 
hissə. Bakı, 1925, səh 6.  
 
    170 
 
Ona görə də tapmacalar quru, maraqsız, 
dillə deyil, obrazlı yaradılmışdır. Burada 
yumor, gülüş, satira mühüm yer tutur. Xalq 
məzəli, gülməli ifadələrlə bu janrı daha da 
şirinləşdirir.  
Tapmacalar obrazlı, bədii təfəkkürün 
gözəl nümunələridir. Burada xalq ən çox 
metafora, müqayisə, təşbih və s. bədii təsvir 
vasitələrindən istifadə edir. Aristotelə görə, 
tapmaca yaxşıca düzəldilmiş metaforadan 
başqa bir şey deyildir. Məsələn:  
 Dəyirmi təpə, 
 Qızılca küpə. 
Burada “dəyirmi təpə”  göy-səma, 
“qızılca küpə”  isə günəş mənasında işlənilib. 
Bəzi tapmacalar sırf müqayisə və 
bənzətmələrdən ibarət olur.  
 Üstü qoyun, 
 Altı keçi.  
 Başı şabalıd, 
 Quyruğu qayçı. (qaranquş) 
Tapmacaların əksəriyyəti xalqın 
gündəlik həyatı və məişəti ilə qırılmaz tellərlə 
bağlıdır. Tapmacaların ilk yaradıcıları –
müdrik “dədələr”, “ozanlar”  gözləri ilə 
görüb, ürəkdən duyduqları əşyalara, 
hadisələrə, bitki və heyvanların qeyri-adi 
əlamət və xüsusiyyətlərinə məcazi məna 
 
    171 
 
vermiş, onları “...sual şəklində qurulmuş 
metaforaya”  çevirmişlər.  
 Bir meyvəm var, al olur, 
 Yetişir xal-xal olur.  
 Yeyirsən, turşməzədir, 
 Qaynadırsan, bal olur. (tut) 
Qədimdə evlənən cavanlara, ərə gedən 
qızlara da tapmacalar verilmiş, onların həyat, 
ailə, insanlar haqqındakı düşüncələri 
sınanmışdır. Azərbaycan xalqının ən zəngin 
folklor dəfinələrindən biri, məhz böyük 
şairmiz Nizaminin “Xəmsə”sidir. Nizaminin 
“İsgəndərnamə”sinin  “Şərəfnamə” hissəsində  
bilməcənin ən mükəmməl, yaddaqalan 
nümunəsi verilmişdir.  
İran hökmdarı Dara İsgəndərin yanına öz 
elçilərini göndərərkən, qasidə tapşırır ki, 
İsgəndərə özünlə bir top, bir çövgan, bir çuval 
da küncüt apar. Dara öz bilməcəsi ilə 
İsgəndərə demək istəyir ki, uşaqsan hələ al, 
bu topla, çövganla oyna! 
Küncüt isə, Daranın ordusunun  böyük  
olduğuna işarə idi. Daranın məqsədini bilən 
İsgəndər  küncütü (darını) evə, eşiyə səpir və 
öz quşlarını onları dənləməyə səsləyir. 
Nizami öz poetik qənaətlərini belə 
tamamlayır: 
 
 
    172 
 
Darıya daraşdı saray quşları, 
Qalmadı bu yerdə bir dənə darı. 
Küncütdən çox olsa Dara qoşunu, 
Mənim də quşlarım dənləyər onu.
45
  
 
Bilməcələrdən qədimlərdə təkcə 
diplomatiya sahəsində deyil, eyni zamanda, 
sevgi, məhəbbət  aləmində də istifadə 
olunmuşdur. Bilməcələr sevgililər arasında 
güclü bir sınaq vasitəsinə çevrilmişdir. 
Gözəlliyi dünyaya məşhur olan qızlar elə 
oğlana ərə getmək istəmişlər ki, həmin şəxs 
ağlı, zəkası, fəhmi-fərasəti, müdrikliyi ilə 
fərqlənsin, seçilsin, qəlbindən keçən suallara 
cəsarətlə cavab versin, həm də bu cavablar 
onu təmin etsin, razı salsın.  Daha doğrusu, 
həmin oğlan qeyri-adi bir insan olduğunu  
əyani şəkildə sübuta yetirsin. Onun sərrast 
cavabları hamını heyrətdə buraxsın. Bu 
məzmunda bilməcə örnəklərini məhz Nizami 
əsərlərində tapa bilirik.  Şairin “Yeddi gözəl” 
poemasındakı “Slavyan qızı” hekayətindən 
aldığımız bilməcə buna misal ola bilər. Əsl 
bilməcə nədir, onun mahiyyətini, məzmununu 
açmaq üçün həmin bilməcəni tam genişliyi ilə 
                                                          
45
 Nizami. İskəndərnamə (Şərəfnamə), Az.EAN, Bakı, 1964, 
səh.113. 
 
    173 
 
vermək arzusundayıq. Dördüncü iqlim 
padşahı qızına bildirir ki, “əsl qızılı məhəkə 
çəkək”. Qız onun sorağı ilə gələn oğlana bir 
cüt ləl göndərir. Nizami rəmzi dillə, poetik 
şəkildə qələmə alınan bilməcəni belə başlayır: 
Qız: 
Xəzinədarına bir cüt ləl verdi, 
Qonağın yanına onu göndərdi. 
Sonra da tapşırdı: bunları dərhal, 
Çatdırıb qonağa cavabını al. 
 
Xəzinədardan ləlləri alan oğlan iki ləlin 
üstünə üç cəvahir qoyub, qıza göndərir: 
 
Beş ləli görüncə daşqəlbli nigar, 
Onları çəkməyə tez verdi qərar. 
 
Qız o beş ləli toz kimi əzir və onun 
üstünə bir ovuc şəkər səpib, oğlana göndərir. 
Oğlan bunun mənasını başa düşür. Süd tələb 
edir, ləl tozu ilə şəkər tozunu südə qatıb  qıza 
göndərir, qız südü içir, dibində qalan ləli 
xəmir tək yoğurur. Onu tərəzidə çəkir, 
tərəzidə düz gəlir. 
Qız bu dəfə oğlana üzük  göndərir, oğlan 
üzüyü alıb barmağına taxır. Qıza bir dürr 
göndərir. Qız dərhal mücrüsünü açıb, ona 
bərabər bir dürr seçir. Qız bundan çox sevinir. 
 
    174 
 
Dürləri sırğa kimi alıb taxır, muncuğu qolbağ 
tək qoluna taxır. Sonra qız üzünü atasına 
tutub deyir: 
 
Bəsdir, naz etdiyim mənim bu qədər, 
Mənə ər tapıldı belə,  yaxşı ər, 
Tapmazlar ölkəni əgər gəzsələr, 
Olsam da kitaba, biliyə məftun, 
Elmdə zərrəsi olmaram onun. 
 
Atası bu rəmzi sual-cavablarla maraq-
lanır. Qızın rəmzi sirləri açması, təhlili, 
doğrudan da, insanı duyğulandırır.  
Nizaminin böyük ilhamla təsvir etdiyi o 
bədii nümunəni burada tam vermək 
qərarındayıq: 
 
Dedi: - Yoxlamaqçün onu lap əvvəl, 
Sırğamdan göndərdim ona iki ləl. 
Deyirdim ki, ömür çox uzun deyil, 
İki günlük ömrü sən qənimət bil, 
O, ikinin üstə qoyub üçü də, 
Dedi, gəlib keçər olsa beş gün də. 
Əzib o dürləri döndərdim una, 
Sonra qarışdırıb şəkər tozuna. 
Dedim ki, şöhrətlə bəzənib ömür, 
Necə ki, şəkərlə qarışıbdı dürr. 
Əfsunun, kimyanın  hünəri deyil,  
 
    175 
 
Onları ayırsan, bunu yaxşı bil. 
O, südü gətirib araya saldı, 
Şəkər tez əridi, dürlərsə qaldı. 
Söyləyirdi, dürrə qatılsa şəkər, 
Süd qatsan şəkəri mütləq əriyər. 
Haman piyalədən süd içib o an, 
Dedim: südəmər önündə inan. 
Üzüyü göndərdim bildirdim ona, 
Nigahçün razılıq mən verdim ona. 
O gövhər göndərib rəmz ilə dedi, 
Gövhər tək tayımı tapmaq çətindi, 
Mən açıb mücrünü tapdım gövhəri, 
Onun gövhərinin lap bərabəri. 
Hər iki gövhəri göndərdim, o da, 
Gördü üçüncüsü, yoxdu dünyada. 
Göy muncuq tapdırdı o cavan həmən, 
Qorusun o bizi qoy bədnəzərdən. 
Mən də göndərdiyi muncuğu aldım, 
“Razıyam” deyərək qoluma saldım. 
Onun sevgisinə məskəndir sinəm, 
Onun məhəbbəti mənim xəzinəm.
46
 
 
Bilməcə ilə tapmacanın fərqini, 
mahiyyətini açmaq üçün Nizaminin “Yeddi 
gözəl”indəki bilməcənin geniş şərhini 
                                                          
46
 Nizami. “Yeddi gözəl” poeması, Bakı, Yazıçı, 1992, səh.165-
168. 
 
    176 
 
verməyi zəruri bildim. Təfərrüata varmalı 
oldum.  Bilməcə insan zəkasını geniş mənada 
sınağa çəkir. Tapmacalarda olduğu kimi, 
burada əlamətlər əsas olmur, burada tərəflər 
rəmzlərlə danışırlar. Rəmzlərin açımı həyati-
fəlsəfi məna daşıyır. Bunlar tapmaca sualları 
deyil,  burada böyük sirr olan məsələlərin 
mahiyyəti açılır. 
Azərbaycan məişət nağıllarında bu cür 
dərin məzmunlu bilməcələrə sıx-sıx rast 
gəlirik. Əlbəttə, burada genişliyi ilə nağılın 
məzmununu, bilməcələrin təhlilini vermək  
niyyətində  deyiləm. “Dərzi şagirdi Əhməd” 
altı ay Şah Abbasın onu döydürməsinə dözür, 
lakin öz yuxusunu inad göstərib danışmır. 
Bu müddətdə şahın qızı Pəri Soltanla 
Əhməd arasında eşq macərası baş verir. 
Qəflətən Firəng padşahının oğlu Pəriyə 
elçi göndərir. Ya onların bilməcəsinə bu 
ölkədə kimsə cavab verməli, ya Pərini 
verməli, yaxud da yeddi ilin baci-xəracını 
verməlidi.  
Firəng padşahının oğlu qırx gənc 
göndərir, iyirmisi qız, iyirmisi oğlan. Hamısı 
bir boyda, oxşar, bunları seçmək lazımdır.  
Əhməd bunların əlinə özü hazırladığı suyu 
tökür, oğlanları və qızları seçə bilir. 
 
    177 
 
İkinci dəfə üç at göndərirlər, boyları, 
rəngləri eyni.  Biri biryaşar, biri ikiyaşar, biri 
də üçyaşar. Əhməd bir qab süd, bir qab arpa, 
bir qədər də yonca qoyur. Biryaşar südə, iki 
yaşar arpaya, üç yaşar da yoncaya tərəf gedir. 
Firənglilər üçüncü dəfə üç alma 
göndərirlər. Almanın biri bu ilki biri keçən 
ilki, biri də inişilki. Əhməd qaba su tökdü.  
Bu ilki alma qabın dibinə endi, keçən ilki gah 
batdı,  gah üzdü, inşilki isə ipək kimi suyun 
üzündə üzdü. Əhməd ağlının gücü ilə üç 
bilməcəni məharətlə açır və Şah Abbasın qızı 
Pəri Soltanı alır. Şah soruşduqda ki, o yuxu nə 
idi? Əhməd bildirir ki, bu günkü toy. 
Bilməcələrdə dərin mətləblər gizlənir, 
onları açmaq hər kəsin işi deyil. “Çil madyan” 
və başqa nağıllarımızda insanı düşüncə 
qarşısında qoyan, sınağa çəkən dərin 
mündəricəli bilməcələr çoxdur. Onu da 
bilmək lazımdır ki, bilməcələr nəsrlə olur. 
Nizaminin bilməcələri nəzm şəklində qələmə 
alması, onun şair səlahiyyətidir. Lakin 
bilməcələr nağıl və rəvayətlər daxilində 
nəsrlədir. 
Azərbaycan nağıllarının davamlı 
araşdırıcısı Nurəddin Seyidov tapmaca ilə 
bilməcəni bir-birindən fərqləndirmir. Hətta, 
“İlyasın nağılı”nda verilmiş bilməcəni – 
 
    178 
 
“Tapmaca şəklində verilən suallar” adlandırır. 
Gəlin, birlikdə diqqət yetirək, görək qızın 
bilməcələrini tapmacanın da köynəyinə 
sığışdırmaq olarmı? 
Bir də ki, yuxarıda qeyd etdik ki, 
tapmacanı açmaqda müəyyən əlamətlər rol 
oynayır, bilməcə isə rəmzlərlə danışır. 
“İlyasın nağılı”ndakı gözəl qız şahları, 
şahzadələri, vəzir, vəkil oğlanlarını çətin 
suallarla boş qaytarır. Nəhayət, bağban oğlu 
İlyasın qabağına qız qayçı, kağız, bir top iynə, 
bir də nar göndərir. 
İlyas mətləbi anlayıb iynələrin hamısını 
narın üstünə sancır, kağızı qayçı ilə kəsib 
doğradıqdan sonra sualın cavabını izah edib 
deyir: iynələri narın üstünə vurdum ki, yəni 
bədənimi oxlasalar da məndən sirr ala 
bilməzlər, qayçı ilə kağızı doğradım ki, 
bədənimi kağız kimi doğrasalar da heç kimə 
sirr vermərəm.
47
  
Aydınca görünür ki, bu bilməcə uşaqlar 
üçün deyilən tapmaca deyil. 
Lakin bir həqiqəti də bilmək lazımdır ki, 
müəyyən mərhələdən sonra bilməcələr nə 
qədər yüksək mövqe, səlahiyyət qazansa da, 
                                                          
47
 Nurəddin Seyidov. Azərbaycan nağılları haqqında, 
Azərbaycan şifahi xalq ədəbiyyatına dair tədqiqlər, Az.EAN, 
Bakı, 1961, səh.113. 
 
    179 
 
onun başlanğıcı tapmacalarla bağlıdı və onun 
ibtidai, sadə formaları üzərində öz inkişafını 
təmin etmişdir. Hər halda bilməcələr öz 
varlığında tapmaca nüvəsini qoruyub saxlayır. 
Tapmacalar uşaq folkloruna daxil olduğu 
halda, bilməcələr ondan kənardır. Bilməcənin 
fəlsəfi qatı dərindədir. Tapmacalara xeyli 
yaxın olan yanıltmaclar da uşaq folkloruna 
aiddir. Lakin yanıltmaclar da iki cür olur. 
Onun birincisi, uşaqların tələffüzünü nizama 
salmağa xidmət edir. 
Məsələn: 
Atı min, iti qov, 
İti qov, atı min, 
Atı min, iti qov, 
İti qov, atı min. 
 
Tapmaca balacaları sual, düşüncə 
qarşısında qoyur, lakin yanıtmac dili dolaşıb 
sözü yanlış deyəni, yəni “iti min, atı qov” 
deyəni gülüş obyektinə çevirir. Bir də var  
qüsur dildə deyil, beyində, şüurdadır. Belə 
hallarda beyinlə dilin, yəni nitqin əlaqəsi 
pozulur, tələffüzdə dolaşıqlıq yaranır. Elə 
olduqda uşağın tələffüzü ilə yanaşı, şüurun 
artması, düşüncəsinin, zehninin yaxşılaş-
masına xidmət edən başqa formalı 
yanıltmaclardan istifadə olunur. Tələffüzə 
 
    180 
 
xidmət edən yanıltmac iti, sürətlə deyildiyi 
halda, beyinlə, şüurla əlaqədar olan 
yanıltmaclar dialoq, deyişmə şəklində aparılır.  
Tələffüzlə bağlı yanıltmac bir fərd, şüurun 
nizama salınması ilə bağlı yanıltmac isə iki 
şəxs tərəfindən icra olunur. Məsələn: 
Birinci şəxs deyir: 
       - Ağaca çıxdım, 
İkinci: -  Mən də, mən də. 
Birinci:   - Armudun dərdim, 
İkinci:   - Mən də, mən də. 
Birinci:      -Armud kal idi, 
İkinci:      -Mən də, mən də. 
 
Əgər ikinci şəxs bir qədər məşqdən sonra 
yetişibsə, cavab verir və ucadan deyir: 
 
- Sən də, sən də. 
     
Lakin ikinci şəxs yenə də sözləri 
mexaniki təkrarlayırsa, “mən də, mən də” 
deyib yerində durursa, həqiqətən, gülüş 
obyektinə çevrilir. 
Yanıltmacın islahedici, öyrədici gücü 
doğurduğu  gülüşdədir. Ətrafdakılar gülür, 
yanlışlıq yapan, səhv edən nəyə güldüklərini 
anlayır, dərk edir. Bundan sonra səhv 
 
    181 
 
etməməyə, gülüş hədəfi olmamağa çalışır. 
Yanıltmacların nəzmlə olan hissəsi də çoxdur.  
Məsələn: 
Aşçı Həsən aş asdı, 
Asanda ağlı çaşdı. 
Boz atın, boz torbasın, boş as, başından, 
Islat gətir, yaş as, başından. 
Mil-milit, qapıya kilit, 
Ya bunu tap, ya da burdan it. 
Qara qar yağacaq, 
Qara gün doğacaq. 
 
Uşaq folkloru nümunələri içərisində 
uşaqların özlərinə məxsus yaradıcılıqları da 
vardır. Bunların çoxu uşaq oyunları zamanı 
söylənən bədii şeir parçalarıdır. Məsələn: 
-Bənövşə 
-Bəndə düşə, 
Bizdən sizə kim düşə? 
 
Bu səpkili şeirlər bu qəbildəndir. 
Çoxşaxəli, çoxşəkilli, rəngarəng folkloru-
muzun sərgilənmiş mənzərəsinə diqqət 
yetirən yazıçı-alim Mir Cəlal Paşayev yazır: 
“Xalqın sözlərinin tematik cəhətdən təsnifatı 
çətindir. Çünki, bunların əksəri çoxtərəfli, 
çoxcəhətlidir. Həm məişəti, həm tarixi, həm 
də fəlsəfəni, dil, ədəbiyyat məsələlərini əhatə 
 
    182 
 
edir, mahiyyət etibarı ilə bunların məzmunu 
həyatdır, mənası həyatın fəlsəfəsidir”
48
. Məhz 
bu baxımdan yanaşdıqda tapmaca, bilməcə və 
minarələrin sərhədlərini tam aydınlaşdırmaq, 
doğrudan-doğruya, xeyli çətinlik törədir. 
Professor Paşa Əfəndiyev tapmacalardan 
bəhs edərək yazır: “Tapmacaya belə tərif 
vermək olar: tapmaca insanların düşüncəsini 
yoxlamaq məqsədilə düzəldilən bu və ya 
digər hadisə və əşyanın poetik təsviridir”.
49
 
Alim sözünə davam edərək onu da deyir ki: 
“Xalq ədəbiyyatımızın janrları içərisində ən 
az tədqiq olunan və demək olar ki, heç 
öyrənilməyəni tapmacalardır”
50
. 
Nədənsə, bu istiqamətdə olan tədqi-
qatlarda tapmaca ilə bilməcələr arasındakı 
fərqə diqqət yetirilməmişdir. Beyində, 
düşüncədə çeviklik yaradan, təbiət və 
cəmiyyət haqqında insanların anlayışını, 
müfəssəl bilik və məlumatlarını az bir zaman 
daxilində üzə çıxaran tapmacaların folklor 
janrları içərisində öz xüsusi yeri vardır. 
Tapmacalarda hər hansı əşyanın, canlının, 
                                                          
48
 Mir Cəlal. Xalqın idrakının qığılcımları, “Ədəbiyyat və 
incəsənət” qəzeti, 24 aprel, 1976 
49
 Paşa Əfəndiyev. Azərbaycan şifahi xalq ədəbiyyatı, “MAarif” 
nəşriyyatı, Bakı, 1981, səh 104.  
50
 Yenə orada, səh 104. 
 
    183 
 
bitkinin, göy cisimlərinin və s. müəyyən 
əlamətləri, nişanələri büruzə verilir ki, 
bununla da bu biri tərəf qarşıdakı tərəf 
müqabilinin suallarını zehninin, ağlının, 
biliyinin gücü ilə cavablandıra bilir. 
İnsan beynini, zəkasını sınağa çəkmək, 
işlətmək yolu ilə təbiət və cəmiyyət haqqında 
öz bilik xəzinəsini zənginləşdirir, öz 
təfəkkürünün inkişafına meydan verir, 
hazırcavablıq qazanır.  
 Məqsədimiz tapmacaların şifahi ədəbiy-
yatımızdakı mövqeyini müəyyənləşdirmək, 
yaxud da onun insan zəkasını, ağlını inkişaf 
etdirmək sahəsindəki əhəmiyyətindən bəhs 
etmək deyildir. Məqsədimiz Azərbaycan 
folkorunun ana qoynunda pərvəriş tapan heca 
vəznli tapmacaların təkamül və inkişafını, 
tapmacaların öz ibtidai şəklindən çıxaraq, 
bayatı biçimli bayatı tapmacalara, 
qıfılbəndlərə çevrilməsini, heca vəznli şeirin 
zirvəsi olan qoşmaya qovuşması prosesini 
izləmək, nəhayət, aşıq poeziyasında qoşma-
qıfılbənd kimi şeir şəklinin yaranması üçün 
bir zəmin olduğunu araşdırıb üzə çıxar-
maqdan ibarətdir. 
Kərkük folklorunun tədqiqatçısı, türk 
alimi Dr. Çingiz Ketene bildirir ki, mənzum 
 
    184 
 
bilməcələr vəznli və qafiyəlidirlər
51
. Əlbəttə, 
o, mənzum tapmacalardakı vəzndən, qafiyə 
sistemindən söz açır. Onu da xatırladır ki, 
Kərkük folklorunda “bilməcə və ya tapmaca” 
adı müştərək işlənməkdədir. Lakin onun 
gətirdiyi misallar hamısı tapmacadır və 
içərisində bir dənə də olsun bilməcə yoxdur. 
Kərkük folklorunun bilicisi və 
araşdırıcısı professor Qəzənfər Paşayev yazır: 
“Kərkük tapmacaları da bizdə olduğu kimi, 
həm nəzmlə və həm də nəsrlədir. Lakin 
nəzmlə olan tapmacalar daha çoxdur. Bunlar 
iki və daha artıq misralı, vəzn və qafiyəsi yerli 
yerində olan parçalardan ibarətdir”
52
. 
Kərkük tapmacaları içərisində elə 
örnəklərə rast gəlmək olur ki, bu mətnlər az 
qala “Dədə Qorqud” söyləri (şeirləri) ilə üst-
üstə düşür, onları bir-birindən ayırmaq, 
fərqləndirmək, seçmək çətinlik törədir. Üslubi 
xüsusiyyətləri, deyim tərzləri onları oğuz 
söylərinə (şeirlərinə) yaxınlaşdırır, bir-birinə 
bağlayır. 
                                                          
51
 Dr. Çingiz Ketene. Kərkük xalq ədəbiyyatından seçmələr, 
TÜrk dünyası ədəbiyyatı, Ankara, 1990, səh. 128 
52
 Qəzənfər Paşayev. Kərkük tapmacaları haqqında 
(müqəddimə), Kərkük tapmacaları (tərtib edəni Qəzənfər 
Paşayev), Bakı, 1984, səh. 4 
 
    185 
 
Məhz həmin nümunələr o zaman təkrar 
olunur ki, tapmaca deyən şəxs onu aça bilmir, 
tapmaca deyəni sıxma-boğmaya salırlar. O 
zaman tərəf müqabillər söz güləşdirir, bir-
birlərini qınayır, sözlə məsxərəyə qoyur, 
tənəli ifadələr işlədirlər. Məsələn: 
 
Mən mindim ala ata, 
Sən mindin qotur bəgirə. 
Mən zaxtaladıqca
53
 baldan yağ yeyərəm, 
Sən zaxtaladıqca qanla ayran yeyərsən. 
Və yaxud: 
Mən çağırdım at gəlsin, 
Sən çağırdın it gəlsin. 
Mənim üçün bir al at gəldi, 
Sənin üçün bir tazı gəldi. 
Mən mindim al ata, 
Sən mindin tazıya
54
. 
 
“Kitabi-Dədə Qorqud”un “Salur Qazan 
dustaq olub oğlu Uruz çıxardığı” boyda 
oxuyuruq: 
 
İt kimi gu-gu edən çirkin xırslı! 
Küçücük donuz şülənli! 
                                                          
53
 Zaxtaladıqca-yəni çalxaladıqca 
54
 Bu bədii nümunə Qəzənfər Paşayevin toplayıb tərtib etdiyi 
“”Kərkük tapmacaları kitabından götürülmüşdür. Bax: səh.4 
 
    186 
 
Bir torba saman döşəkli! 
Yarım kərpic yastıqlı! 
Yonma ağac tanrılı! 
Köpəyim kafir! 
Oğuzu görürkən, səni öyməyim yox
55
. 
Bir sözlə,  hər iki şeir parçasında 
qarşıdakı düşmən obrazına çevrilir, söz deyən 
isə, özündə cəsarət tapır, özünün yaxşı 
keyfiyyətlərini göz önünə gətirir. Özü ata 
minir, namərd, aciz hesab etdiyi şəxs isə 
tazıya minir. Cəsarətlinin payına at, acizin 
payına tazı düşür. Qazan xan isə düşmən 
hesab etdiyi kafirin iyrənc sifətini, özündən, 
Oğuz ellərindən çox fərqli olan 
xüsusiyyətlərini bir-bir sadalayır. 
 Kərkük folklorundan alınan örnəkdə də 
qarşıdakının çalxalanmış ayran içdiyi, özünün 
isə bal, yağ yediyi söylənilir. Hər necə olsa 
da, bu paralelin, müqayisənin özündə də 
genetik yaddaşdan  gələn bir şey var. Bunların 
ən azı folklorda qan yaddaşının izləri 
olduğunu da unutmaq olmaz. Qədim 
nişanələri, adət-ənənələrin izlərini, arxaik 
deyimləri çox zaman əlyetməz, ünçatmaz, 
təkamüldən qalmış, inkişafının axarı dəyişmiş 
                                                          
55
 Kitabi-Dədə Qorqud, Azərbaycan Dövlət Nəşriyyatı, Bakı 
1962, 
 
    187 
 
uzaq-uzaq coğrafi məkanlarda tapmaq olur. 
Bizim üçün kiçik bir işartı da böyük 
əhəmiyyət kəsb edir. 
Bəzən tapmacalarda ifadələrin köməyi 
ilə rəssam kimi canlı aləmin bir parçası elə 
təsvir olunur ki, insanı heyrətdə qoyur. 
Kərkük folkorundan alınmış bir nümunəyə 
diqqət yetirək: 
Bişirsən aş olur, 
Bişirməsən quş olur. 
(yumurta) 
Atalar sözlərindən fərqli olaraq, 
mənzum tapmacalarda rədifdən geniş istifadə 
olunur. Gözü təsvir edən mənzum tapmacada 
canlı bir lövhə yaradılmışdır. 
 
O yanı pərçim, 
Bu yanı pərçim, 
Içində var şah göyərçin. 
 
Bənzətmələr də canlı və təbiidir. Yumurta 
haqqında: 
Bir quyum var, 
Içində iki dürlü suyum var. 
Xoruzun əlamətləri, xasiyyəti, davranışı 
bir tapmacada necə də real verilmişdir. 
Azan oxur, namaz qılmaz, 
Arvad alar, nigah qıymaz. 
 
    188 
 
Və yaxud: ildə bir dəfə qabığını dəyişən 
ilan haqqında: 
Uzun-uzun uzanır, 
Hər ildə bir bəzənir. 
Məlumdur ki, ilan ildə bir dəfə qabıq 
qoyur, elə bil ki, köhnə libasından çıxır, 
bundan sonra daha göyçək görünür. Qoyun 
haqqında olan tapmacada Azərbaycan 
folklorunda olan variantdan fərqli olaraq, 
bəzən sözlər dəyişir, zəmi otla, bulaq çayla 
əvəz olunur: 
Üstü otdu biçilir, 
Altı çaydı, içilir. 
Qarın havadan narın-narın, dənə-dənə, 
ulduz-ulduz yerə düşməsinin məziyyəti çox 
bədii şəkildə təsvir olunur: 
Şəkərə bənzər dadı yox, 
Havada uçar qanadı yox. 
Balın təsvirini verən tapmacaya diqqət 
yetirək, nə qədər bədii və təbii qurulmuşdur. 
Özü də hazır bir şeir parçası təsiri bağışlayır: 
Lələm deyər: yağ gəti, 
Gətirirsən sağ gəti. 
Sağılmamış inəkdən, 
Əriməmiş yağ gəti. 
Kərkük tapmacalarında onu tapmaq 
üçün  verilən əlamətlər, nişanələr də aydın və 
anlaşıqlıdır. Onun açması qarşıdakını 
 
    189 
 
müəyyən çətinliyə salsa da, yormur, 
bezdirmir, əksinə, bədii zövq verir. Saat 
haqqında da poetik bir dillə canlı bir lövhə 
yaradılır: 
Lələm düzgün oxunu, 
Kim var ona toxunu. 
Onun-bunun xətrinə, 
Haram edib yuxunu. 
Kölgə və xəyal haqqında: 
Yeriməzsən yeriməz, 
Yerdə gedər çürüməz. 
Nə yapmışam, nə tapmışam, 
Nə kimsədən borc almışam, 
Çox miskindi səsi çıxmaz, 
Nə kimsənin canın sıxmaz. 
Meyvə ağacı haqqında: 
Yaz gələndə sulanır, 
Qış gələndə sulanır, 
Barını ellər alır, 
Yarpağın yellər alır. 
Yenə də xoruz haqqında: 
Lələ deyər, köç gördüm, 
Köç üstündə heç gördüm. 
Burnu sümük, başı ət, 
Bir əcaib quş gördüm. 
 
Getdikcə ibtidai formasından çıxıb, 
folklorun çoxçeşidli janrları ilə qovuşan, 
 
    190 
 
təsirlənən, yeni-yeni şəkillər alan mənzum 
tapmacalar  xalq poeziyasının gələcək inkişafı 
üçün zəmin hazırlayır. 
Mənzum ata sözlərinin tədqiqi 
nəticəsində öyrəndik ki, bu folklor 
nümunələri daxilində və onun qanunauyğun 
inkişafı sayəsində nəsihətamiz bayatıların, 
ustadnamələrin, hətta cinaslı bayatıların 
meydana çıxmasında bir zəmin olmuşdur
56
. 
Tapmacaların bədii axarında da dodaq-
dəyməz təcnisin çox sadə, lakin təbii və gözəl 
bir nümunəsi, daha doğrusu, bu nümunənin 
ibtidai forması meydana çıxmışdır. 
Yazılı ədəbiyyatda, eləcə də aşıq 
yaradıcılığında çoxsaylı nəsr və nəzm 
nümunələrinin ilk çeşnisi bitib tükənməyən 
folklor xəzinəsindən alınmışdır. Əlbəttə, 
bunlar filoloji axtarışlar və təhlillərdir, dilçilik 
baxımından başlanacaq araşdırmalar daha 
yeni, daha gərəkli nəticələr əldə edəcəkdir. 
Bulağın gözü tapılandan sonra, onun axarını 
müəyyənləşdirmək o qədər də çətinlik 
törətməz. 
Biz nə üçün örnək olaraq Kərkük 
folkloruna, onun atalar sözlərinə, tapma-
                                                          
56
 Sədnik Paşa Pirsultanlı. Heca vəznli şeir və mənzum ata 
sözləri, Gəncə, “Əsgəroğlu” nəşriyyatı, 2001 
 
    191 
 
calarına və digər janrlarına müraciət edirik? 
Bu sualın cavabını professor Qəzənfər 
Paşayev daha səmimi, içindən gələn, onu 
ilgiləndirən hisslərin diktəsi ilə bizə belə 
çatdırır: “Çünki Kərkük dolaylarında məskən 
salan bacı-qardaşlarımız da, biz də eyni xalqa 
mənsub olub, eyni dildə danışırıq”
57
. 
Eyni dildə olsa da, Kərkük folklorunda 
ata sözlərində, tapmacalarda bənzəri olmayan 
ifadələr, rəng-rəng bədii çalarlar var ki, 
onların yanından ötəri bir nəzərlə keçmək 
olmur. 
Yer alması tapmacada humay quşuna 
bənzədilir və burada dərin bir məna, müşahidə 
də diqqət çəkir, “çiçəksiz nə yemişdir?”. 
Tapmacaya nəzər salaq: 
Humay, çıxma yoxuşdur, 
Humay qanadlı quşdur. 
Humaydan xəbər aldım, 
Çiçəksiz nə yemişdir? 
 
 Azərbaycan folklorunda qız-oğlan 
deyişmələri də  maraq doğurur:  
 
Mən aşiqəm nə şərdi, 
Nə xeyirdi, nə şərdi. 
                                                          
57
 “Arzu-Qəmbər”, Gənclik, Bakı 1971. 
 
    192 
 
Səndən xəbər alıram, 
Bu daş neçə yaşardı? 
Cavab: 
Düşübdü, ha düşübdü, 
Qəmbər həddə düşübdü. 
Dünya peyda olanda, 
Bu daş bura düşübdü. 
Başqa bir misal: 
Sual:-Mən aşiq, adı nədir? 
Alovu, odu nədir? 
Çəngi çaxmaq, tükü qov, 
Bu quşun adı nədir? 
 
Cavab:-Aşıq, nə müşgül işdi? 
Bir ocaq yandı, keçdi. 
Çəngi çaxmaq, tükü qov, 
Səməndər adlı quşdur. 
 
Bunlar sonralar oğlan-qız deyişmə-
lərinə geniş təkan vermiş, onların inkişafı 
üçün özül olmuşdur. Xalq ədəbiyyatından 
çeşnilər alan Sarı Aşıq minarə deyişmələrin 
bitkin nümunələrini yaratmışdır. Məsələn: 
Qız: 
-Aşıq, bənək-bənəkdir, 
Xalın bənək-bənəkdir, 
Səndən soruşum, aşıq, 
Araz necə sənəkdir? 
 
    193 
 
Aşıq: 
-Ay qız,  bənək-bənəkdir, 
Xallar bənək-bənəkdir. 
Çağır Araz dayansın, 
Ölçüm, neçə sənəkdir. 
 
Elə də Kür haqqında: 
 
Sual:-Demə ki, odu, budu, 
Sözümün canı budu. 
Qoy səndən bir soruşum, 
Kür necə batman sudu? 
 *** 
Cavab:-Mən aşiqəm, aş üstə, 
Aş bişirrəm, daş üstə. 
Sən o Kürü əyləsən, 
Mən ölçərəm, baş üstə. 
Və yaxud: 
Sual:-Mən aşiq, beçə verər, 
Sana gör neçə verər, 
Yarpaqsız ağac bitər, 
Torpaqsız beçə verər. 
 *** 
Cavab:-Mən aşiq, beçə verər, 
Ucların haça verər, 
O maral buynuzudur, 
Torpaqsız beçə verər. 
 
 
    194 
 
Gördüyünüz kimi, minarələr özünə-
məxsus məzmuna və şəkli xüsusiyyətlərə 
malikdir. Sarı Aşığın bir-birindən gözəl və 
təsirli deyişmələrində hərbə-zorba ünsürləri 
də vardır. Doğrudur, aşıq heç kəsə meydan 
oxumur. Əksinə, ona meydan oxuyurlar. 
Lakin o, sərrast cavabları ilə həmişə üstünlük 
qazanır. 
Azərbaycan folkloru antologiyasının 
(İraq-Türkmən cildində) Qəzənfər Paşayev 
bayatı-bağlamalara aid nümunələr vermişdir: 
Lələm elin aşına, 
El toplaşar başına. 
Nə əli, nə ayağı, 
Gedər əkin başına. 
(su) 
Və yaxud: 
Gözəl məndən nar istər, 
Bağım yoxdu, bar istər. 
Əkilməmiş bostanı
58
, 
Toxumsuz xiyar istər. 
(dombalan) 
Başqa bir misal: 
Nədəndi, 
Incili sədəf nədəndi, 
                                                          
58
 Azərbaycan folkloru antologiyası (İraq-Türkmən cildi), 
tərtibçilər f.e.d professor Qəzənfər Paşayev, dr. Əbdüllətif 
Bəndəroğlu, Bakı, 1999, səh 24 
 
    195 
 
Bir şüşədə iki löyün süd 
Qarışmayır nədəndi? 
(yumurta) 
 
Doğrudan da, folklor ədəbiyyatın 
özüdür, canıdır, havası, suyu və həyatıdır. 
Bitib tükənməyən Azərbaycan folklorunda nə 
yoxdur?! Dilin bütün incəlikləri atalar 
sözlərində, tapmacalarda, bayatılarda, xalq 
düzgülərində cilalanır, gözəlləşir, könüllər 
oxşayır, insana bədii-estetik zövq verir. 
Azərbaycan tapmacaları içərisində 
nəzmlə olanları daha çox maraq doğurur. 
Tapmacalar ayrı-ayrı şeirlərin əlamətləri 
əsasında qurulur, hər şey üstü örtülü şəkildə 
verilir. Həmin əlamətlərin köməyi ilə də 
tapmacanın cavabı tapılır. 
Suda bitər, 
Suda itər. 
(buz) 
Və yaxud: 
Hazar hazara gedər, 
Mehdi bazara gedər, 
Anası üç yaşında, 
Oğlu bazara gedər. 
(üzüm) 
Yanıltmaclar uşaqların tələffüzünün, 
nitqinin inkişafında nə qədər əhəmiyyətli rol 
 
    196 
 
oynayırsa, tapmacalar da onların fikrinin, 
zehninin itiləşməsinə, xəyallarının 
qanadlanmasına, düşüncə və biliklərinə o 
dərəcədə müsbət təsir edir. Kəpənək haqqında 
tapmaca: 
Torpaq deyil, daş deyil, 
Quru deyil, yaş deyil. 
Buynuzu var qoç deyil, 
Qanadı var quş deyil. 
Arı haqqında: 
Yola xalça döşəlidi, 
Bir anadan yüz oğul, 
Hamsı bir peşəlidi. 
Kəklik haqqında: 
Dağdan gəlir Banı xanım, 
Əlləri xınalı xanım. 
Dindirirsən fors eyləyir, 
Tükləri tehranı xanım. 
Barama qurdu haqqında: 
Bir quşum var alaca, 
Gedər qonar ağaca. 
Özünə bir ev tikər, 
Nə qapı qoyar, nə baca. 
Üzərlik haqqında: 
Ilim-ilim düyməsi, 
Ilim xatın düyməsi. 
Hər kəs onu tapmasa, 
Yeddi ilin xəstəsi. 
 
    197 
 
Göy, Yer, ulduzlar və Ay haqqında: 
Min minara, 
Dibi qara, 
Yüz min çiçək, 
Bir yarpaq. 
Günəş haqqında: 
Yaxşı gözəldi, hamıya baxır, 
Üzünə baxanı yandırır, yaxır. 
Bulud haqqında: 
Ayağı yoxdu, qaçır, 
Qanadı yoxdu, uçur. 
 
Qafiyəsi, rədifi yerində olan, avazla 
deyilən ildırım, mancanaq haqqında tapmaca: 
 
Dağdan gəlir, dağ kimi, 
Qolları budaq kimi. 
Əyilir su içməyə, 
Bəyirir oğlaq kimi. 
Göz haqqında: 
Bir güzgüm var qapaqlı, 
Dörd qırağı saçaqlı. 
Qızıl haqqında: 
Əriməz küpə, 
Çürüməz küpə, 
Min il qalsa, 
Çürüməz küpə. 
 
 
    198 
 
Barama qurdu haqqında: 
Hansının oxu düzdü, 
Sana gör neçə yüzdü. 
Oğlan padşahlıq eylər, 
Anası hələ qızdı. 
İydə haqqında: 
Bircə damcı unu var, 
Qırmızıdan donu var. 
Yarasa haqqında: 
Gedərəm beləsinə, 
Qaragözlü məhləsinə 
Quşlarda o nə quşdu, 
Süd verir körpəsinə. 
Çay, su haqqında: 
Hal gedər Leyli, 
Hul gedər Leyli. 
Gecəli-gündüzlü, 
Yol gedər Leyli. 
Ana südü haqqında: 
Bir yemiş var, yemişdim, 
Yeməsəydim ölmüşdüm. 
Indi də var, yemərəm, 
Adını da demərəm. 
Dil haqqında: 
Bir tabaq səbzə, 
Təzəbətəzə, 
Yaşdı, qurumaz, 
Nəmdi çürüməz. 
 
    199 
 
Yuxu haqqında: 
Narda var, narda var, 
Nardan şirin harda var? 
Əl dəyməz, bıçaq kəsməz, 
Ondan şirin harda var? 
Gəmi haqqında: 
O tayda durub bir kişi, 
Əlində dəmir şişi, 
Deyir mənə bir at göndər, 
Nə erkək olsun, nə dişi. 
Tüfəng haqqında: 
İynə gözündən baxaram, 
Cümlə cahanı yıxaram. 
Göy qurşağı haqqında: 
Dağdan gələr rəngbərəng, 
Başmaqları qırmızı, 
Paltarı yeddi rəng. 
Arı haqqında: 
Qah-qah qalası var bunun, 
Qan piyalası var bunun, 
Yumurtamır, çalxamır, 
Uçan balası var bunun. 
Duman-çən haqqında: 
Uzun-uzun ulama, 
Ucuna qıl dolama, 
Gedər Alvız dağına 
Gələr bizə salama. 
 
    200 
 
Sarı Aşıq təkcə “göy” ifadəsi ilə 
əlaqədar bir neçə bayatı-bağlama yaratmışdır: 
Mən aşiq, göydə nə var? 
Göy yemiş, göy dana var. 
Ayaqları yerdədir, 
Bədəni göy dana var. 
Bu bayatı-bağlamada adamı çaş-baş 
salan “göydə nə var”  ifadəsidir. Qarşıdakı elə 
başa düşür ki, ondan göydə-asimanda, ərşdə 
nə olduğunu soruşurlar. Halbuki burada 
asimandan, göydən deyil, göy zəmidən, göy 
çəməndən söhbət gedir. Hətta, ikinci misrada 
sualın cavabı da var ki, göydə “göy yemiş, 
göy dana var”. Burada söz oyununa qarşı 
diqqətli olmaq, çaşmamaq lazımdır. Belə 
nümunələrdə əsas məqsəd qarşıdakının dilin 
incəliklərinə nə dərəcədə bələd olduğunu 
yoxlamaqdır. Diqqət verin, birinci misrada 
aşıq soruşur: “göydə nə var?” Ikinci misrada 
göy dananın göy taxıl və ya göy ot yediyi, 
üçüncüdə dananın ayaq üstə, yəni ayaqları 
yerdə olduğu aydınlaşır. Bu həm də bir növ  
“göy” ifadəsinin təkrarı ilə yaradılmış 
cinasdır. 
Sarı Aşıq, məlumdur ki, cinaslı bayatı 
yaradıcısıdır. Aşığın bayatı-bağlamalara 
meyli də bununla bağlıdır. Demək olar ki, 
bayatı-bağlamaların əksəriyyəti cinaslar 
 
    201 
 
üzərində qurulur. Mətləb cinasla cinas, sözlə-
söz arasında gizlənir, nəticədə bayatı-
bağlamanı açan da həmin cinaslardan biri 
olur. 
Sarı Aşıq cinaslı bayatı-bağlamalara o 
qədər meyl etmişdir ki, hətta, nadir adam 
adlarından istifadə yolu ilə bayatı-bağlamalar 
yaratmışdır. 
Mən aşiq, boğazdadı, 
Dad, ləzzət boğazdadı. 
Axşamdan öküz öldü, 
Sabahdan boğazdadı. 
Burada fikir dolaşıqlığı yaradan axşam-
sabah antonimidir. Adam inana bilmir ki, 
axşamdan ölən öküzü niyə sabah 
boğazlasınlar, kəssinlər? Burada müəmmanı 
yaradan “Sabahdan” sözüdür. Dərindən təhlilə 
keçdikdə aydın olur ki, axşamdan ölən öküzü 
Sabahdan adlı oğlan boğazlamış, yəni öküzün 
başını o kəsmişdir. 
Sarı Aşıq antonimlərdən, cinas 
sözlərdən, xeyli aralı görünən fəsil adlarından 
istifadə yolu ilə də yaddaqalan, mənası, 
məzmunu olan, heyrət doğura bilən, 
qarşısındakını düşündürən bayatı-bağlamalar 
yarada bilmişdir. Cinaslarla qurulmuş, 
epitetlərlə bəzənmiş bir bayatı-bağlamaya 
diqqət yetirək. Bu bayatı-bağlama cinas üstə 
 
    202 
 
qurulmaqla bərabər nə qədər dərin mənaya 
malikdir. 
Mən aşiq, lala dərdim, 
Gül dərdim, lala dərdim. 
Güneydə qarı gördüm, 
Quzeydə lala dərdim. 
Əslində burada söhbət qardan, lalədən, 
güneydən, quzeydən getmir, bu təbiət 
təsvirləri, epitetlər, bədii boyalar, bəlkə də, 
fikri, xəyalı yayındırmağa xidmət edir. Aşıq 
bu bayatısında sadəcə olaraq gözəlin sifətini 
təsvir edir. Aşıq güney tərəfdən baxanda 
gözəlin sifətində qar kimi bir ağlıq, quzey 
tərəfdən baxanda isə lalə kimi bir qırmızılıq 
görmüşdür. Ona görə də aşıq gözəlin ağlı-
qırmızılı sifətini böyük heyranlıqla təsvir və 
tərənnüm edir. 
Güneydə qarı gördüm, 
Quzeydə lalə dərdim. 
Sənətkarlıq baxımından tapmacaların 
yaratdığı bayatılar, ata sözlərinin meydana 
gətirdiyi bayatılardan daha kamildir. Çünki, 
tapmacalar əsasında yaranan bayatı-
bağlamaların cinaslı bayatılar əsasında 
qurulması, nəinki, gələcəkdə qoşma-
qıfılbəndlər üçün, hətta təcnis binalarını 
qurmaq üçün də bir zəmin, bir başlanğıc 
olmuşdur. 
 
    203 
 
Sarı Aşığın cinaslı bayatıları elə 
sənətkarlıqla qurulmuşdur ki, deyəndə 
qarşıdakı yerindəcə donub qalır. 
Aşıq, qaz binə bağlar, 
Meylin Qəzbinə bağlar. 
Gözüm yaşı göl olar, 
Ördək, qaz binə bağlar. 
Göz yaşının axıb sel, göl əmələ 
gətirməsini hələ Sarı Aşıqdan əvvəl də çoxları 
deyib, amma göz yaşından əmələ gələn göldə 
ördəyin, qazın məskən salıb binə bağlaması, 
üzüşməsi orijinal bir bədii lövhə kimi məhz 
Sarı Aşığa məxsusdur. Sarı Aşığın eşq, 
məhəbbət, sevgi yanğısı nələr yaratmamışdır. 
Mən aşıq, genə xar, 
Araz Kürdə gen axar. 
Cəfanı bülbül çəkər. 
Gülü qucar genə xar. 
 Daha bir bayatı-bağlamada isə 
obrazlılıq o dərəcədə güclüdür ki, onu açmaq 
güclü dərrakə tələb edir.  
Mən aşiqəm ustakar, 
Nədən olsun usta kar? 
Süd istər, məmə istər, 
Şagird laldı, usta kar. 
Bu bayatı-bağlama ana ilə uşaq 
haqqında düzəldilmiş bayatı-bağlamadır. 
Uşaq acıb məmə istəyir, süd istəyir. Lakin 
 
    204 
 
şəyird olan körpənin dili açılmamışdır. O, 
laldır. Usta olan ana isə yatdığı üçün kardır. 
Xalq nəyi yaradırsa, düşünüb yaradır və hər 
bir folklor nümunəsinə bədii kamillik bəxş 
edir. Əlbəttə, bayatı janrı özü xüsusi bir 
sahədir və heca vəzninin inkişaf tarixində 
onun özünəməxsus yeri vardır.  
İraq-Kərkük folklorunda, onun 
xoryatları-bayatıları içərisində Sarı Aşığın 
bayatıları ilə yanaşı dura biləcək nadir 
incilərin olması bizi sevindirir, coşdurur, 
qanadlandırır. Məsələn: 
Yaz, yara, 
Sinəmdə var yüz yara, 
Leylanın bir zülfünü, 
Məcnun verməz yüz yara. 
Və ya: 
Ay demərəm, 
Can versəm, ay demərəm
59
, 
Hüsnün durarkən gözəl, 
Aya mən, Ay demərəm. 
*** 
İstər gül, 
Bülbül ağlar,istər gül, 
Həyatın sonu ölüm, 
İstər ağla, istər gül. 
                                                          
59
 Yəqin ki, oy demərəmdi, qafiyə xatirinə ay qalmışdır. 
 
    205 
 
*** 
Necə dağlar, 
Qarşıda necə dağlar. 
Yetim yanağı bilir, 
Göz yaşı necə dağlar. 
*** 
XVII əsrin nəhəng simalarından olan 
Sarı Aşığın bayatı yaradıcılığı Azərbaycan 
ədəbiyyatı tarixində xüsusi bir mərhələ təşkil 
edir. Sarı Aşıqdan əvvəl və sonra yaşayıb 
yaratmış bayatı yaradıcılarından heç biri onun 
fəth etdiyi zirvəyə yüksələ bilməmişdir
60
. Sarı 
Aşığın yaradıcılıq  çeşməsi özündən sonra 
gələn sənətkarlar üçün bir qaynaq rolu 
oynamışdır. Sarı Aşıqdan sonra sənət 
meydanına gələn Tikmədaşlı Xəstə Qasımın 
bu zəngin söz xəzinəsindən bəhrələnməyinə 
inanmamaq olmaz. Qoşma-qıfılbənd, təcnis 
üçün özül daşı olan Sarı Aşığın bayatı-
bağlamaları Xəstə Qasım kimi böyük 
sənətkarın diqqətindən kənarda qala bilməzdi. 
Xəstə Qasımın şeir yaradıcılığına baş vursaq, 
yəqin ki, fikir və mülahizələrimizi 
əyaniləşdirməyə, nəsə deməyə imkan əldə edə 
bilərik. 
                                                          
60
 Sədnik Paşayev. Azərbaycan folkloru və aşıq yaradıcılığı, 
ADUN, Bakı, 1989, səh 41 
 
    206 
 
Xəstə Qasım hələ qoşma-qıfılbəndlərə, 
təcnislərə, cığalı təcnislərə girişməzdən əvvəl 
qəribə bir şeirlə məşq edir və o şeirdən 
özünün də xoşu gəlir. Həmin şeir aşıq 
poeziyasında xüsusi məzmuna və deyim 
tərzinə malik bitkin bir əsəridir. 
“Gizlənər” rədifli bu qoşma qəribə bir 
şəkildə qurulmuşdur. Məzmun çalarına görə, 
minarələri, bayatı-bağlama deyişmələri 
xatırladır. Özü sual verir, özü də 
cavablandırmağa çalışır. Bu, Xəstə Qasım 
qıfılbəndlərinə gedən yolun başlanğıcıdır: 
O necə quş idi yaz gələr bağa, 
Sinəmi çəkiblər düyünə, dağa. 
Bir şana, bir bafta, bir də cığa, 
Bu üçü bir olsa, teldə gizlənər. 
*** 
O necə quş idi anasın əmər, 
Havada dövr edər şəms ilə qəmər. 
Bir qılınc, bir xəncər, bir də kəmər, 
Bu üçü bir olsa, beldə gizlənər. 
*** 
Aladır gözləri şəhlayı-nərgiz, 
Sənin tək bir gözəl bulunmaz hərgiz. 
Bir bulaq, bir hovuz, bir də ki, kəhriz, 
Bu üçü bir olsa yerdə gizlənər. 
*** 
 
 
    207 
 
Yar ki, yara şirin verər salamı, 
Təbibimsən özün bağla yaramı. 
Bir oğru, bir əyri, bir də haramı, 
Bu üçü bir olsa kolda gizlənər. 
*** 
Xəstə Qasım deyər: ləbi ballı qız, 
Bu şirin göftarlı, üzü xallı qız. 
Bir qələm, bir davat, bir də kağız 
Bu üçü bir olsa əldə gizlənər
61
. 
 
Xəstə Qasımın bu şeirini, Sarı Aşığın 
bayatı-bağlamalarından ayıran birinin qoşma, 
o birinin bayatı şəklində olmasıdır. Xəstə 
Qasım bu qoşmanı sazın iştirakı ilə, sazın kök 
və pərdələrinin köməyi ilə yaratmışdır. Xalq 
poeziyasının düzgü, bayatı, mənzum atalar 
sözü, bağlama-bayatılarından fərqli olaraq 
qoşma, qoşma-qıfılbənd, təcnis sazın 
bəhrəsidir. 
Qoşmanın sazla bağlı olmasını heca 
vəznli qoşmamızın ilk yaradıcılarından olan 
Şah İsmayıl Xətai deyir: 
 
Bir gün ələ almaz oldum mən sazım, 
Ərşə dirək-dirək çıxar avazım. 
                                                          
61
 Xəstə Qasım (tərtib edəni Sədnik PAşayev), Gənclik , Bakı, 
1975, səh 34 
 
    208 
 
  Dörd şey vardır bir qarındaşa lazım, 
Bir elm, bir kəlam, bir nəfəs
62
 , bir saz. 
 
Şah İsmayıl Xətayi bəzən qoşmalarını 
“Xəstə Xətayi” təxəllüsü ilə yazdığına görə, 
onun ideyalarını canla-başla sevən Qasım 
“Xəstə Qasım” təxəllüsü ilə yazıb 
yaratmışdır. Şifahi və yazılı poeziyamıza 
dərindən bələd olan Xəstə Qasım aşıq 
poeziyasında telli sazın köməyi ilə bir-
birindən qiymətli qoşma-qıfılbəndlər, 
təcnislər, cığalı təcnislər düzüb qoşmuşdur. 
Bunlar Azərbaycan folklorundakı bağlama-
bayatıların son inkişafının bəhrəsidir. 
Heca vəznini ən yüksək pilləsinə 
qaldıran aşıq şeiri hər şeydən əvvəl, telli saza 
borcludur. Məhz, Ləzgi Əhmədlə Xəstə 
Qasım da dərin mündəricəli qoşma-
qıfılbəndləri sazın möcüzəsi kimi meydana 
qoymuşlar. 
Cinaslı olsa da, bayatı başqa  şeir 
şəklidir, qoşma da bir başqa. Bayatılardan 
əlavə, digər xalq şeirlərində də ara-sıra 
cinaslara rast gəlirik. Kərkük folklorundan 
alınmış bir şeir parçasında cinaslı misralar 
düzümünə rast gəlirik: 
                                                          
62
 Nəfəs-ilahi ilə, dinlə bağlı qoşmalardır. 
 
    209 
 
Baba, bu gün yüz incidir, 
Yüz sədəfə, yüz incidir. 
Əsli sərraf olmayan, 
Zənn edər hər daş incidir. 
Öz qədrini bilməyən, 
Yolda yoldaşın incidir. 
Dağı-daşı incidir, 
Mən yarı bir incitməm, 
Yar məni yüz incidir
63
. 
Bunların hamısı “gələcək təcnis 
binalarını qurmaq üçün inşaat materialı” rolu 
oynamışdır. Lakin təcnisin özünü də, qoşma-
qıfılbəndləri də saz yaratmış, həmin şeir 
formalarının bölgüləri, heca ölçüləri sazın kök 
və pərdələri ilə əlaqədar olmuşdur. Sazın 
pərdələri aşıq şeirinin forma və şəkillərini, 
kökləri isə məzmunu  ifadə edir. 
Xəstə Qasım Dağıstanda türkdilli 
noqayla, qumuqla deyişmir, Ləzgi Əhmədlə 
deyişir, çünki noqaylar və qumuqlar bu gün 
də ağac komuz (qopuz) çalğı alətlərindən 
istifadə edirlər. Bu isə, meydan sazını əvəz 
edə bilmir. Qumuq folklorunda qoşmadan 
yox, bayatılardan istifadə edirlər: 
 
                                                          
63
 Azərbaycan folkloru antologiyası, (İraq-Türkən cildi), Bakı, 
1999, səh 197 
 
    210 
 
Göydə uçur göverçin, 
Yerə düşer den üçün, 
Ben seni sevirim, 
Sen sevirsen kim üçün? 
Cənubi Dağıstanda yaşayan ləzgi 
aşıqları, Səid Köçkurski, Yetim Əmin və 
başqaları Azərbaycan sazından və 
qoşmasından istifadə etmişlər. Özbək, 
türkmən, uyğur, qaraqalpaq dütarları, qazax 
dombrası (simli çalğı alətləri) meydan sazına 
çevrilə bilməmişdir. Aşıq şeirini 
şəkilləndirən, qollu-budaqlı, çoxçeşidli edən 
sazın kök və pərdələridir. Simlər, pərdələr 
artdıqca sazın imkanları qat-qat artır. 
Sazın ecazkar qüdrətindən istifadə 
edərək Xəstə Qasım cinaslı bayatıların, 
bağlama-bayatıların davamı olan qoşma-
qıfılbəndlər, təcnislər və cığalı təcnislər 
yaratmağa müvəffəq olmuşdur. Qoşma 
qıfılbəndlərə nümunə: 
Ləzgi Əhməd: 
O nədir ki, dayanıbdır dayaqsız? 
O nədir ki, boyanıbdır boyaqsız? 
O nədir ki, doğar əlsiz-ayaqsız, 
Üç ay keçər ayağı var, əli var. 
Xəstə Qasım: 
Göy bir çadır dayanıbdır dayaqsız, 
Ayla gündür boyanıbdır boyaqsız. 
 
    211 
 
Qurbağalar doğar əlsiz ayaqsız, 
Üç ay keçər ayağı var, əli var. 
 
İkinci bir qıfılbənddən nümunə: 
Ləzgi Əhməd: 
Nə quşdu ildə bir yumurta salar, 
Onun yumurtası qar üstə qalar, 
Hansı ölən zaman,hansı sağalar, 
Ona kimlər deyər, dur buradan uç?! 
Xəstə Qasım: 
Simurğ quş ildə bir yumurta salar, 
Onun yumurtası qar üstə qalar, 
Ana ölən zaman, bala sağalar, 
Cəbrayıl deyər ona dur buradan uç. 
Xəstə Qasımdan əvvəl Dirili Qurbani, 
Tufarqanlı Abbas təcnis yaratmışlar. Hətta, 
Tufarqanlı Abbas “Gözəl göz ala” adlı cığalı 
təcnisin də ilkin nümunəsini yaratmışdır. 
Lakin saza-sözə dərindən bələd olan, 
xalqın zəngin folklor yaradıcılığına baş vuran 
Xəstə Qasım cığalı təcnisin bir-birindən 
mükəmməl örnəklərini yaratmışdır. “Görün-
cə”, “Üzhaüz”, “Ay hayıf, hayıf” adlı cığalı 
təcnisləri buna misal ola bilər. 
Səhər tezdən əzmi gülşən elədim, 
Qəm məni çuğladı, ay hayıf, hayıf! 
Aşıq deyər: ay hayıf, 
Kimlər oldu ay hayıf, 
 
    212 
 
Sən ilə mən sevmişdim, 
Ayrı düşdüm ay hayıf. 
Bağban oldum bağ bəslədim çifayda, 
Dərmədim gülünü, ay hayıf-hayıf! 
 
Saz qoşmaya, qoşma da saza təsir edə-
edə çoxsaylı saz havalarının, rəngarəng 
poeziya nümunələrinin yaranmasına səbəb 
olmuşdur. “Koroğlu” kimi qəhrəmanlıq 
dastanını saz yaratmışdır. Türkdilli xalqların 
ozanları, aşıqları, baxşıları bu gün də sazı 
bardaş qurub oturduğu yerdə çalıb oxuyurlar. 
Qəhrəmanlıq havalarını, cəngiləri oturub 
çalmaq, oxumaq olmaz, bunlar döyüş,  
mübarizə  havaları və nəğmələridir. “Misri” 
çalınanda necə oturasan? Onun sədasında 
qılıncların cingiltisi, Koroğlu nərəsi var. Elə 
bil göy şaqqıyır, ildırım çaxır. Şimşəyin alovu 
döyüş yollarını işıqlandırır. Budur, Azər-
baycan sazının möcüzəsi. Azhecalılıqdan 
çoxhecalılığa doğru inkişaf edən sazımızın 
yaratdığı şeir janrları kök və pərdələrin 
köməyi ilə qanunauyğun bir şəkildə 
biçimlənir, yəni forma və məzmun qazanır. 
Bir əlində qılınc, bir əlində saz tutan 
Koroğlu düşmən üstə gedəndə yerdə və ya bir 
daşın üstündə saz çalardımı? Yox. Koroğlu 
əlinə saz alıb meydana girəndə şirə-pələngə 
 
    213 
 
dönürdü, əlindəki saz qılıncdan, toppuzdan 
betər olurdu. Koroğlu oturduğu yerdə dəli 
nərəmi çəkə bilərdi, “Misri”, “Cəngi” saz 
havalarını necə çalıb oxuyardı? 
Koroğlu, “Koroğlu” dastanı Azərbaycan 
torpağının, xalqının, onun folklorunun 
bağrından qopmuşdur. Koroğlunun sazı neçə-
neçə ürəkləri fəth edən qəhrəmanlıq qoşmaları 
və cəngi havaları yaratmışdır. 
Qoşmanın, təcnisin, ustadnamənin, 
qoşma-qıfılbəndlərin ən bitkin, mükəmməl 
dərin mündəricəli nümunələrini Xəstə Qasım 
yaratmışdır. Folklorşünas Əhliman Axun-
dovun topladığı “Xəstə Qasım və Mələksima” 
dastanında yeddi qıfılbənd verilmişdir. Üst-
üstə  Xəstə Qasımın dastanında yetmiş iki 
qoşma-qıfılbənd bəndi vardır. Xalq poeziyası 
çeşməsindən qaynaqlanan Xəstə Qasımın 
qoşmalarından da bayatı ətri gəlir: 
Xəstə Qasım yazlarımız yazlanar, 
Qızılgüllər pardaqlanar, nazlanar. 
 
Xəstə Qasım XVII-XVIII əsrin çox 
böyük azman sənətkarıdır. Xəstə Qasım 
özündən sonra gələn aşıq poeziyasının 
inkişafı üçün zəmin yaratmış, aşıq poezi-
yasının qıfılbənd, təcnis, cığalı təcnis, qoşma-
müstəzad kimi şeir növlərindən bitkin 
 
    214 
 
örnəklər qoyub getmişdir. Real tarixi dastanın 
da ilk nümunəsi “Xəstə Qasımın Dağıstan 
səfəri”nin timsalında meydana çıxmışdır. O, 
cığalı təcnislərində cinaslı bayatılar işlətmək 
ənənəsi qoymaqla, aşıq poeziyasının mürək-
kəb forma və şəkillərini poeziyaya gətirmiş və 
onu daha da inkişaf etdirmişdir. 
Xəstə  Qasım xalq poeziyası ilə aşıq 
poeziyası, eləcə də yazılı poeziya arasında 
möhkəm dayaqları olan keçid körpüsüdür. 
Xalq poeziyası çeşməsindən qaynaqlanan 
Xəstə Qasım yaradıcılığı özündən sonra gələn 
sənətkarlara örnək olmuşdur. 
Xalq poeziyasında Sarı Aşığın cinaslı 
bayatılarının, bağlama-bayatılarının yeri 
göründüyü kimi, aşıq poeziyasında da Xəstə 
Qasımın təcnislərinin, qoşma-qıfılbəndlərinin 
yeri görünməkdədir. Hər iki sənətkarın 
poeziyamızın inkişafındakı tarixi xidmətləri, 
mövqeləri eyni dərəcədə qiymətlidir. Hər ikisi 
Azərbaycan ədəbiyyatında əvəz olunmaz, 
rəngarəng, bənzərsiz, çoxşaxəli yaradıcılığa 
malik sənətkardır. Sarı Aşığın bir çox bayatı-
bağlamaları, Xəstə Qasımın sehrli-sirli, əsrarlı 
qoşma-qıfılbəndləri əsrlərdən bəri baş sındır-
salar da, açılmamış qalmaqdadır. 
 
 
 
    215 
 
Sarı Aşığın açılmamış bayatı bağlamaları: 
Ağ at biyan içində, 
Quyruğu qan içində. 
Getdim atı tutmağa, 
Qaldım biyan içində. 
  *** 
Mən aşiqəm, ay mələr, 
Bulud altdan ay mələr. 
Cəzirədə qoç doğub, 
Məmə deyin, ay mələr. 
Sarı Aşıq bayatı-bağlamalarının ilk 
misrasını elə qurur ki, adi söz, sual, sorğu 
təsiri bağışlayır, bununla da vəziyyət dəyişir, 
bilərəkdən sınaq məqsədilə dolaşıqlıq yaradır. 
Xəstə Qasımın açılmamış qoşma-
qıfılbəndləri: 
Bir otaq istərəm gümüşdən kanı, 
Onun kərpicini gətirən hanı? 
Bir heyvan istərəm qırx iki canı, 
Başı qoltuğunda, döşü bir ola. 
Və yaxud: 
Səhrada on yeddi qazı əyləşmiş, 
Bir taxtın üstündə xub qərarı var. 
Hər birində doxsan iki əl gördüm, 
Cəsəd bir, gərdən üç, altı səri var. 
Ləzgi Əhmədi mat qoyan bu 
qıfılbəndlər hələ də açılmamış qalır. Cinas 
bayatılar və təcnislər dilimizin söz lüğətinin 
 
    216 
 
zənginləşməsində geniş imkan yaratdığı kimi, 
bayatı-bağlamalar və deyişmələr də fikrin, 
zehnin itiləşməsinə kömək etmişdir. 
Sarı Aşıq və Xəstə Qasım öz ecazkar 
yaradıcılıqları və yaratdıqları sənət inciləri ilə 
çoxlarını, hətta, ən istedadlı sənətkarları, aşıq-
şairləri heyrətdə buraxmışlar. Hər iki 
sənətkarın heca vəznli şeirin inkişafında 
müqayisəsi mümkün olmayan dərəcədə 
xidmətləri vardır. Onlar xalq poeziyasında, 
aşıq yaradıcılığı sahəsində böyük ənənələr 
qoyub getmişlər. Onlar bu qüdrəti, bu gücü, 
biliyi xalq ədəbiyyatı xəzinəsindən almışlar. 
Gəlin, heç də Sarı Aşığın bayatı-
bağlamalarından, Xəstə Qasımın qıfılbənd-
lərindən geri qalmayan xalq ədəbiyyatı 
örnəklərinə diqqət yetirək. 
Çoxsaylı bayatılarımız içərisində 
ictimai məzmuna malik, məcazlarla bəzənmiş 
elə nümunələrə rast gəlirik ki, onlar da çox 
zaman bayatı-bağlamaların yerində işlənilir. 
Xalq ədəbiyyatının özünəməxsus xüsusiy-
yətlərinə, bədii təsvir vasitələrinə bələd 
olmadan, bəlkə də həmin bayatıların 
məzmununu açmaq, mənasını başa düşmək 
çətin olar. Məsələn: 
Bir at mindim başı yox, 
Bir çay keçdim daşı yox, 
 
    217 
 
Burda bir igid ölüb, 
Yanında yoldaşı yox. 
Bayatının məzmununu, mənasını aydın-
laşdırmaq və açmaq üçün hər iki misraya 
xüsusi diqqət yetirək. “Bir at mindim başı 
yox”-məlumdur ki, qəm atının nə başı olur, nə 
də cilovu, sən onu tutub bir səmtə çəkəsən. 
Bir sözlə, o başsız at kimi insan xəyalını 
istədiyi səmtə aparır. 
“Bir çay keçdim, daşı yox”- çay neçə 
dağdan, dərədən keçir, gah daşır, gah coşur, 
özü ilə daş-çınqıl gətirir, çaylaq yaradır. Ona 
görə də çayın dibində çaylaq daşları olur. 
Amma qanlı müharibələrdə insan qanı çay 
əmələ gətirsə də, çaylaq yaranmır, belə 
çaylarda, əsasən, daş olmur. Bu bayatının 
yaradıcısı da məhz belə bir dəhşətli səhnə ilə 
qarşılaşmış, daşsız çaya rast gəlmişdir. 
“Daşsız çay”ın sahilində onun diqqətini daha 
çox yanında yoldaşı olmayan, ölmüş bir igid 
cəlb etmişdir: 
Burda bir igid ölüb, 
Yanında yoldaşı yox. 
Əlbəttə, bu izah və təhlil müstəqil məna 
daşıyır, məcazi mənada isə göz yaşı da daşsız 
çaya bənzədilə bilər. Bu cür tarixi mahiyyət 
daşıyan bayatılar çoxvariantlı olurlar. 
Məsələn: 
 
    218 
 
Bir at mindim başı yox, 
Üzük tapdım qaşı yox. 
Burda bir gözəl ölmüş, 
Yanında qardaşı yox. 
Bu bayatıda izaha ehtiyacı olan ikinci 
misradır: “Üzük tapdım qaşı yox”. Belə bir el 
sözümüz var: “Üzük qaşı ilə, qız qardaşı ilə 
qiymətli olur”. Bu vaxtsız ölmüş gözəlin bir 
faciəsi də odur ki, o özündən əvvəl qardaşını 
itirmiş, qaşsız üzük kimi qalmışdır. Bu faciəli 
mənzərəni seyr edən və ya bayatını düzüb 
qoşan kəs də son beytdə qardaşsız qızın halına 
yanaraq, məhz hər şeyi açıq deyir: 
Burda bir gözəl ölmüş, 
Yanında qardaşı yox. 
Başqa bir misal: 
Mən aşiqəm, tamam qan, 
Oxu dərsin, tamam qan. 
Bir dərya var, lil axır, 
Biri də var tamam qan. 
Mətləb son iki misradadır. Burada qanlı 
müharibələrdən söhbət gedir. Bildirilir ki, 
“ölkənin biri yavaş-yavaş qarışıb, suyu 
bulanmağa, lil axmağa başlayıb, o birində isə 
tamam qandı”,  qan tökülür, dəryası-dənizi 
qana boyanıb. Eyni ölkənin daxilində gedən 
faciələr, qan-qadalar isə başqa şəkildə 
mənalandırılır: 
 
    219 
 
Mən aşiqəm, tamam qan, 
Oxu dərsin, tamam qan. 
Bir dərya var, lil axır, 
Bir cülgəsi tamam qan. 
“Cülgə”-Kür kimi çaylardan kiçik su 
arxı çəkib, cülgələr-gölməçələr, su tutarlar 
yaradılır ki, onunla bostan suvarılsın, qoyun-
quzu içsin. Iri çayların onlara xatası 
dəyməsin. Burada “cülgə” başqa mənada, 
bütöv ölkənin bir parçası kimi verilmişdir. 
Bu bayatının bir əhəmiyyəti də “cülgə” 
ifadəsini yaşatmasıdır. Tükənməz folklor 
xəzinəmizdə bu cür əvəzsiz incilər, böyük 
sənətkarlıqla yaradılmış bayatılar, bayatı-
bağlamalar çoxdur. 
Bütün bunlar  Sarı Aşıq və Xəstə 
Qasım kimi nəhəng sənətkarların yaradı-
cılıqları üçün bir qaynaq, qida mənbəyi 
olmuşdur. Xalq ədəbiyyatından bəhrələnən 
sənətkarların yaradıcılığı ölməzlik qazanır, 
zaman-zaman yaşayır və sahibinə böyük 
şöhrət qazandırır. 
Şifahi və yazılı poeziyamızda heca 
vəznli şeiri kamilləşdirən, ərsəyə çatdıran və 
onun yüksək inkişafını təmin edən M.P. Vaqif 
yaradıcılığı üzərində Xəstə Qasımın müsbət 
təsiri vardır. 
 
    220 
 
Bütün bunları xalq poeziyasının, aşıq 
şeirinin yazılı ədəbiyyat üzərində güclü təsiri, 
bir-birinə dərindən qovuşması, birinin digəri 
üçün tükənməz qaynaq rolu oynaması kimi 
başa düşmək lazımdır. Bu, şifahi və yazılı 
poeziyada heca vəzninin yeni qüdrət, güc 
qazanması və rəvac alması, yeni sənət inciləri 
yaratmaq üçün imkan tapması deməkdir. 
XI yüzillikdə yaşamış Mahmud 
Kaşqarinin (1029-1126) “Divani lüğətit-türk” 
(Türk dillərinin lüğəti) əsəri təkcə türkdilli 
xalqların dilinin yox, həm də folklorumuzun 
ana qaynağıdır. Bu divanda yeddi və səkkiz 
hecalı “qoşqu” nümunələri verilmişdir. Bunlar 
heca vəznində olsalar da, bizim anlayışımızda 
olan qoşma deyildir. Kaşqarinin dediyi 
“qoşqu” qoşulan, düzülən, söylənən, bəda-
hətən deyilən şeir anlamındadır. Həm də bu 
şeirin avaz və ahəngləri-“küy” adlanır. 
Qazaxıstanda və Orta Asiyada “Qorqud küyü” 
adlanan həmin melodiya dombra və dütar 
simli çalğı alətlərində bu gün də ifa olunur.  
İstər Alp Ər Tonqaya deyilən qoşqu olsun 
(yeddi hecalı), istərsə səkkiz hecalı başqa 
qoşqu olsun bunlar bizim anlamımızdakı 
qoşma deyildir. Məsələn: 
Alp Ər Tonqa öldümü, 
Yaman dünya qaldımı? 
 
    221 
 
Zaman üçün aldımı? 
Artıq ürək yırtılır. 
O zamankı simli çalğı alətlərinin indiki 
qoşmanı yaratmağa mkanı çatmazdı. Heca 
vəznli xalq poeziyasının o dövrdə nəyə gücü 
çatırdısa, onun təkamülü, inkişafı nəyə qadir 
idisə, onu da yaratmışdır. 
Heca vəznli şeirimizin zirvəsi olan 
Dədə qoşmanı, məhz, Ana saz yaratmış, Dədə 
qoşma və Ana saz nəfəs-nəfəsə dayanaraq 
qoşmanın çoxçeşidli forma və şəkillərini, bir-
birindən qiymətli çoxsayda saz havalarını 
yaratmışlar. 
Sazın-sözün incəliyinə dərindən bələd 
olan sevimli şairimiz Hüseyn Arif: “Dədə 
qoşma ancaq doqquz telli sazın törəməsidir”-
deyərək, tövsiyə edirdi ki: “Səməd Vurğunun 
dilinin, şeiriyyətinin incəliklərini açmaq üçün, 
birinci növbədə, aşıq şeirinə istinad etmək, 
sazdan yapışmaq lazımdır.Biz ana dilimizin, 
milli təfəkkürümüzün yad təsirlərdən 
qorunması üçün saza borcluyuq”
64
.  
 Saz və söz, saz və qoşma ekiz doğul-
muş, bərabər doğulduqları kimi, bərabər də 
yaşayır, ölməz sənət inciləri yaradırlar. Heca 
                                                          
64
 Hüseyn Arif. Dədə Qoşma, “Ədəbiyyat və incəsənət” qəzeti, 
11 yanvar 1980 
 
    222 
 
vəznli qoşma sazın bəhrəsidir, onun dünyaya 
gətirdiyi şeir möcüzəsidir. 
Akademik Mirzə İbrahimov bu münasi-
bətlə yazır: “Aşıq şeirini çox zaman adi 
danışıq dilindən seçmək olmur. Eyni 
zamanda, bu şeirlərdə hecanın ən oynaq, ən 
ifadəli vəznləri işlədilir”
65
. 
Aşıq yaradıcılığından böyük heyran-
lıqla danışan, onun paklığına, duruluğuna, 
zənginliyinə diqqət yetirən yazıçı-alim Mirzə 
İbrahimov sözünə davam edərək yazır: 
“Xalqın sinəsindəki duyğulardan yaranan bu 
sənət dağlardan qaynayıb tökülən qüdrətli bir 
çaya oxşayır. Bu çayı bulandırmaq çətindir. 
Əsrlər uzunu yaranıb inkişaf etmiş aşıq 
yaradıcılığı istər məzmunu, istərsə forması 
etibarı ilə zəngin və rəngarəngdir”
66
. 
Adəm Ata Həvva ananı öz qabırğa-
larının arasından çıxardığı kimi, saz da 
qoşmanı öz taxta qabırğaları arasından 
çıxarmışdır. 
Əsrlərdən bəri çağlayıb gələn, sellənən, 
göllənən, süzülə-süzülə durulan, çeşmələnən 
xalq ədəbiyyatı yeni-yeni janrların, müstəqil 
şeir formalarının yaranması üçün münbit 
                                                          
65
 Mİrzə İbrahimov. Xəlqilik və realizm cəbhəsindən, Azərnəşr, 
Bakı, 1961, səh 450 
66
 Yenə orada, səh 451 
 
    223 
 
şərait yaratmışdır. Mərasimlər, sayaçılar, ata 
sözləri, tapmacalar, əsatir və əfsanələr, 
rəvayətlər, nağıllar, söyləmələr, lətifələr xalq 
ədəbiyyatının varlığından doğmuşdur. 
Folklor janrları içərisində kiçik və ya 
böyük təsadüfi heç nə yoxdur, onların hərəsi 
bir zərurət nəticəsində yaranmışdır. Layla-
dırsa, körpənin yatmasına, oxşamadırsa, 
körpənin yenidən həyata hazırlanmasına, 
yanıltmacdırsa, uşağın düzgün tələffüzünə, 
nitqin aydınlığına, səlisliyinə, tapmacadırsa, 
dünyagörüşünün formalaşmasına, təbiət və 
cəmiyyət haqqında geniş məlumata malik 
olmasına xidmət edir. Eləcə də, mərasimlər 
əcdadlarımızın inam və etiqadlarını yaşadır. 
Mövsüm və məişət mərasimlərinin özü də 
insanı təbiətlə, cəmiyyətlə vəhdətdə, daimi 
təmasda olmağa öyrədir. Insan günəşli 
günlərin, yağmurun sürəkli davam etməsini 
istəmir, mötədillik, bezdirici olmayan, əkini, 
biçini becərməyə imkan verən mülayim və 
əlverişli şərait istəyir. Uca dağlardan, xalqın 
tapındığı müqəddəs yerlərdən inamı olan pak 
insanlar xurcun-xurcun xırda daş gətirib, elat 
camaatına paylayır. Davamlı quraqlıq 
keçəndə daşın birini suya atıb deyir: 
Dağlardan daş gəlibdi, 
Gözündə yaş gəlibdi. 
 
    224 
 
Bu sözləri deyir və üzünü göyə tutub, 
ulu tanrıdan yağış diləyir. Əksinə, yağmurlar 
ara vermədikdə daşın birini oda atır və deyir: 
Dağlardan daş gəlibdi, 
Od, atəş gəlibdi. 
Yenə də üzünü göyə tutub günəşin 
çıxmasını arzulayır. Istər mərasim nəğmələri 
olsun, istərsə də başqa-başqa folklor janrları 
olsun, bunlar bir toplumun içində, ürəyində, 
zehnində yaşayır, bu ona yadigar qalmış 
mənəvi dəyərlərdir. Onun dünəni, bu günü və 
sabahıdır. 
Əsrdən-əsrə qətrə-qətrə, yığıla-yığıla 
gələn, cilalanan, qızıllaşan, zəngin bir 
xəzinəyə çevrilən folkorumuzda nə yoxdur? 
Folklorumuzun daxilində cilalanan, yeniləşən, 
təkamülünü davam etdirən xalq mərasimləri 
də yaradıcılıq prosesində öz forma və 
məzmunlarını dəyişmişdir. Mövsüm mərasi-
minə daxil olan əski saya sözləri bayatı 
formalı sayaçı oxşamalarına çevrilmişdir. 
Folkorşünas-alim, professor Mürsəl Həkimov 
haqlı olaraq yazır: “Sayaçı sözü, bizdə 
Sayanın el nəğməkarı-aşığın ən ulu babası 
olmasına heç bir şübhə yeri qoymur
67
”. 
                                                          
67
 Xalq deyimləri və duyumları, “Maarif” nəşriyyatı, (Toplayıb 
tərtib edəni Mürsəl Həkimov), Bakı, 1986 səh 10 
 
    225 
 
Əski sayaçı sözünə diqqət yetirək: 
Salamməleyk, say bəylər, 
Bir-birindən yey bəylər. 
Saya gəldi, gördünüz, 
Salam verdi aldınız. 
Alnı təpər qoç quzu, 
Sayaçıya verdiniz. 
Səfa olsun yurdunuz. 
Ulamasın qurdunuz. 
Ac getsin avanınız
68
, 
Tox gəlsin çobanınız. 
Nəhayət, sayanın kimdən qaldığı soruşulur: 
Bu saya kimdən qaldı? 
Adəm Atadan qaldı. 
Adəm Ata gələndə, 
Qızıl öküz duranda, 
Buğda sünbül salanda, 
Dünya binnət olanda, 
Musa çoban olanda. 
Bu əski sayaçı sözlər bizi iki cəhətdən 
maraqlandırır, bir sonra yaranan sayaçı 
sözlərdən şəkli xüsusiyyətlərinin fərqi, bir də 
qədim izləri özündə qoruyub saxlaması. 
Sayaçı da ozan kimi “alnı təpəl qoç quzu” 
alır. “Kitabi-Dədə Qorqud”dakı “Bamsı 
Beyrək” boyunun bir məqamına baxın: 
                                                          
68
 Avan-ziyankar canavar 
 
    226 
 
Qız, ozanı öz ağası Beyrəyə oxşadıb deyir: 
 
-Çalma ozan, bir zaman ayıtma ozan! 
Ağam Beyrək gedəli bizə ozan gəldiyi yox. 
Əynimizdən qaftanımızı aldığı yox. 
Başımızdan gecəliyimizi aldığı yox! 
Buynuzu burma qoçlarımızı aldığı yox
69
. 
 
Xalq öz sayaçısına “Alnı təpəl qoç 
quzu”, ozanına da “Buynuzu burma qoç” 
ənam vermiş, eyni dərəcədə söz yaradıcısı 
kimi əziz tutmuş, yaşatmışdır. Özan söyləri 
(şeirləri) öz ömrünü aşıq qoşmasına verdiyi 
kimi, əski sayaçı sözlər də öz yerini sayaçı 
oxşamalara vermişdir. 
Dərindən diqqət yetirsək və öyrənsək 
görərik ki, hər bir əski ənənələrin, hər şeyin, 
hər mətləbin əski abidələrimizdə az və ya çox 
dərəcədə izi qalıb. 
Sayaçı oxşamalarına bir nümunə: 
Nənəm, a narınc qoyun, 
Yunu bir qarış qoyun, 
Çoban səndən küsübdü, 
Südün ver barış qoyun. 
                                                          
69
 “Kitabi-Dədə Qorqud”, Gənclik, Bakı, 1977, səh 64 
 
    227 
 
Məzmunca fərqlənsə də, quruluşu 
etibarı ilə sayaçı oxşamaları da bayatılara, 
bağlama-bayatılara bənzəyir. 
Azərbaycan folklorunun əski çağlarını 
öyrənməkdə “Kitabi-Dədə Qorqud” və 
Nizami “Xəmsə”si ən mötəbər mənbədirlər. 
Xüsusilə, anadilli “Dədə Qorqud” boylarına 
nəzər saldıqda şifahi xalq ədəbiyyatımızın 
keçdiyi yolu, onun inkişaf mərhələlərini 
izləməklə, eyni zamanda, onun nəyi itirdiyini, 
nəyi qazandığını müqayisə edə-edə öyrənə 
bilirik. 
Bu yolla getdikdə həm heca vəznli 
şeirimizin inkişaf mərhələlərini, folklor 
təfəkkürünün qazandığı yeni məzmunu 
yaşadan və inkişaf etdirən onun gözəl ənənə-
lərinin olmasıdır. Bu ənənələrdən biri əski 
çağlarla bu günün əlaqəsi məsələsidir. Sayaçı, 
ozan, aşıq yaradıcılıqları tarixən əski sayaçı 
sözlərinin köməyi ilə xalqın sayaçıya, “Dədə 
Qorqud” boylarının vasitəsi ilə ozana pay 
verdiyini, öz sənətkarlarını əzizlədiyini, yaşat-
dığını öyrənirik. Biz qeyd etdik ki, ozan öz 
yaradıcı ömrünü aşığa vermişdir. Gəlin, 
“Bamsı Beyrək” boyundakı bir mənzərəni göz 
önünə gətirək. Dustaqlıqdan qayıdan Beyrək 
nişanlısı Banuçiçəkdən soruşur: 
 
    228 
 
-Beyrək gedəli Bambam təpə başına 
çıxdınmı, qız? 
Qarılatıb dörd yanına baxdınmı qız? 
Qarğı kimi qara saçını yoldunmu qız? 
Güz alması kimi al yanağın yırtdınmı qız? 
(Gələnlə gedəndən Beyrək xəbərini 
sordunmu qız? 
Sevdigim Bamsı Beyrək deyü-ağladınmı 
qız?) 
Qız, (çün) sən ərə varırsan, (barmağındakı) 
Altun üzük mənimdir, ver mana qız
70
-dedi. 
 
Banuçiçəyin cavabı da həyəcanlıdır, 
könlünün həsrət yanğısı ondan da güclüdür: 
 
-Beyrək gedəli Bambam təpə başına 
çıxdığım çox. 
Qarğı kimi qara saçımı yolduğum çox. 
Güz alması kimi al yanağımı yırtdığım çox 
Gələnilə gedəndən sorduğum çox, 
Qara gözdən acı yaşı tökdüyüm çox. 
Vardı gəlməz bəy iyidim, 
Xan iyidim Beyrək-deyə ağladığım çox
71
. 
 
“Aşıq Qərib” dastanında da eyni 
məqamın təsvirinə rast gəlirik. Diqqət verilsə 
görərik ki, Banuçiçəklə Şahsənəmin 
                                                          
70
 “Kitabi-Dədə Qorqud”, Gənclik, Bakı, 1962, səh 65 
71
 Yenə orada, səh 65 
 
    229 
 
cavablarını bir-birindən seçmək olmur. Elə bil 
ki, Şahsənəm Qəribin yox, Bamsı Beyrəyin 
suallarına cavab verir: 
Evimizin dalı xırda təpələr, 
Orda yağış yağsa burda səpələr. 
Mücrümdə qalıbdır almaz küpələr, 
Heç birin taxmadım, yar sən gedəli. 
 
Cavabları bir-birindən söy və qoşmanın 
şəkli xüsusiyyətləri ayırır. Tədqiqat üçün ən 
kiçik izlər, əlamətlər, işartılar da böyük 
əhəmiyyət kəsb edir, böyük məna və məqsəd 
daşıyır. 
Folklorumuzun bilicisi, onun dərin 
zəkalı araşdırıcılarından biri olan akademik 
Mirzə İbrahimov yazır: “Heç şübhəsiz 
bayatılar, müdrik xalq məsəlləri, nağıllar bir 
adamın, iki adamın yox, yüzlərlə, minlərlə 
adamın iştirakı ilə yaranmışdır, yəni 
ümumxalq şüurunun, ümumxalq bədii 
təfəkkürünün məhsuludur. Həm də bayatı, 
ağı, gəraylı kimi şeir formaları birdən-birə 
əmələ gəlməmişdir, yavaş-yavaş, on illər, yüz 
illər ərzində bədii sözün ibtidai təşbehlər, 
oxşatmalar şəklində daha dolğun və mürəkkəb 
ifadə vasitələrinə doğru tədricən təkamülü 
 
    230 
 
nəticəsində formalaşmışdır”
72
. Xalq 
ədəbiyyatının varlığından doğan kiçik və sadə 
folklor janrları yeni keyfiyyətlər, çalarlar, 
məna və məzmun qazana-qazana təkmilləşmiş 
və yeni bitkin janrların, o cümlədən, şeir 
formalarının yaranıb üzə çıxmasına səbəb 
olmuşdur. El arasında belə bir ifadə var: 
“Mənə qara təppəcə gəlmə”
73
. Məlumdur ki,  
forma aktiv, məzmun passiv olur. Daha 
doğrusu, forma tez dəyişir, məzmun gec. Bu o 
deməkdir ki, folklorda ibtidai şəkildə yaranan 
nümunələr itib batmır, bu və ya digər şəkildə 
formasını dəyişsə də, məzmununu saxlayır, 
əlbəttə, bu məzmun yeni keyfiyyətlər də 
qazanır. Tapmacalar da bayatı-bağlamalara 
çevrildiyi kimi, cinaslı bayatılarla qovuşduğu 
kimi, qara təppəcələr də bayatılar içərisində 
minarələrə, bayatı deyişmələrə üz tutmuş, 
bunlar da öz növbəsində, aşıq yaradıcılığında 
əvvəl bayatı hərbə-zorbalarına, sonra da 
qoşma hərbə-zorbalarına çevrilmişdir. 
Bayatıların bütün incəliklərinə damar-damar 
                                                          
72
  Mirzə İbrahimov. Aşıq poeziyasında realizm, EAN, Bakı, 
1966, səh. 21-22 
73
 Qara böyük,təppəcəninə əsli yəqin ki, tapmacadır. Bu ifadə 
qərb dialektində belə işlənir. Ümumi mənası budur: mənim 
qabağımı qara iri tapmaca ilə kəsmə, qabağıma yekə tapmaca 
dığırlama. 
 
    231 
 
bələd olan Sarı Aşıq minarələrin, bayatı 
deyişmələrin yaranmasına rəvac verdiyi kimi, 
bundan sonra yaradıcılığa başlayan, Sarı Aşıq 
yaradıcılığını sevən və ona bir qaynaq kimi 
yanaşan, ondan faydalanan Xəstə Qasım da 
aşıq poeziyasında bayatı hərbə-zorbalarla 
yanaşı, qoşma-qıfılbəndlərə meydan vermiş 
və özü də onların ən gözəl nümunələrini 
yaratmışdır. Xəstə Qasımın yaratdığı hərbə-
zorba bayatı və qoşmalar Ləzgi Əhmədlə 
deyişmədə tam üzə çıxır və öz qüdrətini 
göstərir. Bayatı hərbə-zorba: 
Ləzgi Əhməd: 
Dədəsən, dədə Qasım, 
Yandırram, oda, Qasım. 
Ləzgi Əhməd əlindən, 
Gedərsən dada, Qasım. 
Xəstə Qasım: 
Əhməd, belin dağa ver, 
Hirsinə qadağa ver. 
Qurtarsan bu Qasımdan, 
Bir ye, beş sadağa ver. 
 
Xəstə Qasımın qoşma hərbə-zorbası  
ölməz bir sənət nümunəsi olmaqla yanaşı, 
aşıq poeziyamızda özündən sonra gələn 
sənətkarlar üçün bir örnək olmuşdur: 
 
 
    232 
 
Ləzgi Əhməd, mənəm Fizuli nəsli, 
Bəhrilərdə mən ümmanam, sən nəsən? 
Dərin kitabları məna eylərəm, 
Söz anlayan, dərd qananam, sən nəsən? 
 
Bu hərbə-zorbada Xəstə Qasım özünün 
“Füzuli nəsli”ndən olduğunu deməklə, həm 
də xalq yaradıcılığı ilə yanaşı, yazılı 
ədəbiyyat qaynaqlarından da dərindən 
bəhrələndiyini bildirmək istəmişdir. 
“Büllur qaşlı, qızıl cildli kitabı, zərli 
qələmdanı”-olan Xəstə Qasım dövrünə görə 
mükəmməl mədrəsə təhsili görmüş, istedadlı 
aşıq-şair olmuşdur. 
Xəstə Qasım, kəsilibdir, gülabım, 
Qızılgültək çəkilibdir gülabım, 
Billur qaşlı, qızıl cildli kitabım, 
Yoxdur zərli qələmdanım əlimdə. 
 
Öz sağlığında çox şey itirən Xəstə 
Qasım, gör özündən sonra nələr itirmişdir. 
Bütün bunlara baxmayaraq, Xəstə Qasım 
Azərbaycan xalq ədəbiyyatında, aşıq 
poeziyasında nəinki, öz mövqeyini, ucalığını 
saxlamış, hətta, özündən sonra sənət 
meydanına gələn sənətkarlara da işıq tutmuş, 
yol göstərmişdir. 
 
    233 
 
Dağıstana səfər etmiş Xəstə Qasımdan 
sonra sənət meydanına gələn XVIII əsrin 
nəhəng sənətkarı, onun kimi real tarixi  dastan 
yaratmış Aşıq  Valeh də Dərbəndə səfər 
etmişdir. Valeh də Xəstə Qasım kimi hərbə-
zorbalara, deyişmələrə öz yaradıcılığında və 
həyatında geniş meydan vermişdir. 
Xəstə Qasım üzünü Ləzgi Əhmədə 
tutub qürurla: “Ləzgi Əhməd, mənəm Füzuli 
nəsli”-deyirsə, Abdalgülablı Aşıq Valeh də 
qarşıdakı rəqibinə eyni ahəngli hərbə-
zorbayla meydan oxuyur: 
Qarabağdan dov eyləyib gəlirəm, 
Məndən dovtələbi varsa, de gəlsin! 
Cəhənnəmi bu dünyada göstərim, 
Hansı bəndə günahkarsa, de gəlsin! 
 
Sarı Aşığın cinaslı bayatılarını cığalı 
təcnislərində çeşni götürüb toxuyan və 
faydalanan Xəstə Qasım heca vəznli şeirləri, 
bayatı və qoşmaları yüksək sənətkarlıq 
səviyyəsinə qaldırmış və bununla da 
gələcəkdə şifahi və yazılı poeziyamızın 
inkişafı üçün zəmin yaratmışdır. Akademik 
Mirzə İbrahimov aşıq-şairin böyük istedad 
sahibi olduğunu belə qeyd edirdi: “Xəstə 
Qasım, heç şübhəsiz ki, həyatı bədii, idrak 
 
    234 
 
duyğusu güclü olan ustad aşıqdır”
74
. Xəstə 
Qasım şeirinin rəvan, axıcı dili, poetik 
rəngarəngliyi ilə özündən sonra gələn 
sənətkarlara güclü təsir göstərmişdir. Öz 
araşdırmalarında bunu görən akademik 
Həmid Araslı yazırdı: “Xəstə Qasımın əsərləri 
dil, ifadə xüsusiyyətləri ilə Vaqif 
yaradıcılığına çox yaxındır”
75
. Əlbəttə, Xəstə 
Qasım Vaqifdən əvvəl yazıb-yaratmış və 
mükəmməl ədəbi irs qoyub getmişdir. 
Sözsüz ki, Xəstə Qasım şeirinin dil 
əlvanlığı xalq yaradıcılığı çeşməsindən, bayatı 
inciləri xəzinəsindən gəlir. Xəstə Qasım 
şeirinin dili bayatılarımızın dilidir. O, bu 
büllur çeşmənin gözündən içib. 
“Xəstə Qasımın yaratdığı sənət inciləri, 
xüsusilə, təcnis, qıfılbənd, ustadnamə və 
başqa şeirləri onun aşıq yaradıcılığındakı 
ədəbi mövqeyini ucada saxlamağa və istedadlı 
bir sənətkar olduğunu söyləməyə haqq 
verir”
76
. 
                                                          
74
 Mirzə İbrahimov. Aşıq poeziyasında realizm, EAN, Bakı, 
1966, səh 42 
75
 Həmid Araslı. Aşıq yaradıcılığı, Birləşmiş nəşriyyat, Bakı, 
1960, səh 73 
76
 Sədnik Paşayev, Azərbaycan folkloru və aşıq yaradıclığı, 
ADUN, Bakı 1989, səh 72 
 
    235 
 
Fikrimi heca vəznli şeirin bir bayatı 
incisi və bir də bir bitkin qoşma bəndi ilə 
tamamlamaq niyyətindəyəm. 
Bayatı: 
Aşığam gəlməsin yaz, 
Sözün yaz, kəlməsin yaz. 
Gül gəlsin, bülbül gəlsin, 
Gəlməsə, gəlməsin yaz. 
Qoşma: 
Getmə, getmə, görüm, kimin yarısan, 
Hansı bəxtəvərin vəfadarısan. 
Kölgədə bəslənmiş quzey qarısan, 
Səhərin yelləri tez dəyər sənə. 
(Dirili Qurbani) 
 
Sonda yenidən boy verən bayatı və 
qoşma onu demək istəyir ki, hələ biz dururuq, 
yuxarıda deyilənlər hazırlıq mərhələsi idi. 
Dilin qızıl söz külçəsi olan bayatılar, 
əsrlərdən bəri saza yoldaşlıq edən qoşmalar 
haqqında geniş tədqiqat əsərləri yazılacaq, 
onların şifahi və yazılı poeziyamızda heca 
vəznli şeirimizin inkişafında necə əhəmiyyətli 
rol oynadıqları genişliyi ilə açıqlanacaqdır. 
 
 
  
 
 
    236 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
    237 
 
Heca vəzninin bayatı və qoşma 
möcüzələri 
 
Yeddi hecalı bayatılar xalq mahnı-
larının yaranmasına rəvac vermişdir. 11 hecalı 
qoşmaları isə heca vəznində saz yaratmışdır. 
Quşların dilindən deyilən, azhecalılıqdan 
çoxhecalılığa doğru yol alıb gələn nümunələrə 
bir anlığa diqqət yetirək: 
 
Hop-hop, 
Gül-top. 
 
Və yaxud: 
Qaranquşam, qaranquş, 
Quyruğum ayrıc-ayrıc. 
Məni vuran bay oğlu, 
Qan qussun ovuc-ovuc. 
 
Başqa bir misal anaların oxşamasında: 
 
Dağda meşəlik, 
Gül bənövşəlik. 
Mən həmişəlik 
Bu balama qurban. 
 
 
    238 
 
Bütün bura qədər şəkillənən, biçim-
lənən bitkin şeir janrına çevrilən bayatının 
meydana gəlməsində mənzum atalar sözünün, 
mənzum tapmacaların oynadıqları roldan bəhs 
olunmuşdur.Məsələn: 
 
Gülabı güldən allam, 
İyin bülbüldən allam. 
Bağda bülbül can versə, 
Qanını güldən allam. 
 
Xalq şairimiz Rəsul Rza “Uzaq ellərin 
yaxın töhfələri” adlı elmi yazısında Kərkük 
maniləri-bayatıları içərisindən bundan da 
qiymətli bir inci seçib nümunə vermişdir: 
 
Bülbül kişidi gəldi, 
Dərdə tuşudu gəldi. 
Bülbül gül havasına, 
Hələ qış idi, gəldi. 
 
Bayatının təsiri hörmətli şairimizin 
duyğularını təlatümə gətirmiş, hiss-həyəcan 
düşüncə ilə birləşərək, insanı valeh edərək elə 
qənaətlər yaratmışdır ki, bunları yalnız şairin 
öz sözləri izah edə bilər: “Bülbül niyə gəlib?”, 
o, “gül havasına gəlib”. Gül sorağına 
deyilsəydi bu qədər qüvvətli çıxmazdı. 
 
    239 
 
“Hava” sevda mənasında olduğundan əlavə, 
hadisəyə bir incəlik verir, ikinci bir məna 
kəsb edir. Bülbül yarının qoxusunu havadan 
almışdır. Bülbül, “hələ qış idi, gəldi”. Hələ bu 
söz nə yeni, nə də dərin məna ilə dolu sözdü. 
Lakin burada, belə bir yerdə onun necə 
işləndiyinə diqqət verin! Görün dörd səsdən 
yaranmış bir söz nələr ifadə edə bilər. Bir 
anlığa “hələ” sözünü burdan götürün. “Qış idi 
gəldi”. Amma, qışda bülbül gəlməz. Onun 
gülə olan məhəbbəti nə qədər böyükdür ki, 
bülbülü qışda gəlməyə məcbur etmişdir.
77
 
Heca vəznli Azərbaycan xalq şeiri 
bayatılarımızın timsalında özünü təsdiq etmiş, 
bayatının lirik növə daxil olan bir janr kimi nə 
qədər böyük bədii imkanlara malik olduğunu 
əyani şəkildə göstərmişdir. Bayatı kiçik lirik 
şeirdir. Lakin bu lirik şeir öz bədii 
imkanlarına malik olduğunu əyani şəkildə 
göstərmişdir. Öz bədii tutumu, məzmunu, 
lirizmi, emosionallığı və estetik gücü ilə 
Azərbaycan  xalq şeir nümunələri içərisində 
möcüzələr yaratmışdır. Bayatı bir söz-termin 
kimi həm “köhnə, boyat”  kəlməsi ilə 
əlaqələndirilmiş, həm totem adı kimi 
                                                          
77
 İraq-Kərkük bayatıları, Bakı, “Yazıçı”, 1984, müqəddimə 
yazanı Rəsul Rza- “Uzaq ellərin yaxın təhfələri 
 
    240 
 
mənalandırılmış (Mahmud Kaşğari), həm də 
Oğuz xanın nəvəsi,  Gün xanın ikinci oğlu 
Boyatın, sonralar isə əski azərbaycanlıların 
soy kökündə əhəmiyyətli rol oynamış eyni 
adlı qəbilə, tayfa, elin adı ilə bağlanmışdır. 
(Salman Mümtaz). Bayatıların ən qədim 
növlərindən olan Saya isə, eyni zamanda, el 
nəğməkarı, aşığın əcdadı, ulu babası sayılmış, 
bu ifaçı-sənətkar bir çox soylar, boylar, 
dastanların yaradıcısı, müəllifi kimi 
dəyərləndirilmişdir.
78
 
Hazırda  Azərbaycanın Ağdam, Ucar və 
Şamaxı rayonlarında, eləcə də Dərbənddə 
Boyat adlı kəndlərin mövcud olması da bu 
fikrr həqiqətə yaxınlaşdırır. 
 
İnsanın qüdrəti 
Əzizim, qurud aşı, 
Yeməyə qurud aşı. 
İnsanın könlü olsa, 
Göyərdər quru daşı. 
 
Gözəlin təsviri 
Əzizim, səksəndi gün, 
Ay doğdu, səksəndi gün. 
                                                          
78
 İraq-Kərkük bayatıları, Bakı, “Yazıçı”, 1984, müqəddimə 
yazanı Rəsul Rza- “Uzaq ellərin yaxın töhfələri”, səh.16-17. 
 
    241 
 
Camalın bədirləndi, 
Ay doğdu, səksəndi gün. 
 
Bayatı-yanıltmac 
Əzizim, kimsə yada, 
Tor qurub kim səyyada? 
Nə kimin kimsəsiyəm, 
Nə salır kimsə yada. 
 *** 
Mən aşiqəm azalmaz, 
Xotkar payı az olmaz. 
Aşıq bir şam görübdü, 
Yanar, yağı azalmaz. 
 
Oxşama 
Söyüdün göyü balam, 
Dibinin şöyü balam. 
Boyunda gözüm qaldı, 
Tez ol, bir böyü balam. 
 
Getdikcə bayatıların quruluşunda bir 
mürəkkəblik özünü göstərir. Elə laylaların 
özündə nəqarətin əlavəsi ilə misraların sayı 
artır, bayatının yeni bir şəkli-laylalar meydana 
çıxır. Məsələn: 
 
Ay belə tək-tək doğar, 
Gün belə tək-tək doğar. 
 
    242 
 
Sənin kimi oğulu, 
Analar tək-tək doğar. 
Laylay, balam, a laylay, 
Laylay, gülüm, a laylay. 
 
“Haxışta” sözünün əlavəsi ilə, rəqslə 
bağlı bayatının əsasında yeni şeir forması 
yaranmışdır. Bayatı  janrının yeni bir qolu 
olan “Haxıştalar” bilavasitə rəqslə-oyunla 
bağlı şəkildə meydana çıxmışdır: 
Yoldakı quş üzümü, haxışta, 
Yola dikdim gözümü, haxışta. 
Gözlərəm, yarım gəlməz, 
Öldürərəm özümü, haxışta. 
 
“Ay gülüm ey”də rəqslə-oyunla bağlı 
şəkildə, həm də “haxışta”lardan fərqli şəkildə 
formalaşmışdır. Məsələn: 
Arxalığın dizdən yar, 
Gülüm ey, ay gülüm ey. 
Gəl qapıda gizlən yar, 
Gülüm ey, ay gülüm ey. 
Anam sənə nə dedi? 
Ayaq kəsdin bizdən, yar. 
Gülüm ey, ay gülüm ey. 
 
Bayatı lirik janrdır. Lakin bayatıların da 
epik şəklinə rast gəlirik. 
 
    243 
 
 
Mən aşiqəm, don qara, 
Qofta yaşıl, don qara. 
Ay Allah, sənə qurban, 
Yaxşını yaxşıya yaz, 
Donqarı da donqara. 
 
Heca vəzninin bayatı möcüzəsi təkcə 
bunlar deyil. Heca vəzninin bayatı möcüzəsi 
neçə-neçə bayatılı hekayət və dastanlar 
yaratmışdır. Bayatılı hekayətlərdən bir 
nümunə: 
İki dost olur. Bunlar küçədə-bayırda 
görüşürlər. Bir gün bunlardan biri arvadını və 
yeniyetmə oğlunu götürüb dostunun evinə 
qonaq gedir. Dostunun özü və ailəsi qonaqları 
mehribanlıqla qarşılayır. Onların gəlişi 
münasibətilə ev sahibəsi çilov hazırlayır. 
Xörək qabağa gəlir. Adamlar əllərini çilova 
atırlar. Elə bu vaxt ev sahibinin qızı qapıdan 
içəri daxil olur. Oğlan həyəcanlanır, özünü ələ 
ala bilmir, bədahətən deyir: 
Əzizinəm, çilovlar, 
Çil kəkliklər, çil ovlar, 
Gözə tərlan göründü, 
Əldə qaldı çilovlar. 
 
 
    244 
 
Qız da oğlanı cavabsız qoymur, 
bədahətən deyir: 
Əzizinəm, çilovdan, 
Çil kəklikdən, çil ovdan, 
Tərlan özgə malıdı, 
Ac qalma, ye çilovdan.    
 
Dilin zənginliyi sayəsində poetik 
biçimli şeir şəkillərinin meydana çıxması 
üçün yeni imkanlar açılır. Bayatı getdikcə 
daha məzmunlu, şəkli cəhətdən bitkinləşir  və 
yeni-yeni qolların, şaxələrin yaranmasına 
səbəb olur. Qızılgül kolu kimi sağa-sola qol-
budaq atır. Bayatılı hekayətlərdə getdikcə 
bayatıların da sayı artır. “Nərgizlər” hekayəti 
buna misal ola bilər: 
Nişanlı qız və oğlan çəmən seyrinə 
çıxırlar. Yazbaşı olur, bənövşələr, nərgizlər 
bir-birinə göz vurur. Oğlanla qızın görüşüb 
söhbət etdiyi yerdə kəndlərindən olan bir kişi 
bura gəlir. Qız tez altı taxta tumanı oğlanın 
başına atıb, onu gizləyir. Bunu görən kişi bir 
bayatı çəkir: 
Əzizinəm, nərgizlər, 
Top-top bitər nərgizlər. 
Əsrəmiş maya gördüm, 
Qoltuğunda nər gizlər. 
 
 
    245 
 
Qız görür ki, çuğul kişi kəndə tərəf 
xəbərə qaçır. Qız tez oğlanı tumanın altından 
çıxarır. Kişini geri çağırır və bir bayatı çəkib 
bildirir ki, bu özgəsi yox, nişanlımdır: 
 
Gedən, getmə, dayan, dur, 
Hər iş mənə əyandır. 
Nə çox tənə vurursan, 
Öz nərim, öz mayamdır. 
Qız bununla belə, çuğul kişinin bayatısını da 
cavabsız qoymur: 
 
Əzizinəm, nərgizlər, 
Top-top bitər nərgizlər. 
Sənin kimi çuğulu, 
Torpaq alar, yer gizlər. 
 
Bu bir içim su qədər boy-buxunu olan 
bayatılar hadisələrə yovuşaraq, epik 
yaradıcılıqla birləşərək dastan yaradıcılığına 
doğru gedir. “Torpaq alar, yer gizlər” misrası 
“Dədə Qorqud” oğuznamələrinin sonundakı 
“Cahannamə” yarpaqlarını xatırladır. “Dədə 
Qorqud” çeşməsindən lirik-epik janrlarımızın 
hamısı öz qədərincə sərbəst içmişdir. 
Bayatıların epik-lirik yaradıcılığa 
qoşulması “Yaxşı-Yaman” (Lələnin dastanı), 
çoxvariantlı “Arzu-Qəmbər”, “Aşıq və Yaxşı” 
 
    246 
 
(Sarı Aşığın dastanı) kimi bitkin, yetkin 
bayatılı dastanların yaranmasına rəvac 
vermişdir. 
“Arzu-Qəmbər”in Şamaxı variantında 
on beş, Gəncə variantında on, Bakı 
variantında yeddi, Qarayazı variantında 
doqquz bayatı vardır.
79
 Azərbaycan “Arzu 
Qəmbər”inin süjetlərində müəyyən fərqli 
fikirlər olduğu kimi, bənzərsiz bayatılar da 
mövcuddur. Hətta bu bayatılar İraq-Kərkük 
“Arzu-Qəmbər”indəki, krım-tatar folkloruna 
aid edilən variantlardakı bayatılardan da xeyli 
fərqlənir. Bizim üçün maraqlı olan odur ki, 
Qaqauz folklorunda da tək-tək “Arzu-
Qəmbər” dastanları ilə səsləşən bayatılar 
özünü mühafizə edib saxlaya bilmişdir. 
Məsələn: 
Ay da var, amber kibi, 
Ortası çember kibi. 
Kız, ben sana aşık oldum, 
Harzı ilə Kamber kibi.
80
 
 
Bu faktın özü sübut edir ki, “Arzu-
Qəmbər” dastanı vaxtı ilə türk xalqları 
                                                          
79
 Xalqın söz mirvariləri, (Toplayanı və tərtib edəni Sədnik Paşa 
Pirsultanlı), “Azərnəşr”, 1999, səh.52-66 
80
 Qaqauz türkleri. Tarih-folklor və halq edebiyyatı, “Türk 
dünyası” nəşri, Ankara, 1991, səh. 155.  
 
    247 
 
arasında geniş yayılıbmış. Biz, hətta Qaqauz 
maniləri-bayatıları içərisində deyişmələrə də 
rast gəlirik: 
Sual: - Maniçi başı cəvahir misin,  
taşı misin? 
Bir kaç mani soylesam, 
Cibində taşım misin. 
 
Cavab:- Maniçi başıyım da, 
Cəvahir taşıyım da. 
Bir kaç mani söyləsən, 
Cibimde taşıyım da.  
 
Birinci şəxs qarşısındakından soruşur 
ki, sən mani (mani söyləyənlərin) başısanmı, 
sən cəvahir daşısanmı, əgər bir mani 
söyləsəm, məni qiymətli daş kimi cibində 
gəzdirərsənmi? 
Qarşıdakı cavab verir ki, mən özüm 
mani (bayatı) söyləyənlərin başçısıyam, özüm 
cəvahir daşıyam. Lakin sən bir mani söyləsən, 
onu cibimdə daşıyaram. Anlaşılır ki, bu iki 
gəncin-qızla oğlanın deyişməsidir. Son yetmiş 
ildə türk xalqlarının özünün genetik (qan 
yaddaşı), tipoloji əlaqələrini qoruyub yaşatsa 
da, mədəni əlaqələri, folklor əlaqələri 
qırılmış, bir-birinə qaynayıb-qarışa 
bilməmişdir. Lakin aydınca hiss olunur ki, bu 
 
    248 
 
əlaqələr əski çağlarda daha möhkəm 
olmuşdur. Hətta, Krım-Tatar və Azərbaycan 
“Arzu-Qəmbər”lərində elə şeir şəkillərinə rast 
gəlirik ki, artıq o nümunələr bayatı 
məcrasından çıxmış kimi görünür. Məsələn:  
Dastanın Gəncə  variantında  toy zamanı 
Qəmbər Arzunun atının cilovunu çəkir, at 
Qəmbərin dabanını ayaqlayıb yaralayır. 
Qəmbər buna etiraz edir və deyir: 
Al geyirsən, əsdirirsən, əmim qızı, 
Səbri-qərarım  kəsdirirsən,əmim qızı.                        
Çərpəndimi basdırırsan, əmim qızı. 
Arzu cavab verir: 
Çərpəndini basdırram, əmi oğlu. 
 
Dastanın Bakı variantında həmin şeir bir az 
fərqli şəkildədir: 
Qəmbər deyir: 
Əsdirirsən, əsdirirsən, 
Tellərini kəsdirirsən, 
Tələsirsən getməyə, 
Ayağımı basdırırsan. 
Arzu cavabında: 
Əsdirmirəm, əsdirmirəm, 
Tellərimi kəsdirmirəm. 
Tələsmirəm getməyə, 
Ayağını basdırmıram. 
 
 
    249 
 
İraq-Kərkük “Arzu-Qəmbər”ində həmin 
deyişmə bayatı aşağıdakı şəkildədir: 
Qəmbər:   
Hannan, Arzum, hannan, 
Məhəbbətü çıxmaz cannan. 
Diz kinüü çəkərək tut, 
Dabanım doldu qannan. 
Arzunun cavabı: 
Hannan, Qəmbərim, hannan, 
Məhəbbətü çıxmaz cannan, 
Dabanundan gələn qan, 
Gəlsin mənim gözümnən.
81
 
 
Türk xalqlarının tələffüzündə, ifadə 
tərzində müəyyən fərqlər olsa da, mətnlərdə, 
əsasən, məzmun qalır, lakin  bənzərsizliklər 
də göz önündədir. Azərbaycan şeirində 
təkamül daha qabarıq şəkildə özünü göstərir 
ki, bu hər şeydən əvvəl xalq şeirinin 
azhecalılıqdan çoxhecalılığa doğru bir inkişaf 
prosesi keçirdiyini, yəni forma və şəkillər 
qazandığını sübut etməkdədir. Azərbaycan 
xalq şeirini hər şeydən öncə, dilimizin ahəng 
qanunu tənzimləyir. 
                                                          
81
 Arzu-Qəmbər, Kərkük xalq dastanı, toplayanı Əta Tərzibaşı, 
çapa hazırlayanı və redaktoru Qəzənfər Paşayev, “Gənclik”, 
Bakı, 1971, səh.23.  
 
    250 
 
Daha mükəmməl bayatılı dastan-
larımızdan biri də bayatı yaradıcısı Lələnin 
həyat və yaradıcılığını özündə təcəssüm 
etdirən “Yaxşı-Yaman” dastanıdır. “Yaxşı-
Yaman” dastanında on səkkiz bayatı vardır. 
Bu bayatıların çoxu  poetik biçimli, lirik bədii 
parçalardan ibarətdir. Lirik planda: 
Evləri gün aşanda, 
Xalları gün nişanda. 
A Yaxşı, sən də yaxşı, 
Sən handa, Günəş handa? 
Və ya: 
Eləmi, çalma yeri, 
Çal yeri, çalma yeri. 
Günəşin özü gözəl, 
Yaxşının çalma yeri. 
 
Lakin bəzi bayatılar epik planda verilir 
və hadisə danışılır: 
Eləmi, ya qar-qar, 
Ötər qarğa, ya qar, qar. 
Yaxşının gül üzünə, 
Utanmazmı, yağar qar.
82
 
 
Bayatılar hadisəyə, süjetə qovuşduqca, 
dastana çevrildikcə lirik-epik istiqamətdə 
                                                          
82
 S.P.Pirsultanlı “Xalqın söz mirvariləri”, səh.50. 
 
    251 
 
inkişaf edir, yeni boyalar, rənglər, çalarlar 
qəbul edir, bədii-estetik dəyərini artırır.  
Bizim üçün ən maraqlısı odur ki, bayatı 
ustası Lələnin adı İraq-Kərkük bayatı-
tapmacalarında tez-tez çəkilir: 
Lələm deyər: düz durdum, 
Əgri yatdım, düz durdum. 
Yüz il ər qucağında, 
Gəlin yatdım, qız durdum. 
(Xurma ağacı) 
Və ya: 
Lələm deyər: quş uşdu, 
Uşdu dəryahi keşti. 
Bir ağacda beş alma, 
İkisinə gün düşdü. 
               (Beş vaxt namaz) 
Dili bir, dini bir, etnik xüsusiyyətləri 
bir, coğrafi məkana görə bir-birindən ayrı 
olan İraq türklərinin xoryatlarından-
bayatılarından ürək dolusu danışan hörmətli 
şairimiz Rəsul Rza yazır: “...bu gün Şimali 
İraqda, Kərkük, Ərbil, Mosul dolaylarında, 
xalq arasında məşhur olan bəzi xoryatların-
bayatıların Füzuliyə aid olduğunu söyləyirlər.  
Gülə naz, 
Bülbül eylər gülə naz, 
Girdim dost bağçasına, 
Ağlayan çox, gülən az. 
 
    252 
 
Bu xoryatın bizdə məlum olan 
“Əziziyəm, gülə naz” sətri ilə başlayan  
bayatıların azca dəyişmiş əkizi olduğu 
aydındır. Hansı illər, hansı yellər, hansı tellər 
xalq yaradıcılığının bu nadir incisini diyar-
diyar gəzdirib Füzuli qürbətgahına 
salmışdır?”.
83
 
İstedadlı şairimiz bu bayatılar sərgisinə 
baxıb heyran qalır, heyrətini gizlədə bilmir, 
coşğun duyğuları sinəsində baş qaldırır, 
qəlbini təlatümə gətirir, şair ilham ilə yazır: 
“Xoryatlar-bayatılar ən qısa formada ifadə 
olunmuş insan duyğusu, insan fikridir. Bu 
forma yığcamlıqda Xəyyam rübailəri ilə 
rəqabət edə bilən bir dolğunluğa, ifadə 
qüvvəsinə malikdir. Onları oxuduqca oxumaq 
istəyirsən. Düşündükcə düşünürsən. Şirini 
var, acısı var”.
84
 
Niyə məhz Rəsul Rza bayatıları 
rübailərlə yanaşı tutur?  Məlumdur ki, rübailər 
də bayatı kimi qafiyələnir. Burada da 
rübailərin birinci, ikinci, dördüncü misraları 
həmqafiyə olur, üçüncü misrası isə sərbəst 
qalır. 
                                                          
83
 Rəsul Rza. Mənim fikrimcə (məqalələr), Uzaq ellərin yaxın 
töhfələri, Azərbaycan Dövlət Nəşriyyatı, Bakı, 1967, səh.51 
84
 Rəsul Rzanın göstərilən əsəri, səh.58-59. 
 
    253 
 
Rübailər, tuyuqlar bu şəkildə qafiyə-
lənsələr də, onlar, əsasən, əruz vəznində 
olurlar. Bəzi tədqiqatçılar tuyuqları heca 
vəzninə aid edirlər, lakin belə deyil. 
Qazi Bürhanəddində (XIII əsr), 
Nəbatidə (XIX əsr) gördüyümüz tuyuqlar 
əruzun müəyyən bəhrlərində yaradılmışdır. 
Mən bu qədər axtarışlarım zamanı xalqın 
əzbərində, ağız ədəbiyyatında, xalq 
poeziyasında tuyuqlara rast gəlməmişəm. 
Lakin bir-birindən qiymətli rübailərə rast 
gəlmişəm. 
Məsələn: 
Pərvanə özünü oda yandırar, 
Günəş göl qurudar, ada yandırar. 
Günəşdən istidir qucağın, ana, 
Fəqət nə qaraldar, nə də yandırar. 
Və yaxud: 
Sevgim zər üzükdə dürr qaşa bənzər, 
Sevib seçən könlüm nəqqaşa bənzər. 
Sevgisiz, duyğusuz, yarsız bir insan, 
Üstə yovşan bitmiş bir daşa bənzər. 
 
Bayatı ilə rübailəri bir-birindən 
fərqləndirən misralardakı hecaların sayıdır. 
Bayatı misralarında hecaların sayı yeddi, 
rübainin misralarında isə hecaların sayı on 
birdir.  
 
    254 
 
Şəmistan Mikayılov heca vəznindən 
bəhs edərək yazır: “Azərbaycan şeirində heca 
vəzninin işlənmə tarixi daha qədimdir. 
Ədəbiyyatımızın ən qədim abidələri olan 
“Avesta” və “Dədə Qorqud”dakı şeirlər heca 
vəznindədir.Heca vəzni Azərbaycan dili üçün 
ən oynaq, yüngül, ahəngdar şeir ölçüsüdür. 
Şifahi xalq yaradıcılığının nəzmlə olan 
nümunələri bu vəzndədir. Ona görə də bu 
vəzn Azərbaycan xalqının milli şeir ölçüsü 
hesab edilir. 
Heca vəznində yaranmış şeirlərdə 
ahəngin birinci əsas şərti misralarda hecaların 
sayıdır. Başqa  sözlə, bu vəzndə hecaların sayı 
əsas götürülür”.
85
   
“Kitabi-Dədə Qorqud”un müqəddimə-
sində oxuyuruq: “Hecəsinlən düz oxunsa 
yasin görklü”. 
86
 Burada  təkcə heca 
vəznindən yox, həm də onun vurğusu, 
bölgüsü və avazı ilə düzgün oxunmasından 
söhbət gedir. Bu cür düzgün oxunsa, yasin 
görklü, yəni müqəddəs və gözəl olar. 
Əlbəttə, bizi daha çox maraqlandıran 
heca vəzninin Azərbaycan xalq şeirinin 
inkişafındakı tarixi roludur. Bayatıları bu 
                                                          
85
 Ş.Mikayılov. Ədəbiyyat nəzəriyyəsi, Maarif, bakı, 1981, 
səh.57. 
86
 “Kitabi-Dədə Qorqud”, Gənclik. Bakı, 1977, səh.16. 
 
    255 
 
qədər rəngarəng və çoxşaxəli edən, zəngin-
ləşdirən, ürəyə yatımlı edən amillərdən biri də 
onun musiqi ilə bağlılığıdır. Ə.Haqverdiyev 
yaslarda yuğçuların iki simli “qobuz”la ağı 
oxuduqlarını qeyd edir.
87
 
“Bayatı-Qacar”, “Bayatı-Şiraz”, Bayatı-
İsfahan”, “Sallama bayatı”, “Çoban bayatısı”, 
“Köç bayatısı” bayatının musiqi ilə 
əlaqəsindən yaranmışdır. 
Ə.Dəmirçizadə yazır: “Ədəbi və elmi 
dildə işlənən “Bayatı”, “Əfşar”, “Varsağı”, 
“Qaytağı” və bu kimi bir sıra folklor-musiqi 
terminləri mənşəcə oğuz tayfalarının adı ilə 
bağlıdır”.
88
 
Bayatı termini hər cəhətdən Boyat 
qəbiləsinin adı ilə əlaqələndirilir. “Kitabi-
Dədə Qorqud” epos-dastanının müqəddi-
məsinin ilk cümləsi belə başlayır. “Rəsul 
əleyhüssəlamın zamanına yaxın Bayat 
boyundan Qorqud Ata derlər bir ər qopdu”.
89
 
Məşhur türk folklorşünası, “Divani-
lüğət-it türk”  əsərinin araşdırıcısı prof. Dr. 
                                                          
87
 Ə.Haqverdiyev. Seçilmiş əsərləri.  İkinci cild (Bədii nəşr və 
məqalələr), Azərbaycan Dövlət Nəşriyyatı, Bakı, 1971, səh.417-
418. 
88
 Prof. Ə.M.Dəmirçizadə. “Kitabi-Dədə Qorqud” dastanlarının 
dili, APİ-nin nəşriyyatı, Bakı, 1959, səh.7. 
89
 “Kitabi-Dədə Qorqud”, Azərbaycan Dövlət nəşriyyatı, Bakı, 
1962, səh.11. 
 
    256 
 
Saim Saakoğlu yazır: “Divani-lüğət-it-türk”ə 
şeir kəlməsi ilə ilgili olaraq aşağıdakı 
terminlər keçməkdədir. Qoşqu: şeir, qəsidə 
qarşılığı olaraq qullanmışdır”. 
Folklorşünas-alim İsrafil Abbasov 
yazır: “Hələ əsrin ikinci yarısında tərtib 
olunmuş “Divani-lüğət-it-türk”də bir sıra el 
ədəbiyyatı inciləri ilə yanaşı, bayatı-mani 
səpkisində nümunələr də özünə yer 
tapmışdır”.
90
 
İtil suyu aza durur, 
Qaya dibi qaqa durur, 
Balıq təlim baqa durur, 
Gölüng təki küşerür. 
 *** 
(İtil suyu axar durur, 
Qaya dibini döyər durur. 
Bütün balıqlar baxar durur, 
Gölü daha daşırır).
91
 
 
Hələ bayatı şəkilli, yəni bayatı kimi 
qafiyələnən rübailərdən öncə Azərbaycan 
xalq şeiri içərisində səkkiz hecalı oxşamalar 
tək-tək özünü göstərmişdir. Məsələn: 
 
                                                          
90
 İsrafil Abbasov. Ön söz. Azərbaycan bayatıları, “Elm” 
nəşriyyatı, Bakı, 1984, səh.4. 
91
 “Divani-lüğət-it türk”, I Ankara, 1939, səh.125. 
 
    257 
 
Mənim qızım xana gedər, 
Yırğana-yırğana gedər. 
Qabağından   yellər əsər, 
Telləri hər yana gedər. 
 *** 
Mənim qızım xana gedər, 
Sallana-sallana gedər. 
Sığal çəkir tellərinə, 
Əllərində şana gedər. 
 *** 
Mənim qızım xana gedər, 
Bağı-gülüstana gedər. 
Başında ay toxaması, 
Təbrizə, Tehrana gedər. 
 
Klassik Azərbaycan xalq yazılı 
poeziyasında sənət vəsiqəsi almış əruz vəzni 
müəyyən dərəcədə şifahi xalq şeirinə də öz 
təsir gücünü göstərə bilmişdir. “Mənim qızım 
xana gedər” adlı səkkiz hecalı oxşamanın 
özündə də sezilməz dərəcədə əruzun təsiri 
duyulmaqdadır. 
Araşdırıcı Kamil Hüseynoğlunun elmi 
mülahizəsi bu baxımdan maraq doğurur. O, 
yazır: “Bütün tarixi inkişafı boyu türk yazılı 
şeiri daima xalq poeziyası ilə qarşılıqlı 
təmasda olmuşdur. Bu əlaqənin nəticəsində 
xalq şeiri heca bərabərliyinin sabitləşməsində 
 
    258 
 
və qafiyə sisteminin zənginləşməsində  əruz  
şeirindən bəhrələndiyi kimi, türk əruzunda bir 
növ “heca-əruz” vəzni xüsusiyyətləri əldə 
etmişdir”.
92
 
Bununla belə, Azərbaycan xalq şeiri 
qanunauyğun olaraq, tarixən öz axarı ilə 
davam etməkdədir. Vaxtı ilə qürbət ellərə 
aparılan qızlar öz fəryad səslərini bayatılarda 
ifadə edirdilər: 
Apardı tatar məni, 
Qul edib satar məni. 
Vəfalı yarım olsa, 
Axtarıb tapar məni. 
Artıq gənc oğlan və qızların fəryadı, 
ahı, vətən həsrəti tək-tək bayatılara sığmırdı, 
çoxbəndli gəraylılar və qoşmalar yaranırdı. O 
qoşma və gəraylılar maddeyi-tarixdir, öz 
dövrünün tarixi salnaməsidir. Eyni zamanda, 
həmin nadir şeir örnəkləri Azərbaycan xalq 
şeirinin inkişaf tarixinə işıq tutur, şahidlik 
edir. Yeddi bəndlik “Durna, yara salam eylə” 
şeiri buna misal ola bilər. Bu şeiri heç kəs 
həyəcansız oxuya bilməz. “Ayrılıq ölümdən 
betər”, “Üzüyüm apar nişana” misraları 
insanın qəlbini şan-şan edir. Şeirin bir 
                                                          
92
 Kamil Hüseynoğlu. Azərbaycan şeir mədəniyyəti, Bakı, 
“Ozan” nəşriyyatı, 1996, səh.82.  
 
    259 
 
misrasını, bir bəndini belə  ixtisar etmədən 
burada nümunə veririk: 
 
Durnam gedər qatar-qatar, 
Cığasın boynundan atar, 
Ayrılıq ölümdən betər, 
Durna, yara salam  eylə. 
 *** 
Durnam gedər Qaradaşa, 
Qarlı dağlar aşa-aşa . 
Həm qohuma, həm qardaşa, 
Durna, yara salam eylə. 
 *** 
Durnam, gedirsən Kaşana, 
Quma döşənə-döşənə, 
Üzüyüm apar nişana, 
Durna, yara salam eylə. 
 *** 
Durnam, gedirsən Bağdada, 
Yollar üstə yata-yata, 
Ayaqların gülə bata, 
Durna, yara salam eylə. 
 *** 
Durnam, gedirsən Vətənə, 
Bac vermirsən hər yetənə, 
Bir iltimasım var sənə, 
Durna, yara salam eylə. 
 
 
    260 
 
 *** 
Durnam gedər bəhri-bozlar, 
Laçın vurar, tükün tozlar, 
Yolum gözlər gözəl qızlar, 
Durna, yara salam eylə. 
 *** 
Durnam gedər düzüm-düzüm, 
Boynu qanadından uzun, 
Budur sənə axır sözüm, 
Durna, yara salam eylə. 
 
Nə üçün bayatılarımızda bu qədər qəm-
kədər olduğunu akademik M.Arifin aşağıdakı 
sətirlərindən çox aydın başa düşmək olar: “Bu 
torpaqdan kimlər keçməmişdir! Bu yerdən 
axan çayların, bulaqların suyundan kimlər 
içməmişdir! Qəzəbli hökmdarların, istilaçı 
orduların hücumuna, qanlı müharibələrinə 
meydan olan bu ölkəyə, əsrlərdən bəri çox 
ağır zərbələr dəymişdir. Yadellilər dumduru 
suyumuzu dönə-dönə bulandırmış, atlarının 
nalı ilə daşlarımızı yaralamışlar. Bunların izi 
torpağımızda, mənəvi abidələrimizdə, o 
cümlədən qədim bayatılarımızda qalır və 
qalacaq. Bunlar ulularımızdan bizə miras 
qalmış, qəlbimizdə, hissimizdə, həyəcan-
 
    261 
 
larımızda yaşayır və bundan sonra da 
yaşayacaqdır”.
93
 
Dörd misralı milli heca vəznli 
şeirimizin özəyi, ən mükəmməl  nümunəsi 
bayatılar, gəraylılar və qoşmalardır. Bunların 
üçü də Azərbaycan xalq şeirinin  ana 
qoynunda göz açıb sənət dünyasına gəlmiş və 
özlərinə həyat vəsiqəsi almışlar. Akademik 
H.Araslı əlyazmalarının birində Qulam 
Məmmədlinin rast gəldiyi, yad ölkələrə əsir 
aparılan  qızların dilindən bir qoşmanı ürək 
yanğısı ilə bizlərə çatdırır. 
Göydən ötən bölük-bölük durnalar, 
Bizdən salam olsun əcəm elinə! 
Yaşıl geymiş, sarı telli durnalar, 
Bizdən salam olsun əcəm elinə! 
  *** 
Bizi ayırdılar ata-anadan, 
Yarəbbim, sən qurtar bu qəmxanadan! 
İstanbul şəhrindən- Qəstəntinodan, 
Bizdən salam olsun əcəm elinə! 
  *** 
Beş qız idik bir arada, bir yerdə, 
Ya İlahi, dərman eylə bu dərdə! 
 
                                                          
93
 M.Arif. Azərbaycan xalq ədəbiyyatı, Azərbaycan Dövlət 
Nəşriyyatı, Bakı, 1958, səh.3 
 
    262 
 
Canım durna, hər Vətəndən ötəndə, 
Bizdən salam olsun əcəm elinə! 
  *** 
Budur, gəldi əsirlərin karvanı, 
Çağıraram, ya mövlana, ya qəni! 
Qara geydi Əcəm pirü-cəvanı, 
Bizdən salam olsun Əcəm elinə! 
  *** 
Bizi keçirdilər şahi-cisirdən, 
Rum ölkəsi varı doldu yesirdən, 
Ol Şamü-Hələbdən, şəhri-Misirdən, 
Bizdən salam olsun Əcəm elinə!
94
 
 
Bu təkcə lirik bir qoşma deyil, böyük 
bir dövrün salnaməsidir, qara hərflərlə, göz 
yaşları ilə yazılmış bir tarixdir. Bütün bu 
sızıltılı bayatılar, gəraylılar, qoşmalar saza 
can atmış, sazla qovuşmuş, səs-səsə verərək, 
eli-obanı bir olmağa çağırmış, qəmdən 
soyumuş ürəklərə istilik, dünyadan əlini 
üzmüş insanlara təpər gətirmiş, hünər bəxş 
etmişlər. Budur, sözün-sazın möcüzəsi. 
Abdulla Şaiq yazır:   “...saf və səmimi 
duyğuları tərənnüm edən qoşmalar lirik 
ədəbiyyata nümunə olaraq ən gözəl 
                                                          
94
 H.Araslı. Aşıq yaradıcılığı, Birləşmiş nəşriyyatı, Bakı, 1960, 
səh.40-41.  
 
    263 
 
parçalardır. Bunlardan başqa saz şairlərinin 
yaratmış olduqları ədəbiyyat tarixşünaslarımız 
və lisançılarımızın çalışa bilməsi üçün ən 
geniş bir sahə və ən dəyərli materialdır. Hələ 
bu günkü şairlərimiz üçün dilin, təbiətin və 
fikrin zənginliyini tərənnüm edən bu 
ədəbiyyatın iqtibasən qələmə alınacaq nə 
qədər qiymətli mövzular vardır”.
95
 Bu çağırış 
biz tədqiqatçıların da qarşısında yeni vəzifələr 
qoyur. 
 
        *** 
 Aşıq sənəti, aşıq yaradıcılığı, yəni 
aşığın həm sazı, həm səsi, həm də sözü 
müxtəlif  adlarla da olsa “Kitabi-Dədə 
Qorqud”a  qədər də, ondan sonra da daimi bir 
inkişaf prosesi keçmişdir. 
El sənətkarlarından öyrəndiyimiz 80 
saz havasının 18-i gəraylılarla, 51-i 
qoşmalarla. 3-ü bayatılarla, 2-si xalq  
mahnıları ilə, 1-i təxmislə, 2-si divani ilə, 3-ü 
isə müxəmməs kimi şeir formaları ilə əlaqəli 
meydana gəlmişdir. Başqa sözlə deyilsə, saz 
havalarının əksəriyyəti qoşmalarla əlaqəli 
yaranmışdır. Bu, o deməkdir ki, tarixən aşıq 
                                                          
95
 Abdulla Şaiq. Əsərləri. Dördüncü cild, Azərbaycan Dövlət 
nəşriyyatı, Bakı, 1977, səh.350.  
 
    264 
 
şeirinin ən kütləvi forması qoşma olmuşdur. 
Ona görə də, uzaq keçmişlərdə, ümumiyyətlə, 
aşıq şeiri sadəcə olaraq “qoşqu” və “qoşma” 
adlandırılmışdır. Qoşqu və qoşma adı aşığın 
şeir yaratmaq vərdişi ilə əlaqədardır. Aşıq öz 
şeirini sazın köməyi ilə düzüb-qoşur. Saz 
pərdələrinin mərkəzində - ana xəttində Şah 
pərdə durduğu kimi, əsrlərdən bəri çağlayıb 
gələn çoxşaxəli aşıq poeziyasının ana xəttində 
də qoşma durur. 
Qoşmalarla bağlı saz havaları içərisində 
çoxluğu “Koroğlu” və “Əsli-Kərəm” 
dastanları ilə əlaqədar havalar təşkil edir. 
“Koroğlu” eposu ilə əlaqəli on dörd, “Əsli-
Kərəm” dastanı ilə əlaqəli on iki saz havası 
vardır. Bu o deməkdir ki, əsrlərdən bəri 
vətənpərvərlik baş mövzusu olmuşdur, 
bunlardan da ən geniş yayılanları “Koroğlu” 
və Əsli-Kərəm”dir. 
Bəzi saz havalarını dinləyəndə insan 
kədərlənir, bəzisi insanda sevinc duyğuları 
yaradır, bəziləri isə insanı mübarizəyə, 
döyüşə, qəhrəmanlığa çağırır. Bu, aşıq 
şeirlərində ifadə olunan bəşəri hisslərlə 
əlaqədardır. 
Kədər duyğularını ifadə edən 30, sevinc 
hisslərini ifadə edən 40, insanı mübarizəyə, 
 
    265 
 
döyüşə və qəhrəmanlığa çağıran 10 cəngi saz 
havası vardır. 
Bu, o deməkdir ki, el sənətkarı olan 
aşıqlar həmişə xalqa yaxın olmuş, onunla bir 
oturub durmuş, bir nəfəs almış, xalq 
kədərlənəndə o da kədərlənib sazında kədərli  
mahnılar, xalq sevinəndə o da sevinib sazında 
sevinc mahnıları, lazım gəldikdə isə xalqı 
döyüşə, mübarizəyə ruhlandırmaq üçün 
sazında qəhrəmanlıq mahnıları, cəngi havaları 
çalmışdır.  
Aşıq şeirini yazılı poeziya nümunə-
lərindən fərqləndirən əsas cəhətlərdən biri də 
odur ki, o, musiqili şeirdir, daha doğrusu, o 
sazla, sazın kök və pərdələri ilə, ayrı-ayrı 
musiqi motivlərilə bir doğulur, birgə dil açır. 
Aşıq şeiri musiqili olduğu üçün tez 
əzbərlənir və  müəyyən bir musiqi motivinə 
bağlılıq onu yaddaşda möhkəmləndirib 
saxlayır. Aşıq şeirinin zehinlərdə, şüurlarda, 
ürəklərdə uzun illər yaşamasının başlıca 
səbəblərindən biri budur. 
Hər hansı şairin şeirinə bəstəkar musiqi 
yazıb mahnı yaradır, aşıq şeiri isə başqadır. 
Onun öz aləmi, öz ahəngi, öz təbiəti vardır. 
Aşıq şeirinin formasını bəzən musiqi dəyişir. 
Aşıq poeziyasında şeirlə musiqi 
qarşılıqlı, bir-birinə təsir  edə-edə, bir-birinin 
 
    266 
 
qoynunda, ürəyində inkişaf edir. Aşıq şeirini 
bu qədər oynaq və məlahətli edən onun 
musiqili dilidir. 
Təkrirlər və rədiflər şeirdə musiqililiyi 
artırdıqları üçün, söz yaradıcısı olan aşıqlar 
çalışırlar ki, düzüb-qoşduqları şeirlər rədifli 
olsun. Hər bəndin sonunda təkrar olunan 
rədiflər şeirdə bir növ nəqarət rolunu oynayır. 
Sazın kök və pərdələrinə, ayrı-ayrı 
musiqi  havalarına bələd olmadan, nəinki aşıq 
poeziyasının inkişaf xəttini öyrənmək olmaz, 
hətta şeir və musiqi yaradıcısı olan ustad 
aşıqların tarixi xidmətlərini də düzgün 
qiymətləndirmək mümkün deyil. Xüsusilə, 
sazın danışan (işlək) və lal pərdələri bu 
baxımdan hələlik oxunmamış, qatı açılmamış 
bir kitabdır. 
Saz on bir heca ölçüsündə düzəldil-
mişdir. Şah pərdə sazın ana pərdəsi sayılır. 
Aşıq Şeirinin doğma janrı olan qoşma ilə bu 
pərdənin ölçüsü birdir. Daha doğrusu, Şah 
pərdə aşıq şeirinin ən kütləvi forması olan 
qoşma ilə əkiz yaranmışdır. Sazın kök və 
pərdələri ilə əlaqəli şeiri tənzim edən daxili 
ahəng qanunu vardır. Bu qanunun  ölçü vahidi 
hecadır. 
Aşıq şeirinin vəznləri sazla əlaqəli, 
daha doğrusu, sazın kök və pərdələrinin təsiri 
 
    267 
 
ilə formalaşır. Hər bir vəzn ayrı-ayrılıqda 
müəyyən bir musiqi ahəngi ilə əlaqədar 
meydana gəldiyi üçün aşıq şeiri təbiəti 
etibarilə ilə daha oynaqdır, musiqi dili axıcı 
və rəvandır. 
Pərdələrin sayına və düzülüşünə görə 
ən münasib sayılan, aşıq şeirinin  inkişafını 
özündə düzgün əks etdirən sazın qolunda on 
danışan (işlək) və beş lal (yarım) pərdə vardır. 
Şeiri təmsil etməsinə görə işlək (danışan) 
pərdə  bir misra, lal (yarım) pərdə isə yarım 
misra ölçüsündədir. Daha doğrusu, sazın “Baş 
divani” (Şərxətai) pərdəsinə, Təcnis 
pərdəsində, Şah pərdəsində, “Ayaq divani” 
(Osmanlı) pərdəsində, Bayatı pərdəsində, 
Beçə pərdəsində, Ayaq pərdəsində, habelə 
“Baş divani”nin yuxarıdan birinci  sinə 
pərdəsində, təcnisin ikinci sinə pərdəsində, 
Şah pərdənin üçüncü sinə pərdəsində, əsasən, 
yeddi, səkkiz və on bir hecalı şeirlər oxunur 
və onlara uyğun musiqi havaları bəstələnir.  
Beş yarım (lal) pərdələrdən biri  cığalı 
təcnisin, biri qoşma-müstəzadın, biri cığalı 
müxəmməsin, biri cığalı qoşmanın və biri də 
cığalı gəraylınındır. Daha doğrusu, yarım (lal) 
pərdələr bu şeir növlərinin cığalarınındır. 
Hər hansı saz havasının musiqi ahəngi 
müəyyən bir pərdə ilə əlaqəli yaranır, lakin o 
 
    268 
 
saz havası bütün pərdələrdə, əlaqəli bir 
şəkildə icra olunur və tamamlanır. Hətta, 
motivləri bir-birinə yaxın olan saz havaları 
eyni kökdə (musiqi ahəngində) çalınır.  Bizə 
məlum olan 100 saz havası  altı kökdə 
(musiqi ahəngində) ifa olunur. 
Aşıq sazda çalanda “Baş divani” 
pərdəsindən başlayıb Beçə pərdədə, yəni 
pəsdən başlayıb zildə qurtarır. Sazın ana 
pərdəsi sayılan Şah pərdədən yuxarı pəs, Şah 
pərdədən aşağı isə zildir. Şah pərdədən 
yuxarıdakı baş (Baş divani) və orta (Təcnis) 
pərdələrdə, daha doğrusu, bu pərdələrin 
köməyi ilə alınan köklərdə (musiqi 
ahənglərində) insanda kədər hissi doğuran, 
Şah pərdədə və ona alt hissədə yaxın olan 
“Ayaq divani” pərdələrində insanda şadlıq və 
sevinc hissi doğuran, Şah pərdədən aşağıda 
olan Beçə və Ayaq pərdələrdə isə insanı 
döyüşə, mübarizəyə çağıran cəngi havaları 
çalınır.   
Ayrı-ayrı şeir janrlarının musiqi ahəngi 
ilə əlaqədar olaraq yaranmış pərdə kökləri 
aşağıdakılardır. Şah pərdə kökü, Şah pərdənin 
Misri kökü, Çoban bayatısı kökü, Ayaq divani 
kökü, Ürfani kökü və Dilqəmi kökü. 
Şah pərdə kökü, eləcə də Şah pərdənin 
Misri kökü Şah pərdəyə, Dilqəm kökü Baş 
 
    269 
 
divani pərdəsinə, Ürfani kökü Təcnis 
pərdəsinə, Ayaq divani kökü Ayaq divani 
pərdəsinə, Çoban bayatısı kökü Bayatı 
pərdəsinə məxsusdur. Beçə pərdə ilə Ayaq 
pərdənin isə müstəqil kökləri yoxdur. Beçə 
pərdə və onun Ayaq pərdəsi öz musiqi 
ahəngini ana pərdə olan Şah pərdədən alır. 
Ona görə də, həmin pərdənin birinə ana 
pərdənin beçəsi, o birinə isə Beçə pərdənin 
sonu, ayağı deyilir. Şeirin forması sazın 
pərdələrində, motivi isə köklərində öz əksini 
tapıb. 
Bir növ pərdə şeiri, kök musiqini, 
yaxud belə də demək olar: pərdə formanı, kök 
məzmunu təmsil edir. Forma olan pərdə ilə 
məzmun olan kökün daxili əlaqələrindən hər 
hansı bir şeir janrının sazda musiqi ahəngi 
alınır. Bu o deməkdir ki, sazla əlaqədə 
yaranan aşıq şeirinin forması məzmuna 
məzmunu isə formasına təsir edir, bir-birini 
tənzim edir, bir-biri ilə vəhdətdə, əlaqədə 
inkişaf edirlər. 
Məlumdur ki, aşıq  poeziyası şifahi 
xalq poeziyası və onun bünövrələri əsasında 
yaranmış və yazılı poeziya ilə əlaqədə 
zənginləşmiş, yeni keyfiyyətlər kəsb etmişdir. 
Bu da aydın və mübahisəsizdir ki, aşıq 
poeziyasının  şifahi xalq poeziyası ilə əlaqəsi 
 
    270 
 
nisbətən daha qədimdir. Ona görə də, aşıq 
poeziyasının şifahi xalq poeziyası ilə əlaqə 
tarixi tam dəqiqliyi ilə məlum deyildir. Lakin 
çox tədqiqatlarda bunlar qismən öyrənil-
mişdir.
96
 Lakin onun yazılı poeziya əlaqəsini, 
keçid dövrlərini, bizcə sazın qolundakı 
pərdələrin və ayrı-ayrı şeir janrlarının köməyi 
ilə aydınlaşdırmaq mümkündür. 
Zənnimizcə, ilk keçid Şah İsmayıl 
Xətainin hakimiyyəti dövründə olmuşdur. 
Akademik H.Araslı bu baxımdan   o dövrü 
çox gözəl və bizim məqsədimizə uyğun 
şəkildə xarakterizə etmişdir: “Səfəvilərin dini 
görüşlərini yaymaq, səfəvi hakimiyyətini 
möhkəmləndirmək üçün hər vasitədən istifadə 
etməyə çalışan Şah İsmayıl Xətai xalq 
müğənnilərinin nüfuz və qüdrətindən də 
istifadə etmişdir. Şah İsmayılın uşaqlıq illəri 
xalq içərisində keçmişdir. Onun şairlik 
istedadının inkişafında aşıq şeirinin böyük 
təsiri vardır. O, aşıq yaradıcılığına böyük 
diqqət verir, özü də aşıq şeiri üslubunda 
əsərlər yazırdı. Bu əsərlərdə aşıq şeiri yeni 
istiqamətdə inkişaf edir, aşıq yaradıcılığında 
                                                          
96
 Bax: Sədnik Paşa Pirsultanlı, Heca vəznli şeir və mənzum ata 
sözləri, Gəncə, Əsgəroğlu, 2001. 
 
    271 
 
şiə görüşlərinin təsiri gündən-günə 
qüvvətlənirdi... 
Xətai adına saz havası və xüsusi qoşma 
şəkli (divani şeir janrı- S.P.Pirsultanlı) 
meydana çıxmışdır. Hətta, Xətainin əruz 
vəznində yazdığı qəzəllər də saz havalarına 
uyğunlaşdırılaraq aşıqlar tərəfindən oxunurdu. 
 
Şah Xətai seyrə çıxdı, açdı Hürrün qəbrini, 
Ya İlahi, sən bilirsən günahkaram doğrusu- 
 
beyti  ilə bitən qəzəli aşıqlar son zamanlara 
qədər ustadnamələr sırasında oxuyurdular”.
97
 
Bizcə, elə həmin dövrdə, yəni XVI 
əsrin bu illərində sazla yoldaşlıq edən qəzəllər 
əsasında aşıq poeziyasının  divani forması 
yaranmışdır: 
Fələk, sənlə əlləşməyə, bir belə meydan ola, 
Tut əlimi, fürsət sənin, lütf ilə ehsan ola. 
Getmiş idim mürşüdümə, dərdimə dərman qıla, 
Mən nə bilim, mən gəlincə, xak ilə yeksan ola. 
   *** 
Kölgəsində zülflərinin bir zaman yatmaq gərək, 
Tabutu sərv ağacından, kəfəni yarpaq gərək. 
Tez yuyun, tez götürün ki,  
mənzilə çatmaq gərək, 
Bari-ilham, necə qıydın, bir belə canan ölə. 
                                                          
97
 H.Araslı, Aşıq yaradıcılığı, Bakı, 1960, səh.33-34. 
 
    272 
 
   *** 
Bir gülü ki, dərəmmirsən, dərib xəndan eyləmə! 
Bir könlü ki, hörəmmirsən, yıxıb viran eyləmə! 
Haqq-təaladan səda gəldi: Qurbani, qəm eyləmə! 
Qorxum budur:bu gün burda çoxları peşman ola! 
 
Aşıq poeziyası yazılı poeziya ilə bu və 
ya digər şəkildə əlaqədə olsa da, öz təbiəti 
etibarı ilə şifahi xalq poeziyasına daha 
yaxındır. 
Şifahi xalq poeziyasından saza gələn 
yeddihecalı bayatı, yaxud səkkizhecalı xalq 
mahnıları, eləcə də, on bir hecalı şeirlər öz 
şəkillərini olduğu kimi saxladıqları halda, 
yazılı poeziyadan gələn şeirlər öz quruluşunu 
bəzən tamamilə, bəzən də qismən dəyişir, 
sazın kök və pərdələrinin təsiri ilə yeni 
formalar alır. 
Yazılı poeziyamızın qəzəl janrı 
əsasında formalaşan divani şeirləri də sazla 
ünsiyyətdə, yəni sazda ifa olunduqda əvvəlki 
şəklini itirməli olur. Başqa şəkildə deyilsə, 
misralar saza gələndə sınır, hər misra bir 
beytə çevrilir. 15 hecalı divaninin hər 
beytində misranın biri 8, o biri 7 hecalı olur. 
Məsələn: 
Fələk, sənlə əlləşməyə, 
Bir belə meydan ola. 
 
    273 
 
Tut əlimi, fürsət sənin, 
Lütf ilə ehsan ola. 
 *** 
            Getmiş idim mürşüdümə, 
Dərdimə dərman qıla. 
Mən nə bilim, mən gəlincə, 
Xak ilə yeksan ola. 
 *** 
Kölgəsində zülflərinin, 
Bir zaman yatmaq gərək, 
Tabutu sərv ağacından, 
Kəfəni yarpaq gərək. 
 *** 
Tez yuyun, tez götürün ki, 
Mənzilə çatmaq gərək. 
Bari- İlahim, necə qıydın, 
Bir belə canan  ölə. 
 *** 
Bir gülü ki, dərəmmirsən, 
Dərib xəndan eyləmə! 
Bir könlü ki, hörəmmirsən, 
Yıxıb viran eyləmə! 
 *** 
Haqq-təaladan səda gəldi: 
Qurbani, qəm eyləmə, 
Qorxum budur: bu gün burda 
Çoxları peşman ola! 
 
 
    274 
 
Bunun sirri və səbəbi ondadır ki, 
qəzələ bağlı olan tar 15-16 heca ölçüsündə, 
qoşmaya bağlı olan saz isə 11 heca ölçüsündə 
düzəldilmişdir. Aşıq şeirini sazın kök və 
pərdələri formalaşdırır, sənət süzgəcindən 
keçirir və bundan sonra ümumi yaradıcılığa 
daxil edir. 
Divani şeiri “Baş divani” və “Ayaq 
divani” kimi musiqi havalarının yaranmasına 
səbəb olduğu kimi, sazın qoluna da, kədər və 
sevinc duyğularını ifadə edən iki pərdə 
bağlamışdır. 
Şah pərdə sazın qolunda bütün 
pərdələrin mərkəzindədir. Kədər ifadə edən 
Divani pərdəsi Şah pərdədən yuxarıda, yəni 
başda, sevinc ifadə edən Divani pərdəsi isə 
Şah pərdədən aşağıda, yəni ayaqda 
bağlanmışdır. Buna görə də birincinin pərdəsi 
başda bağlandığı üçün Baş divani, ikincinin 
pərdəsi ayaqda bağlandığı üçün Ayaq divani 
adlandırılmışdır. Çox maraqlı və tamamilə 
qanunauyğun haldır ki, Baş divaninin, Ayaq 
divaninin şeirləri də öz pərdələrinə, öz əhvali-
ruhiyyəsinə uyğun olur. Yəni Baş divaninin 
şeiri kədərli, Ayaq divaninin şeiri isə sevincli, 
fərəhli olur. Yaxud əksinə: kədərli divanilər 
baş pərdədə, şux divanilər isə ayaq pərdədə 
çalınır. 
 
    275 
 
Çox maraqlıdır ki, divani pərdələrinin 
və saz havalarının hər birinin dörd adı vardır: 
“Baş divani”nin ikinci adı “Şərxətai”, üçüncü 
adı “Qurbani”, dördüncü adı isə “Məclis 
divanisi”dir. “Ayaq divani”nin ikinci adı 
“Osmanlı divanisi”, üçüncü adı “Gövhəri”, 
dördüncü adı isə “Meydan divanisi”dir. Elə 
bil ki, bu adlar müəyyən bir tarixi sirri 
gələcək nəsillərə danışmaq, demək üçün belə 
sıralanmış, zəncir kimi bir-birinə bağlan-
mışlar. 
“Baş divani”nin ikinci adı, yəni 
“Şərxətai “sözü bizcə əslində Şah Xətai imiş. 
Əsrlərdən bəri bu adla yaşayan havanın nə 
üçün belə adlandırıldığının fərqinə varmayan 
aşıqlar sadəcə olaraq onu bu şəkildə təhrif 
etmişlər. Bizcə, bu divanilərin hər ikisi, öz 
mətnləri və saz havaları ilə birlikdə eyni 
dövrdə, yəni Türkiyə ilə Azərbaycan arasında 
1514-cü il Çaldıran müharibəsinin axırında 
yaranmışdır. 
“Məclis divanisi” çalınanda onun 
ahəngində dərin bir kədər, “Meydan divanisi” 
çalınanda isə ahəngində coşğun bir sevinc, 
şadlıq duyulur. Bu isə o dövrün vəziyyəti ilə 
çox uyğundur. Yəqin ki, məğlub olan tərəf öz 
sazında kədər mahnıları, qalib tərəf isə sevinc 
mahnıları çalıb-oxuyurmuş. 
 
    276 
 
Bunlardan kədərli “Məclis 
divanisi”nin həm də “Şah Xətai divanisi”, 
“Meydan divanisi”nin isə eyni zamanda 
“Osmanlı divanisi” adlanmaları da bizim 
ehtimalımızı nisbətən qüvvətləndirir. 
Ustad aşıqların deməsinə görə 
“Osmanlı divanisi” saz havasını XIX əsrin 
görkəmli el sənətkarı Göyçəli Aşıq Alı 
Türkiyə səfəri zamanı orada öyrənmiş və geri 
qayıtdıqdan sonra azəri aşıqları arasında 
yaymışdır ki, bu da bizim fikrimizə uyğun 
gəlir. 
Qurbaninin ilk divani şeir nümunəsi 
kimi tanıdığımız “Ola” rədifli divanisi də 
yasla, matəmlə əlaqədar olduğu üçün sazın 
“Baş divani” pərdəsinin tələblərinə uyğun 
yazılmışdır.  
Bəzən əslində çox nikbin əhval-
ruhiyyəli, lakin saza, onun kök və pərdələrinə 
bələd olan sənətkarlar öz yaradıcılıqlarını 
rəngarəng etmək üçün kədərli şeirlər də 
yazmışlar. Çünki, onlardan məclislərdə həm 
“Ayaq divani” havası ilə oxunan, həm də 
“Baş divani” havası ilə oxunan şeirlər tələb 
olunurmuş. İfaçı aşıq da sazının ahəngini və 
oxuduğu şeiri dəyişərək eyni məclisdə həm 
kədər, həm də sevinc doğuran havalar çalır, 
mahnılar oxuyurmuş. Başqa sözlə deyilsə, 
 
    277 
 
“Baş divani” özünə uyğun, “Ayaq divani” də 
özünə uyğun şeir tələb edir, yaxud əksinə, 
yəni hər pərdənin öz şeiri, hər şeirin öz 
pərdəsi vardır. Şux, oynaq divanini “Baş 
divani”, dərdli, kədərli divanini isə “Ayaq 
divani” havasında oxumaq olmaz. 
XVI-XVII əsrlərdə Koroğlu qoşmaları 
aşıq poeziyasına döyüşkənlik, mübarizlik 
ruhu gətirmiş, onu dağ çeşmələrinin suyu 
kimi durultmuş, ümumiyyətlə, aşıq 
poeziyasında qəhrəmanlıq motivlərini 
gücləndirmişdir. 
Xalq qəhrəmanlarının, eləcə də 
məhəbbət aşiqlərinin könül arzularını daha 
təsirli bir şəkildə ifadə etmək, səslərini daha 
ucalara qaldırmaq və uzaqlara çatdırmaq üçün 
Koroğlu və Kərəm qoşmalarının bəndləri 
arasında münasib bayatılardan da çox istifadə 
edilmişdir. Belə bayatılar öz növbələrində 
qoşmaların ana xətti ilə birləşərək, qoşma 
cığalarına çevrilmişlər. Bizcə, Koroğlunun 
aşağıdakı cığalı qoşması  fikrimizi təsdiq 
üçün əsas ola bilər: 
 
Yığılsa məxluqat, qurulsa məhşər, 
İsrafil surunu çala qoymaram. 
Çəkərəm qılıncı, girrəm meydana, 
Uçurdaram, burda qala qoymaram. 
 
    278 
 
  *** 
Mən aşıq təhlədənəm, 
Tək evli Təhlədənəm. 
Arasbar tərlanıyam,  
Sonalar təhlədənəm. 
  *** 
Xəbər olsun Bayazidin  elinə, 
Düşməmisiz mən dəlinin felinə. 
Hoy deyib minərəm Qırat belinə, 
Bu qisası Rüstəm Zala qoymaram. 
  *** 
Mən aşiq ləngəridi, 
Gəmidi, ləngəridi. 
Çox bilib, az danışmaq, 
İyidin ləngəridi. 
  *** 
Bir iyid ki, atasından var ola, 
Tülək tərlan qürbət eldə sar ola, 
Bayaziddə neçə gözəl var ola, 
Aya aparmasan, ilə qoymaram. 
  *** 
Əzizim, ordu bada, 
Salmasdan Ordubada, 
Sərkərdə qoçaq olsa, 
Heç verməz ordu bada. 
  *** 
Badələr içmişəm, hələ sərxoşam, 
Qorx o gündən ki, qaynayam, coşam, 
 
    279 
 
Tüləklər sındıran bir tərlan quşam, 
Ovlaram yuvalar, bala qoymaram. 
  *** 
Mən aşiq ovun ovlar, 
Gözlərin ovun ovlar, 
Alvızdan qalxan tərlan, 
Murğuzda ovun ovlar. 
  *** 
Qırram qayaları, yıxaram dağı, 
Xanlar zəhər içər, sultanlar ağı, 
Çənlibeldir qoç Koroğlu oylağı, 
Şah da gəlsə, Çənlibelə qoymaram. 
  *** 
Mən aşığam şonqara, 
Şikar gərək şonqara, 
Cik-cik deyən sərçələr, 
Neylər şahin-şonqara? 
 
Qoşma və gəraylıların, təcnis və 
müxəmməslərin cığaları sazın tələbləri 
əsasında, daha doğrusu, şeirin yeni şəkilləri, 
aşıqların axtarıb tapdıqları yeni-yeni ifa tərzi, 
ifa üsulları ilə əlaqədar olaraq meydana 
gəlmişdir. 
Telli saz da Misri qılıncla bərabər 
Koroğluya kömək etmiş, onunla döyüş 
meydanlarına getmiş, öz coşğun sədasilə 
qəhrəmanları vəcdə gətirmiş, onların 
 
    280 
 
dodaqlarından söz almış, onu öz tellərilə 
həmahəng edib, yeni musiqi melodiyaları 
yaratmaq imkanı əldə etmişdir. 
Koroğlu şeirləri ilə əlaqəli yaranmış 
cəngi havaları saza xüsusi bir ahəng 
gətirmişdir. Hətta, həmin əsrdə Koroğlunun 
zildə oxunan şeirləri, cəngi havaları sazın 
qoluna Ayaq pərdə deyilən bir pərdə də 
bağlamışdır. “Bəlkə də zaman gəlib keçdikcə 
Koroğlunun bu və ya digər hərbi  məharəti 
unudulacaqdır. Lakin şair Koroğlunun bu 
qızıl sözləri xalqımızın sinəsində nəsildən-
nəsilə keçib yaşayacaq, özünə daha parlaq bir 
gələcək qazanacaqdır”.
98
 
Bu obrazlı fikir təkcə deyilişinə görə 
yox, həm də tarixi həqiqətə, gerçəkliyə 
əsaslandığı üçün gözəldir. Xalq şairimiz 
S.Vurğunu həyatı boyu aşıq poeziyasına 
qırılmaz tellərlə bağlayan da bu inam idi. 
Onda bu böyük və yenilməz inamı aşıq 
poeziyasının ölməz abidələri olan “Kitabi-
Dədə Qorqud”, “Koroğlu”, “Əsli-Kərəm” və 
başqa dastanlarımız yaratmışdı. Qəhrəman-
ların özləri, onların şan-şöhrətləri, unudulmaz 
igidlikləri də bu abidələrdə yaşamırmı? 
                                                          
98
 S. Vurğun, Azərbaycan ədəbiyyatı haqqında, “Ədəbiyyat və 
incəsənət” qəzeti, 1943-cü il, 21 oktyabr. 
 
 
    281 
 
XVI-XVII əsrlərdə, daha doğrusu, Şah 
İsmayıl Xətai və Koroğlu zamanında saza çox 
böyük üstünlük verilmişdir. XVII əsrdə bu 
meyl, demək olar ki, bir az da güclənmiş və 
ictimai xarakter almışdır. Hətta bu əsrdə 
eposdan göründüyü kimi Koroğlu kimi 
qəhrəmanlar sazdan ötrü “məəttəl” qalırmış, 
Çənlibeldən gəlib usta sorağına  düşürmüş, 
elə ki,  yaxşı  bir usta tapdı, “ona usta qulun 
ollam, al düzəlt sazı!”da deyirmiş: 
 
Çənlibeldən səni deyib gəlmişəm, 
Usta qulun ollam, al düzəlt sazı! 
Qırılıbdı sazım, mətəl qalmışam, 
Usta qulun ollam, al düzəlt sazı! 
 
Hətta, saz düzəldib gələnə qədər 
qoşun Çənlibelin düzünə çıxıb Koroğlunun və 
onun sazının səsini gözləyirmiş: 
 
Qoşun çıxdı Çənlibelin düzünə, 
Qurban olum şagirdinin gözünə. 
Xırda sədəf doğra sazın  üzünə, 
Usta, qulun ollam, al düzəlt sazı!
99
 
 
                                                          
99
 “Koroğlu”, Bakı, 1959, səh.220-221. 
 
    282 
 
Tufarqanlı Abbas da həmən əsrdə 
təxminən yaxın bir tərzdə ustaya müraciət 
etmişdir: 
 
Usta, məni gözlərinə fəda qıl, 
Səndən saz istərəm, amma saz ola. 
Dindirəndə imran dillə danışa, 
Şeyda bülbüllər tək xoş avaz ola. 
 
Lakin Tufarqanlı Abbasın bu şeirindən 
anlaşılır ki, o əsrdə “şeyda bülbüllər tək xoş 
avaz”la ötən, daha doğrusu, qoluna təzə 
pərdələr bağlanmış sazları düzəldən ustalar da 
tək-tək tapılırmış: 
 
Yamanı yamana, yaxşını mərdə, 
Tərifini edim hər düşən yerdə. 
Dolaşmaya simlər, vurmaya pərdə, 
Gözəllər tək onda işvə-naz ola.  
 
Simləri dolaşmayan, pərdələri vurma-
yan sazların qiyməti isə adi sazlardan baha 
olurmuş: 
 
Qiyəmətin soruşsan tamam on tümən, 
Nə ondan çox ola, nə də az ola. 
 
 
    283 
 
Tufarqanlı Abbas  öz parlaq 
istedadının, zəngin həyat müşahidələrinin 
gücü ilə, qüdrəti ilə yaratdığı geniş 
mündəricəli, hikmətli qoşmalarla aşıq 
poeziyamıza yeni məna dərinliyi gətirmişdir: 
 
Ulğun coşa gəlsə, köpük yağ olmaz, 
Söyüd bar gətirsə, bağça-bağ  olmaz. 
Zibil təpə olmaz, küllük dağ olmaz, 
Yel əsəndə alçaqlara endirər. 
  *** 
Abbas  bu sözləri deyər sərinnən, 
Arxı qazın, suyu gəlsin dərinnən. 
El bir olsa, dağ oynadar yerinnən, 
Söz bir olsa, zərbi kərən sındırar.
100
 
 
Bizcə, Sarı Aşığın yaratdığı, hətta, 
bəlkə də kəşf etdiyi cinas qafiyələr öz 
dövründə və özündən sonrakı aşıq 
ədəbiyyatımızda təcnis yaradıcılığının 
inkişafında mühüm rol oynamışdır. Gələcək 
təcnis binalarını tikmək üçün Sarı Aşıq mahir 
bir sənətkar kimi cinasdan tağ daşları 
yonmuşdur. 
Mən aşığam bağdadı, 
Sona, meylin bağdadı. 
                                                          
100
 Azərbaycan dastanları, II cild, Bakı, 1966, səh.145. 
 
    284 
 
Getməz bülbül sərindən, 
Gül sevdası, bağ dadı.
101
 
 
Və yaxud: 
 
Aşığam su dayandı, 
Sel gəldi, su dayandı. 
Özümü suya vurdum, 
Odumdan su da yandı.
102
 
 
Lakin o, bu tağ daşlarından istifadə 
edib öz təcnis binalarını tam qura 
bilməmişdir. 
Bayatılarında sevgi, məhəbbət, hicran, 
vüsal həsrəti ifadə olunmuş bu istedadlı 
sənətkarın olduqca az yaşadığı aydın hiss 
olunur. Aşıqlar axtardıqları cinasları çox 
zaman onun şeir xəzinəsində hazır tapmışlar: 
Mən aşıq, oda para, 
Ay doğdu o da para. 
Varmı bir odu sönmüş, 
Canımdan od apara.
103
 
 
Sarı Aşığın özünəməxsus bir ustalıqla 
yaratdığı cinas qafiyəli bayatılar yeni 
                                                          
101
 Sarı Aşıq, toplayanı və tərtib edəni Əhliman Axundov, Bakı, 
1966, səh.57. 
102
 Yenə orada, səh.29. 
103
 Sarı Aşıq, Bakı, 1966, səh.51. 
 
    285 
 
təşbehlərlə elə gözəl bəzənmişdir ki, istər-
istəməz insanı təsirsiz buraxmır. 
Bizcə, bundan sonra sənət meydanına 
gəlmiş Xəstə Qasım bu zəngin xəzinədən 
istifadə yolu ilə təcnisin yeni binalarını 
qurmağa başlamışdır: 
Lazım olur yoxsul üçün bircə mal, 
Laf eyləmə, var saqidən bir cəm al. 
Leyli, göstər mən Məcnuna bir camal, 
Leysan çeşmim məni eylər sənə mal.
104
 
 
Başqa bir misal: 
Xəstə könlüm yar bəsləmiş, həm dərdi, 
Dərd bilməzə demək olmaz həm dərdi. 
Bir iyidin yaxşı olsa həmdərdi, 
Qışı nurdur, yazı nurdur, yayı nur.
105
 
 
Bu istedadlı sənətkar cığalı təcnisin də 
ilk nümunələrini yarada bilmişdir: 
 
Həqiqət bəhrində qəvvasam deyən, 
Qəvvas isən gir dəryaya üzhaüz. 
Aşıq deyər, üzhaüz, 
Sonam göldə üzhaüz. 
Qarı düşmən dost olmaz, 
Yalvarasan üzhaüz. 
                                                          
104
 Aşıqlar, I hissə, Bakı, 1938, səh.130. 
105
 Aşıqlar, I hissə, Bakı, 1937, səh. 129. 
 
    286 
 
Bir mərd ilə ilqarını vur başa, 
Namərd ilə kəs ülfəti üzhaüz. 
  *** 
Parçalandı gəmim, qaldı dərində, 
Mən qərq oldum dənizində dərində, 
Aşıq deyər, dərində, 
Dayazında, dərində, 
Sidqi haqqa düz olan 
Hərgiz qalmaz dərində. 
Qismət olsa o mövlanın dərində, 
Üz döşəyək, səcdə qılaq üzhaüz. 
    *** 
Xəstə Qasım deyər, canan can deyər, 
Can danışır, can eşidər, can deyər, 
Aşıq deyər, can deyər, 
Vəfalıya can deyə, 
Görmədim hərcayilər, 
Cananına can deyə. 
Yox vəfalım, can deyənə can deyə, 
Bivəfasan, çək əlini, üzhaüz.
106
 
 
Ustad sənətkar təcnisin yeni növünü 
yaradarkən musiqinin yeni tələblərinə uyğun 
olaraq hər bəndi iki yerə bölmüş, aralarında 
cinaslı, lakin mövzuya bağlı, hər bəndi 
özlüyündə tamamlayan bir bayatı işlətmişdir. 
                                                          
106
 Aşıqlar, I hissə, Bakı, 1937, səh.132. 
 
    287 
 
Mütəxəssislərimizin verdiyi məlumata 
görə qəzəl-müstəzadların ilk nümunələrinə 
hələ böyük şairimiz Məhəmməd Füzulinin 
oğlu Fəzlinin yaradıcılığında rast gəlirik: 
 
Ey sərvi-səhi, sən gələli seyr ilə bağə, 
             Sər çəkmədi ərər, 
Çox alinəsəblər özünü saldı ayağə, 
             Qul oldu sənubər. 
Sünbül özünü zülfünə bənzətdi nigarın, 
              Bildi ki, xətadır. 
Dağlarda bitər üzü qara, başı aşağə, 
              Qayğulu, mükəddər.
107
 
 
Bizcə, Xəstə Qasım da belə qəzəl-
müstəzadlarla tanış olandan sonra sazın 
tələblərinə uyğun olaraq on bir heca 
ölçüsündə yeni aşıq şeiri yaratmağa başlamış 
və qoşma-müstəzadın, yaxud ayaqlı qoşmanın 
binasını qoymuşdur. 
Bir çarşıda dörd dərvişə uğradım, 
Dördü bir-biriynən eylər ixtilaf.  
Dördünün də dili ayrı, dini bir, 
İki də biz, onlarınan şəş cahat. 
                                 Əsil kainat. 
                                                          
107
 Bax: Müxtəsər Azərbaycan ədəbiyyatı tarixi, Bakı, 1943, I 
cild, səh.227. 
 
    288 
 
  *** 
Bir şəhərin gördüm padşahını, 
Qulun, yasovulun, hər dəstgahını, 
Üç yüz altmış altı xoş süpahını, 
Onlar bir kişidən istədi sürsat. 
                           Xoş çəkər səffat. 
  *** 
Altı, səkkiz, doqquz idi binası, 
Otuz cəlalı var, bəyaz sinəsi. 
Altı min altı yüz məddü mənası, 
Ərəb idi, əcəm idi, türkü tat. 
                        Bir ismə  fəryad. 
  *** 
Altıdan qırxatan sərgərdan idi, 
İki yüz otuzda özün tanıdı; 
Altı min altı yüz pasiban idi, 
Kimi yahu çəkər, kimi əssalat, 
   Kim edər fəryad.  
  *** 
İki dərya xoş görünmür gözünə, 
İki qırx, dörd gəlməz ərin dizinə. 
Xəstə Qasımın bu şeirinə, sözünə, 
Qazı, molla, müctəhidlər qaldı mat, 
                       Tapmadı kəlmat.
108
 
 
                                                          
108
 Aşıq Ələsgər, Bakı, 1963, səh.471. 
 
    289 
 
Əlbəttə ki,  bu şeirdən bircə bənd ver-
məklə də kifayətlənmək olardı. Biz ona görə 
tam verdik ki, şeirin məzmun xüsusiyyəti də 
aydın görünsün. Xəstə Qasımın qıfılbənd-
lərindən bir neçəsini Aşıq Ələsgər və onun 
qardaşı oğlu Növrəs İman açmış, bir sıra 
qıfılbəndləri isə hələ də bağlı qalmaqdadır: 
 
Bir ov gördüm öz yerində çarasız, 
Bədənindən qanlar axır, yarasız. 
On beş şey gəlibdi göydən qarasız, 
Beşi isyan, beşi üfyan, beşi nə?
109
 
 
Ümumiyyətlə, Xəstə Qasım şeirləri 
zəngin həyat müşahidələrinin məntiqi 
nəticələri kimi səslənir, insanı düşündürür, 
bədii zövq verir, onun idrakına, şüuruna təsir 
edir, mənəvi aləmini saflaşdırır: 
Bir məclisə varsan özünü öymə, 
Şeytana bac verib kimsəyə söymə. 
Qüvvətli olsan da yoxsulu döymə, 
Demə ki, zorluyam, qolum yaxşıdı. 
                                                          
109
 Şeir 1968-ci ildə şair Cavad Bayram oğlu Hüseynovdan 
yazılmışdır. Cavad Bayram oğlu Hüseynov 1898-ci ildə 
Daşkəsən rayonunun Qabaqtəpə kəndində anadan olmuşdur. Şair 
Cavad dərin biliyə malik, savadlı və məlumatlı el sənətkarı idi. 
O, azəri türkcəsi ilə yanaşı, ərəb və fars dillərini də yaxşı bilirdi. 
O, 1969-cu il fevralın 18-də vəfat etmişdir. 
 
    290 
 
  *** 
Xəstə Qasım kimə qılsın dadını, 
Canı çıxsın, özü çəksin odunu. 
Yaxşı oğul yaman etməz adını, 
Çünki yaman addan ölüm yaxşıdı.
110
 
Və yaxud: 
Alimdən dərs aldım, əlif-bey üçün, 
Sürahilər düzülübdür mey üçün. 
Dəli könül, qəm çəkirsən nə üçün? 
Qəmli günün şad günü var yanınca.
111
 
 
Başqa bir misal: 
 
Xəstə Qasım, yazlarımız yazlanar, 
Qızılgüllər pardaxlanar, nazlanar. 
İgid daldasında igid gizlənər, 
Tülkü daldasında heç bir şey olmaz.
112
  
 
Xəstə Qasım təkcə söz yaradıcısı, söz 
aşığı deyilmiş,o, həm də mahir saz aşığı imiş. 
Sazla yaxınlıq etməyən və ona bələd olmayan 
bir sənətkar öz şeirlərini şəkli cəhətdən  
zənginləşdirə bilməz. Bu istedadlı sənətkar 
bütün qaynaqlara baş vurduğu kimi, sazın da 
pərdələrinə dönə-dönə əl gəzdirmiş, özünün 
                                                          
110
 El şairləri, toplayanı S.Mümtaz, Bakı, 1935, səh.162. 
111
 Aşıqlar, toplayanı H.Əlizadə, Bakı, 1935, səh.57. 
112
 Aşıqlar, Bakı, 1937, səh.124. 
 
    291 
 
yaratdığı cığalı şeirə və müstəzada sazın 
yarım (lal) pərdələri ilə danışan pərdələri 
arasında münasib yer axtarıb tapmışdır. 
Xəstə Qasımın “qızıl cildli kitabı”nı 
əldə edə bilməsək də, biz onun zehinlərə, 
şüurlara və sinələrə yazılmış qızıl kitabının 
qızıl səhifələri ilə, qızıl sözləri ilə az-çox tanış 
ola bilmişik. 
Xəstə Qasımın yaratdığı gözəl sənət 
inciləri, yəni təcnislər, qıfılbəndlər, 
ustadnamələr və s. onun aşıq yaradıcılığındakı 
ədəbi mövqeyini düzgün müəyyənləşdirməyə, 
istedadlı bir sənətkar olduğunu söyləməyə 
haqq verir.  
Xəstə Qasım öz ədəbi mövqeyinə görə 
aşıq poeziyasının ana xəttində özünə elə bir 
yer seçib dayanmışdır ki, ondan sonra bu yol 
ilə gələn heç bir böyük sənətkar onun 
təsirindən kənarda qala bilməmişdir. 
Xəstə Qasım aşıq yaradıcılığına yenilik 
gətirmək, onu bədii və şəkli cəhətdən 
zənginləşdirmək məqsədi ilə bütün 
qaynaqlara baş vurmuş və hər sərseçmədən 
bir dürr əldə etmişdir. Bu səbəbdən də onun 
şeir xəzinəsi qiymətli incilərlə doludur. Heç 
şübhəsiz ki, Xəstə Qasım Vaqifin poeziya 
yaradıcılığı ilə tanış olsaydı, onun şux 
müxəmməslərinə biganə qalmazdı. O da 
 
    292 
 
XVIII əsrin axırlarında yaşamış Göyçəli Aşıq 
Musa və onlarca başqaları kimi müxəmməsin 
gözəl nümunələrini yaradardı. XVIII əsrdə 
Vaqif yaradıcılığı aşıq poeziyası ilə yazılı 
poeziyanın görüş yeri olmaqdan əlavə, həm 
də hər iki qaynağın axarını öz məcrasında 
birləşdirmişdir. 
Vaqif qəzəl və müxəmməslərlə yanaşı, 
həm də aşıq üslubunda qoşmalar, təcnislər 
yazırdı. Vaqif yaradıclığı üzərində aşıq 
poeziyasının təsiri aydın olduğu kimi, onun da 
aşıq poeziyası üzərindəki təsiri açıq və aydın 
idi. XVIII əsrdə onun bütün şeirləri kimi 
müxəmməsləri də aşıq yaradıcılığına 
gəlmişdi: 
 
Ey səba, yarə de kim, avarə gördüm Vaqifi, 
Qəm əlindən bikəsü-biçarə gördüm Vaqifi, 
Bağrı olmuş sərbəsər, sədparə gördüm Vaqifi, 
Aqibət salmış özün odlara gördüm Vaqifi, 
Gecə-gündüz müntəzir didarə gördüm Vaqifi.
113
 
 
Yazılı poeziyamızdan aşıq yaradıcı-
lığına gələn müxəmməs də sazla ünsiyyət 
bağlayandan sonra əvvəlki şəklini saxlaya 
bilməmişdir. Sazın kök və pərdələrinin daxili 
                                                          
113
 Molla Pənah Vaqif, Bakı, 1960, səh.172. 
 
    293 
 
ahəng qanununauyğun olaraq müxəmməs də 
öz şəklini dəyişmiş və ən azı hər bir misra iki 
yerə bölünmüşdür: 
 
Ey səba, yarə de kim, 
Avarə gördüm Vaqifi. 
Qəm əlindən bikəsü, 
Biçarə gördüm Vaqifi. 
Bağrı olmuş sərbəsər, 
Sədparə  gördüm Vaqifi, 
Aqibət salmış özün 
Odlara gördüm Vaqifi. 
Gecə-gündüz müntəzir, 
Didarə gördüm Vaqifi. 
 
Buna görə də aşıqlar deyirlər ki, 
Vaqifin bir müxəmməsi saza  gələndə 
bölünüb iki gəraylı olur. Yazılı ədəbiyyatdan 
müxəmməs adı ilə gələn bu şeir forması aşıq 
yaradıcılığında, sazla yoldaşlıq zamanı, hətta 
yeni adlar da qazanmışdır. Ona, dastanların 
sonunda oxunduqda duvaqqapma, adi vaxtda 
sazla oxunanda isə gözəlləmə deyilir. 
İlk aşıq müxəmməsi (gözəlləmə) 
yaradıcıları onun misralarını bölərkən hər 
beytdə misranın biri yeddi, o biri səkkiz 
hecalı olurmuş. Misal üçün XVIII əsrin el 
sənətkarı Göyçəli Aşıq Musa aşıqlar arasında 
 
    294 
 
şux müxəmməslər müəllifi kimi tanınır. Onun 
da əsas müxəmməslərində hər beytin bir 
misrası səkkiz, o biri yeddi hecalıdır. 
 
Mən səni çox sevirəm, 
Bilirsən halım, samavar. 
Bir əyləş məclisimdə, 
Cahi-cəlalım, samavar. 
Həm taxtım, həmi baxtım, 
Həm iqbalım, samavar.
114
 
 
Lakin sazla əlaqəli bu yaradıcılıq 
prosesi nəticəsində müxəmməs aşıq şeiri kimi 
formalaşmışdır. 
Bir müxəmməsdən iki gəraylı düzəldən 
aşıqlar sazın tələblərinə uyğun olaraq 
misralarda hecaların sayını bərabərləşdirmiş 
və hamısını gəraylı ölçüsündə, səkkiz hecalı 
yaratmağa başlamışdır. Həm də hər bənddə 
misraların sayı on deyil, səkkiz-səkkiz, yəni 
iki gəraylı ölçüsündə formalaşmışdır. Aşıq 
Musanın dillər əzbəri olan “Maral” 
müxəmməsi məhz deyilən tələblər əsasında 
düzülüb-qoşulmuşdur: 
 
Mən səni görəndən bəri, 
Halım pərişandı, Maral. 
                                                          
114
 Aşıqlar, 1935, səh.127. 
 
    295 
 
Ləblərində şəhdü-şəkər, 
Xəstəyə dərmandı, Maral. 
Açılıbdı qoynun içi, 
Bağı-gülüstandı, Maral. 
Dərd bilməzlər naqis dedi, 
Dərd bilən inandı, Maral.
115
 
Müxəmməs yaratmaq təcrübəsi  olan 
yaradıcı aşıqlar bundan sonra cığalı 
müxəmməsin cilalanmış, püxtələşmiş, ən 
mükəmməl nümunələrini yarada bilmişdir. 
Şəmkirli Aşıq Hüseyn və Molla Cümə bu 
sahədə daha irəli getmişlər. Nümunə üçün 
Aşıq Hüseynin müxəmməsindən bir parçaya 
diqqət yetirək: 
 
Həzarət, bircə baxın, 
Canlar alandı bu gələn. 
Gözləri cəlladə dönüb, 
İsmi Qaytandı bu gələn. 
Özü bir səxa kanıdı, 
Adil divandı bu gələn. 
Özü gül, saçı sünbül, 
Yaqut-yəməndi bu gələn. 
 *** 
 
Yaquta bənzər yanaq, 
Mərmərə bənzər buxaq, 
                                                          
115
 Aşıqlar, Bakı, 1935 səh.128. 
 
    296 
 
Kövsərə bənzər dodaq, 
Ağ gülə bənzər ayaq, 
Qoy bassın gözüm üstə, 
Qucmalı candı bu gələn. 
 *** 
 
Həm didarı şirindi, 
Həm gövtarı şirindi, 
Bağça barı şirindi, 
Qoşa narı şirindi. 
Bir belə bəşər olmaz, 
Huri-qılmandı bu gələn.
116
 
 
Müxəmməs və cığalı müxəmməs aşıq 
sənətini təkcə şeir şəkli cəhətdən deyil, həm 
də yeni saz havaları cəhətdən 
zənginləşdirmişdir.  “Baş müxəmməs” və 
“Orta müxəmməs” kimi sevinc və şadlıq ifadə 
edən saz havaları da bu şeirlərlə əlaqədar 
olaraq yaranmışdır. Yuxarıda da deyildiyi 
kimi, ümumiyyətlə, hər bir saz havası 
müəyyən bir şeir formasına bağlı yaranmışdır. 
Məsələn: 
“Güllü qafiyə” adlı saz havası Aşıq 
Əmrahın aşağıdakı şeiri ilə əlaqədar meydana 
gəlmişdir: 
                                                          
116
 Azərbaycan dastanları, Bakı, 1965, səh.146. 
 
    297 
 
 
Dedim gülşən nədi?  –      Dedi: bağımdı. 
Dedim səfalıdı?         –     Söylədi: yox, yox. 
Dedim işrət nədi?     -      Dedi: səfamdı. 
Dedim: gəlsən sürək? –   Söylədi: yox, yox. 
   *** 
Dedim:  əla nədi?    -       Dedi: gözümdü. 
Dedim: şəkər nədi?  -      Dedi: sözümdü. 
Dedim: alma nədi?   –     Dedi: üzümdü. 
Dedim: öpməlisən?   -    Söylədi: yox, yox. 
   *** 
Dedim:inci nədi?  -        Dedi: dişimdi. 
Dedim: əbru nədi? -       Dedi: qaşımdı. 
Dedim: yumru nədi? -    Dedi: döşümdü. 
Dedim: əmməlisən?  -    Söylədi yox, yox. 
   *** 
Dedim: siyah nədi?   -    Dedi: telimdi. 
Dedim: şəkər nədi?  -     Dedi: dilimdi, 
Dedim: nazik nədi?  -     Dedi: belimdi. 
Dedim:  qucmalısan? –  Söylədi: yox, yox. 
   *** 
Dedim: qulac nədi?  -        Dedi: qolumdu, 
Dedim: Əmrah kimdi?   -  Dedi: qulumdu, 
Dedim: uzaq nədi?   -      Dedi: yolumdu. 
Dedim: gəlsən gedək! –  Söylədi: yox, yox.
117
 
 
                                                          
117
 Azərbaycan  dastanları, III cild,  Bakı-1967,  səh. 76 
 
    298 
 
XIX əsrin başlanğıcından etibarən aşıq 
şeiri və musiqisi böyük inkişaf yoluna düşür. 
Bu, hər şeydən əvvəl, sazın təkmilləşməsi və 
hər bir pərdənin öz yerini tutması ilə, sazda üç 
müstəqil səs qatarının yaranması ilə əlaqədar 
olur. Bir sözlə, sazda məhsuldar pərdənin sayı 
bir deyil, üç olur. Yəni sazın daha iki pərdəsi 
böyük inkişaf yolu keçərək, Şah pərdə 
səviyyəsinə qalxır. O pərdələrin də Şah pərdə 
kimi üç səsi olur. 
Məsələn, danışan pərdələrin aşağıdakı 
şəkildə səs qatarı yaranır: 
 
1-ci səs qatarı                       2-ci səs qatarı 
Baş divanı pərdəsi               Təcnis pərdəsi 
Ayaq divani pərdəsi             Beçə pərdə 
1-ci sinə pərdə                      2-ci sinə pərdə 
 
3-cü səs qatarı 
Şah pərdə 
Ayaq pərdə 
3-cü sinə pərdə 
 
Bu o deməkdir ki, hər bir məhsuldar 
pərdənin sazda üç səsi vardır. Məsələn: Baş 
divani pərdənin Dilqəm kökündə (musiqi 
ahəngində) Baş divani pərdəsi bir cür, Ayaq 
divani pərdəsi bir cür, lakin eyni ahəngli səs 
 
    299 
 
verir. Təcnis pərdəsi ilə Şah pərdədə səslər 
belə sıralanır. 
Beləliklə, pərdələrin səs qatarında 
müxtəlif çalarlı musiqi səsləri alınır ki, bu da 
yeni saz havalarının düzəlməsi üçün böyük 
imkanlar yaradır.  
XIX əsrdə “Göyçə şərilisi”, “Göyçə 
gülü”, “Qəmərcan”, “Naxçıvan şərilisi”, 
“Şəmkir gözəlləməsi”, “Aşıq Hüseyni” və 
“Dilqəmi” kimi saz havaları meydana gəlir. 
Bu əsrdə sənət meydanına gəlmiş olan 
Aşıq Alı, Şəmkirli Aşıq Hüseyn və Aşıq 
Ələsgər kimi görkəmli saz və söz ustaları aşıq 
yaradıcılığını qiymətli incilərlə, yeni-yeni şeir 
və musiqi havaları ilə daha da zəngin-
ləşdirirlər. 
Dilqəmin kədər dolu qoşmaları ilə 
əlaqədar olaraq xüsusi bir saz havası yaranır, 
öz emosional təsiri ilə fərqlənən, seçilən bu 
hava saza yeni bir musiqi ahəngi bəxş edir, 
sazda “Dilqəmi” kökünü əmələ gətirir. İşlək 
(danışan) pərdələrə bağlı köklərdən (musiqi 
ahənglərindən) biri məhz belə adlanır. 
Dilqəmin şeirlərini “Dilqəmi” saz 
havası ilə bir yerdə, vəhdət halında dinlə-
dikdə, onun dərin lirizmi, şairin keçirdiyi 
iztirabları, bəşəri kədəri, emosiyaları  daha 
aydın duyulur, silinməz izlər buraxır: 
 
    300 
 
 
O qızıl gülləri dərməyən, Dilqəm, 
Dərib dosta pünhan verməyən, Dilqəm, 
Bu dünyada yarı görməyən, Dilqəm, 
Yarəb, o dünyada görüşərmola?.
118
 
 
Aşığın qanadlı sözləri, sazın ahəngdar 
səsi xalqımızın ruhundan doğmuşdur. Aşıq 
şeiri və musiqisinin daxili bir qanuna-
uyğunluğu vardır. Burada şeirlə musiqi bir-
birini tənzimləyir. Buna görə də aşıq şeirində 
sözlərin ahəngi, musiqisi və məna gözəlliyi 
əsasdır. 
Ayrı-ayrı şeir janrları və növləri ümumi 
aşıq yaradıcılığından, aşıq poeziyasından 
kənarda yaranmadığı kimi, sazın danışan və 
lal pərdələri də bir-birindən kənarda deyil, 
əlaqəli, qanunauyğun bir şəkildə meydana 
çıxmış və aşıq şeiri ilə üzvi surətdə bağlı 
inkişaf etmişdir. 
Xalq istedadlı sazın ecazkar gücündən, 
kök və pərdələrin yaratdığı böyük 
imkanlardan istifadə edərək, yeni musiqi 
melodiyaları yaratmağa başlamışdır. 
“Baş divani” pərdəsi və onun Dilqəmi 
kökü ilə əlaqəli 8, Təcnis pərdəsi və onun 
Ürfani kökü ilə əlaqəli 11, Şah pərdə və onun 
                                                          
118
 Aşıqlar bakı, 1937, səh.144. 
 
    301 
 
Şah pərdə kökü ilə əlaqəli 45, Şah pərdə və 
onun Misri kökü ilə əlaqəli 2, Ayaq divani 
pərdəsi və onun Ayaq divani kökü ilə əlaqəli 
2, Çoban bayatısı və onun Çoban bayatısı 
kökü ilə əlaqəli 3, Beçə pərdə və Şah pərdə 
kökü ilə əlaqəli 9 saz havası yaradılmışdır. 
Baş divani pərdəsi ilə əlaqəli 8 saz 
havasından 7-si qəmlidir. Ona görə də bu 
pərdəyə aşıqlar sazın qəm pərdəsi deyirlər. 
Təcnis pərdəsi ilə əlaqəli 11 saz havasından 7-
si qəmlidir. Bu pərdəyə sazın bəm pərdəsi 
deyilir. Şah pərdə ilə əlaqəli 47 saz havasının 
35-i  şadlıq ifadə edir. Beçə pərdəsi ilə əlaqəli 
9 saz havasından 5-i cəngi havasıdır. Bu, 
sazın cəngi pərdəsidir. 
Baş divani və Ayaq divani pərdələri ilə 
10 saz havasından 6-sı səkkiz hecalı şeirlərə, 
Təcnis və Şah pərdə ilə əlaqəli 58 saz 
havasından 41-i on bir hecalı şeirlərlə bağlı 
yaranmışdır. Biz buna görə deyə bilərik ki, 
Baş divani pərdəsi ilə Ayaq divani pərdəsi 
əsasən 8 hecalı, Təcnis pərdəsi ilə Şah pərdə 
isə 11 hecalı şeirlərə məxsusdur. Şah pərdə 
ona bağlı olaraq yaranmış musiqi havalarına 
görə sazın ən məhsuldar pərdəsi sayılır.  
Aşıq yaradıcılığı səyyar sənət 
olduğundan folklorun bu qolu daha geniş 
yayılmış və kütləviləşmişdir. 
 
    302 
 
Yaxşı çalmaq, oxumaq, şeir və dastan 
yaratmaq qabiliyyətinə malik olan hər bir aşıq 
ta qocalana qədər həmişə diyarbədiyar, elbəel 
gəzmiş, günlərini zəhmətkeş xalqla bir yerdə 
keçirmiş, xalqla bir oturub durmuş, bir nəfəs 
almış, onun sevinci ilə sevincini, kədəri ilə 
kədərini yarı bölmüşdür. Həm də bu yolla 
getmək aşığı xalqa daha yaxşı tanıtmış, onun 
adını ağıza-dilə salmış, sözü-söhbəti ürəklərdə 
yurd-yataq bağlamışdır. 
Göyçədən Aşıq Alının Türkiyəyə, 
Şəmkirdən Aşıq Hüseynin Naxçıvana 
səfərləri “Aşıq Alının Türkiyəyə səfəri” və 
“Aşıq Hüseyn-Reyhan” dastanlarının yaran-
ması üçün zəngin material vermişdir.  
Aşıq sənətinin səyyarlığı XIX əsrdə 
Aşıq Ələsgərin timsalında ən yüksək inkişaf 
mərhələsinə çatmışdır. 
 
Yaxşı hörmətinən, təmiz adınnan, 
Mən dolandım bütün Qafqaz elini. 
Pirə ata dedim, cavana qardaş, 
Ana, bacı bildim qızı, gəlini.
119
 
 
Bu gəzmək, görmək aşığın dünya 
görüşünü zənginləşdirmiş və ona saysız-
hesabsız mövzular vermişdir. Qafqaz elini 
                                                          
119
 Aşıq Ələsgər. Bakı, 1963, səh.146. 
 
    303 
 
qarış-qarış gəzən Aşıq Ələsgər həm də öz 
yaradıcılığının ən qızğın təbliğatçısı 
olmuşdur. Bizcə, Aşıq Ələsgərin bu qədər 
məşhurlaşmasının, onun ədəbi irsinin xalq 
arasında bu dərəcədə geniş yayılmasının bir 
sirri də məhz bundadır. 
Dədə Qasımın (Xəstə Qasımın) forma 
və məzmun etibarilə çətin qıfılbəndlərini ilk 
olaraq açmağa cəsarət edən, təşəbbüs göstərən 
el sənətkarlarından biri, bəlkə də birincisi 
məhz Aşıq Ələsgər olmuşdur.  
Aşıq Ələsgər Xəstə Qasımın yuxarıda 
tam şəkildə verib,  haqqında danışdığımız 
formaca müstəzad-qoşma, məzmunca 
qıfılbənd olan məşhur şeirinə də bənzər həmin 
şəkildə müstəzad-təcnis yazmışdır. 
Həmişə sənətdə yenilik axtaran və ona 
yenilik gətirməyə can atan Aşıq Ələsgər 
Xəstə Qasımın qoşma-müstəzadından istifadə 
yolu ilə müstəzad- təcnis kimi şeirin yeni bir 
növünü də yarada bilmişdir, hal-hazırda 
aşıqlar ona “ayaqlı təcnis” deyirlər: 
Götürüb sazımı, girrəm meydana, 
Gəl eyləyək bəhs: 
Əgər sən toxunsan, mən də toxunnam, 
Şəriətdə halal-qisasa qisas, 
Qoy ucalsın səs. 
  *** 
 
    304 
 
Bir xoş günü əvəz min ayə, billəm, 
Çəkilib qamətin minayə, billəm. 
Pirimdən dərs aldım, min ayə billəm. 
Bir sözünə  min söz deyim dəsbədəs, 
Dur yerində pəs. 
  *** 
Ovsunçuyam, ovsun sallam hi mara, 
Bənna isən, tərkin axtar, him ara, 
Səmin diraz, ləhcən bənzər himara, 
Aləmə bəllidir bu nitqü nəfəs, 
Misali-hədəs. 
 *** 
Mən dərdliyəm, mən ağlaram, bu da ağlar, 
Eşq ucundan sinəmdədi bu dağlar, 
Bir tərlanam, oylağımda bu dağlar, 
Sənsən səği-lağər şikarın məkəs, 
Hökmüm kəsakəs!.. 
 *** 
Aşıq gərək bu meydanda bir qala, 
Eşq odunu bir ətəklə, bir qala! 
Ələsgərdi Xeybər kimi bir qala, 
Bacara bilməzsən, dur yerində pəs, 
Danışma əbəs!
120
 
Aşıq Ələsgər dodaqdəyməz təcnislərin 
də nadir incilərini yaratmaqla özündən sonra 
gələn el sənətkarlarını qabaqlamışdır: 
                                                          
120
 Aşıq Ələsgər, Bakı, 1963, səh.216-217. 
 
    305 
 
 
El yeridi, yalqız qaldıq səhrada, 
Çək həsrətin çal çatığın, çathaçat. 
Hərcayılar səni saldı irağa, 
Həsrət əlin  yar əlinə çathaçat. 
  *** 
Qışda dağlar ağ geyinər, yaz qara, 
Sağ dəstinlə ağ kağıza yaz qara, 
Əsər yellər, qəhr eləyər yaz qara, 
Daşar çaylar, gələr daşlar çathaçat...
121
 
 
Təcnis aşıq poeziyasının tacıdır, 
əvəzsiz incisidir. Zərif və cilalanmış ifadələr, 
cinas qafiyələr ona xüsusi gözəllik və bədii 
ahəng bəxş etmişdir. 
Bəzən belə düşünülür ki, təcnisdə aşıq 
məna və məzmun dərinliyi yarada bilmir. 
Bizcə, bu fikri bütün yaradıcı aşıq və şairlərə 
aid etmək olmaz. Təcnisin qüvvətli və ya zəif 
olması sənətkarın bacarığından asılıdır. Hətta, 
çox sənətkarlar öz istedadını bu sahədə 
sınamışsa da müvəffəq ola bilməmişdir. Həm 
forma, həm də məzmun gözəlliyinə malik 
təcnislər yaratmaq üçün aşıq poeziyasının 
bütün qayda-qanunlarına bələd olmaqdan 
əlavə, sənətkarın söz xəzinəsi də elə zəngin 
                                                          
121
 Yenə orada, səh.225 
 
    306 
 
olmalıdır ki, oradan öz şeirinə incilər seçə 
bilsin. 
Aşıq poeziyasına dərindən bələd olan 
Xəstə Qasım təcnisi yüksək qiymətləndirərək 
demişdir: 
Xəstə Qasım sözün deyib tamama, 
Gün doğan, gün batan gələr salama. 
Nə alim işi deyil, nə də üləma, 
Təcnis mənasının çox hünəri var.
122
 
 
M.P.Vaqif, Q.B.Zakir, Nəbati, Şəmkirli 
Aşıq Hüseyn, Molla Cümə və başqa xalq 
ruhunda şeirlər yazıb-yaradan sənətkarlar 
təcnis yaradıcılığını yüksək qiymətləndirmiş, 
özləri də gözəl təcnislər yaratmışlar. 
Dövrünün şairlərindən məzmun və 
forma gözəlliyinə malik şeirlər yazmağı tələb 
edən M.F.Axundov özü də bu sahədə 
qələmini sınamış və bir neçə təcnis yaratmağa 
müvəffəq olmuşdur. 
Təcnisin ilk dövrlərdə qoşmanın bir 
növü kimi meydana çıxdığı şübhəsizdir. 
Lakin əsrlərdən bəri böyük bir təkamül dövrü 
keçirmiş olan təcnisə indi qoşmanın bir növü 
kimi baxmaq düzgün olmaz. Bizcə, təcnis 
artıq sazla əlaqədə müstəqil bir şeir janrı kimi 
                                                          
122
 Şeir 1968-ci ildə şair Cavaddan yazılmışdır. 
 
    307 
 
formalaşmış və özünün yeni şeirlərini 
yaratmışdır.  
Təcnis də qoşma kimi aşıq 
poeziyasında köklü, şaxəli, qollu-budaqlı, 
çoxşəkilli görünür. Təcnisin cığalı, 
dodaqdəyməz, müstəzad (ayaqlı təcnis) və 
başqa növləri vardır. 
Təcnis şeir forması məlahətli bir təcnis 
havası yaratmaqla yanaşı, sazın qoluna da 
təcnis pərdəsi bağlamışdır. Ustad sənətkar 
olan Aşıq Ələsgər şeirin dildönməz 
nümunələrini də yarada bilmişdir: 
 
Gözüm sağı, səhər çağı, 
Geyək ağı, gəzək bağı, 
Könül sevdi bu damağı, 
Qaymağa, həm yağa bax-bax!..
123
  
 
Təcnislər aşıqların söz-lüğət fondunun 
zənginləşməsinə, dildönməzlər nitqin 
inkişafına, qıfılbəndlər fikrin, zehnin 
itiləşməsinə və dərinləşməsinə kömək 
etmişdir.Öz dövrünün yüksək təhsil görmüş 
sənətkarı olan Molla Cümə də demək olar ki, 
aşıq poeziyasının bütün şəkillərində şeir 
                                                          
123
 Aşıq Ələsgər, Bakı, 1963, səh.226. 
 
    308 
 
yazmışdır. Şair-aşığın  “Pəri” adlı müxəm-
məsi qiymətli bir sənət incisidir: 
Alu-əlvan hənaləyib, 
Tök tellərin gərdənə sən. 
Gərdən göyçək, tel nazik. 
Qucmaq üçün bel nazik, 
Barmaq, şimşad, əl nazik, 
Xoş danışan dil nazik, 
Çox qəmlidir ürəyim, 
Bircə danış, gül nazik... 
Bircə məni elə qonaq, 
Sevindir, mehmanı, Pəri.
124
 
 
Vaqifin məlum ifadələrini Molla 
Cümənin “Pəri” müxəmməsindən inci kimi 
bir-bir seçib qırağa qoymaq o qədər də çətin 
deyildir. Bu təsirlər Molla Cümə poeziyasının 
qiymətini azaltmır, əksinə biz heyran qalırıq 
ki, böyük sənətkar ümumən şifahi və yazılı 
poeziyamızın bütün şeir janrları ilə tanış 
olmuş və özü də əvəzsiz sənət inciləri yarada 
bilmişdir. Molla Cümə də aşıq yaradıcılığına 
yenilik gətirmiş sənətkarlardan biridir. O, 
cığalı gəraylının bitkin nümunəsini yarat-
maqla özünün bacarıq və istedadını sənət 
meydanında nümayiş etdirmişdir: 
                                                          
124
 Molla Cümə, Bakı, 1966, səh.178-179. 
 
    309 
 
Aşıq məşuqdan ayrılsa,  
Canı yanar, 
Təzənə vurar, 
Simin qırar, 
Saz vay eylər. 
Yarı yad ilə gəzən görsə, 
Bir ah çəkər, 
Qəddin bükər. 
Yaşın tökər, 
Göz vay eylər. 
  *** 
Qiyməti yoxdur maçının, 
O müşk-ənbər saçının. 
Bəxti dönsə bir ovçunun, 
Murğu uçar, 
Dağdan keçər. 
Ceyran qaçar, 
Düz vay eylər. 
 *** 
Fələk qoymur yetim kama, 
Heç kəs dözməz bu sitəmə. 
Dost boynuna Molla Cümə, 
Qolun dolar, 
Qurban olar. 
Busə alar, 
Üz vay eylər.
125
 
                                                          
125
 Gəraylı 1968-ci ildə Molla Cümənin həmyerlisi Aşıq 
Siracdan yazılmışdır. Aşıq Sirac 1931-ci ildə Şəki rayonunun 
 
    310 
 
Aşıq şeirinin ümumi mənzərəsinə, 
köklərə və şaxələrə, yəni ayrı-ayrı janrlara və 
növlərə dərindən nəzər yetirdikdə belə bir 
dəqiq nəticəyə gəlmək olur ki, öz mənşəyi 
etibarilə gəraylı və cığalı gəraylı, əsasən, xalq 
mahnıları ilə, cığalı qoşma, təcnis və cığalı 
təcnis qoşma ilə, divani, müxəmməs və cığalı 
müxəmməs isə qəzəllə əlaqədar yaranmışdır. 
Lakin bu şeir janr və növləri sazın, onun kök 
və pərdələrinin təsiri ilə şəkildən-şəklə 
düşmüş və özünəməxsus yeni xüsusiyyətlər 
qazanmışdır. 
Heç bir vaxt aşıq ayrılıqda sazla bayatı 
oxumur. Bayatıları aşıq ya mübarizəyə, 
döyüşə həsr edilmiş qoşmalar arasında qeyzə 
gələrək oxuyur, ya da məhəbbət, vüsal və 
könül həsrəti ifadə olunan qoşmalar oxuyanda 
kədər hissi güc gəlir və bir bayatı çəkməli 
olur. Məsələn, aşıq Koroğlu qoşmalarına bağlı 
belə bir bayatı çəkir. 
 
Mən aşiqəm bu daşa, 
Bu qayaya, bu daşa. 
Elə vur ki, yağını, 
Kəlləsindən bud aşa.
126
 
                                                                                                         
Layiski kəndində anadan olmuş, hazırda Gəncə şəhərində 
yaşayır. 
126
 “Bülbül”, Bakı, 1968, səh.205. 
 
    311 
 
Və yaxud da Kərəm qoşmaları ilə 
əlaqəli qəmli bir bayatı oxuyur: 
 
Dərd gələr gülə  sardan, 
Köç gedər Güləzardan. 
Xarın ölsün, ay bülbül, 
Qurtarsın gül azardan.
127
  
Son bayatı, həqiqətən, Kərəm qoşmaları 
ilə əlaqəli meydana gəlmişdir. Güləzar 
məşhur bir bulağın adıdır. Rəvayətə görə, 
Qara Keşiş öz qızı Əslini ilk dəfə bu yol ilə 
qaçırmışdır. 
Köç bayatısı sazın Şah pərdəsində, el 
bayatısı beçə pərdəsində, çoban bayatısı isə 
bayatı pərdəsində (həm də bayatı kökündə) 
çalınır. Deməli, sazın qolundakı bayatı 
pərdəsi çoban bayatısına məxsusdur.  
Buna əsasən deyə bilərik ki, sazın 
qoluna bayatı pərdəsi Sarı Aşığın bayatıları 
ilə əlaqədar olaraq deyil, hələ ondan da əvvəl 
qoşmalar arasında oxunan çoban bayatılarına 
görə bağlanmışdır. 
Gəraylılar xalq mahnılarına əsasən və 
bir də aşıq qoşmalarının özünə oxşadılaraq 
yaradılmışdır. Fikrimizi əsaslandırmaq və 
                                                          
127
 Bayatılar. Toplayanı və tərtib edəni Həsən Qasımov, Bakı, 
1960, səh.50. 
 
    312 
 
aydınlaşdırmaq üçün aşıq yaradıcılığının 
ölməz abidələrinə - xalq dastanlarımıza 
müraciət edək: 
“Tahir və Zöhrə” dastanındakı “Bülbül” 
şeirinə necə demək olar ki, bu xalq mahnısı 
deyil? 
Bülbül, sənin işin qandı, 
Aşiqlər oduna yandı, 
Nədən hər yerin əlvandı, 
Köksün altı sarı, bülbül.
128
 
Başqa bir misal, “Əsli və Kərəm” 
dastanında “Yaxan düymələ, düymələ” şeirinə 
diqqət yetirək: 
 
Sallanıban gələn dilbər, 
Yaxan düymələ, düymələ!.. 
Məni dərdə salan dilbər, 
Yaxan düymələ, düymələ!.. 
  *** 
Al geyib, yaşıl bürünər, 
Zülfləri yana hörülər, 
Yel vurar, məmən görünər, 
Yaxan düymələ, düymələ!.. 
  *** 
Köynəyinin gülü yaşıl, 
Süsən sünbülə dolaşır, 
                                                          
128
 Azərbaycan dastanları, 1-ci cild, Bakı, 1965, səh.122. 
 
    313 
 
Gözəllik sənə yaraşır, 
Yaxan düymələ, düymələ!.. 
  *** 
Kərəm sənə nələr demiş, 
O dil, dodağını yemiş, 
Kətan köynək, bəndi gümüş, 
Yaxan düymələ, düymələ!..
129
 
 
Belə misalların sayını istənilən qədər  
artırmaq olar. Bir əsas da odur ki, gəraylılarla 
xalq mahnılarının misralarının sayı da, ölçüsü 
də birdir. Xalq mahnılarının əksəriyyəti 
gəraylılar kimi 8 hecalı olur. Bundan əlavə, 
aşıq yaradıcılığının bir sirrini də duyub dərk 
etmək lazımdır. Aşıq öz yaradıcılığına şifahi 
və yazılı ədəbiyyatdan o şeyi alıb gətirir ki, 
onun üzərində tarixin müəyyən bir 
mərhələsində bu və ya digər şəkildə, az və ya 
çox özünün əcdadı olan ozanın və yaxud da 
bu adlara yaxın  el sənətkarlarının əməyi 
olmuşdur. Biz lap əvvəldə qeyd etmişdik ki, 
aşıq və onun sənət şəcərəsinin əcdadı olan 
ozanlar şeirdə təxəllüs işlətmirlərmiş. 
Bununla da, onların ədəbi irsi ümumi xalq 
yaradıcılığı içərisində əriyirmiş. Bu yol ilə də 
bayatılar və mahnılar yaranırmış. Deməli, 
                                                          
129
 Azərbaycan dastanları, 2-ci cild, Bakı, 1966, səh.85-86. 
 
    314 
 
vaxtı ilə bayatıların və xalq mahnılarının da 
yaradılmasında aşığın əməyi olmuşdur. 
Aşıq yaradıcılığı şifahi və yazılı 
ədəbiyyatımızdan faydalandığı kimi, öz 
növbəsində o da onlara həmişə xeyir 
vermişdir. Yazılı poeziyamızda heca vəzni, 
bizcə, aşıq qoşmasının təsiri ilə yaranmış və 
formalaşmışdır. 
Biz bu fikirləri birinci dəfə olaraq aşıq 
şeirinin keçdiyi inkişaf mərhələlərinə 
əsaslanaraq deyirik. Tarixilik etibarı ilə yazılı 
ədəbiyyatdan qədim olan Azərbaycan folkloru 
və onun ayrılmaz bir hissəsi olan aşıq 
yaradıcılığı həmişə görkəmli şair və 
yazıçılarımızın ilham mənbəyi olmuşdur. 
Aşıq yaradıcılığı şifahi və yazılı 
ədəbiyyatımızda poetik fikirlərin, mütərəqqi 
ideyaların, gözəl yaradıcılıq ənənələrinin, 
xüsusilə qeyd edək ki, eyni zamanda, həm də 
müxtəlif şeir formalarının yaranmasında və 
inkişafında böyük təsir gücünə malikdir. 
Azəri aşıq şeirinin cığalı qoşma, cığalı 
təcnis, cığalı müxəmməs və cığalı gəraylı 
növlərinin quruluşuna baxanda adamın yadına 
S.Vurğunun “Bəsti” poeması düşür. Elə bil ki, 
şair bu poemada vəzndən-vəznə keçməkdə, 
çoxhecalıdan azhecalı, azhecalıdan çoxhecalı 
 
    315 
 
şeirə keçməkdə aşıq şeirinin bu növündən 
yaradıcı şəkildə istifadə etmişdir: 
Bəsti! Qələm çəkdik o günlərə biz! 
Günəşdən pay aldı azad nəslimiz! 
Dəyişdi sualların əvvəlki səsi, 
Dəyişdi dünyanın ilk xəritəsi. 
  *** 
Azad yurdumuzda nə şam qaralır, 
Nə dağlar başını duman, qar alır, 
Öldü tanrıların səfil röyası, 
Doğdu ömrümüzün qızıl dünyası. 
  *** 
Sənin də gözünə düşdü aydınlıq, 
Ömürlük zindandan çıxdı qadınlıq. 
Dahilər yaradan, ey böyük ana, 
Şeirimizin hər sözü alqışdır sana!.. 
  *** 
Ah, səhər-səhər, 
Doğanda ülkər. 
Bəsti qoluna, 
Güvənir ellər. 
  *** 
...Ey azad qadın, 
Gözlərin aydın! 
Mən nə yazardım 
Sən olmasaydın?
130
 
                                                          
130
 S.Vurğun, “İstiqbal təranəsi”, Bakı, 1947, səh.306-309. 
 
    316 
 
Aşıq şeirinin xalq mənəviyyatına necə 
təsir etdiyini böyük maarifçi Həsən bəy 
Zərdabi (Məlikov) vaxtilə çox  gözəl 
müşahidə etmişdir: “Bir baxın, bizim aşıqlar 
toylarda oxuduqda onlara qulaq asanlara. Bu 
zaman bu qulaq asanlar elə hala gəlirlər ki, 
beistilahi-türk, ətini kəssən də xəbəri 
olmaz”.
131
 
Xalq öz içərisində yetişdirdiyi aşıqlara 
sonsuz etimad bəsləmiş, onun sözünə 
inanmış, sazın məlahətli təranələri geniş 
kütlənin bədii-estetik tərbiyəsində misilsiz 
qüdrətli təsir gücünə malik olmuşdur. 
Elə böyük bir sənətkar tapmaq çətindir 
ki, o xalqın tükənməz sərvətindən- folklor 
ədəbiyyatından faydalanmamış olsun. 
Akademik H.Araslı aşıq poeziyasının 
qüdrətindən, onun təsir gücündən danışaraq 
yazır: “Aşıq yaradıcılığı Azərbaycan mədə-
niyyəti tarixində çox mühüm yer tutur. 
Aşıqlarımız, şifahi xalq şeiri, aşıq şeiri 
üslubunda yazan sənətkarlarımız dərin mənalı 
və bədii cəhətdən elə mükəmməl əsərlər 
yaratmışlar ki, bunlar yazılı ədəbiyyatımızın 
inkişafına bəzən istiqamət vermiş, ümumi 
                                                          
131
 H.Zərdabi. Xalq nəğmələri, “Həyat” qəzeti, 8 yanvar, 1906.  
 
    317 
 
mədəni inkişafımızda silinməz izlər 
buraxmışdır. 
“Dədə-Qorqud” dastanları Nizami yara-
dıcılığının inkişafına az təsir göstərməmişdir. 
Nizami ədəbi məktəbinin yaranmasında aşıq 
yaradıcılığının qüvvətli və müsbət təsiri 
olmuşdur. Aşıq şeiri Şah İsmayıl Xətai, 
Vidadi, Vaqif, Səməd Vurğun və Osmanlı 
Sarıvəllinin yaradıcılığına qüvvət ver-
mişdir”.
132
 
Azərbaycan aşıq yaradıcılığına ümumi 
bir nəzər saldıqda aydın olur ki, onun 
dövrləri, bir çox görkəmli el sənətkarlarının 
həyat və yaradıcılıqları və s. mühüm nəzəri 
problemlər hələ öyrənilməmiş qalır. 
Aşıq yaradıcılığını şifahi və yazılı 
ədəbiyyatdan fərqləndirən cəhətlər, bu 
yaradıcılıq qaynaqlarının bir-biri ilə əlaqəsi, 
aşıq şeiri və musiqisinin tarixi inkişaf yolu, 
aşıq poeziyasının janrları və növləri kimi 
məsələlərin öyrənilməsi folklorşünaslıq 
elmimizin vacib vəzifələri olaraq diqqəti cəlb 
etməkdədir. 
 
 
 
                                                          
132
 H.Araslı. Aşıq yaradıcılığı, Bakı, 1960, səh.14.  
 
    318 
 
*** 
Səbəb nədir ki, eyni vəznə, ölçü-biçiyə 
malik qoşmanın biri saza qovuşmuş, o biri isə 
seçilmiş, yaxud da çox hissəsi sazdan kənarda 
qalmışdır? 
Birincisi, aşıq qoşmaları yazılmır, sazın 
kök və pərdələri ilə bağlı olaraq bir musiqi 
ahəngi üstündə düzülüb qoşulur, yəni həmin 
şeir öz melodiyası ilə əkiz yaranır. 
İkincisi, aşıq şeirinin (əgər belə demək 
mümkünsə) yurdu olur. Xanəndə isə oxuduğu 
qəzəl və qoşmaya yurd düzəldib danışmır. 
Aşıq dilində isə şeirin, sözün yurdu özü qədər 
şirin olur. 
Aşıqlar bir də ona görə klassiklərin 
qoşmalarına az girişirlər ki, onlar bu şeirlərin 
yurdlarından xəbərsizdirlər. Aşıq qoşmaları 
isə müəyyən bir səfərlə, yerlə, əhvalatla bağlı 
olduğu üçün yurd düzəltməyə geniş imkan 
verir. 
Aşıq yaradıcılığına xas şeir və dastan, 
hər şeydən əvvəl, aşıq ifaçılığına daxil olub, 
orada özünə müəyyən mövqe qazanması, 
zaman-zaman şifahi yolla yaşaması və 
kütləviləşməsi ilə səciyyələnir. 
Belə isə, bəs Xətai, Vaqif, Zakir, Nəbati 
kimi yazılı ədəbiyyatımızın görkəmli 
nümayəndələri nə üçün aşıq şeiri tərzində 
 
    319 
 
qoşma, gəraylı, hətta, təcnislər yazıb 
yaratmışlar? 
Başlıca səbəb aşıq şeirindən istifadə 
yolu ilə farsdilli şeirdən uzaqlaşıb, anadilli 
şeirə qovuşmaq, keçmək, hazır şeir 
formalarına yiyələnmək, aşıq şeirinin 
əsrlərdən bəri qazandığı xəlqi və humanist, 
döyüşkən, nikbin, həssas və mütərəqqi 
keyfiyyətlərindən faydalanmaq istəyidir.  
 
 
 
 
 
 
 
 
 
 
 
 
 
 
 
 
 
 
 
 
    320 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
    321 
 
Təcnis-heca vəznli aşıq şeirinin 
zirvəsidir 
 
Azərbaycan aşıq poeziyasında təcnis şeir 
janrının araşdırılması, öyrənilməsi bütövlükdə 
Azərbaycan aşıq yaradıcılığında olan şeir 
janrlarının tədqiqi deməkdir. Aşıq şeiri ilə 
yazılı poeziya arasındakı əlaqə, yəni qoşma və 
gəraylıların, təcnisin aşıq poeziyasından yazılı 
poeziyaya keçməsi, divaninin və müxəm-
məsin yazılı ədəbiyyatda yaranması və saza 
gəldikdən sonra təbəddülata uğraması, 
dəyişmələrə məruz qalması, aşıq şeirinin və 
yazılı poeziyanın tarixi proseslərə qoşularaq 
öz təkamülünü yaşaması və inkişaf 
mərhələlərindən keçərək, qanunauyğun  bir 
şəkil almaları tədqiqatın qarşıya qoyduğu 
vacib və zəruri məsələlərdəndir.  
Bu hadisələrin və əlaqələrin tədqiqata 
cəlb edilməsi, yazılı və şifahi poeziyanın 
janrlarının təşəkkülü və inkişafı, bir-birlərinə 
təsirləri öyrənilmədən təcnisin özünün inkişaf 
xəttini düzgün müəyyənləşdirmək olmaz. 
Yazılı ədəbiyyatda daha çox qoşma və 
gəraylılara meyl edilmişdir. Gəraylı və qoşma 
şeir sevənlərin ilham bulağıdır. Təcnis 
özlüyündə söz xəzinəsidir, söz dənizidir.  
 
    322 
 
Təcnis həmin dənizin dibindən çıxarılan 
mirvaridir. Məndən ötrü təcnis söz 
xəzinəsindən başqa daş-qaşlar arasında 
brilyantdır. Yazılı ədəbiyyatın klassikləri 
gəraylını, qoşma və təcnisləri  yazılı 
ədəbiyyata gətirmişlər. Təcnis sözün qızıl 
külçəsidir,  xəzinədə  əvəzi olmayan daş-
qaşdır. Ona görə ki, sözün bütün incəlikləri, 
göz qamaşdıran ifadələri, cinas gövhərləri bu 
xəzinədədir. Yazılı ədəbiyyatın görkəmli 
klassiklərinin təcnisi, qoşmanı və gəraylını 
yazılı ədəbiyyatda vətəndaşlıq hüququ 
qazanmış əruzun yanına gətirməkdə 
məqsədləri bu hazır qəliblərdən istifadə 
etmək, yazılı ədəbiyyatda əruz kimi, heca 
vəzninə tam vətəndaşlıq hüququ qazandırmaq 
və bununla da, şeirin sərhədlərini genişlən-
dirmək, əruz vəznli poeziya daxilində milli 
heca vəznini püxtələşdirməkdən və onun təsir 
dairəsini gücləndir-məkdən ibarətdir. Ən 
əvvəl, aşıq poeziyasının inkişaf xəttini və 
onun tarixən yazılı ədəbiyyatla əlaqəsini 
izləməliyik. 
Şah İsmayıl Xətayi yaradıcılığının böyük 
bir hissəsi, onun heca vəznində olan 
əsərlərindən, aşıq tərzində yazılmış 
qoşmalarından ibarətdir.  Xətayi demək olar 
ki, qəzəllərinə nisbətən heca vəznindəki 
 
    323 
 
əsərləri ilə xalq yaradıcılığı ənənələrinə, xalq 
idrakına, düşüncə tərzinə daha yaxın və 
doğma olmuşdur. Heca vəznində yazılmış 
əsərləri ilə Xətayinin folklora və aşıq 
yaradıcılığına dərin təsir göstərə bilməsinin 
sirri də bundadır. Xətayinin heca vəznli 
əsərləri uzun müddət el arasında ağızdan-
ağıza gəzmiş, aşıqların ustadnaməsinə 
çevrilmişdir.  
Hələ vaxtilə Mir Möhsün Nəvvab “Şah 
Xətayi” adlı saz havasının xalq arasında 
məşhur olduğunu qeyd etmişdir.  
Azərbaycan yazılı poeziyasında heca 
vəzni Xətayi ilə başlanmır. Hələ XIV əsrdə 
yaşamış Qazi Bürhanəddin, Nəsimi kimi 
böyük Azərbaycan  şairləri əruz vəzni ilə 
yanaşı, heca vəznində də gözəl şeir 
nümunələri yaratmışlar.  
Nəsiminin heca vəznində yazdığı 
şeirlərindən  çox az bir hissəsi bizə qədər 
gəlib çatmışdır. Nəsiminin bir bəndlik 8  
hecalı şeir nümunəsi onun “heca” və ya 
“barmaq hesabı” vəznə nə dərəcədə bələd 
olduğunu söyləməyə  haqq verir: 
Bax bu dilbərin oynuna, 
Günahın almış boynuna, 
Səhərdə aşıq qoynuna, 
Girən dilbərin qoluyam.  
 
    324 
 
Qazi Bürhanəddin, Nəsimi və başqaları 
heca vəznində şeirlər yazsalar da, onların heç 
biri Şah İsmayıl Xətayi kimi bu sahəyə bağlı 
olmamış və bu sahəyə onun qədər xidmət 
göstərə bilməmişdir.  
Uzun əsrlərdən bəri yazılı ədəbiyyat 
“mədəni”, şifahi xalq ədəbiyyatı, o cümlədən 
aşıq ədəbiyyatı “bədəvi” ədəbiyyat 
adlandırılmışdır. “Bədəvi” ədəbiyyat adlanan 
aşıq poeziyası saray adamları tərəfindən az 
bəyənilmişdir. Ona görə də bu ədəbiyyat 
mərkəzi dairələrdən çox-çox uzaqlarda, 
tərəkəmə və köçərilər arasında yayılmış və 
yaşamışdır. Şah İsmayıl Xətayi, nəinki bir 
hökmdar kimi, “bədəvi ədəbiyyat” adlanan 
aşıq poeziyasını öz sarayına yaxın qoymamış, 
əksinə, o, xalq şeiri yaradıcılarını, el 
şairlərini, eləcə də aşıqları ətrafına toplamış, 
onları ilhama gətirmək üçün özü də aşıq şeiri 
tərzində qoşma, gəraylı və bayatılar 
yazmışdır.  
Şah İsmayıl Xətayi yazılı və şifahi 
poeziyada qiymətli sözləri eyni dərəcədə 
bəyənib sevmiş, hər birini bir gövhər, bir inci 
kimi qiymətləndirmişdir. O, şeirlərinin 
birində Şeyx Sədi Şirazinin (1184-1291) 
məşhur “Gülüstan”ındakı “Bir tabaq gül 
nəyinə lazımdır, gəl mənim gülüstanımdan bir 
 
    325 
 
vərəq apar. Çünki gül dörd-beş günlükdür, 
mənim gülüstanım isə həmişə bahardır” – 
fikirlərini xatırlarkən yazmışdır:  
 
Ey Xətayi, afərin qılmaq gərək idrakına, 
Belə tər sözlər məgər kim Sədiyi-Şiraz edər.  
 
Azərbaycan şifahi ədəbiyyatından, xalq 
yaradıcılığından hərtərəfli qidalanan, sonrakı 
ədəbi yüksəlişə də güclü təsir göstərən Xətayi 
irsi, nəinki məzmun və bədiiliyinə, həm də dil 
və üslubuna görə “Belə tər sözlər” gülüstanı, 
saf incilər xəzinəsidir. XV əsrin sonlarında 
Azərbaycan ədəbi dilinin xəlqilik və 
kütləvilik baxımından nə kimi yüksək 
səviyyədə olduğunu parlaq əks etdirən sənət 
abidəsidir.
1
  
Mübahisə doğuran məsələlərdən biri də 
budur ki, aşıq poeziyası, aşıq ədəbiyyatı, eləcə 
də, bütövlükdə aşıq yaradıcılığı folklor-
durmu? 
Aşıq poeziyası dedikdə aşığın şeir, aşıq 
ədəbiyyatı dedikdə şeir və dastan yaradıcılığı 
nəzərdə tutulur. Bunlar isə özlüyündə aşıq 
ifaçılığında birləşir və sənətin bütöv bir sahəsi 
                                                          
1
  Şah İsmayıl Xətayi. “Sazım”, Bakı, “Gənclik”, 1973.  Mirzə 
Abbaslı, “Bir neçə söz”,  səh 11-12 
 
    326 
 
kimi meydana çıxır. Eyni zamanda, ifa 
zamanı aşıq sənəti sinkretik sənət olaraq sözü 
və sözün yurdunu, musiqini, əlavə olaraq 
rəqsi, aktyorluğu və s. özündə cəmləşdirir. 
Bütün bu birləşmələr və cəmləşmələr aşıq 
sənətinin özünəməxsus qanunauyğunluqları 
ilə bağlı bir məsələdir.  
Bizcə, bu məsələləri aydınlaşdırmaq 
üçün ilk növbədə, aşıqların və aşıq 
məktəblərinin gec dəyişən, həm də mürəkkəb 
xüsusiyyətlərə malik repertuarlarından 
başlamaq yerinə düşər.  
Ustad aşıqlardan Tufarqanlı Abbasın, 
Xəstə Qasımın və Aşıq Ələsgərin də 
qoşmaları var, aşıq şeiri tərzində yazan klas-
sik şairlərimizdən Ş.İ.Xətayinin, M.P.Vaqifin, 
Qasım bəy Zakirin və Ə.Nəbatinin də. 
Birincilərin şeiri, əsasən, aşıqların reper-
tuarına daxil olduğu halda, ikincilərin 
şeirlərinin çox az bir qismi, bəlkə də cüzi bir 
hissəsi aşıqların repertuarında özünə yer tapa 
bilmişdir.  
Ustad aşıqların həyat və yaradıcı-
lıqlarının özündən sonra dastanlaşmasında  
şeirlərinin yurdu (şeirlərlə bağlı əhvalatlar)  
olmasının əhəmiyyəti böyükdür. Hətta, 
tədqiqatçılar Ş.İ.Xətayi, M.P.Vaqif, Qasım 
bəy Zakir, Ə.Nəbati haqqında dastanlar 
 
    327 
 
olduğunu da xəbər verirlər. Bizcə, onların 
qoşmaları aşıq şeiri tərzində olduğu kimi, 
dastanları da elə aşıq dastanı tərzində dastan 
mövqeyində dayana bilər.  
Aşıq yaradıcılığına aid  şeir və dastanın, 
hər şeydən əvvəl, aşıq ifaçılığına daxil olub, 
orada özünə müəyyən mövqe qazanması, 
zaman-zaman şifahi yolla yaşaması və 
kütləviləşməsi ilə səciyyələnir.  
Onlar qoşma və gəraylılarını zamanın 
tələbinə uyğun olaraq, həmçinin, köhnə 
tərzlərin yeni tərzlərlə əvəz olunması 
məqsədilə yaratmışlar. Bu, hər şeydən əvvəl, 
milli muğamımızın güclənməsi, muğamda 
fars dilində deyil, bəlkə də Azərbaycan 
dilində kütləvi şəkildə qəzəl və qoşmaların 
oxunması zərurəti ilə bağlı bir məsələdir.  
Eyni zamanda, öz şeirlərinin taleyini 
təkcə tarın ifaçılığına deyil, həm də saza 
bağlamaq. Bu yolla da öz irslərini 
kütləviləşdirib uzunömürlü etmək.  
Tədqiqatçı–alim Ə.Hüseyni  Azərbay-
canın  XIX  əsr şairi S.Ə.Nəbatinin İran  Milli 
Məclisi  kitabxanasından divanını  almışdır. 
Alim  divanda  cəm  olunmuş şerlərin  
üstündəki qeydlərə əsaslanaraq  belə  bir  fikir  
irəli  sürür  ki , Nəbati  qoşma   və  
gəraylılarını “Kürdü ” ( yəni “Kürdü  gəraylı” 
 
    328 
 
– S.P.), “ Gəraylı ”, “Kərəmi” , “Koroğlu” və  
“Qaragövhəri” kimi  saz  havaları  üstündə  
qurmuşdur .   
Cabbar Qaryağdıoğlu iki oktava yarım 
səs diapazonuna malik mahir müğənnidir. 
Azərbaycan oxu üslubunu birinci olaraq o 
yaratmışdır. Cabbar Qaryağdıoğlu fars dilində 
yüzdən artıq təsnifi gözəl oxumaqla bərabər, 
xalq yaradıcılığından, başlıca olaraq aşıq 
yaradıcılığından istifadə edərək Azərbaycan 
dilində də bir o qədər təsnif yaratmışdır.
1
  
Muğamın və aşıq sənətinin beşiyi olan 
Azərbaycan dünya incəsənətinə böyük 
töhfələr vermişdir. Bu bir həqiqətdir ki, ozan-
aşıq sənəti yurdumuzda çox əvvəl inkişaf 
tapmış, formalaşmış və böyük tərəqqi yolu 
keçmişdir. Azərbaycan muğamı, ümumilikdə, 
Şərq muğamından fərqli olaraq, özünəməxsus 
ənənələrə, yaradıcılıq yollarına söykənərək 
qəribə bir üsulla yaranmışdır. Xalqımız İslam 
dinini qəbul etdikdən sonra dini ayələrə və 
ayinlərə tapınmağa, icra etməyə məruz 
qalmışdır. Quranın 114 surəsi muğam avazı 
ilə oxunmuşdur. Nohələr, rozələr, yırlar, 
                                                          
1
S.Ə.Nəbati.(Əsərləri).Azərbaycan SSR Elmlər Akademiyası 
Nəşriyyatı.Bakı,1968, müqəddimə ,səh.6 – 8 . 
2
Bülbül. Seçilmiş məqalə və məruzələri. Bakı, “Azərbaycan SSR 
Elmlər Akademiyası Nəşriyyatı”, 1968, səh 138 
 
    329 
 
əzanlar muğam üstündə sədalanmışdır. 
Azərbaycan muğamı ona görə bənzərsizdir ki, 
bir tərəfdən dini musiqiyə əsaslandığı kimi, o 
biri tərəfdən də aşıq musiqisinə, aşıq sənətinə 
söykənərək inkişaf etmişdir.  
Azərbaycan şeir mətnləri, onun bölgüləri, 
ahəng qanunu və digər özünəməxsus 
cəhətləri, bu dilin rəngarəng çalarları 
Azərbaycan muğamına çox şey bəxş etmişdir. 
Muğam öz yolu ilə, aşıq sənəti öz yolu ilə 
inkişaf etdiyi halda, bəstəkarlarımız hər iki 
qaynaqdan, muğam və aşıq sənəti qaynaq-
larından yaradıcı şəkildə faydalanaraq ölməz 
operalar, baletlər, simfoniyalar yaratmışlar.  
Azərbaycan milli musiqisinin inkişafı 
sahəsində, heca vəznli, ana dilli şeirimizin 
püxtələşməsində klassiklərimiz böyük 
fədakarlıqlar göstərmişlər. Böyük bəstə-
karımız Üzeyir bəy Hacıbəyov, dünya şöhrətli 
müğənnimiz Bülbül, eləcə də, böyük 
yaradıcılıq yolu keçmiş Qara Qarayev, Fikrət 
Əmirov və başqaları muğam və aşıq sənətinə 
dərindən bələd olmuşlar. Daha doğrusu, 
dünyaşöhrətli sənətkarlarımız uşaqlıqdan 
muğam və aşıq sənəti mühitində yetişmişlər. 
 
 
 
 
    330 
 
 
 
 
 
 
 
 
 
 
Azərbaycan xalq musiqisi vahid bir 
qaynaq olub, iki əsas qola ayrılır: Saz havaları 
və muğamlar. Əgər birincilər saza bağlıdırsa, 
ikincilər tara bağlıdır. Öz növbəsində bunlar 
da daxilən ayrı-ayrı hissələrə bölünür.  
Saz havaları mahnı və rəqsə, muğamlar 
isə rəng, təsnif  və xalis muğamlara (vəznsiz 
musiqiyə) ayrılır. Deməli, bu saz havalarında 
muğam, muğamlarda saz havaları ünsürləri və 
motivləri axtarmaqda səhv etmirik. Hələ 
vaxtilə Ü.Hacıbəyov yazırdı: “Rast”, “Şur”, 
“Segah”, “Şüştər”, “Çahargah”, “Bayatı-
Şiraz”, “Humayun” Azərbaycan musiqisinin 
yeddi əsas ladıdır. Bunlardan Azərbaycanda 
ən çox yayılanlar “Şur” və “Segah”dır.  
Xalqımız arasında çox yayılmış bu iki 
məşhur muğamın saz havaları ilə əlaqəsi 
inkaredilməz faktdır. Uzun müddətli 
müşahidələrimizə və mütəxəssislərlə əlaqəli 
X A LQ    M U S İ Q İ S İ  
A Ş I Q  S Ə N Ə T İ  X A L Q    M U Ğ A M L A R I  
M a h n ı  R ə q s    R ə n g l ə r  T ə s n i f l ə r  X a l i s  
m u ğ a m l a r   
 
    331 
 
tədqiqlərimizə əsasən deyə bilərik ki, 
yurdumuzun Qərb zonasında “Segah”a, Şərq 
zonasında isə  “Şur”a meyl daha güclüdür.  
Aşıq sənəti – ümumilikdə aşıq 
yaradıcılığının canıdır, qanıdır, sözün əsl 
mənasında, onun həyatıdır. Hər kəsi aşıqlıq 
sənətinə yönəldən, ilk növbədə onun 
məlahətli səsidir, onu aşıq kimi formalaşdıran 
əlindəki sazıdır. Aşığı sazsız təsəvvür etmək 
çətindir. Aşığı bu sənətin beş ünsürü 
formalaşdırıb, müstəqil sənətkar kimi 
yetişdirib, sənət meydanına çıxarıb:  
 
1. Səs – avaz;  
2. Saz – musiqi;  
3. Şeir – mahnı;  
4. Rəqs və ya tərzi-hərəkət; 
5. Aktyorluq və natiqlik; 
 
Professor Bülbül qeyd edirdi ki, ifa 
zamanı beş ünsürlə yanaşı, nəqarət və 
diringilərin də özünəməxsus rolu vardır.  
Bu sinkretik sənəti təkmilləşdirən və 
inkişaf etdirən improvizasiyadır.  
Ladlar muğamın kökləridir, buna aşıq 
sənətində sazın kökləri deyilir. Üzeyir 
Hacıbəyov yazır ki, “ladlar üzərində vokal və 
 
    332 
 
çalğı gəzişməsi (improvizasiya)” musiqi 
ifadələrini xanələrə tətbiq etməyə qoymur.
1
 
Aşıq sənətinin varlığı improvizasiyadır. 
Hər bir aşıq improvizator olduğu üçün ifa 
zamanı sazın əsas ahəngi qalmaqla, saz 
havasını bənzərsiz edir, yəni aşıq hər bir 
havaya yeni çalarlar əlavə edir və yaxud da 
havanın bitkin formasını ifa zamanı 
dəyişdirir. Şərti olaraq sinkretik aşıq sənətini 
strategiya hesab etsək, improvizasiya onun 
tez-tez dəyişən taktikasıdır. Bu strategiyanın 
arsenalından taktiki gedişlər edən hər bir 
improvizator aşıq öz istedad və qabiliyyətinə 
görə istifadə edir. Bax, sinkretik  aşıq 
sənətinin sirli-sehrli, tədqiqata möhtac nöqtəsi 
buradadır.  
Sinkretik aşıq sənətinin döyünən ürəyi 
imrovizasiyasıdır. Aşığı  fərqləndirən 
məlahətli səsidir və bir də oxumaqla, 
çalmaqla bağlı onun improvizasiyasıdır.  
İmprovizasiya sinkretik aşıq sənətinin işlək və 
dəyişkən mühərrikidir.  
Hər bir saz havasının kökü bir muğama 
bağlıdır. Muğamlarla saz havasını bənzərsiz 
                                                          
1
 Üzeyir Hacıbəyov. Azərbaycan xalq musiqisinin əsasları. AEA 
Nəşriyyatı, Bakı, 1950, səh 103 
 
    333 
 
şəklə gətirən sazın kök və pərdələri, onun 
özünəməxsus ahəng qanunudur.  
Tarixən muğam öz yolu, aşıq sənəti isə 
öz yolu ilə inkişaflarını davam etdirirlər. 
Muğamın 7 əsas ladı (kökü) olduğu kimi, 
sazın da 6 musiqi kökü vardır. Muğamın 
“Rast”, “Şur”, “Segah”, “Şüştər”, “Cahar-
gah”, “Bayatı-Şiraz”, “Humayun” ladları 
vardır.
1
  
Aşıq musiqisinin də 6 musiqi kökü 
vardır. 1. Şah pərdə kökü, 2. Şah pərdənin 
Misri kökü, 3. Çoban bayatısı kökü, 4. Ayaq 
divani kökü, 5. Urfani kökü, 6.Dilqəmi kökü.  
Ü.Hacıbəyov muğam ladlarının və saz 
musiqi köklərinin melodik məzmununu 
açmaq üçün gərəkli açar vermişdir. O yazır: 
“Rast” dinləyicidə mərdlik və gümrahlıq 
hissi, “Şur” şən, lirik əhvali-ruhiyyə, “Se-
gah” məhəbbət hissi, “Şüştər” dərin kədər, 
“Cahargah” həyəcan və ehtiras, “Humayun” 
isə “Şüştər”ə nisbətən daha dərin kədər hissi 
oyadır.
2
 
Muğam adları ilə saz köklərini müqayisə 
etdikdə bir çox məsələlər aydınlaşacaq, ona 
                                                          
1
 Üzeyir Hacıbəyov. Azərbaycan xalq musiqisinin əsasları. AEA  
Nəşriyyatı, Bakı, 1950, səh 10 
2
 Üzeyir Hacıbəyov. Azərbaycan xalq musiqisinin əsasları. AEA  
Nəşriyyatı, Bakı, 1950, səh 13 
 
    334 
 
görə ki, bunların hər ikisi eyni qaynağa 
bağlıdır. Muğam da, aşıq musiqisi də bir 
xalqın – Azərbaycan xalqının varlığından 
doğmuşdur.  
“Şəhriyar” (XVII-XVIII əsrlər) dasta-
nında deyilir: “Şəhriyar Bağban küçələrinə 
daxil olanda sazı qoburundan çıxarıb kök 
edib, sinəsinə basıb, gah “Şahnaz”, gah 
“Rast”, gah “Novruzi-Ərəbi” və sair nəğmə-
lərdən oxuya-oxuya gəlib Ozan küçələrindən 
şəhərə girib”.
1
  
Bu qeyddə iki maraqlı fakt diqqəti cəlb 
edir. Birincisi, saz havalarının XVII-XVIII 
əsrlərdə muğam adları ilə təqdim olunması, 
ikincisi, “Qayideyi-təsnif”
2
 ifadəsinin 
işlədilməsidir. Şəhriyarın adını çəkdiyi 
muğamların  arasında  aşıq qoşmalarının 
oxunması da nəzərdən qaçmamalıdır.  
Məhz saz havasının bir qayda olaraq 
yazılan “Şəhriyar” dastanı Borçalı, Gəncə, 
Girdiman arasında cərəyan edir.  
Aşıq Əsədin tərcümeyi-halını qələmə 
alan Vəli Xuluflu orada maraqlı və elmi 
əhəmiyyəti olan bir məlumat verir: “Aşıq 
Əsəd saz çalmaqda birinci ustadır. Sazda 
                                                          
1
 “Şəhriyar” dastanı. Məhəmməd. Bakı, Yazıçı, 1989, səh 89 
2
  Yenə orada, səh 89 
 
    335 
 
çalınan 24 havanın (muğamatın) hamısından 
xəbərdardır.
3
  
Qazaxlar, türkmənlər, özbəklər dombra 
və dütar havalarına məqam deyirlər.
4
 İndi 
Güney Azərbaycanda saz havasına ahəng, 
Borçalıda isə qayda deyilir.  
Musiqiçilər deyirlər ki, “Cahargah”  
muğamın anasıdır. “Bayatı-Şiraz”  toyu olan 
bəzəkli gəlindir. Bunlar da səsin yaratdığı 
möcüzələridir. Biz bununla onu demək 
istəyirik ki, hər musiqi, muğam, aşıq havası, 
rənglər, səs melodiyaları xalqın səsidir. 
Xalqın qəlbindən qopan nidalardır.  
Biz bu tarixi səs yadigarlarını göz bəbəyi 
kimi qorumalı və çalışmalıyıq ki, bu nadir 
xalq incilərinə kimsə sahib çıxmasın. “Sarı 
gəlin”  bizimdir, onu bizim xalqımız yaratmış, 
bizim olaraq da qalmalıdır. Bu nadir inciləri 
babalarımız, nənələrimiz bizə yadigar qoyub 
getmişlər. Onları göz bəbəyi kimi qorumaq, 
yaşatmaq bizim övladlıq borcumuz, hər 
şeydən əvvəl, vətəndaşlıq borcumuzdur.  
Bunları sevməyən, sevə-sevə yaşatmayan 
həqiqi vətəndaş, vətən qoruyucusu, 
                                                          
3
 Koroğlu. V.Xuluflu. Bakı, 1999, səh 176 
4
 Sədnik Paşayev. “Türk ozan-aşıq sənətinin əski və çağdaş 
durumu, ipək yolu uluslararasl xalq ədəbiyyatı simpozium 
materialları”, Temmuz, 1993, Ankara, səh 1-7 
 
    336 
 
vətənpərvər ola bilməz. Hər səsdə, hər musiqi 
havasında bir sənətkarın həyatı, bir zamanın 
tarixi yaşayır.  
Eləcə də, “Baş divani” və “Ayaq divani”   
kimi saz havalarında böyük bir tarixi 
keçmişimizi özündə təcəssüm etdirir. Bunlar 
Çaldıran müharibəsi günlərində yaranmışdır.  
“Ayaq divani”yə “Osmanlı divanisi”  ona 
görə deyilir ki, hava Osmanlı torpağında 
Qurbani tərəfindən yaradılmışdır. “Meydan 
divanisi”  ona görə adlanır ki, bu hava qalib 
gəlmiş Osmanlı dövləti qarşısında məğlub 
olmuş Səfəvilərə meydan oxuyur,  “Cəngi”  
havası çalır. “Gövhəri”dir ona görə ki, 
sonralar həmin havanı türk aşıq-şairi 
Gövhərin sözləri ilə oxumuşlar. “Şər Xətai”  
pərdəsi şah adı daşıdığı üçün, o günlərin 
vəziyyətinə uyğun olaraq qəmli səslənir. 
Sultanı şahdan ayaqda tutulsa da, onun 
pərdəsi ayaqda bağlansa da, onun qalib 
vəziyyətinə uyğun olaraq özündə mübarizlik, 
qəhrəmanlıq ruhu yaşadır.  
Görürsünüzmü, hər bir muğam və saz 
havasının özünəməxsus tərcümeyi-halı vardır. 
Hər bir saz havasında müəyyən bir sənətkarın, 
tarixi hadisənin ömrünün bir parçası, tarixi 
yaşayır.  
 
    337 
 
İnsanın bağrından qopan bir səs də, bir 
söz də, kiminsə düzəltdiyi bir kərpic də, insan 
əlləriylə ucalan bina da tarixin yadigarıdır. 
Bulaq səsi, çay səsi, gölün və dənizin 
ləpələrinin, dalğalarının səsi, bizi əhatə edən 
coğrafi məkanda harmoniya yaradır. Bütün 
bunlar bülbülün, qumru quşlarının səsində 
nəğməyə çevrilir. Bu səslər insan varlığına, 
beyninə, şüuruna, qəlbinə köçür, insanda yeni 
duyğular oyadır. İstedadlı, duyumu olan 
insanlar bundan musiqi yaradırlar, yeni 
bəstələr, yeni  mahnılar yaranır, rəngarəng səs 
melodiyaları meydana gəlir. Onların 
hamısının mərkəzində səs dayanır, bu səslərin 
içərisində ana laylası da var, körpə səsi də. 
Aşıq şeirindən danışarkən onun bir 
xüsusiyyəti də qeyd edilməlidir. Bu 
xüsusiyyət onun musiqi ilə uzlaşmasıdır. Aşıq 
şeiri saz ilə icra olunur. Aşıq şeirinin 
kütləviləşməsində, dinləyicilərə daha yaxşı 
təsir bağışlaya bilməsində sazın rolu 
böyükdür. Şeir, xüsusilə, lirik şeir musiqi ilə 
icra edildikdə onun təsiri daha qüvvətli olur.  
Aşıqlar məclisdə oxuduqları lirik 
parçaların ruhunu öz dinləyicilərinə sazın 
vasitəsilə daha yaxşı çatdıra bilirlər. Yaradıcı 
aşıq  öz şeirləri ilə bərabər, müxtəlif saz 
havaları da yaradır, şeiri musiqi ahənginə 
 
    338 
 
uyğunlaşdırır, buradakı vəzn musiqi ahənginə 
uyğunlaşdırıldığı üçün daha oynaqdır. Aşıq 
məclisdə saz  çalır, qoşduğu şeiri çaldığı sazın 
havasına uyğun bir şəkildə oxuyur, saz çala-
çala və oxuya-oxuya məclisin o başından bu 
başına çevik hərəkətlər edərək oynayır. 
Beləliklə, o, həm şair, həm bəstəkar, həm 
rəqqas, həm də müğənni kimi hərəkət edir. 
Onun simasında şeir, musiqi və rəqs sənətləri  
birləşdirilir. Bu xüsusiyyətləri ilə də aşıq 
sənəti sinkretik sənət olaraq özünü göstərir. 
Bugünkü aşıqlar da və onların ulu babaları 
olan ozanlar da incəsənətin ən qədim sinkretik 
əlamət və xüsusiyyətləri yaşayır ki, bu da aşıq 
şeirinin qədim tarixə malik olduğunu 
göstərir.
1
 
Təcnis aşıq poeziyasının tacıdır, əvəzsiz  
incisidir.
2
 Zərif və cilalanmış ifadələr, cinas 
qafiyələr ona xüsusi gözəllik və bədii ahəng 
bəxş etmişdir. 
Bəzən belə düşünülür ki, təcnisdə aşıq 
məna və məzmun  dərinliyi yarada bilmir. 
Bizcə, bu fikri bütün yaradıcı aşıq və şairlərə 
aid etmək düzgün olmaz. Təcnisin qüvvətli və 
                                                          
1
 F.Qasımzadə. “XIX əsr Azərbaycan ədəbiyyatı tarixi”, 
“Maarif” nəşriyyatı, Bakı, 1974. səh 26 
2
 Sədnik Paşayev, “Ağdabanlı Qurban və müasirləri”, (nam. 
disser.), 1969, səh 54 
 
    339 
 
ya zəif olması sənətkarın bacarığından 
asılıdır. Hətta, çox sənətkar öz istedadını bu 
sahədə sınamışsa da, müvəffəq ola 
bilməmişdir. Həm forma, həm də məzmun 
gözəlliyinə malik təcnislər yaratmaq üçün 
aşıq poeziyasının bütün qayda-qanunlarına 
bələd olmaqdan əlavə, sənətkarın söz xəzinəsi 
də elə zəngin olmalıdır ki, oradan öz şeirinə 
incilər seçə bilsin. 
Akademik F.Qasımzadə yazır: 
“Qoşmanın bir şəkli də təcnisdir. Təcnis, 
ümumiyyətlə, qafiyələri cinaslardan qurulan 
qoşmadır”.
3
 
Təcnisin ilk dövrlərdə qoşmanın bir növü 
kimi meydana çıxdığı şübhəsizdir. Lakin 
əsrlərdən bəri böyük bir təkamül dövrü 
keçirmiş olan təcnisə, indi qoşmanın bir növü 
kimi baxmaq düzgün olmaz. Bizcə, təcnis 
artıq sazla əlaqədə müstəqil bir şeir janrı kimi 
formalaşmış və özünün yeni növlərini 
yaratmışdır. 
Təcnis də qoşma kimi aşıq poeziyasında 
köklü, şaxəli, çoxşəkilli görünür. Təcnisin 
cığalı, dodaqdəyməz, diltərpənməz, nəfəs-
çəkmə (gedər-gəlməz), müləmmə (çox-
                                                          
3
 F.Qasımzadə. “XIX əsr Azərbaycan ədəbiyyatı tarixi”, 
“Maarif” nəşriyyatı, Bakı, 1974. səh 24 
 
    340 
 
dilli),müstəzad (ayaqlı təcnis) və başqa 
növləri vardır. 
Təcnis şeir forması məlahətli  bir 
“Təcnis” havası yaratmaqla yanaşı, sazın 
qoluna da təcnis pərdəsi bağlamışdır. 
Hər bir şair-aşığın sənət meydanında 
onun yerini müəyyənləşdirən sənətkarlığıdır, 
sənətə bələdçiliyidir. Dərin biliyinə, zəkasına  
və fitri istedadına görə Aşıq Ələsgəri aşıq 
sənətinin memarı hesab edirlər. Bununla belə 
XVI əsrdə Dirili Qurbani, XVII əsrdə 
Tufarqanlı Abbas, XVII-XVIII əsrdə 
Tikmədaşlı Xəstə Qasım, XVIII əsrdə 
Abdalgülablı Valeh, XIX əsrdə Şəmkirli 
Hüseyn kimi sənətkarlar meydana çıxmışdır.  
Aşıq Ələsgər bu cür azman sənətkarlar 
arasında sənətin fövqünə, sənətin zirvəsinə 
qalxa bilmişdir. Ona görə ki, aşıq 
yaradıcılığının poetik və melodik sistemini 
çox gözəl bilmişdir. Qurbaninin yaratdığı 63 
məsaili ilə, təcnis və divani şeir formaları ilə 
tanış olduqdan sonra, həmin səpkidə şeirlər 
düzüb qoşmuşdur. Əgər Qurbani öz 
yaradıcılığında iki təcnis yaratmışdırsa, 
Ələsgər buna cavab olaraq iyirmi beş təcnis 
yaratmışdır. Əgər Tufarqanlı Abbas cığalı 
təcnisin bir nümunəsini (“Gözəl, göz ala”) 
yaratmışdırsa, Aşıq Ələsgər bunun 
 
    341 
 
müqabilində dörd cığalı təcnis meydana 
gətirmişdir. Aşıq Ələsgər  sələflərindən və 
xələflərindən irəli gedərək aşıq poeziyasına 
dodaqdəyməz təcnislər və dodaqdəyməz 
cığalı təcnislər gətirmişdir. Şeirin bu çətin 
növlərini, dilin qanunlarını, samit və sait 
səsləri bir-birindən seçməyi bacaran, 
cinaslarda gizlənən məna dərinliyini, məna 
çalarını bir-birindən fərqləndirməyi bacaran 
sənətkar bu işə girişə bilərdi. Aşıq Ələsgər  
təcnislərinin birində deyir: 
 
Qəsri-eyvan tikdirmisən oda sən, 
O  sevdiyin, o nökərin, o da sən, 
Qıya baxdın məni saldın oda sən, 
İnsaf eylə, gəl könlümün narın üz
1
. 
 
Burada birinci misrada “oda sən” - oda 
ev mənasındadır.  Üçüncü misrada gözəlin 
qiya baxması onu oda salmış, oda düşdüyünü 
bildirir, dördüncü misrada “könlümün narın 
üz, yəni könlümü nardan-oddan azad et”. 
Aşıq Ələsgər başqalarından fərqli olaraq 
təcnislərini anlaşıqlı bir dildə söyləyir, 
həmçinin, şeirdə yadda qalan bir lövhə 
yaradır: 
Seyr elədim dost bağını dərində, 
Oylağında, eyvanında, dərində, 
 
    342 
 
Gövhər olar dəryalarda, dərində, 
Onu qəvvas çəkər ay üzə tək-tək.  
 
Burada birinci misrada söhbət dost 
bağının meyvələrini dərməkdən, ikinci 
misrada dərində sözü qapısında, üçüncü 
misrada isə gövhər olar dəryalarda, dərində, 
dördüncü misrada bu dərində olan gövhərləri 
ancaq qəvvas, üzgüçü onları dəryadan bir-bir 
çəkər,  dərin olduğunu bilər. Məlumdur ki, 
mirvari dənizin dibində olar.
1
  
Aşıq şeirlərinin müxtəlif janrları, onun 
tarixi inkişaf yolları, vəzni, qafiyəsi, bədii 
ifadə vasitələri, eləcə də, təcnisin tarixi kökü 
yetərincə tədqiq olunub öyrənilməmişdir. 
Təcnis aşıq şeiri bir janr kimi 
yaranmazdan əvvəl onun ünsürləri xalq 
poeziyasının müxtəlif növlərində mövcud idi. 
Bunun ən parlaq nümunələrinə bayatıla-
rımızda rast gəlirik. Prof. F.Qazımzadə 
“aşıqlar qoşmada cinaslardan istifadə etməyi 
bayatılardan öyrənmişlər” fikrini söyləməkdə 
nə qədər də haqlıdır.
2
  
                                                          
1
 Sədnik Paşa Pirsultanlı, “Aşıq Ələsgər sənətkarlığı – Aşıq Ələsgər 
ucalığı”, AMEA Folklor İnstitutu, Elmi axtarışlar, II cild, Bakı, 
2008, səh. 3-4 
2
 F.Qazımzadə. “XIX əsr Azərbaycan ədəbiyyatı tarixi”, Bakı, 
“Maarif” nəşriyyatı, 1966, səh 27 
 
    343 
 
Doğrudan da, xalq ədəbiyyatının bu 
tükənməz incilərinin-bayatıların mühüm 
hissəsi cinas kəlmələrlə qafiyələnirlər. Elə 
bayatılarımız mövcuddur ki, onların kamil 
cinas qafiyələri ən ustad sənətkar aşıq-şair 
ilhamının məhsuludur: 
 Aşıq aranı dağlar, 
 Peykan yaramı dağlar. 
 Ürək istər, əl çatmaz, 
 Kəsib aranı dağlar.  
 
Bayatıda kamil, həm də doğma ana 
dilində ən sadə sözlərdən yaranmış bu cinas 
qafiyələr, tükənməz bir eşqin tərənnümü, bu 
eşqin ifadə vasitəsi olan böyük bir mübaliğə  
göz önündədir.  
“Təcnis” sözü ərəb dilindən alınmış 
“cins” sözündən düzəlmiş, yəni, “eyni cinsli” 
sözlər deməkdir.
1
  
Ustad aşıqlara görə “təcnis”-“tək cins” 
deməkdir. Çünki təcnis bir cinsli (tək cinsli) 
sözlərdən əmələ gəlir. Bəzi tədqiqatçılarımız 
təcnisin yaranma tarixini cinaslı bayatıların 
yaranması ilə əlaqələndirir və belə ehtimal 
                                                          
1
 Sədnik Paşayev, “Aşıq yaradıcılığında təcnisin öyrənilməsinə 
dair” Azərbaycan dili və ədəbiyyat tədrisi” (metodik məqalələr 
məcmuəsi), Bakı, 1974, № 4, Sədnik Paşa Pirsultanlı, Ozan-aşıq 
sənətinin nəzəri məsələləri, Bakı, “Ozan”, 2002, səh 28 
 
    344 
 
edirlər ki, guya təcnisin yaranma tarixi cinaslı 
bayatılar qədər qədimdir. Fikrimcə, bu, doğru 
deyil. Birincisi, Azərbaycan xalq şeirinin 
təkamülünə uyğun olaraq, bu proses uzun 
müddət davam etmiş, xalq şeiri azhecalılıqdan  
çoxhecalılığa doğru inkişaf etmişdir.  
Yeddi hecalı bayatı on bir hecalı 
qoşmadan əvvəl yarandığı kimi, yeddi hecalı 
cinaslı bayatı da, on bir hecalı təcnisdən çox 
əvvəl yaranmışdır.  
Əlbəttə, bu mülahizə təcnisin qoşma 
ölçüsündə, qoşmadan ayrılıb ilk dəfə 
formalaşması ilə əlaqədardır. Sonralar 
təcnisin  müxtəlif formaları yaranıb meydana 
çıxmışdır. İkincisi,  cinaslı bayatının və 
təcnisin hər biri özlüyündə müstəqil və 
bitkin  şeir formalarıdır.  
Folklorşünas Elxan Məmmədli  yazır :  
“Təcnis” və  ya “ Cinas”  şeir  janrı, şeir şəkli  
deyildir. O, şeirin  qafiyə quruluşunu 
tamamlayan, ona forma və  məzmun əlvanlığı 
gətirən, beyt və bəndləri  incə çalarlarla 
zənginləşdirən  poetik bir komponentdir.
1
 
Aşıqlar arasında təcnis haqqında 
danışarkən belə bir ifadə işlədilir: “Bu 
                                                          
1
 Elxan Məmmədli. “Təcnis  sənətkarlığı”, “Nafta-press”, Bakı, 
1998,  səh 5 
 
    345 
 
təcnisin evi yaxşı qurulub”. Bu cümlə ustad 
aşığın təcnisinə verilən ən yaxşı qiymət hesab 
olunub, çünki aşıqlar təcnisi memarlıq əsəri 
kimi gözəl quruluşu olan bir binaya 
bənzədiblər. Onun hər yaxşı tapılmış, sərrast, 
dürüst qafiyəsini təcnis binasının bəzəyinə, 
yaraşığına oxşadıb qiymətləndiriblər. 
Doğrudan da, kamil aşığın məharəti təcnisdə 
bilinir. Hər aşıq, hər sənətkar təcnis yarada 
bilməyib. Axı, təcnisin nəinki bəndləri, 
misrası, hətta, sözlə söz arasında da daxili, 
möhkəm bir əlaqə olmalıdır. Əks təqdirdə, o, 
dərin bədii ifadə verə bilməz, nə düşüncəyə, 
nə də hissə təsir göstərə bilməz. 
Təcnisə bir janr kimi cinas qafiyəli 
bayatılarımız ilkin bir qaynaq olmuşdur. 
Cinas qafiyələrin klassik nümunələri şifahi 
xalq yaradıcılığının ən qədim nümu-nələrində, 
xüsusilə, bayatılarda özünü göstərir. Məsələn:  
 
Əzizim, suca hanı? 
Suyun tək suca hanı? 
Mən ləbin təşnəsiyəm, 
Götürsə su cahanı. 
 
Maraqlıdır ki, şifahi xalq poeziyasının 
əsas yaradıcısı olan analar cinas qafiyələri də 
 
    346 
 
məhz doğma ana dilində olan sözlərdən 
yaratmışlar: 
 
Ördək göldə üzüşür, 
Çalxalanır, üzüşür, 
Yel əsir, tel dağılır, 
Kölgə düşür, üz üşür.
1
 - 
 
- bayatısında və yüzlərlə digər bayatılarda 
bunu görmək mümkündür. Bayatılarımızdakı 
bu lirizm və gözəl bədii ifadə, təsvir 
vasitələri, incə, kamil qafiyələr aşıq şeirində 
də öz əksini tapmışdır. Aşıqlar baya-
tılarımızdan və digər xalq şeir 
nümunələrindən istifadə ilə aşıq şeirinin 
klassik nümunələrini yaratmışlar. İlk 
nümunələri bayatılarımızdan başlayan cinas 
qafiyələr aşıq şeirinə keçdikcə təcnislər 
şəklinə düşmüş və yeni formalar qazanmışdır.  
Təcnis müstəzad şeir növü yaranana  
qədər bu yaradıcılıq prosesi uzun çəkmiş, 
sazla əlaqədə yol keçmiş yeni bir şeir şəkilləri 
qazanmışdır ki, bunlardan ən maraqlısı 
başlanğıcını yazılı poeziyadan alan şəkildən 
şəkilə düşən, yeni məzmun qazanan müstəzad 
qoşma və müstəzad təcnis şeir forması yeni 
məzmunda meydana çıxmışdır.  
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 29 
 
    347 
 
XVI-XVIII əsrlərdə  şifahi   və  
 yazılı poeziyamızda təcnis  
 
 
a) XVI əsrdə Dirili Qurbani 
yaradıcılığında təcnis şeir şəklinin 
görüntüləri 
 
Aşıq poeziyası ilə yazılı poeziyanın əla-
qəsindən danışan akademik Feyzulla 
Qasımzadə burada indiyə qədər işlənməmiş, 
yerinə düşən gərəkli bir ifadə işlədir. Alim 
“şifahi aşıq poeziyası”
1
 ifadəsini  işlədir. Aşıq 
yaradıcılığı, aşıq sənəti, doğrudan da, 
folklorumuzun canıdır. Daha obrazlı şəkildə 
desək, folklorumuzun həyatıdır. Aşıq 
yaradıcılığı – folklorun yaradıcısı, daşıyı-
cısıdır. Hərəkətdə olan aşığın yaradıcılığı 
canlı folklordur. Bu mənada şifahi aşıq 
poeziyası ifadəsi yerinə düşür  və onun yazılı 
poeziya ilə qoşa qanad olduğu diqqət 
mərkəzinə çəkilir.  
Aşıq şeirində təcnisin ilk nümunəsinə 
Dirili Qurbani yaradıcılığında təsadüf olunur. 
Dirili Qurbaninin təcnisi sadə təcnisdir, onun 
qoşma variantıdır. Yəni, Dirili Qurbani 
                                                          
1
  Feyzulla Qasımzadə. “XIX əsr Azərbaycan ədəbiyyatı tarixi”.  
Bakı, “Maarif”  nəşriyyatı, 1974, səh 34 
 
    348 
 
qoşmanın qafiyələrini cinas kəlmələrdən 
qurmaqla onun sadə təcnis şəklini 
yaratmışdır. Demək, təcnisin sadə növü ilk 
dəfə aşıq şeirimizdə XVI əsrdə meydana 
gəlmişdir. Elə buna görə də Dirili Qurbanini 
hələlik aşıq şeirində təcnisin ilk yaradıcısı 
kimi qəbul etməliyik.  
Qurbani öz təcnislərini ustalıqla 
yaratmışdır. Onun demək olar ki, ilkin tapdığı 
cinas qafiyələr, sonralar dönə-dönə həm aşıq, 
həm də bu səpkidə yazan şairlərimizin 
təcnislərinə dərin təsir buraxmışdır. “Üz indi”, 
“Yara yüz”, “Bir də yaz” rədifli  təcnislərin  
təkcə adını çəkmək kifayətdir. Məharətlə 
qoşulmuş bu təcnislərdə həm gözəl cinas 
qafiyələr, həm də dərin lirizm, böyük 
məhəbbətin tərənnümü  vardır: 
 
Gözəllər yığılıb, qıya baxanda, 
Zülfü dal gərdəndə qıya baxanda, 
Nigar pəncərədən qıya baxanda, 
Ömrümün rişəsin bircə üz indi. 
 
Çox gözəl əlamətdir ki, Qurbaninin 
cinasları məhz azərbaycanca kəlmələrdən 
qurulmuş incə qafiyələrdir. O, “Yara yüz” 
sözlərindən dörd mənada, “bir də yaz” 
kəlmələrindən dörd, “üz indi” sözlərindən də 
 
    349 
 
dörd müxtəlif şeirin məzmununa dərindən 
bağlı olan cinaslar yarada bilmişdir. Bəndlərin 
daxilində olan “yar için”, “qıya baxanda”, 
“göz bulağında” və başqa sözlərin də hər 
birində üç gözəl cinas qafiyə işlətmişdir ki, 
onlar aşığın sözə hakimlik məharətini 
bildirirlər. Məsələn:  
 
Qurbani güldəstə bağlar oxuna, 
Sinəm buta, yarın müjgan oxuna, 
Bir namə yaz hər divanda oxuna, 
Görən deyə, var əllərin, bir də yaz!
1
 
 
Mən deyərdim ki, Qurbani təcnislərinin 
şahı “Yara yüz” təcnisidir. Üç bəndlik 
təcnisin sonuncu bəndində bir aləm yaradır. 
Bu təcnisdə bir romana sığmayacaq qədər 
məna dərinliyi var:  
 
Qurbani der: bura gəldim yar üçün, 
Kəs ciyərim, doğra bağrım yar üçün, 
Yar odu ki, yardan sonra yar üçün, 
Zülf dağıda, yaxa yırta, yara yüz!
2
 
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 30 
2
 “Azərbaycan aşıqları və el şairləri”.(Tərtib edəni Əhliman 
Axundov),                  I cild, “Elm”  nəşriyyatı, Bakı, 1983,  səh 
52 
 
    350 
 
 
“Doğra bağrım yar üçün” deyən aşiq 
buraya yar üçün gəlmişdir. Bizi daha çox 
ilgiləndirən həmin bəndin son beytidir:  
Yar odu ki, yardan sonra yar üçün, 
Zülf dağıda, yaxa yırta, yara yüz! 
 
Yar sevən aşiqin etibarı, etiqadı, sədaqəti 
hamısı burada cəmləşmişdir. Doğrudan da, 
adamlar vardır ki, üzə hər cür canfəşanlıq 
edir. O, əsas deyil. Əsas bu aşağıda 
deyiləndir. Gərək yar olanda yox, olmayanda 
zülfünü dağıda, yaxasını yırta, üzünü dırnağı 
ilə yara. Siz bir mənzərəyə diqqət edin. 
Sədaqətli bir gözəl yar yolunda nələr etmir. 
Zülfünü dağıdır, yaxasını çəkib yırtır, əlləri 
ilə, dırnaqları ilə üzünü yırtır, yaralayır. İnsan 
bu mənzərəni görəndə həmin gözəlin 
sevgisinə qəlbən inanır. Ona “əhsən” deyir.  
“Oyada məni” adlı üç bəndlik təcnisin 
birinci bəndinə diqqət yetirək: 
Xəstə düşüb qürbət eldə yataram, 
Bir kimsənəm yoxdu oyada məni. 
O siyah telləri, şirin dilləri, 
Salıbdı sönməyən oy, oda məni.
1
  
                                                          
1
 “Azərbaycan aşıqları və el şairləri”.(Tərtib edəni Əhliman 
Axundov),                  I cild, “Elm”  nəşriyyatı, Bakı, 1983,  səh 
54 
 
    351 
 
 
Qurbani bildirir ki, qürbət eldə xəstə 
yataram, amma bir kimsəm yoxdu oyada 
məni. İkinci beytdə qara tellərin, şirin dillərin 
onu sönməyən oda saldığını bildirir.  
 
b) XVI əsrdə Dədə Kərəm 
yaradıcılığında təcnis 
 
Heca vəzninin inkişaf tarixindən bəhs 
edən Əmin Abid yazır: “Əslində bizdə 
hecanın inkişafı məşhur xalq  şairi Kərəmdən 
sonradır”.
2
 
Dədə Kərəm yaradıcılığında bitkin, kamil 
qoşma və gəraylılarla yanaşı, təcnis aşıq şeiri 
nümunələrinə də ara-sıra rast gəlirik. Kərəmin 
şeir dili elə aydın və rəvandır ki, təcnisin 
özündə belə ərəb-fars  tərkibli söz, ifadə 
yoxdur.  
Dədə Kərəm cinasları Azərbaycanın saf 
söz bulağının gözündən götürmüşdür. Təcnis 
o qədər anlaşıqlı dildə yazılmışdır ki, onun 
heç bir təhlilə ehtiyacı olmadığı aydın 
görünür: 
  
 
                                                          
2
 Əmin Abid. Heca vəzninin tarixi “Maarif işçisi”, 1927, № 4, 
səh 5 
 
    352 
 
 
Aylar, illər həsrətini çəkdiyim, 
Üzü dönmüş bivəfa yar, belə bax! 
Gözəllərdə sərxoş gəzmək ar deyil, 
Asılıbdı gümüş kəmər belə, bax! 
  *** 
Oxudum əlifi, yetdim yasinə, 
Şux məmələr xub yaraşır ya sinə, 
Kamil ovçu bərəsinə ya sinə, 
Rəncbərinəm, dayanmışam belə, bax! 
  *** 
Kərəm deyər; kam almadım dünyada, 
Cəfa çəkdim, ömür verdim dünyada, 
Məcnun kimi dolanıram dünyada, 
Qocalmışam, piran oldum belə, bax!
1
 
 
“Əsli-Kərəm” dastanı haqqında türk 
dünyasının azman sənətkarı Qaracaoğlanın 
ədəbi irsi içərisində çox qiymətli məlumatlar 
var.  
  
 
 
 
                                                          
1
 Azərbaycan dastanları (tərtib edənlər M.Təhmasib və 
Ə.Axundov) “Lider” nəşriyyatı, Bakı, 2005, səh  97 
 
    353 
 
c) Tufarqanlı Abbas poeziyasında 
təcnisin mürəkkəb formalarının (cığalı, 
müləmmə və təkrar gəraylı  təcnislərin) 
meydana gəlməsi 
 
XVII əsrin əvvəllərində sənət aləmində 
xüsusi mövqedə dayanan Tufarqanlı Abbas 
təcnisin ən gözəl nümunələrini yaratmışdır. 
Onun zəngin ədəbi irsi içərisində on təcnis, 
həmçinin, bir cığalı təcnis, müləmma (çoxdilli 
təcnis) gəraylı şəklində təcnis və bir cinas 
qafiyəli bayatı vardır. Tufarqanlı Abbas 
novator aşıq kimi sadə, on bir hecalı, hər 
bəndi dörd misradan ibarət qoşma şəkilli 
təcnisə yenilik gətirmişdir. O, qoşma təcnisin 
hər bəndini iki yerə bölmüş, arasında cinas 
qafiyəli, həm də şeirin ümumi xəttinə, 
ahənginə bağlı olan bayatı salmış, beləliklə, 
təcnisin yeni cığalı təcnis növünü meydana 
gətirmişdir. Tufarqanlı Abbasın “Gözəl, göz 
ala” rədifli cığalı təcnisi bu növün ilk 
nümunələrindən biri kimi qiymətlidir: 
 
Bir gözəlsən şövqün düşüb cahana, 
Yoxdur sənin kimi gözəl, göz ala. 
Mən aşiqəm, cahana, 
Canım qurban, Cahana! 
 
 
    354 
 
Haqqın əziz bəndəsi, 
Xoş gəlmisən cahana, 
Yaradan yaradıb salmış cahana, 
Yoxdur sənin kimi gözəl, göz ala.
1
  
 
Tufarqanlı Abbasın təcnisləri sonrakı 
aşıqlar üçün nümunə olduğu kimi, aşığın özü 
də ondan əvvəl bu janrın yaradıcısı olan Dirili 
Qurbaninin cinas qafiyələrindən bəhrələnmiş, 
Qurbaninin “Yara yüz” rədifli təcnisinin cinas 
kəlmələrindən istifadə ilə yeni təcnis 
yaratmışdır. Onun “Varsağını gör”, “Qalam 
indi”, “Dərd ayağında”, “Xali sən barı”, “Göz 
ala” rədifli təcnisləri olduqca maraqlıdır. Bu 
təcnislərdə aşıq doğma ana dilində işlənən 
sözlərdən cinas nümunələr yaratmışdır. 
Sonralar aşıqlar bu cinasların bir çoxundan 
yaradıcı surətdə istifadə etmişlər.  
Abbasın “Varsağını gör” rədifli dörd 
bəndlik təcnisinin təkcə zəngin çalarlarını 
dərindən duymaqla, onun  nə böyük 
qabiliyyətə malik olduğunun  şahidi oluruq: 
 
Qibləgahım başım üsdən baş bular, 
Hamılardan artıq bular, baş bular, 
 
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 31 
 
    355 
 
Mənim Pərim fəğan eylər, baş bular, 
Tila zər sırğanın var sağını gör.
1
  
 
Buradakı “baş bular” sözləri birinci 
misrada tapmaq, ikincidə seçilmiş, yüksək 
olan, üçüncüdə başı bulamaq mənasında 
məharətlə, yerli-yerində işlənmişdir. Həm də 
aşığın özünə qibləgah hesab etdiyi Gülgəz 
Pəri nəslinin hamıdan baş-seçmə olduğunu, 
özünün Pəriyə dərin eşqini, qızın ona 
münasibətini yığcam, daxili məna vəhdəti ilə 
ifadə edir.  
Abbas yalnız yeni sözlər, yeni təcnis 
növləri yaratmaqla qalmamış, o, hətta, 
müləmmə təcnisin də ilk nümunəsini 
yaratmağa çalışmışdır.  
Müləmmə (çoxdilli)  təcnisin ilk 
nümunəsini yaratmaq təşəbbüsü də Tufarqanlı 
Abbasın adı ilə bağlıdır. Abbas bu formadan 
özünəməxsus bir ustalıqla istifadə edərək 
təcnisin ilk üç misrasında qoyduğu suala: 
ərəb, fars və türk dillərində dördlüyün son 
tamamlayıcı misrasında cavab verir. Məsələn:  
Yaz dolandı, gəldik düşdük yaya da, 
Dastanımız dildən-dilə yay, ədə. 
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 32 
 
    356 
 
Bir təhrindən bənzədirəm yaya da:  
Ərəb soki, farsı əbru, türkü qaş.  
   *** 
Yar geyinib qəddi-dala, incidir, 
Gümüş kəmər incə beli incidir.  
Düzdürmüsən dəhanına incidir, 
Ərəb sinan, farsı dəndən, türki diş.  
   *** 
Seyraqub adamla olma aşına, 
Abbas, sonra zəhər qatar aşına.  
Sal başına müxənnətin, aşi nə?  
Ərəb həcər, farsi cəngi, türki daş.  
 
Ümumiyyətlə, Tufarqanlı Abbas  təcnis 
şeir formasına xüsusi əhəmiyyət vermiş, 
sənətkarları öz istedadlarını bu janrda 
sınamağa çağırmışdır. Hətta, Abbas deyişmə 
meydanında, şah məclisində təcnis deməyi 
sirli-sehrli qıfılbəndlərdən üstün tutmuşdur. 
Çünki, məzmunu formasından, forması 
məzmunundan gözəl və mənalı təcnis 
yaratmaq hər sənətkara müyəssər olan bacarıq 
deyildir. Aşıq poeziyasında Tufarqanlı 
Abbasın istedadının qüdrəti ilə biçimlənən  
cığalı və cığasız təcnislər sonralar Xəstə 
Qasımın  və Aşıq Ələsgərin yaradıcılığında 
 
    357 
 
bir qədər də inkişaf etmiş və onun yeni 
növləri meydana çıxmışdır.
1
  
Aşıq Abbas klassik ədəbiyyatda özünə 
müəyyən yer tutmuş müləmmə şeir formasını 
aşıq poeziyasına gətirməyə təşəbbüs 
göstərməklə, məhz burada da novator kimi 
çıxış etmişdir. Məlumdur ki, bir-iki, bəzən də 
üç dildə yaradılan şeir nümunələri klassik 
ədəbiyyatımızda mövcud idi. Füzulinin bir 
sıra qəzəllərinin bir misrası fars və ya ərəbcə, 
digər misrası Azərbaycan dilində yazılmışdır. 
Abbas bu formadan özünəməxsus bir şəkildə 
istifadə edərək, təcnisin ilk üç misrasında 
qoyduğu suala ərəb, fars və Azərbaycan 
dillərində cavab verir.  
Tufarqanlı Abbasın “Gülgəz indi” adlı 
təkrar gəraylı təcnisi də, gözəl sənət nümunəsi 
də, aşıq şeirində bir yenilik kimi səslənir:  
Sən məni ağlamada gör, 
Sən məni ağlamada gör, 
Səni məni ağlama da gör, 
Gülgəz indi, Gülgəz indi. 
 
                                                          
1
 Sədnik Paşayev, Tufarqanlı Abbas, “Kirovabad kommunisti”, 
13 fevral 1985-ci il,  
Sədnik Paşa Pirsultanlı “Azərbaycan folkloruna dair tədqiqlər”, 
Gəncə, “Pirsultan”,  2006,   səh 231-232 
 
    358 
 
Burada birinci misrada “kəfəndə”, 
ikincidə “ağı dediyim yerdə”, üçüncüdə 
“ağlamadan” mənalarında  alınmış eyni bir 
söz daxili məna vəhdətində, həm də cinas və 
təkrirdir. Gəraylının bütün bəndlərində 
işlənən “Gülgəz indi” sözləri də 5 mənada 
cinasdır.
1
  
Tufarqanlı Abbasın bayatılarından danış-
mazdan əvvəl qeyd etməliyik ki, bütün 
aşıqlarımız, həmçinin, bu səpkidə yazan 
şairlərimiz özləri də ara-sıra bayatı qoşmuşlar. 
Onların bu bayatıları, ya təcnis arasında cığa 
yerində işlənmiş, ya da müstəqil şəkildə ifa 
olunmuşdur. Bunların çoxu bir növ “yiyəsiz” 
bayatılar kimi el ədəbiyyatı xəzinəsinə daxil 
edilmiş, digər bir qisminin isə əvvəlindən 
müəllifin adı düşmüş, yerinə “aşığam”, yaxud 
“əzizim” sözləri artırılaraq həmin bayatılar 
ümumi bayatı irsinə qarışmışdır. Odur ki, 
içərisində öz müəllifinin adı qalan bayatılar 
bizim üçün xüsusi əhəmiyyətə malikdir, bu və 
ya digər aşığın yaradıcılığını öyrənməkdə 
tədqiqatçıya kömək edir. Bu baxımdan 
Abbasın cinas qafiyəli bayatısı da nadir sənət 
incilərindəndir:  
 
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 33 
 
    359 
 
Mən aşiqəm, Gülgəzə, 
Gül axtara, gül gəzə, 
Abbas bir gül göndərdi, 
Nişanlısı Gülgəzə.  
 
ç) Sarı Aşığın cinas bayatılarının bir 
küll halında meydana gəlməsi 
 
XVII əsrdə Sarı Aşıq cinas qafiyəli 
bayatıların klassik nümunələrini yaratmış, 
xalq şeirimizin qiymətli inciləri olan 
bayatıları ən gözəl cinaslı bayatılara 
qovuşdurmuşdur: 
Mən aşiq, baltasına, 
Elə vur, balta sına, 
Yaxşının ağ əlləri, 
Batıbdı bal tasına.  
 XVII əsrin nəhəng simalarından olan 
Sarı Aşığın bayatı yaradıcılığı Azərbaycan 
ədəbiyyatında xüsusi bir mərhələ təşkil edir. 
Sarı Aşıqdan  əvvəl və sonra yaşayıb-yaratmış  
bayatı yaradıcılarından heç biri onun  fəth 
etdiyi zirvəyə yüksələ bilməmişdir.  
 Sarı Aşıq uzun və mürəkkəb bir 
yaradıcılıq yolu keçmişdir. Sarı Aşığın 
yaradıcılığı olduqca zəngin və çoxcəhətlidir. 
Onun yaradıcılığına ənənəvi bayatılar, 
bağlama-bayatılar, cinaslı bayatılar, bayatı-
 
    360 
 
deyişmələr, bayatılı rəvayətlər, dastan və 
hekayələr daxildir. Biz bu yazıda böyük 
bayatı ustasının yalnız cinaslı bayatılarından 
danışmaq arzusundayıq. 
Sarı Aşığın yaratdığı cinaslı bayatılar 
onun qeyri-adi istedada malik bir sənətkar 
olduğunu təsdiq etməkdədir. Onun cinaslı 
bayatıları forma və məzmun gözəlliyi ilə 
seçilir, bunlardan biri digərini üstələyə bilmir, 
əksinə, forma məzmunu, məzmun da formanı 
tamamlayır, onu bitkinləşdirir. 
133
  
Əgər Sarı Aşıq “Gözüm yaşı göl olar, 
ördək, qaz binə bağlar”– deyirsə, XIX əsrin 
qadın aşığı Maralyanlı Pəri “Oynaşı” 
qoşmasında  Sarı Aşığın bənzətmələrindən, 
təşbehlərindən heç də geri qalmayan ifadələr 
seçib elə bir bədii lövhə yaradır ki, insan şair-
aşığın istedadına, deyim tərzinə heyran qalır. 
Misal gətirdiyimiz aşağıdakı beyt Aşıq Pəri 
təfəkkürünün poetik kəşfidir:  
 
Mən nə deyim gözüm yaşı əlindən, 
Üzüşür sonalar, göllər oynaşı.  
                                                          
133
 Sədnik Paşayev, “Sarı Aşığın cinaslı bayatıları”, 
“Azərbaycan  müəllimi”  qəzeti, 10 avqust 1983-cü il. Sədnik 
Paşa Pirsultanlı “Azərbaycan folkloruna dair tədqiqlər”, Gəncə, 
“Pirsultan” 2006,   səh 251-252 
 
 
    361 
 
 Sarı Aşığın Azərbaycan ədəbiyyatın-
dakı rol və mövqeyini yalnız XIX əsr aşıq 
şeirimizin görkəmli nümayəndəsi Aşıq 
Ələsgərlə müqayisə etmək mümkündür. Sarı 
Aşıq Azərbaycan ədəbiyyatının bayatı, Aşıq 
Ələsgər isə qoşma qanadıdır.  
 Neçə-neçə sənətkar Sarı Aşıqdan sonra 
sənət meydanına gəlmiş Xəstə Qasım, Molla 
Vəli Vidadi, Molla Pənah Vaqif, Kazım ağa 
Salik, Qasım bəy Zakir, Aşıq Həmayıl, Aşıq 
Pəri, Məhəmməd bəy Aşiq, Aşıq Bəsti və 
başqaları onun bayatı yaradıcılığına xüsusi 
maraq göstərmişlər. Yaxşıya olan ülvi  
məhəbbətini və istəyini yüksək qiymətlən-
dirmişlər.  
 Sarı Aşıq özü də bunu qabaqcadan 
bilirdi ki, “eşqdən cünun olan”lar  dərdini 
onda  tapacaqlar. Çünki, o, dərdməndir, dərdi 
də dərdməndə deyərlər:  
 Mən aşıq, dərdi məndə, 
 De dərdin, dərdiməndə.  
 Eşqdən cünun olanın,  
 Tapılar dərdi məndə.  
 
 Sarı Aşığın qəlbini dərindən oxuyan, 
duyan Qasım bəy Zakir bir bayatısında belə 
deyir:  
 
 
    362 
 
  Gəldi bir yaxşı suvar, 
  Gir bağa, yaxşı suvar.  
  Aləmin malı, mülkü, 
  Aşiqin Yaxşısı var.  
 Bayatı Q.B. Zakirə  məxsus olsa da, 
burada Sarı Aşığın nəfəsi, amalı yaşayır. 
“Aləmin malı, mülkü var”. Amma Sarı Aşığın 
bircə Yaxşısı.  
 Q.B. Zakir də bu bayatıda Sarı Aşığın 
öz eşqindən dönməzliyini, yar yolunda 
mətinliyini ifadə etmişdir.  
Məhəmməd bəy Aşiq də Sarı Aşığı  
Yaxşısız təsəvvürünə  gətirə bilmir. Sarı 
Aşıqla Yaxşının eşq macərası sonralar dillər 
əzbəri olmuş, çoxları bu eşqə həsəd 
aparmışlar. Çoxları özünü aşığa, sevgilisini də 
Yaxşıya bənzətmişlər. Bunlardan biri də 
Məhəmməd bəy Aşiqdir:  
  Qarşıda yaxşı Pəri, 
  Tərlanın yaxşı pəri. 
  Mən aşiqdən yaxşıyam, 
  Yaxşıdan yaxşı, Pəri.  
   
  Sarı Aşığın yaratdığı qafiyələr öz döv-
ründə və özündən sonrakı aşıq ədəbiyya-
tımızda təcnis yaradıcılığının inkişafında 
mühüm rol oynamışdır.  
 
    363 
 
“Məlumdur ki, Sarı Aşıq bayatı ustasıdır. 
Bu saat onun adı ilə bağlı olan qəbir də, 
gümbəz də zaman keçdikcə yer üzündən 
silinib gedəcək, lakin xalq şeirimizin ən gözəl 
inciləri olan Sarı Aşıq bayatıları ürəklərdən 
silinməyəcək, dillərdən düşməyəcəkdir”.
1
 
Çox sənətkarlar təcnis saraylarının 
qapısını açıb oraya daxil ola bilməmiş, yalnız 
bu sarayın başına dolanmışlar. Zaman bu 
sarayların sonralar qıfılına açar salmağı 
bacaran tək-tək istedadlı sənətkarlar 
yetişdirmişdir. Bunların sırasında Zodlu 
Abdullanın və Növrəs İmanın xüsusi 
mövqeləri və bacarıqları olmuşdur. Hər 
sahədə, o cümlədən, poeziyada yenilik 
yaratmaq, qabağa getmək, hər şeydən əvvəl, 
aşığın istedadından və bacarığından asılıdır. 
 
 
 
 
 
 
 
 
 
 
 
                                                          
1
 M.H.Təhmasib. Azərbaycan xalq dastanları (orta əsrlər), Bakı, 
“Elm” nəşriyyatı, 1972,  səh 227 
 
    364 
 
d) Xəstə Qasım, Molla Pənah Vaqif, 
Qasım bəy Zakir,  Nəbati yaradıcılığında 
təcnis 
Tikmədaşlı Xəstə Qasım aşıq 
yaradıcılığının bel sütunudur.
1
 Xəstə Qasım 
şeirinin dil əlvanlığı xalq yaradıcılığı 
çeşməsindən, bayatı inciləri xəzinəsindən 
gəlir. Xəstə Qasım şeirinin dili – 
bayatılarımızın dilidir. O, bu büllur çeşmənin 
gözündən içib.  
Aşıq şeirinin inkişaf xətti aydınca 
göstərir ki, Tufarqanlı Abbas XVII əsrin 
əvvəllərində, Sarı Aşıq bu əsrin ortalarında, 
Xəstə Qasım isə XVII əsrin sonu XVIII əsrin 
birinci yarısında yazıb-yaratmışdır. Qüdrətli 
sənətkar olan Xəstə Qasımın ədəbi irsi 
içərisində yeddi təcnis, üç cığalı təcnis vardır. 
Xəstə Qasımın təcnisləri və cığalı təcnisləri 
bir-birindən gözəldir. Xüsusilə, “Üz ha, üz” 
rədifli cığalı təcnisi əvəzsiz sənət incisidir. 
Eyni zamanda, bu cığalı təcnis məzmununa 
görə, həm də nəsihətamiz bir ustadnamə kimi 
səslənir. 
Əsl ustalıq məhz təcnis yaratmaqla 
meydana çıxdığından, aşıqlar bu şeir növünə 
                                                          
1
 Sədnik Paşa Pirsultanlı, “Aşıq Şəmşirin poetik aləminə 
səyahət”, Bakı, “Təknur”, 2008, səh 209 
 
    365 
 
xüsusi əhəmiyyət vermiş, məharətlərini 
göstərməyə çalışmışlar.  
Aşıq poeziyasına dərindən bələd olan 
Xəstə Qasım təcnisi yüksək qiymətləndirərək 
demişdir: 
 
Xəstə Qasım, sözün  yetib tamama, 
Gündoğan, günbatan gələr salama, 
Nə alim işidi, nə də üləma, 
Təcnis mənasının çox hünəri var.
2
 
 
Xəstə Qasımın yaratdığı sənət inciləri, 
xüsusilə, təcnis, qıfılbənd, ustadnamə və 
başqa şeirləri onun aşıq yaradıcılığındakı 
ədəbi mövqeyini yüksək tutmağa və istedadlı 
bir sənətkar olduğunu söyləməyə haqq verir.  
Xəstə Qasım şeirlərinin sənətkarlıq 
xüsusiyyətlərini araşdırarkən tamamilə aydın 
olur ki, milli heca vəznli şeirimizin inkişaf 
tarixində onun xüsusi xidmətləri olmuşdur.
3
 
M.P.Vaqif, Q.B.Zakir, Ə.Nəbati və başqa 
xalq ruhunda şeirlər yazıb-yaradan sənətkarlar 
təcnis yaradıcılığını yüksək qiymətləndirmiş 
və özləri də gözəl təcnislər yaratmışlar. 
                                                          
2
 Xəstə Qasım, (toplayanı və tərtib edəni Sədnik Paşayev), Bakı, 
Gənclik, 1975, müqəddimə, səh 11.  
3
 Sədnik Paşayev, Azərbaycan folkloru və aşıq yaradıcılığı, 
ADUN, Bakı, 1989, səh 72.  
 
    366 
 
M.P.Vaqif aşıq şeiri tərzində qoşmalar və 
gəraylılarla yanaşı, bir neçə təcnis də 
yaratmışdır. Vaqifin təcnisindən bir nümunə: 
 
Bir gözəl boylu, gözəl xoylu gözəl yar, 
Nə gözəlsən, geyinibsən alı sən, 
Gözəl gözün hər bir qıya baxanda,  
Gözəl canı gözəl təndən alısan. 
  *** 
Gözəl qamət, gözəl gərdən, gözəl üz, 
Gözəl olmaz sən tək, olsa gözəl yüz, 
Gözəl tanı munca yetər, gözəl üz, 
Gözəl deyil, etmə gözəl, alı sən.
1
  
Və yaxud: 
Səhər-səhər əsən qiblə yelləri, 
Heç yolun düşdümü canan dağına? 
Ağ sinədən şölə, tər şamamədən, 
Görüm, əl dəymişmi canan tağına? 
   *** 
Həsrətindən bağrım gül, şanə bənzər, 
Mənə Vərqa, sənə Gülşa nə bənzər?  
Yarın qoynu içi gülşənə bənzər, 
İstər pərvaz edə canan dağına. 
   *** 
Götür günəş camalından ol ağ yar, 
Sən bəri bax, qoy söylənsin ol əğyar, 
                                                          
1
 M.P.Vaqif, “Qurban olduğum”, Bakı, Gənclik, 1994,   səh 81 
 
    367 
 
Rəqib ölsün, biz ikimiz olaq yar, 
Nə var ondan qeyri canan dağına.
1
  
 
Qasım bəy Zakir (1784-1857) də aşıq 
şeiri tərzində çox sayda gəraylı və qoşma 
yazıb-yaratmışdır. Onun şeirləri içərisində 
ondan artıq təcnis də vardır. Məsələn:  
 
Dilbər, həsrətindən xəstə düşmüşəm, 
Hicran qoymaz duram ayağa məni.  
Çulqala zülfünə, basdır dərində, 
Qoyma ki, bükələr ay ağa məni.
2
 
 
Misralarda cinasların açması belədir. 
Birincisi məlumdur ki, Dilbərin həsrətindən 
aşiq xəstə düşmüşdür. Hicran, yenə ayrılıq 
ayağa durmağa qoymur. “Çulqala zülfünə, 
basdır dərində” fikrini dördüncü misrada 
tamamlayır. Məni qoyma ki, ağa bükələr.  
Başqa bir təcnisində:  
Əlləri qurumuş məşşatə sənin, 
Salıb gərdəninə o taqi nədi?! 
Məgər ki, dolanır hilal başına, 
Bəyaz cəbinində o taqi nədir?
3
  
                                                          
1
  Qasım bəy Zakir. Seçilmiş əsərləri.  (Tərtib və müqəddimə: 
Kamran  Məmmədov), Bakı, Yazıçı, 1984,  səh 81 
2
 Yenə orada,   səh 215  
3
 Yenə orada,  səh 216 
 
    368 
 
Burada əlləri qurumuş məşşatədən söhbət 
gedir. Məşşatə gəlin köçürülərkən gəlini  
bəzəyənə, qadına zinət verənə deyilir. “Salıb 
gərdəninə o taq nədir?!” – misrasında bildirir 
ki, saçını nə üçün gərdəninə əyri töküb. Elə 
görkəm alıb ki, elə bil başına hilal – ay 
dolanır. Bəyaz cəbinində o taq, o əyri saç 
nədir?  
Başqa bir nümunə:  
Gül cəmalın göz yaşımı qurutdu, 
Qoymadı bulud tək a  yağam məni. 
Əl götürməz, gedər-gedər qayıdı, 
Nə tapdıq eyləyib ayağam məni.
1
  
 
Qızın camalı gün kimi aşiqin göz yaşını 
qurudur, ona görə də onu bulud tək yağmağa 
qoymur. Bu elə bir gözəldir ki, onu həmişə 
qəmə qərq edir.  
Digər  bir nümunə: 
Yaşılbaş sonasan, üzqan eylərsən, 
Aşiqlər canını üzqan eylərsən, 
Hər qiya baxanda üzqan eylərsən, 
Bilməzəm dərində bu saqi nədir?
2
  
 
                                                          
1
 Qasım bəy Zakir. Seçilmiş əsərlər.  (Tərtib və müqəddimə: 
Kamran  Məmmədov), Bakı, “Yazıçı”, 1984,  səh 217  
2
 Yenə orada,  səh 223 
 
    369 
 
Burada misralarda işlənən “üzqan” “yüz 
qan” ifadəsini bildirir. Birinci misrada 
yaşılbaş sona yüz qan eyləyir, ikinci misrada 
aşıqların canını “üzqan” yəni “üzgün” eyləyir, 
üçüncü də gözəl hər qiya baxanda üz qan 
eyləyir. Axırda “Bilməzəm dərində bu saqi 
nədir?” misrasını qəliz şəkildə işlədərək 
busənin qan bahasında olduğunu bildirir.  
Gəraylılarda və qoşmalarda qələmini 
dönə-dönə sınamış Ə.Nəbati də təcnislər 
yaratmağa meyl göstərmişdir. O, təcnislərinin 
birində deyir:  
 
Qurban olum üzündəki həyayə, 
Qəmzə oxun mindirginən hey yayə, 
Nə baxırsan maral kimi hey ayə? 
Cəmalın yanında ay nədir, nədir?
1
  
 
“Qurban olum üzündəki həyayə” 
misrasındakı həyayə sözü - abır, həya 
mənasında işlədilir. İkincidə naz-qəmzə 
oxunun yaya mindirilməsindən danışılır. 
Üçüncüdə maralın hey göydə aya baxdığından 
danışılır. Şair sonda bildirir ki, sənin camalın 
yanında ay nədir ki?! 
                                                          
1
 Nəbati. Əsərləri, (Tərtib və müqəddimə: Əbülfəzl Hüseyni), 
Bakı, Azərbaycan SSR Elmlər Akademiyası Nəşriyyatı, 1968, 
səh  262 
 
    370 
 
 
Səba, bu ərzəni ələ salma ya, 
Mənim salamımı yetir Səlmaya, 
Niyə gərək məni yada salmaya, 
Onun Nəbati tək ayağı gərək.
2
  
 
Birinci və ikinci misrada  Səbanın, yəni 
səhər yellərinin, onun salamlarını Səlma adlı 
qadına, qıza yetirməsini bildirir. Üçüncü 
misrada öz gileyini bildirir. Niyə, nədən ötrü 
onu yada salmaya, axı onun Nəbati tək  ayağı, 
yəni qapısının qulu vardır. 
 
Keçə bilməm, bu dəryalar dərindir, 
Ölənə tək yerim sənin dərindir, 
Dur ağacdan almaları dər, endir, 
Bir-bir otaqlara didər, ay Pəri.
1
  
 
Aşıq keçə bilmir dəryalar dərindir. İkinci 
misrada ölənədək məşuqunun qapısı – dəri 
onun yeri olduğunu bildirir. Üçüncüdə 
sevgilisinin ağacdan durub alma dərməsini 
rica edir. Dördüncüdə almaları bir-bir otaq-
                                                          
2
 Yenə  orada, səh 265  
1
  Nəbati. Əsərləri,  (Tərtib və müqəddimə Əbülfəzl Hüseyni), 
Bakı, Azərbaycan SSR Elmlər Akademiyası nəşriyyatı, 1968, 
səh 266 
 
    371 
 
lara “didər” – ay Pəri, deyərək sözünü 
tamamlayır.  
Aşıq şeiri tərzində yazmış hər üç 
sənətkarın: M.P.Vaqifin, Zakirin və Nəbatinin 
təcnisləri aşıqların repertuarına və ifaçılığına 
gələ bilməmişdir. Axı, bu şeirlər sazla əkiz 
doğulmamışdır. Sazın kök və pərdələrinə 
uyğun yaradılmamışdır. Bayatı və cinas-
bayatı yaradıcıları Azərbaycan folklorunda 
yeddi hecalı mənzum tapmacalara baxıb, o 
ölçüdə cinaslı bayatılar yaratdıqları kimi, 
həmin sənətkarlar da on bir hecalı qoşmaların 
ölçüsündə təcnislər yaratmışlar. Bunlar isə 
gəbə çeşnisinə baxıb xalça, xalı toxumaq kimi 
bir şeydir.  
Bəs nə üçün bu sənətkarlar qoşmadan və 
ya təcnisdən yan keçməyib, çox sayda qoşma 
və təcnislər yaratmışlar? Birincisi, ona görə 
ki, aşıq yaradıcılığından gəlmiş qoşma və 
təcnislərdə sözün çox dəyərli, çoxmənalı, 
çoxçalarlı cövhərləri və gövhərləri vardır. 
İkincisi, bir janr kimi aşıq yaradıcılığında bu 
şeirin çox yığcam, hazır qəlibə malik 
mükəmməl forma və şəkilləri vardır. 
Üçüncüsü, bu şeirlərdə xəlqilik çox güclüdür. 
Bu şeir formalarının, yəni qoşmanın, 
gəraylının və təcnisin yazılı ədəbiyyata 
gəlməsinin özü bir inqilabdır. Xalq 
 
    372 
 
ədəbiyyatından gələn bu şeirlər yazılı 
ədəbiyyatımızı ərəb-fars kəlmələrindən, 
sözlərindən təmizləyir. Ərəb-fars sözləri 
Azərbaycan türkcəsinə məxsus çox mənalı, 
çox çalarlı ifadələrlə əvəz olunur. Molla 
Pənah Vaqif,  Qasım  bəy Zakir və Ə.Nəbati 
bu xeyirxah işləriylə yazılı ədəbiyyatda yeni 
bir yaradıcılıq yolu açmışlar. Yəni onlar aşıq 
poeziyası ilə yazılı poeziyanı qovuşdurmuşlar, 
bir məcraya gətirmişlər. Həmin gündən aşıq 
yaradıcılığı ilə yazılı poeziya bir-birinə təsir 
edə-edə yeni inkişaf yoluna qədəm qoymuş və 
iki poeziya bir-birindən çox faydalanmışdır.  
Molla Pənah Vaqifin, Qasım bəy Zakirin 
və Ə.Nəbatinin aşıq şeiri tərzində yazdıqları 
qoşmalar, gəraylılar və təcnislər yazılı ədəbiy-
yatda bədii əsər nümunəsi kimi oxucuların 
estetik zövqünü oxşayır. Onlar yazılı 
ədəbiyyatımızda ölməz sənət nümunələri 
sayılır. Yeri düşmüşkən deyim ki, 
M.P.Vaqifin:  
 
Boyun sürahıdır, bədənin büllur, 
Gərdənin çəkilmiş minadan Pəri! 
Sən ha bir sonasan, cüda düşübsən, 
Bir bölük yaşılbaş sonadan Pəri!  
 
 
    373 
 
- bəndi ilə başlayan çoxbəndli qoşması və 
Nəbatinin: 
 
Səba, məndən söylə o gülüzara, 
Bülbül gülüstanə gəlsin, gəlməsin? 
Bu hicran düşgünü, illər xəstəsi, 
Qapına dərmanə gəlsin, gəlməsin?  
 
- beş bəndlik qoşması yaranan gündən 
xanəndələrin repertuarına, ifaçılığına daxil 
olmuş və hər biri muğamın bir güşəsində ifa 
olunur. Ona görə də  onların başqa gəraylı, 
qoşma və təcnisləri aşıq ifaçılığında hərəkətdə 
olmayan şeirlərdir. Adları çəkilən iki qoşma 
ifaçılıqda işlək şeirlər adlanırlar. M.P.Vaqifin 
və Nəbatinin haqqında söz açılan qoşmaları 
sənət aləmində onlara heykəl qoymuşdur.  
 
 
 
 
 
 
 
 
 
 
    374 
 
XIX  əsrdə aşıq yaradıcılığı və  
yazılı ədəbiyyatda  təcnis  
 
a) Varxiyanlı Aşıq Məhəmməd, 
Mücrüm Kərim, Məhəmməd bəy Aşiq, 
Məlikballı Qurban, Qızılvəngli Aşıq Alı, 
Şəmkirli Hüseyn, Aşıq Musa və 
başqalarının yaradıcılığında təcnis 
  
XVIII əsrin ikinci yarısında və XIX əsrin 
əvvələrində yaşamış Varxiyanlı Aşıq 
Məhəmməd dərin məzmunlu qoşmalar 
müəllifi kimi çox məşhurdur: 
 
Yatmış idim, qəfil gəldi üstümə, 
Bir cam dolu, bir cam yarı, bir cam az. 
Üç muradı onda tutdum dəstimə, 
Bir cam kamal, bir cam söhbət, bir cam söz.
1
 
 
“Bir cam kamal, bir cam söhbət, bir cam 
söz” – deyən sənətkar təcnis janrında da 
qələmini sınamışdır: 
Bir gözəl görmüşəm bizim ellərdə,  
Üzündə sevmişəm busə bağları. 
Yaşılbaşlar cəm-xəm eylər göllərdə, 
Tərlan şikarında busa bağları.
1
 
                                                          
1
 Azərbaycan aşıqları və el şairləri.(Tərtib edəni: Ə.Axundov), I 
cild. “Elm” nəşriyyatı, Bakı, 1983, səh 165 
 
    375 
 
“Professor-yazıçı Əzizə Cəfərzadə 
Mücrüm Kərimin, Məhəmməd bəy Aşiqin, 
Məlikballı Qurbanın, Padarlı Abdullanın 
gəraylı, qoşma, və təcnislərini aşıq şeiri 
tərzində yazılmış poeziya adlandırır”. 
Mücrüm Kərim XVIII əsrin sonu XIX 
əsrin əvvəlində Vardallı kəndində yaşamış, 
onun şeirləri “Sünbülistan” adlı cüngdə 
toplanmışdır. O, aşıq şerinin başqa 
şəkillərində də öz qələmini sınamışdır. 
“Qarşı” təcnisinin möhür bəndində deyir: 
 
Gir bağa gəşt elə olanda yar hey! 
Sözün bülbül kimi olanda yar hey! 
Özün Sultan Mahmud olanda yar hey! 
Kərimi də oxşat Ayaza qarşı.
2
 
 
Məlum olduğu kimi, Həzrət Əlinin 
Novruzu, Koroğlunun Eyvazı, Sultan 
Mahmudun isə Ayazı oğul qədər sevdikləri 
dastan olmuşdur. Burada təşbeh olaraq 
göstərir ki, özün Sultan Mahmud olanda yar, 
məni də, Kərimi də Ayaza oxşat, ona bərabər 
tut.  “Ha bular, bular” təcnisində Tufarqanlı 
Abbasın, Xəstə Qasımın: 
                                                                                                         
1
 Azərbaycan aşıqları və el şairləri.(Tərtib edəni Ə.Axundov), I 
cild. “Elm” Nəşriyyatı, Bakı 1983, səh 167 
2
 Yenə orada, səh 210 
 
    376 
 
 
Sərrafın dəstində nə danə dedim,  
Xalın can quşuna nə danə dedim, 
Sirrin, dərdin bilməz nadanə dedim,  
Anlamaz, başını ha bular, bular. –  
- söyləyir. 
Burada “can quşu” insanın nəfəsidir, ona 
nə danə demədi. Nə də sirrini  dərd bilməz 
nadanə demədi. Çünki beləsi dərdimi 
anlamaz, başını ha bular, bular. İkinci bənddə 
cinas qafiyələri daha gözəl düzümləndirir, hər 
misranın məna yükünü artırmağa çalışır. Bənd 
belədir: 
Bayqu üçün məskən oldu o diyar, 
Qəmzən ilə bağrım başın odduyar, 
Evdən çıxdı, yalın qılınc odur yar, 
Bilirəm, qanıma ha bular, bular. 
 
Bayqu məhəbbətlə bağlı bir ifadədir. 
Bayqu üçün o diyar məskən olanda qəmzənlə 
bağrım başın oydu, ona görə də bu bəndin son 
beytində fikrini daha bədii boyalarla 
tamamlayır: 
Bu Mücrüm Kərimi kim dərdə saldı? 
Ah çəkib gözlərin ha bular, bular.
1
 
                                                          
1
 Azərbaycan aşıqları və el şairləri.(Tərtib edəni: Ə.Axundov), I 
cild. “Elm” nəşriyyatı, Bakı, 1983, səh 210 
 
    377 
 
Təcnisdə yeni söz kəşfi, fikir axtarışı 
budur. Təcnisin hər misrası, hər bəndi ilə 
bədii söz xəzinəsinə yeni incilər gətirilir. 
Məhəmməd bəy Aşiq XIX əsrdə 
Maralyanlı Pəri ilə yazışan el şairlərindəndir. 
Onun yaradıcılığına Molla Vəli Vidadinin 
təsiri aydın şəkildə duyulmaqdadır. Şairin dili 
canlı xalq dilinə çox yaxındır. Bədii cəhətdən 
mükəmməl qoşmaları ilə bərabər cinas 
bayatılar və təcnislər də yazmışdır. Biz onun 
aşıq Pəriyə yazdığı  cinas bayatını nümunə 
göstərmişdik. O, təcnis sahəsində də öz 
qələmini sınamışdır. “Sənəm” rədifli  beş 
bəndlik təcnisi bir sənət nümunəsidir. O, 
birinci bənddə yazır:  
 
Nə müddətdir həsrətini çəkirəm, 
Bircə üzün görüm, ay ağa Sənəm! 
Hicranın əlindən xəstə düşmüşəm, 
Daha dura bilməm ayağa, Sənəm! 
 
Birinci bənddə göstərilir ki, aşiq neçə 
müddətdir Sənəm adlı gözəlin həsrətini çəkir. 
Ağa Sənəmin bircə dəfə üzünü görsə, təsəlli 
tapar. Aşiq hicranın əlindən xəstə düşür, 
bundan sonra onun ayağa durması çox 
çətindir.  
 
    378 
 
Sənəm elə adi Sənəm deyil, o qədər 
gözəldir ki, Məhəmməd bəy Aşiqin  dili ilə 
desək:  
Yüz naz ilə sən çıxanda səhraya, 
Gün gizlənir, olur ay ağa, Sənəm! 
 
Sənəm o qədər gözəldir ki, gün ona 
baxanda gizlənir, ay da səmada ağalıq eyləyir. 
Son möhür bəndini ürəyinin qanı ilə 
yaratmışdır: 
Aşiqəm hüsnünə ay aman, gözəl! 
Baxmaram zərrəcə aya mən, gözəl! 
Ləblərin şəhdindən ay əmən gözəl, 
Meyl etmə qəndə, bal ayağa, Sənəm!
1
 
 
Hüsnünə aşiq olduğu gözələ elə 
heyrandır ki, zərrəcə göydəki aya baxmaq 
istəmir. Hətta, bu gözəlin ləblərini əmən kəs 
onun şəhdini qoyub qəndə, bala, yağa meyl 
eləməz.  
Məhəmməd bəy Aşiq bununla sübut edir 
ki, təcnisdə həm məzmun, həm də forma 
gözəlliyi yaratmaq mümkündür. Bu təcnisə 
baxan şəxs qoşmadan çox təcnis yaratmağa 
maraq göstərər.  
                                                          
1
 Azərbaycan aşıqları və el şairləri.(Tərtib edəni Ə.Axundov), I 
cild. “Elm” nəşriyyatı, Bakı 1983, səh 251 
 
    379 
 
Şirvan aşıqlarından təkcə Ucarın 
Məlikballı kəndindən olan Məlikballı 
Qurbanın (1790-1865)  yaradıcılığında  ara-
sıra təcnislərə də rast gəlirik. Məlikballı 
Qurban “Gör” təcnisində deyir:  
 
Məcnun olub səhralara düşmüşəm, 
Zeydsən, Leylinin sorağını gör.  
Dağdan-dağa səngixarə çəkmişəm, 
Şikəstə əndamın sor ağını gör.
2
  
 
 Aşiq Məcnun olub Leylinin sorağı ilə 
səhralara düşüb dağdan-dağa çaxmaq 
daşından yol çəkib, inanmırsan şikəstə 
əndamına, canına baxıb, sor ağını gör.  
“Gərək” rədifli təcnisində bildirir: 
 
Gözəl olan verir özünə bəzək, 
Gözü nərgiz, şimşad ayağı gərək. 
Giribani hər tərəfdən ola çak, 
Görünə sinənin ay ağı gərək.  
 
Gözəl olan gözü nərgiz, şimşad ayağı 
olan gərək özünə bəzək versin. Öz giribanını, 
yəni geyimini elə geyinməlidir ki, sinəsinin 
ağlığı görünsün:  
                                                          
2
 Yenə orada,  səh 275 
 
    380 
 
Gəl, gir bu bağçaya laləsin bil, ək, 
Görək qönçələrin, laləsin bilək,  
Gəlməz təkəllümə laləsin bilək, 
Gər olmuş əğyara, a yağı gərək.
1
 
 
Misraların sonundakı “bilək”  sözləri 
omonimdir, çoxmənalı sözlərdir, xalis 
cinaslardır. Birinci misrada bağçaya lalə, 
sünbül ək deyilir, ikinci misrada qönçələrin 
böyüyüb lalə olduğun tanıyaq, üçüncüdə 
danışma, söyləmə lalə gəlməz, Lalənin kim 
olduğunu bilə bilmərik. Dördüncü misrada 
gözəlin əğyara qismət olduğunu bilək 
söyləyir.   
Məlikballı Qurbanın “Gərək” rədifli 
təcnisində cinas qafiyələrdən başqa hər 
misranın əvvəlində eyni hərfdən istifadə 
olunur.  
“Nədir” rədifli  təcnisi daha nadir 
incilərdəndir: 
 
Camalını görcək, mayil  olmuşam, 
Bilmədim gözəlim, ay adin nədir? 
Səbrim aldı tamam türfə sənəmlər, 
Sənəmlərdə məzhəb, aya, din nədir? 
 
                                                          
1
  Azərbaycan aşıqları və el şairləri.(Tərtib edəni: Ə.Axundov), I 
cild. “Elm” Nəşriyyatı, Bakı, 1983, səh 275 
 
    381 
 
Birinci misrada aşiq görcək gözəlin 
camalına mail olur, lakin adını bilmir, “ay 
adin nədir?” kəlmələri ilə adın əvəzinə adin 
deyir. O, bununla qabaqlaşma meydanında 
qarşısındakını çaşdırır. Üçüncü misrada isə 
türfə sənəm onun səbrini əlindən alır. Türfə 
sənəm – yəni hüsnü-bərabəri olmayan bir 
gözəl. Sənəmlərdə məzhəb, dinin ayələrinə 
riayət etmək olmur: 
 
Bu dünyada varmı yar, dı, yoldaşın? 
Fərhad külüng çaldı, yardı yol daşın, 
Aləmlər cəm olsa, yardı yoldaşın, 
Qohumum, qardaşım, a yadın nədir? 
 
İkinci bənddə misraların tutumu, məna 
yükü daha dərindir. Məlikballı Qurban burada 
sözü parçalamaqla, ədəbi obrazlarla elə bir 
təcnis yaradır ki, insan onun istedadına heyran 
qalır. İkinci bənddə “yar, dı” burada de 
əvəzinə “dı” şəkilçisini işlədir. Bununla “de 
yoldaşın varmı” fikrini mürəkkəbləşdirir. 
İkinci misranı ona uyğunlaşdıraraq Fərhadın 
yol daşını külünglə çapıb çaldığını bildirir və 
məşuquna bildirir ki, bütün aləm cəm olsa 
yardı yoldaşın, yəni dostun yoldaşındır. 
Dördüncü misrada “Qohumum, qardaşım, a 
yadın nədir?” söyləməklə qohum-qardaş 
 
    382 
 
yaxın olsa da, onun yanında yadın nədir, yəni 
yadın mən deyiləm bildirir. 
Üçüncü bənddə öz fikrini tamamilə 
açıqlayır: 
 
Qurban deyər, yarsız günə gün dəmən, 
Xızrə yetər ləblərindən gündəmən, 
Ziyarətin hüsnə varan gündə mən, 
Tamam günlərimiz ay adinnədir?
1
 
 
Üçüncü bənddə bildirir ki, yarsız keçən 
günlərə gün deməm, gündə ləblərini əmmək 
Xızıra yetər və onu da deyir ki, “Tamam 
günlərimiz ay adinnədir?” məna budur ki, 
həftənin tamam  günlərinin sonu adna 
günüdür, yəni cümə axşamıdır.   
Göyçə aşıqlarının yetkin ustadlarından 
biri olan Qızılvəngli Aşıq Alının (1801-1911) 
ədəbi irsi vaxtında toplanmadığı üçün çox şeir 
inciləri itib-batmışdır. Aşıq Ələsgərin ustadı 
olan Aşıq  Alının  şeir xəzinəsində bir neçə 
təcnis qalmışdır. Aşıq Alı “Almasın” rədifli 
təcnisində deyir:  
 
Bimürvət yar məni candan elədi, 
Tutubdu dəstində ay ağ almasın. 
                                                          
1
 Azərbaycan aşıqları və el şairləri.(Tərtib edəni Ə.Axundov), I 
cild. “Elm” nəşriyyatı, Bakı, 1983,  səh 276 
 
    383 
 
Yarın bağçasının seyrinə vardım, 
Heç görmədim yarın ay ağ almasın.  
 
Təcnisin birinci bəndində Aşıq Alı 
yarının onu candan eləməsindən, əlində ağ  
almasın, yəni burada ağ alma yanında işlənən 
almasın bu mənadadır ki, “ağ almasın” “ağ 
almaz” mənasındadır, yəni kəsərdən danışılır. 
Yarın bağçasını seyr edəndə isə yarın ağ 
almasını görmür: 
 
Bayram ayı demək olmaz hər aya, 
Təbib gərək dərman edə həraya, 
Şahlar şahı, özün yetir haraya, 
Düşmən üstümüzə ayaq almasın.  
 
İkinci bəndin sonunda isə düşmənin onun 
üstünə ayaq almamasını arzulayır: 
Aşıq Alı deyər: yar ab ağlaya, 
Yaxşı təbib gərək yara bağlaya, 
Yar ki, meylin qeyri yara bağlaya, 
Həftəyə varmasın, aya qalmasın.
1
  
 
Üçüncü bənddə “yar ab ağlaya”, yarın  
gözündən ab, yəni su gələ, yaxşı təbib onun 
                                                          
1
 Azərbaycan aşıqları və el şairləri, I cild, Bakı, “Elm” 
nəşriyyatı, səh 295 
 
    384 
 
yarasını bağlaya deməklə, son beytdə fikrini 
belə tamamlayır: “Yar ki, meylin qeyri yara 
bağlaya, Həftəyə varmasın, aya qalmasın”. 
Aşıq Alının təcnisi o qədər anlaşıqlı, aydın 
cinaslarla qurulmuşdur ki, onun təhlilə belə 
ehtiyacı yoxdur.  
Aşıq  Alı  kimi  ustad sənətkarlar təcnis 
yaratmağa böyük sənətkarlıqla yanaşmışlar. 
Ümumi aşıq şeirinin inkişaf tarixindən əlavə 
başqa qaynaqlara da baş vurmuşlar. Baxın 
Aşıq Alı “Ay belə sinə” təcnisini yaratmaqda 
nə qədər böyük əmək sərf etmişdir. Onun bu 
təcnisinin möhürbəndini diqqətə gətirdikdə 
təhlilə cəlb etdikdə hər şey aydın olacaqdır.  
 
Aşıq Alı, çıx gülşənə nərgiz dər, 
Sərraf maya ağuşunda nər gizdər, 
Olmaz tayı züleyxalar, nərgizdər, 
Əsla yox kimsədə ay belə sinə.
1
 
 
Aşıq Alı “Nərgizlər” adlı cinas 
bayatılarla bəzənmiş xalq hekayətini bu bir 
bənd təcnisdə dolğunluğu ilə ifadə edə 
bilmişdir.  
                                                          
1
 Aşıq  Alı (şeirlər) (Toplayanı Ə.Əmirov, Ş.Əsgərov, 
M.Həkimov)  “Yazıçı” , Bakı, 1982,    səh  78 
 
    385 
 
XIX əsrin əvvəllərində Aşıq Hüseyn 
Şəmkirli (1811-1891) gözəl təcnisləri ilə 
yanaşı, üçbaşlı cığalı təcnisin də ilk 
nümunəsini yaratmışdır. Təcnisin hər 
bəndində misraların sayı dörd olduğu halda, 
Aşıq Hüseyn birinci bənddə misraların sayını 
altı, son bəndlərdə isə beş misra etmişdir. 
Belə ki, birinci bənd iki yerə bölünür, ilk üç 
misradan sonra cığa gəlir, son üç misra bəndi 
tamamlayır. İlk misrada cığadan yuxarıda üç 
misra qaldığı üçün təcnisin bu növünə 
“Üçbaşlı təcnis” deyilir. Məsələn, təcnisin bir 
bəndini misal gətirək:  
İbtida  əlifdən dərsim alanda, 
Göstərdilər mana nə qarə yaxşı. 
Oxudum dərsimi hər ayə, qərəz, 
 Yox aşıq hər ayinə, 
 Xalların hərayi nə? 
 Aşıq Söyün nə dedi, 
 Dost yetdi hərayinə? 
Görsə canım bəyənməz hər ayinə, 
Səyrəqib geyinsin nə qarə yaxşı, 
Naləsi yetişsin  haraya qərəz.  
 
Aşıq Hüseynin yaratdığı “Üçbaşlı təcnis” 
cığalı təcnisə oxşasa da, quruluşu etibarilə çox 
 
    386 
 
mürəkkəbdir.
1
 Eyni zamanda, “aşıq” sözü ilə 
başladığı  hər bir cığa-bayatıda da öz adını 
söyləmişdir. Bununla da, həmin bayatının Sarı 
Aşığa deyil, özünəməxsus olduğunu 
bildirmiş, həm də cığalı-bayatıda verdiyi 
nəsihətamiz, müdrik məsləhətləri daha da 
qüvvətləndirmişdir.  
Aşıq poeziyasında “Xudam səni xoş 
gündə yaradıb” qoşması və “Maral” 
müxəmməsi ilə şöhrət tapmış Göyçəli Aşıq 
Musa (1909-1948) da gəraylı, qoşma şeir 
janrları ilə yanaşı, təcnis və cığalı-təcnis 
nümunələri də yaratmışdır: 
 
Vaxt dolandı, gəldi keçdi zamana, 
Niyə əl çəkmədin, a yara mənnən?! 
Nə əcəl gəlmədi, yetmişəm cana, 
Nə xəbər getmədi, a yara mənnən.  
 
Gəlib keçir zamana, ancaq aşiqdən yar əl 
çəkmir. Əcəl də gəlmir, lakin onun xəbəri də 
yara çatmır: 
 
Can deyən Fərhaddı, Şirin də hanı?, 
Ləblərim də söylər şirin dəhanı, 
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 35 
 
    387 
 
Gəlibdir ləblərin şirin dəhanı, 
Görmüşəm ləzzətin a yar əmənnən. 
 
İkinci bənddə bir lövhə yaradaraq, üzünü 
tarixə tutur. Öz əhval-ruhiyyəsinə münasib 
cinaslardan bir lövhə qurur. Birinci misrada 
“Can deyən Fərhaddır, Şirin də hanı” deməklə 
əslində Şirin də hanı yox,  Şirin de hanı 
şəklində anlaşılmalıdır.  Sənin dodaqla-rının 
şirinliyini mənim dodaqlarım söylər şirin 
olduğunu. Mən bunun ləzzətini, ay yar, 
əməndə bilmişəm:  
 
Musa qələm çalır, nə xoş səf adı, 
Nə nizam yoxumdu, nə xoş səf adı, 
Pərişan xəyalım nə xoş səfadı, 
Xain bəd qandırar a yara mənnən.
1
 
 
Üçüncü bəndin birinci misrasında işlənən 
xoş səf adı, yəni nə  düz adı, ikinci misrada 
gözəlin yanlış addım atdığı, üçüncüdə mənim 
pərişan xəyalım öz-özünə nə xoş səfadır 
deyir. Bunu görüb xain birdən bəd qandırar 
yara məndən bildirir. 
                                                          
1
 “Azərbaycan aşıqları və el şairləri”.(Tərtib edəni Əhliman 
Axundov),                  I cild, “Elm”  nəşriyyatı, Bakı, 1983,  səh 
345 
 
    388 
 
Musanın “Ay üzə-üzə” təcnisi daha 
aydın, sərrast və mənalı cinaslarla 
qurulmuşdur: 
 
Dəniz gördüm gözüm yaşı sel oldu, 
Çalxanır sonalar ay üzə-üzə. 
Mərd deyər sözünü mərdə mərdana, 
Namərd də saxlıyar ay üzə-üzə. 
 
Nə qədər gözəl deyimdir, nə gözəl 
təşbihdir. Aşıq, “Dəniz gördüm gözüm yaşı 
sel oldu, Çalxanır sonalar ay üzə-üzə” 
söyləyir. Sarı Aşığın bir bayatısının son beyti 
belədir. “Gözüm yaşı göl olar, Ördək qaz binə 
bağlar”. Bu obrazlı fikri Aşıq Musa bir beytdə 
Sarı Aşıq səviyyəsində mənalandırmışdır. 
Cinas-bayatı ilə Sarı Aşığın fikrini təcnisdə 
Aşıq Musa belə bildirmişdir: 
 
Dəniz gördüm gözüm yaşı sel oldu,  
Çalxanır sonalar ay üzə-üzə. 
 
Aşıq Musa dənizi görür, göz yaşı sel 
olur. Həmin göz yaşından əmələ gələn 
dənizdə sonalar üzə-üzə çalxanır. Son iki 
bəndin təhlilə ehtiyacı yoxdur: 
Nazlı dilbər əldə tutub nə sazı, 
Dərd çəkənin nə xəstəsi, nə sazı, 
 
    389 
 
Ala gözlər məni eylər nasazı, 
Kəc baxar ömrümü ay üzə-üzə. 
   *** 
Aşıq Musa deyər: yetibdi dərdim, 
Məni bu qürbətə atıbdı dərdim, 
Səksənnən, doxsannan ötübdü dərdim, 
İndi də yetişib a yüzə-yüzə.
1
  
 
Aşıq Musa mərmər daşlardan hamar 
doğrayıb elə bir təcnis imarəti yaratmışdır ki, 
insan o imarətə baxdıqca heyrətə gəlir.  
Aşıq Musa bir dodaqdəyməz cığalı təcnis 
də yaratmışdır. Aşıq Musanın ədəbi irsi 
vaxtında toplanmadığı üçün çox incilər itib-
batmışdır.  
 
b) XIX əsrdə təcnis yaradıcılığında 
Aşıq Ələsgər zirvəsi 
 
Klassik aşıq şeirimizdə Aşıq Ələsgərin 
(1821-1926) xüsusi mövqeyi vardır. Uzun 
yaradıcılıq yolu keçmiş bu ustad sənətkar aşıq 
şeirinin bütün  növlərində olduğu kimi, 
təcnislərdə də xüsusi məharət göstərmişdir.  
                                                          
1
 “Azərbaycan aşıqları və el şairləri”.(Tərtib edəni: Əhliman 
Axundov),  I cild, “Elm”  nəşriyyatı, Bakı, 1983,  səh 346 
 
    390 
 
Aşıq Ələsgər dodaqdəyməz təcnislərin 
ilk nümunələrini yaradaraq öz müasirlərindən 
seçilmiş və sənətin zirvəsinə qalxmışdır.  
Aşıq Ələsgər dodaqdəyməz təcnisin ilk 
nümunəsini yaratmaqla kifayətlənməyib, eyni 
zamanda, dodaqdəyməz cığalı təcnisin də ilk 
ülgüsünü vermişdir: 
Əziz-cani-dil, eyni dirəxşan, 
Yazırsan risalə nə yaxşı-yaxşı. 
   Qarşıda nə yaxşı, 
Ləhcən gəlir nə yaxşı. 
Canan candan əzizdir, 
Nə Leylidir, nə Yaxşı. 
Dil deyir: cananın sadağası can, 
Cananı da deyir: nə yaxşı-yaxşı! 
 
Burada da heç bir dodaqlanan samit 
olmadığı kimi, şeirin insanı dərindən 
düşündürən mənasına, musiqili ahənginə xələl 
gəlməmişdir. Aşıq Ələsgər, sözün əsl 
mənasında təcnisin novatoru olmuşdur. Belə 
ki, müstəzad təcnisin də ilk nümunəsi Aşıq 
Ələsgərin adı ilə bağlıdır:  
 
Götürüb sazımı mərdü-mərdanə, 
Girrəm meydana, gəl eyləyək bəhs.  
 
 
    391 
 
- misraları ilə başlayan bu müstəzad təcnis, 
Aşıq Ələsgər poeziyasının və ümumiyyətlə, 
aşıq şeirinin ən gözəl nümunələrindəndir.  
Təcnisdəki hər bəndin sonuna salınmış 
yarım misralar müstəzad olduğu kimi, eyni 
zamanda bütünlüklə təcnis-müstəzaddır. Öz 
istedadına əmin olan aşıq qarşısındakına 
meydan oxuyur, mənalar xəzinəsinə vaqif-
liyini bildirir. 
Müstəzad təcnisə aşıqlar, eyni zamanda 
“Ayaqlı təcnis” və “İkibaşlı” təcnis də 
deyirlər.
1
  
Təcnis yaradıcılığı, ümumiyyətlə, Azər-
baycan dilinin rəngarəngliyini, çoxmənalı-
lığını, söz xəzinəmizin nadir tapılan incilərlə 
dolu olduğunu sübut etməkdədir. Eyni 
zamanda, aşıqların yazıb-yaratdıqları mükəm-
məl təcnis nümunələri də söz xəzinəmizə 
əlavə olunmuş mənəvi sərvətdir.  
Biz tədqiqat obyektinə çevrilmiş bu 
yaradıcı aşıqların ədəbi irsləri ilə tanış 
olduqda onu da öyrənirik ki, birinci dünya 
müharibəsinin törətdiyi müsibətlər onların 
yaradıcılığında dərin izlər buraxmışdır. Ağ-
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 37 
 
    392 
 
dabanlı Qurban yaradıcılığında bu izlər 
xüsusilə dərindir və aydın bir şəkildə görünür.  
“Qurban bulağı” məclisi öz dövrünə görə 
mütərəqqi bir hadisədir. Onun gözəl ənənələri 
yaradıcı aşıqları elmə, savada bağlamış, daha 
mükəmməl sənət əsərləri yaratmaları üçün 
məsuliyyətlərini artırmışdır.  
Göyçə və Kəlbəcər xalq şeirinin kütləvi 
forması olan gəraylı və qoşma janrlarından 
daha geniş ölçüdə istifadə etmişlər. “Qurban 
bulağı” məclisində təcnis yaradıcılığı xüsusilə  
yüksək qiymətləndirilmişdir. Bu məclisin və 
onun fəal iştirakçısı olan Aşıq Ələsgərin təsiri 
ilə Ağdabanlı Qurban kimi neçə-neçə təcnis 
ustaları yetişmişdir.  
Ağdabanlı Qurban bir təcnisində deyir: 
 
Tərlandı baxışın, gözün can alan, 
De çək qaynağına, di darə məni. 
Hərdən şölələnir o gül camalın, 
Tel deyir şanəyə: di darə məni. 
 
Birinci bəndin ikinci misrasında “De çək 
qaynağına, di darə məni” misrası indi dara 
çək məni mənasındadır. İkinci beyt daha 
mənalı, daha gözəl qurulmuşdur.  Gül camalın 
şölələndikcə tel deyir şanəyə - darağa di dara 
məni: 
 
    393 
 
 
Zülflərintək olmaz əqrəb, nə də mar, 
Çalmaq üçün yoxlayırsan nə damar? 
Qaşqabaqdan zəhər deyil, nə damar? 
Öldür, qoyma həsrət didarə məni. 
 
İkinci bənddə gözəl qaşlı-qabaqlıdır. 
Onun zülfləri nə əqrəb deyil, nə ilan. Elə qaş-
qabaqlıdır ki, elə bil səni çalmağa damar 
axtarır. Nə olar, öldür məni ancaq didarına, 
gözlərinə həsrət qoyma: 
 
Yar, gərdənin ər-ər kimi minalə, 
Bülbülə gül neylər olsa min alə, 
Bir canım var qəmzən istər min alə, 
Qurbanam, çəkdirmə di darə məni.
1
 
 
Üçüncü bənddə gözəlin bədəni şax mina 
kimidir. Lakin buna baxmayaraq bülbülə gül 
neylər, min ala çəksə,  dilə tutsa neyləyər - 
deyir.  Məni  di darə, yəni dar ağacına çəksən 
də mən sənə qurbanam söyləyir.  
Qoşmalarında olduğu kimi,  Qurban 
təcnislərində də fikrini aydın şəkildə bizə 
çatdırır. Onun qoşmalarında olduğu kimi, 
                                                          
1
 Azərbaycan aşıqları və el şairləri.(Tərtib edəni Ə.Axundov), II 
cild. “Elm” nəşriyyatı, Bakı 1983, səh 53 
 
    394 
 
təcnislərində də bir səmimiyyət vardır. Gözəli 
ürəkdən sevir.  
Aşıq şeiri tərzində qoşmalar, təcnislər 
yazıb- yaradan sənətkarlardan biri də Padarlı 
Abdulladır. 
Gəncədən Bakıya doğru getdikdə 
Nəvaiyə yaxın ərazidə Padar düzü var və 
Padarlıların bir qismi də Şamaxıda yaşayır. 
Padarlılar, əsasən, qoyunçuluqla məşğul-
durlar. XIX əsrdə yaşamış bu sənətkarın 
yaradıcılığı üzərində Tufarqanlı Abbasın 
güclü təsiri vardır. “Bəyənməz” rədifli beş 
bəndlik qoşmasının bir bəndini misal çəkmək 
kifayətdir: 
 
Ay ağalar bir zəmanə gəlibdir, 
Həmtay olan heç həmtayı bəyənməz. 
Qara qızlar sürmə çəkib gözünə, 
Gözəllikdə Züleyxanı bəyənməz.
1
 
 
Padarlı Abdullanın təcnisləri də maraq 
doğurur. “Bax” adlı təcnisində deyir: 
 
Gəştə çıxıb süsən, sünbül dərin də,  
Gül üzünə inci düzmüş tərin də, 
                                                          
1
 Azərbaycan aşıqları və el şairləri.(Tərtib edəni: Ə.Axundov), II 
cild. “Elm” nəşriyyatı, Bakı, 1983, səh 62 
 
    395 
 
Kəlbin olub bağlanmışam dərində, 
İnanmırsan, sal boynuna qara bax. 
 
Süsən sünbül dəstəsi ilə seyrə çıxıb. Gül 
üzlərində tər inciləri var. Mən isə kəlbin olub 
(yəni itin olub) dərində-bağlanmışam, əgər 
inanmırsansa, bax boynuma ip bağlanıb. 
Təcnisin ikinci bəndi daha maraqlıdır. 
Daha doğrusu, bədii cəhətdən mükəmməl 
şəkildə qurulmuşdur: 
 
Görün, dövran bizi aya tən eylər, 
Alim olan oxur, aya tən eylər. 
Münəvvər camalın aya tən eylər,  
Ağ sinən istisna qılar qara, bax!
 1
 
 
Dövran bizi tən eylər (yarı bölər), alim 
oxuyar aya tən eylər (minnət qoyar), 
münəvvər camalın, aya tən eylər, sinənin 
üstündə dağ kimi qar qalar. O, cinaslardan 
istifadə yolu ilə bədii lövhə yaradır. Sinəsi 
gözəlin qaysaqlayır, sinəsi qardan ağdır elə bil 
sinəsi üstündə qar qalıb, münəvvər-işıqlı 
bədəni aya meydan oxuyur, ona naz satır.  
                                                          
1
 Azərbaycan aşıqları və el şairləri.(Tərtib edəni: Ə.Axundov), II 
cild. “Elm” nəşriyyatı, Bakı, 1983, səh 66 
 
    396 
 
XIX əsr aşıq poeziyasının ən azman 
sənətkarlarından biri də  Molla Cümədir. 
Molla Cümə (1854-1920) demək olar ki, aşıq 
şeirinin bütün janrlarında, forma və 
şəkillərində şeirlər yazıb-yaratmışdır. Molla 
Cümə təcnisin də ən orijinal və mükəmməl 
nümunələrini yaratmışdır. İyirmidən artıq 
təcnis yazmış Molla Cümə bunlarla 
doymamış, hətta Qafiyə ilə Təcnisi qabaq-
qabağa deyişdirmişdir. Qafiyə dedikdə 
qoşmanı, Təcnis dedikdə cinaslı şeir 
formasını nəzərdə tutur. Biz deyişməyə 
keçməzdən əvvəl Molla Cümənin təcnisindən 
nümunələr seçib təhlilə cəlb edəcəyik: 
 
Tək gəldin cahana, didarı göyçək, 
Dəndanı yaqutsan, ləlsən, ay, ay. 
Sinəndə iylənir ətirli çiçək, 
Nərgizsən, narıncsan, laləsən, ay, ay.  
 
Nümunə gətirdiyimiz “Ay,ay” təcnisinin 
birinci bəndinə baxaq. Cümə öz sevgisini, 
məhəbbətini təcnisdə ifadə etmək üçün nə 
bakirə, nə gözəl, insana estetik zövq verən 
ifadələr seçir. Gözəlin didarı göyçəkdir, 
dəndanı – yəni dişləri yaqutdur, ləldir. 
Gözəlin sinəsində ətirli çiçək iylənir, çünki bu 
gözəl nərgizdir, narıncdır, lalədir: 
 
    397 
 
Gecə-gündüz ismin sənin sindədir, 
Gizlin sirrin aşkar eyləsindədir, 
O qaş, o göz, o qılıq ki, səndədir, 
Dil gətirər dilsiz lalə sən, ay, ay.
1
  
 
İkinci bənddə gözəlin isminin sinədə 
olduğunu deyir. O sirri açmaq gözəlin 
ixtiyarındadır. Təcnisin ikinci beytində 
məntiqi nəticəsi olan bir fikir irəli sürür.  “O 
qaş, o göz, o qılıq ki, səndədir, dil gətirər 
dilsiz lalə sən, ay, ay” - deyərkən o qılıq ki, 
səndədir dilsiz lalı da dilə gətirərsən - 
söyləyirdi. 
Molla Cümə təcnislərini də mənalı, 
məzmunlu qurur. “Amandı” təcnisinin bir 
bəndinə diqqət yetirək. O, burada təkcə cinas 
qafiyələrdən istifadə etmir, həm də bu 
təcnisdə ona kimin badə verdiyini bədii dillə 
mənalandırır: 
 
Mən içdiyim Xızır Nəbi verəndi, 
O səbəbdən bu şad könlüm virandı, 
Şəkkin varsa, qoy qabağa ver andı, 
Aradan pərdəni ay at, amandı.
1
 
                                                          
1
 Molla  Cümə. Əsərləri.  (toplayanı və tərtib edəni Paşa 
Əfəndiyev), Bakı, “Maarif” nəşriyyatı, 1995, səh 159 
1
 Molla  Cümə. Əsərləri.  (toplayanı və tərtib edəni: Paşa 
Əfəndiyev), Bakı, “Maarif” nəşriyyatı, 1995,  səh 159 
 
    398 
 
 
Xızır Nəbinin  əlindən  badə içən aşiqin 
şad könlü virandır. Onun könıünü bu şəklə 
salan eşqdir. Gözələ deyir ki, əgər şəkkin 
varsa, and ver, lakin aradan pərdəni at, yəni 
dözə bilmirəm amandır.  
“Bülbül” təcnisində cinaslarla qurduğu 
şeirdə böyük bir mənzərə, lövhə yaradır. Bu 
lövhə insanı düşünməyə, gözəlliyə aşiq 
olmağa çağırır, insanı həm kədərləndirir, həm 
də sevindirir:  
 
Bahar oldu, düşdü ahu-fəryada, 
Həsrətsən lalə tək yüzə sən, bülbül. 
Ya gərək canını salasan oda, 
Ya gərək əlini yüzəsən, bülbül.
1
  
“Düz dara” adlı təcnisində üzünü ismi-
pünhana tutub deyir:  
 
İsmi Pünhan, o mövlanı sevərsən, 
Çəkmə seyraqubla məni düz dara. 
Amandı, sevdiyim, gəzmə pərişan, 
Zülflərini gərdanına düz, dara. 
 
                                                          
1
 Molla  Cümə. Əsərləri.  (toplayanı və tərtib edəni:  Paşa 
Əfəndiyev), Bakı, “Maarif” nəşriyyatı, 1995,  səh 161 
 
    399 
 
Həmişə xəyalı ilə yaşadığı İsmi Pünhana 
bildirir ki,  məni seyraqubla, yəni pis adamla 
yanaşı dara çəkmə. Pərişan gəzmə, zülflərini 
gərdanına düz dara.  
 
Molla Cümə necə dözsün bu dağa, 
Bu sitəmə, bu düyünə, bu dağa, 
Məcnun edib saldın məni bu dağa, 
Ha gəzirəm eniş, yoxuş, düz, dərə.
2
  
 
Üçüncü bənddə də ifadələr aydın və 
əlvandır. Molla Cümə bu dağa, bu düyünə 
dözə bilmir, çünki sevgilisi onu Məcnun edib 
dağa salmışdır. Aşıq dincəlmir, enişi, yoxuşu, 
düzü, dərəni hey gəzir.  
“Dilbər” təcnisində daha obrazlı bir dillə 
təcnisin yeni, bakirə nümunəsini yaradır:  
 
Doğrayıb ciyərim eylədi bir gəz, 
Sallanıb qarşımdan nazinən bir gəz, 
Şirin-şirin deyib gülsənə bir gəz, 
Məni qəm küpünə boyatan dilbər.
1
  
 
Birinci misrada  “bir gəz” - qaraciyərini 
bir dəfə kəsməyini, ikinci misrada nazəninin 
                                                          
2
 Yenə  orada, səh 162 
1
 Molla  Cümə. Əsərləri.  (toplayanı və tərtib edəni: Paşa 
Əfəndiyev), Bakı, “Maarif” nəşriyyatı, 1995,  səh 164 
 
    400 
 
onun qarşısından gəzib keçməsini, üçüncüdə 
şirin-şirin danışıb bir dəfə gülməsini arzu edir. 
Dördüncü misra daha maraqlıdır. Onun 
sevgilisi elə sevgilidir ki, onu qəm küpünə 
salıb boyadan dilbərdir. Məlumdur ki, xalça-
xalı toxuyanda onun ipliyini boyaqçı küpünə 
salıb boyayırlar. Bu məişətdən, eldən-obadan 
gələn ifadədir. “Yanaram” təcnisinin birinci 
bəndində deyilir:  
 
Fərhad kimi cani-sərdən keçmişəm, 
Kərəm kimi alışaram, yanaram.  
Bir meyvəyəm qədirsizə düşmüşəm, 
Ya heyvayam, ya almayam, ya naram.  
 
Molla Cümə bildirir ki, Fərhad kimi 
candan, başdan keçmişəm. Kərəm kimi  
alışmağa, yanmağa da  hazıram. Taleyindən 
gileylənərək bildirir ki, mən bir meyvəyəm, 
ancaq bir qədirbilməyənə qismət olmuşam: 
“Ya heyvayam, ya almayam, ya naram”: 
 
Doqquz ay dolanıb qar qışa düşdü, 
Hicranım artdıqca qarğı işə düşdü, 
Yəqin Molla Cümə qarğışa düşdü, 
İsmi Pünhan məndən sərtdir yanaram.
1
  
                                                          
1
 Molla  Cümə. Əsərləri.  (toplayanı və tərtib edəni: Paşa 
Əfəndiyev), Bakı, “Maarif” nəşriyyatı, 1995, səh 165 
 
    401 
 
Üçüncü bənddə öz fikrini, məqsədini 
tamamlayır. Doqquz ay dolanıb  qar qışa 
düşüb, hicran artdıqca qarğı (qamış) işə 
düşüb, yəqin ki, Molla Cümə qarğışa düşüb, 
öz daxili narahatlığını bildirir ki, “İsmi 
Pünhan məndən sərtdi yanaram”.  Təcnisdə 
sözlər, ifadələr necə gözəl düzülmüş, necə də 
aydındır. Təşbehlər Molla Cümənin özünə 
məxsusdur.  
“Nişanda” rədifli təcnisi daha mükəmməl 
qurulmuşdur. Molla Cümənin təcnislərinə 
fəhmlə yanaşdıqda düşünürsən, təcnisin 
binasını qurmaq  daş-ağacını töküb bir ev 
tikməkdən daha çətindir: 
 
Molla Cümə, çağırginən a yarı, 
Yanaqları qızıl güldən ay, arı, 
Ləblərində əsəl düzmüş ay arı, 
Şəkər ləzzət verməz heç bu nişanda.
2
  
 
Birinci misrada Molla Cümə yarı çağırır, 
o yarı ki, yanaqları qızılgüldən təmizdir. 
Həmin gözəlin ləblərinə - dodaqlarına arı əsəl 
– bal düzmüşdür. Həmin bal kimi  şəkər belə 
ləzzət verməz. Bu nişanda bal olmaz.  
                                                          
2
 Yenə orada,  səh 169 
 
    402 
 
Çox maraqlıdır ki, Molla Cümə “Sənə 
də” təcnisində tədqiqat üçün maddeyi-tarix 
vermişdir:  
İsmi Pünhan, əgər xəbər alasan, 
Yalvarmaqdan candan oldum sənə də.  
Şirin dilnən soruşmadın halımı, 
Nə dərdin var söyləginən sənədə.  
 
Birinci bənddə İsmi Pünhana bildirir ki, 
sənə yalvarmaqdan candan oldum, bircə dəfə 
şirin dillə halımı sormadın. Sənin nə dərdin 
var söylə, sinə də, yəni sına da. Təcnisdə 
ifadələr bir qədər dəyişik, qarışıq, müəmmalı 
verilir. Çünki aşıqlar qarşı-qarşıya deyişərkən, 
bir-birini sınağa çəkərkən qıfılbənd əvəzinə 
bir-birini təcnislə imtahana çəkmişlər: 
Müjgan oxun sinəm üstə şah atdı, 
Diyar zülmət, mən piyada, şah atdı, 
Yaz dilinnən bir kağız ver, şahatdı, 
Haqq divanda baxan olar sənədə.  
 
İkinci bənddə isə onun sinəsinə oxu şah, 
bəlkə də şah hesab etdiyi sevgilisi atmışdır. 
Cümə üçün diyar zülmətdir. Özü piyadadır, 
şahı isə atlıdır. Məşuqundan xahiş edir ki, yaz 
dilindən bir kağız ver, onda bilərik ki, kağız 
şahiddir. Haqq divanında yəqin ki, sənədə 
baxan olar. 
 
    403 
 
 Molla Cümə maddeyi-tarixi axırıncı 
bənddə vermişdir: 
Könül dönsə, bu dostluğu atarıq, 
Yol uzaqdır, özüm beyhal, at arıq.  
Cümə səni sevəndəydi a tarix, 
Min iki yüz doxsanıncı sənədə.
1
 
 
Bu dostluğu yalnız könül döndükdə 
atmaq olar. Sənə çatmaq üçün yol uzaqdır, 
bihalam, atımsa arıqdır. Son beytdə çox gözəl 
bir günə, tarixə işarə edir. “Cümə səni 
sevəndəydi a tarix, Min iki yüz doxsanıncı 
sənədə” buradan aydın olur ki, Molla Cümə 
İsmi Pünhanı hicri təqvimi ilə 1290-cı ildə, 
yəni milady təqvimlə 1873-cü ildə sevmişdir. 
Həmin vaxt Molla Cümə 19  yaşında imiş.  
Molla Cümə Aşıq Könüllə bir neçə dəfə, 
Tovuzlu Xəyyat Mirzə ilə bir dəfə 
deyişmişdir. Molla Cümənin qafiyə ilə təcnisi 
deyişdirməsi olduqca maraqlı bir hadisədir. 
Molla Cümənin yazdığı qafiyə və təcnisin 
deyişməsi 52 bənddir. 52 bəndlik qoşmadan 
bir neçə bənd nümunə verməklə Molla 
Cümənin nə demək istədiyini başa düşmək 
                                                          
1
 Molla  Cümə. Əsərləri.  (toplayanı və tərtib edəni: Paşa 
Əfəndiyev), Bakı, “Maarif” nəşriyyatı, 1995, səh 169 
 
    404 
 
olar. Bizcə, qafiyə Molla Cümə, təcnis isə 
İsmi Pünhandır. Qafiyə:  
 
Ey dörd hərfli qan sözümü müxtəsər, 
Şurun varsa, bəsdir sənə bu əsər. 
Nə tifildir, nə uşaqdır, nə püsər, 
Az sehr  etsin sehrkara, deyəsən.  
 
Bizə görə, “Ey dörd hərfli” dedikdə o, 
İsmi Pünhanın əsl adına müraciət edir. Hətta, 
İsmi Pünhana bildirir ki,  şüurun varsa, sənə 
bu əsər də kifayət edər,  sən nə tifilsən, nə 
uşaqsan, nə də yeniyetmə. Sən sehrkara de ki,  
bizi az seyr eləsin, az izləsin. Bu fikir İsmi 
Pünhanın atasına işarədir. Təcnis:  
Sehrkarın dur dərində amanat, 
Hirsi özü eylər  isə amanat, 
Əlli bir bənd bu gəftarım amanat, 
Amanatdır yadigara deyəsən.
1
  
 
Təcnis – İsmi Pünhan  isə bildirir ki, 
sehrkarın qapısında amanat dur, hirsi, öcü 
amanat hesab et. Əlli bir bənd bu gəftarı 
amanat et. Deyərsən ki, bunlar mənim üçün 
yadigardır.  
                                                          
1
 Molla  Cümə. Əsərləri.  (toplayanı və tərtib edəni Paşa 
Əfəndiyev), Bakı, “Maarif” nəşriyyatı, 1995, səh 340  
 
    405 
 
Xəstə Qasımdan, eləcə də Aşıq 
Ələsgərdən sonra çox sənətkarlar gözəl 
təcnislər yazmışlar. Lakin Zodlu Abdulla 
onlardan xeyli fərqlənir. Ona görə ki, ayrı-
ayrı sənətkarlar təcnis yaradıcılığına yeri 
gələndə müraciət edirlər. Lakin Zodlu 
Abdulla (1858-1943) öz yaradıcılığında 
ardıcıl olaraq təcnisə müraciət etmişdir. O da 
sələfləri olan Xəstə Qasım və Aşıq Ələsgər 
kimi Azərbaycan aşıq poeziyasında möhtəşəm 
təcnis binalarının memarları sırasında dayanır.  
Ə.Cami “Yusif və Züleyxa” poemasını 
yaradarkən  xalq yaradıcılığı xəzinəsinə 
bağlılığı ən böyük məziyyət hesab etmişdir. 
Şair, “Leyli və Məcnun” əhvalatı ilə “Yusif 
və Züleyxa” arasında bir yaxınlıq görürmüş, 
yeri düşdükcə Leylinin iztirablarından da söz 
açırmış, bəzən hər iki aşiqin vəziyyətində 
eyniyyət gördüyündən, hətta təkrara da yol 
vermişdir: 
 
Rəvayət edirlər ki, Leyli bir gün, 
Neştəri götürdü qan almaq üçün. 
Qoluna neştəri vurunca canan, 
Məcnunun qolundan çöldə axdı qan.
134
 
 
                                                          
134
 Əbdürrəhman Cami. “Yusif və Züleyxa”, Azərbaycan dövlət 
nəşriyyatı, Bakı, 1965, səh 89 
 
    406 
 
Şair, bundan sonrakı fəsillərin birində isə 
belə yazır:  
Halı Züleyxanın pozuldu bir gün, 
Ustanı  çağırdı qan almaq üçün.  
Elə ki, qoluna toxundu neştər, 
Axdı qan, torpaqda yazdı həriflər, 
  *** 
Torpağa baxınca hər sahib – kamal, 
Yusifin adını oxudu dərhal.
2
  
 
“Yusif və Züleyxa” rəvayətindən və 
“Qurban bulağı” məclisində Ağdabanlı 
Qurbanın, Ə.Caminin “Yusif və Züleyxa” 
poemasından təsirlənərək “Leyli niyə azdı?” 
təcnisini yazmışdır. Aşıqlar arasında  “Leyli 
niyə azdı?”  təcnisi Zodlu Abdullaya mahir 
təcnis ustası kimi əbədi şöhrət 
qazandırmışdır:  
 
Bihudə dolandım, əfsanə gəzdim, 
Sanım dost yolunda Leyli niyazdı.  
Etibar kəsilib, ilqar pozulub,  
Əvvəlki məhəbbət Leyli, niyə azdı?  
   *** 
Qəmər qan ağladı, neştər yeridi, 
Yaram sızıldayır, neştər yeridi.  
                                                          
2
 Yenə orada,  səh 148 
 
    407 
 
Leylinin qoluna neştər yeridi, 
Məcnun qanı çöldə Leylini yazdı.  
 
İkinci bənddə Zodlu Abdulla yadda qalan 
bir lövhə yaratmaqla bərabər,  “Leyli və 
Məcnun”  əfsanələrində özünə  köklü yer 
salmış böyük bir möcüzəni yada salır. 
Leylinin qoluna neştər vururlar, çöldə 
Məcnunun damarlarından qan  axır və torpaq 
üzərində Leylinin adını yazır. Zodlu Abdulla 
böyük ustalıqla  həmin əfsanəni təcnisə  
gətirir. Zodlu Abdulla fikrini davam etdirir, 
təcnis binasını yeni cinaslarla qurmağa 
çalışır.  
Zodlu Abdulla aşıq yaradıcılığında hər 
şeydən əvvəl, təcnis ustası kimi tanınır. Onun  
hər bir təcnisi  memar əlindən çıxmış bir 
abidəni xatırladır. “Yad qız  ağı gəzər” 
təcnisində deyilir:  
İldə zikr eyləyən sinayə gələr, 
Ayaqdan can çıxar, sinaya gələr.  
Əzrayıl qeyznən sinaya gələr, 
Yığılar qəccallar, yad ağı gəzər.  
 
“Ayaqdan can çıxar, sinaya gələr”  
misrasının mənası belədir ki, insanın ölümü 
ayaqdan başlayır. Ayaq soyuyur, bədən 
yavaş-yavaş yuxarıya doğru soyumağa 
 
    408 
 
başlayır. Ona görə də adamlar deyir ki, 
filankəs can verir. Əzrayıl sinaya çatanda 
həyat tamamlanır. Son misra belədir. “Yığılar 
qəccallar, yad ağı gəzər”.  Qəccal yuyucudur. 
Ona görə qəccallar  deyilir ki, bir nəfər su 
tökür, bir nəfər isə yuyur.  
Heç də təsadüfi deyildir ki, aşıqlar bəzən 
qıfılbənd  əvəzinə təcnislə bir-birlərini imta-
hana çəkirlər. təcnis omonimlərdən, cinas 
sözlərdən düzəldilir. Təcnis yaradıcısı gərək 
dilimizin incəliklərini, çoxmənalı, çoxhecalı 
odluğunu anlasın, dərk etsin, duysun və ona 
dərindən bələd olsun.  
Bunun üçün sənətkarın fitri istedadı 
azdır. O, gərək həm də dərin mütailəyə və 
biliyə malik olsun. Abdulla aşıq şeirinin belə 
çətin növünü böyük ustalıqla işləmiş, şeirin 
məna və forma gözəlliyini qoruyaraq, aydın 
cinaslar yaratmışdır.  Onun təcnislərini 
oxuyanda  “təcnisdə məzmun formaya qur-
ban verilir”  deyən tədqiqatçılarla razılaşmaq 
olmur. O, aşıq şeirinin bu çətin formasında 
yazıb-yaradarkən məzmun gözəlliyinə, fikir 
yeniliyinə xüsusi diqqət yetirir. Təcnislərində 
ona qədər istifadə edilməmiş, original 
cinaslar işlədir. Əgər belə demək mümkün-
dürsə, Zodlu Abdulla möhtəşəm təcnis 
binalarının memarlarından biridir.  
 
    409 
 
c) Aşıq Hüseyn Bozalqanlı, Tifil Əsəd, 
Seyfəli Aşıq Pənahın yaradıcılığında təcnis  
 
 Aşıq  Hüseyn Bozalqanlı (1864-1941)  
aşıq şeirinin ən çətin formalarından biri olan 
təcnisdə də öz gücünü sınamış  və buna ən 
yüksək formada müvəffəq olmuşdur:  
Qəvvas oldum, dəryalar da dər indi, 
Dərd əkmişəm, bar gətirir, dər indi.  
Mənim məhəbbətim sənə dərindi, 
Səninki görünür ay üzdən-üzdən.  
  *** 
Əvəz  olmaz təzə doğmuş ay sənə, 
Leyla dedim, Məcnun oldum, ay sənə.  
İstəyirəm bir sərini əysənə, 
Həsrətəm, qoy öpüm ay üzdən-üzdən.  
 
Göründüyü kimi, ustad aşıq Azərbay-
can dilinin söz imkanlarından mükəmməl 
şəkildə bəhrələnib gözəl, əsrarəngiz bir təcnis 
nümunəsi yaratmışdır. Daha bir misal:  
Qəm, hicran əlində bihuş olmuşam, 
Bilmirəm asmandı, aya zəmindi.  
Dostu gördüm bulud könlüm dağıldı, 
Açıldı, ağardı, ayazam indi.  
  *** 
Mərd oğulu az-az doğar bir ana, 
Zənburun dəsində işlər bir ana.  
 
    410 
 
Uca dağda əcəb düşdüm borana, 
Qorxuram yollarda ay azam indi.  
Və yaxud:  
 Nə lazımdır naqabilə söz deyəm, 
 Xatirinə ya dəyməyə, ya dəyə?  
 Sizin olsun eyvan, otaq, alaçıq, 
 Bizə bəsdir ya kölgəlik, ya dəyə.   
  *** 
Pis övlada öyüd versə yaxşı ata, 
İyid çıxıb süvar olmaz yaxşı ata. 
Kamil ovçu bərəsində yaxşı ata,  
Keçirəndə ya dəyməyə, ya dəyə.  
 
 Göstərilən nümunələrdə biz Aşıq 
Hüseynin söz çələnginin nə qədər al-əlvan, 
çoxçalarlı olduğunun şahidi oluruq. Belə bir 
zəngin  söz çələngi yaratmaq onun böyük 
istedad, güclü qələm, saf ürək, təmiz vicdan 
sahibi olmasından xəbər verir.  
XIX əsrdən etibarən təcnisin gedər-
gəlməz (nəfəs çəkmə) formaları da yaran-
mışdır. Gedər-gəlməz təcnis ağız boşluğunu, 
səs tellərini nizama salmağa, nitqin inkişafına 
xidmət edir. Hətta, gedər-gəlməz təcnisdə elə 
sözlər işlədilir ki, onu çox zaman yazıya 
almaq da çətin olur. Elə buna görə də çap 
olunmamış ilk mənbələr əsasında bu aşıq 
şeirinin texniki cəhəti ilə, ifa üsulu ilə 
 
    411 
 
əlaqədar olan formalarından bir neçəsi 
haqqında məlumat vermək və onlardan 
nümunələr gətirmək yerinə düşər. Tifil 
Əsədin (1874-1951) gedər-gəlməz (nəfəs 
çəkmə) təcnisi el sənətkarları tərəfindən 
yüksək qiymətləndirilir: 
 
Eşidib bilənlər, arif olanlar, 
İnsan  neçə şeydə eyləməzmi, uff?! 
Bir tayfa görəndə, xəbər alanda, 
Cavabın verəndə eyləməzmi,  uff?!  
 *** 
Hərdən xəyallanan olar bir təhər, 
Ah çəkər ürəkdən, ay eylər, of, of!  
 
Məsələ bundadır ki, aşıq ifa zamanı bu 
“uff”ları xüsusi ahənglə, xüsusi nəfəs çəkmək 
yolu ilə deyir, daha doğrusu, demir, nəfəs 
çəkmə ilə ifa edir.  
Tifil Əsəd cığalı təcnisin də mükəmməl 
nümunələrini yaratmışdır. Heç yerdə çap 
olunmadığı üçün Tifil Əsədin gözəl cinaslarla 
qurulmuş, hər kəsə nümunə ola biləcək cığalı 
təcnisini burada olduğu kimi veririk:  
 
Ala gözlüm dərdə giriftar oldum,  
Dərdə dərman, ya səndədir, ya məndə. 
 
 
    412 
 
Aşıq deyər: ya məndə, 
Gözüm qaldı Yaməndə, 
Ləl üstündə həmayıl, 
İşıq salır Yaməndə.  
Dedim: gözəl, məni qoyma Yaməndə, 
Dedi: təqsir ya səndədir, ya məndə.  
   *** 
Eşq ucundan mən də oldum ya dəli, 
Görən deyər: ya divanə, ya dəli. 
Aşıq deyər: ya dəli,  
Ya divanə, ya dəli, 
 Şirin candan keçərəm, 
Yara dəysə yad əli.  
Dedim: gözəl, səndə tutsam yad əli, 
Onda ölüm ya səndədir, ya məndə.  
  *** 
Görən olmaz mənim kimi yananı, 
Nə keçirər, eşq oduna yananı? 
Aşıq deyər: yananı, 
Yandırmayın, yananı! 
Mərd igidlər gözləyər, 
Ya süfrəni, ya nanı. 
Kim görübdü Əsəd kimi yananı, 
Eşq atəşi ya səndədir, ya məndə.  
 
Ustad sənətkarlardan biri olan Seyfəli 
Aşıq Pənah (1876-1921) isə cığalı gedər-
gəlməz təcnisin ilk nümunəsini yaratmışdır: 
 
    413 
 
 
Saqinin dəstindən piyaləsini, 
Aldım şərbətini nuş eylədim uff! 
Gözəl bir piyalə tutub dəstində, 
İçən zamanında ay eylər, of,of!  və. i. a.
1
 
 
Seyfəli Pənah hərfli təcnisin də gözəl 
nümunəsini yaratmışdır. Şeir çap olunmadığı 
üçün təcnisi bütöv şəkildə, olduğu kimi 
veririk: 
 
Çəp telləri, çəp sərində, çəp yarın, 
Çəp düzülüb, çəp saçları çəpa-çəp. 
Çəp buxağı, çəp ləbləri, çəp dişi, 
Çəp çəkilib, çəp qaşları çəpa-çəp.  
   *** 
Çəp bəradər, çəp sözləri, çəp demə, 
Çəp mən eylər, çəp deyil ki, çəp demə, 
Çəp ustadlar, çəp deməyib çəp demə, 
Çəp tapıblar çəp daşları çəpa-çəp. 
   *** 
Çəp olacaq, Pənah deyər: çəp oğlu, 
Çəp atası, çəp anası, çəp oğlu, 
Çəp pis gündən, çəp qurtarmaz, çəp oğlu, 
Çəp nütfəsi, çəp işləri çəpa-çəp.  
 
                                                          
1
 Sədnik Paşa Pirsultanlı, Ozan-aşıq sənətinin nəzəri məsələləri, 
Bakı, “Ozan”, 2002, səh 38 
 
    414 
 
Gedər-gəlməz təcnisin elə növü vardır ki, 
onu yazıya almaq mümkün deyil. Aşıq onu 
yalnız ağzının hərəkəti ilə ifa edir. Ona görə 
də təcnisin bu növünə “Yazıya alınmaz” 
təcnis deyilir. Diltərpənməz (dildönməz) 
təcnislər də ancaq ifa zamanı məna daşıyır. 
 
XIX-XX   əsrlərdə   təcnis   
yaradıcılığı 
 
a) Aşıq Şəmşir yaradıcılığında təcnis 
 
Aşıq Şəmşirin (1893-1980) yaradıcı-
lığında da təcnislər mühüm yer tutur. O, 
dilimizin əlvan boyalarından, bayatılardakı 
zəngin cinaslardan məharətlə istifadə edərək 
mükəmməl təcnislər yaratmışdır: 
Gül gülü çağırır, çiçək çiçəyi, 
Topla yasəməndən yara, dər indi. 
Fərhad qayalarda  Şirin eşqinə, 
Çapardı daşlardan yara dər indi.  
  *** 
Çox çətindir ölüm adı, qan adı, 
Səməndərin odda yandı qanadı, 
Yetişməmiş neştər vurdu qanadı, 
Təbibim naşıdır, yara dərindir.  
  *** 
 
    415 
 
Yolum uzaq, mən piyada, yar atdı, 
Müjgan oxun sinəm üstə yar atdı, 
Şəmşiri yaradan  bir yol yaratdı, 
Birdəmi təzədən yaradar indi?!
1
 
 
Aşıq Şəmşir cinas-bayatılara yaxşı bələd 
olduğundan təcnis binalarını asanlıqla və 
mükəmməl qura bilir. Ən maraqlısı odur ki, 
hər təcnisində bir mətləb işıq üzü görür. 
“Məni” adlı təcnisində bizim üçün yenilik 
olan bir misra var: “Sən çiçəkdə şirin balsan, 
mən - arı”: 
Şəmşirəm, sevirəm mərdi, mən əri, 
Gözləyirəm namus, qeyrət, mən arı. 
Sən çiçəkdə şirin balsan, mən – arı, 
Qondur yanağına, ya xala məni.
1
  
 
Aşağıdakı “Yaralı dağlar” təcnisində 
dağla, maralla əlaqədar təbii bir lövhə yaradır: 
 
Yaxşı  saxla, qaçıb ovçu əlindən, 
Sənə bir maralım yaralı, dağlar. 
                                                          
1
 Aşıq  Şəmşir, Bakı, 1959, səh 124. Sədnik Paşa Pirsultanlı, 
“Aşıq Şəmşirin poetik aləminə səyahət”, Bakı, “Təknur”, 2008, 
səh 115-116 
1
 Aşıq Şəmşir. “O Kürün, Arazın Tərtəriyəm mən”. Bakı 2004, 
səh 358. 
Sədnik Paşa Pirsultanlı, “Aşıq Şəmşirin poetik aləminə səyahət”, 
Bakı, “Təknur”, 2008, səh 116 
 
    416 
 
Təbib hanı, gəlib eləsin dərman, 
Sızıldar, ah çəkər yaralı dağlar.
2
  
 
“Ay yarım ola” təcnisində bir gözəlin 
niqabın altından  ay kimi çıxıb üzünü 
göstərdiyini, bədii bir dillə, cinas sözlərlə, 
gözəlliyi diqqətə çəkən bədii bir lövhə 
yaradır: 
 
Niqabından aya oxşar üz açdın, 
Taledən uzaşdın, məndən  uzaşdın, 
Şəmşir yaxınlaşdı, sənsə uzaşdın, 
Demişdim: vəfalı ay yarım ola.
1
  
 
Aşıq Şəmşir gözəlləri təsvir və tərənnüm 
etməkdən usanmır. O bilir ki, ürəyində 
məhəbbət odu olmayan şair yazıb-yarada 
bilməz. Onun şeirlərinin ilham mənbəyi el 
gözəlləridir. Onları görüb eşqə düşməmək 
olmaz. O yazır:  
 
Qaşın qələm, boyun tərlan təhəri, 
Dedim gözəllikdə beləsən, gözəl. 
                                                          
2
 Yenə orada, səh  117 
1
 Aşıq Şəmşir. “O Kürün, Arazın Tərtəriyəm mən”.Bakı 2004, 
səh 358. 
Sədnik Paşa Pirsultanlı, “Aşıq Şəmşirin poetik aləminə səyahət”, 
Bakı, “Təknur”, 2008, səh 117 
 
    417 
 
Məhəbbət eşqinə düşəndən bəri, 
Mənəm yarpaq kimi bil əsən, gözəl.
2
  
 
Aşıq Şəmşir təzadlı bir təcnis yaradır. 
Təcnisin mövzusu və bu mövzunun bədii 
cəhətdən həlli bizi düşündürməkdədir:  
 
Bir barı çəkmişəm sözdən, şeirdən, 
Köməkdar ol, qoyma qala yarımçıq! 
Görüm deyərsənmi başa çatmasın, 
Qıyarsanmı belə qala – yarımçıq?
3
 
 
Aşıq Şəmşir cinaslı bayatı-bağlamalarını 
və qoşma şəkilli qıfılbəndini də məharətlə 
yaradır. Biz bundan əvvəl Sarı Aşığın və Aşıq 
Şəmşirin açılmamış bayatı-bağlamalarından 
nümunələr vermişik. Eyni zamanda, Xəstə 
Qasım və Aşıq Ələsgər kimi Aşıq Şəmşir də 
öz kitabında açılmamış qıfılbəndlər vermişdir. 
Mən onun açılmamış 5 bəndlik təcnis-
qıfılbəndindən üç bəndini nümunə verirəm: 
İki min gülü var iki kök üstə, 
Altından biri sər-beş arasında. 
Sən kamil aşıqsan, gəl öyrət məni, 
Qalmışam bu çətin iş arasında.  
                                                          
2 Yenə orada, səh  118 
3
  Yenə orada, səh  118 
 
    418 
 
   *** 
Doxsan dörd min səcdə qılır birinə, 
Otuz mini ikram edir pirinə, 
On ikisi tac qoyubdur sərinə, 
Altısı gəşt edir qaş arasında.  
   *** 
Kəndim Ağdabandır, yaylağım Murov, 
Sözümdə məharət, qılıncımda sov! 
Şəmşir bu şikarda tapıbdır bir ov, 
Bir milyard iki yüz yaş arasında.
1
  
 
 
 
b) XIX əsr sənətkarı Aşıq Həmayılın 
və XX əsr sənətkarlarının yaradıcılığında 
təcnis nümunələri 
 
Azərbaycanın XIX əsrdə yaşamış qadın 
aşıqlarından Maralyanlı Pəri, Kəlbəcərli Aşıq 
Bəsti gözəl gəraylılar və qoşmalar düzüb 
qoşduqları halda, onların yaradıcılığında 
təcnis qoşmalar qədər dərin iz salmamışdır. 
Lakin, eyni əsrdə yaşamış Aşıq Həmayıl 
mükəmməl bir təcnis qoyub getmişdir. Həmin 
təcnis “Həmayıl” dastanından qopub qalmış 
                                                          
1
 Aşıq Şəmşir. “O Kürün, Arazın Tərtəriyəm mən”.Bakı 2004, 
səh 392, Sədnik Paşa Pirsultanlı, “Aşıq Şəmşirin poetik aləminə 
səyahət”, Bakı, “Təknur”, 2008, səh  119 
 
    419 
 
bir yarpaqdır. Məlumdur ki, Aşıq Həmayılın 
dillər əzbəri olan “Gəlmədin” adlı beş bəndlik 
qoşması həm xanəndələrin, həm də aşıqların 
repertuarına daxil olmuş qiymətli bir sənət 
incisidir. Qoşmanın bədii dəyərini, məhəbbət 
abidəsi olmasını nəzərə alaraq həmin qoşmanı 
burada bütövlüklə veririk: 
Əmim oğlu, məndən heç utanmadın? 
Üç ay keçdi bir yaylağa gəlmədin.  
Yüz min səfa ilə köç eylədim mən, 
Ordan endim Ağbulağa, gəlmədin.  
   *** 
Demədin: dağdadır bir sərvinazım, 
Bir bəyaz sinəlim, bir ağ boğazım.  
Ay qara tərlanım, mənim şahbazım, 
Şikar üçün sən ovlağa gəlmədin.  
   *** 
Mən səni istərdim hamıdan əziz, 
Mən sənin yanında oldum bir kəniz.  
Ətri-can bəslədim hər güldən təmiz, 
Bülbül olub qoxlamağa gəlmədin.  
   *** 
Varlılar yarıyla çəkdilər ləzzət, 
Sən yada düşdükcə mən çəkdim həsrət.  
Niyə belə etdin, ay gədə  xislət?  
Şamama dərməyə tağa gəlmədin.  
   *** 
 
 
    420 
 
Mənim adım Həmayıldır, həmaya, 
Sinəm bənzər həm ulduza, həm aya.  
Mənə vədə verdin gəlləm bir aya, 
Bağlandın arana, dağa gəlmədin. 
1
 
 
Biz qoşmanı burada verməyi ona görə 
vacib saydıq ki, “Həmayıl” dastanında həmin 
təcnis yuxarıdakı qoşmaya cavab olaraq 
yazılmışdır: 
Gəlirdim qarşıma çıxdı bədnəzər, 
Bir mən əlim, bir laçına bürüncə.  
Gecə-gündüz həsrətini çəkməkdən, 
Dərdim olub o dağların  birincə.  
 
 
Birinci misrada Həmayılın yanına gələr-
kən əmisi oğlunun bədnəzərə rast gəldiyini, 
gecə-gündüz onun həsrətini çəkdiyini, 
dərdinin o dağların biri boyda olduğunu 
bildirir: 
 
Gözlərin süzülür Həmayıl təkin,  
Qolların boynuma Həmayıl təkin. 
Üç dərdin sinəmdə Həmayıl təkin,  
Bir məmən, bir sinən, bir də görüncə.  
 
                                                          
1
 Sədnik Paşayev, “Aşıq Həmayıl”, “Azərbaycan qadını” jurnalı, 
1970, № 7, Sədnik Paşa Pirsultanlı, Ozan-aşıq yaradıcılığına dair 
araşdırmalar, Gəncə, “Pirsultan”,  2002,səh 161-162 
 
    421 
 
Birinci misrada gözlərinin həmayıl tək 
süzüldüyünü, ikinci misrada qollarının 
həmayıl kimi, yəni kəhrəba muncuq kimi 
dolandığını, üç dərdin onun sinəsində 
qaldığını, həmayıl kimi cəmləşdiyini bildirir. 
Bu cəmləşən dərd nədir? Biri mən, əmin 
oğluyam, biri sən, Həmayılsan, üçüncüsü səni 
bir də görmək dərdimdir:  
Ağ buxağın ətir verir süzənə, 
Şəkər ləbin qulluq eylər süzənə.  
Həsrətindən saflanmışam süzənə, 
İncəlmişəm dost zülfünün birincə.
1
 
 
Üçüncü bəndin birinci misrasında ağ 
buxağın süzən kimi, su kimi, sünbül kimi ətir 
verdiyindən bəhs olunur, ikinci misrada 
sevgilisinin dodaqlarının susuzluğa meyl 
etdiyi bildirilir. Üçüncü misrada həsrətdən 
iynənin sapına döndüyünü və iynənin 
ulduzundan keçdiyini, özünün elə incəlib 
dostunun zülfünün birinə döndüyünü bildirir.  
Bu təcnis Aşıq Həmayılın sənətkarlıqla 
yaratdığı hekayətin zehinlərdə qalmış bir 
incisidir.  
                                                          
1
 Sədnik Paşayev, “Yenə Aşıq Həmayıl haqqında”, “Azərbaycan 
qadını” jurnalı, 1971, № 8, “Ulduz” qəzeti, 6 fevral 1971-ci il,  
Sədnik Paşa Pirsultanlı, Ozan-aşıq yaradıcılığına dair 
araşdırmalar, Gəncə, “Pirsultan”, 2002, səh 166 
 
    422 
 
 
Növrəs İman (1903-1933) təcnis yaradı-
cılığında müasirlərindən xeyli önə keçmiş və 
təcnisin qıfılbənd nümunəsini yaratmışdır. 
Xəstə Qasımın açılmamış qıfılbəndlərinə açar 
salan, müəmmalı qıfılbəndlərinə cavab yazan 
Növrəs İman Xəstə Qasımın təcnis 
yaradıcılığına da böyük diqqət yetirmiş, yeni 
təcnis binaları ucaltmış, hələ üstəlik təcnisin 
qıfılbənd kimi çətin növünü də yarada 
bilmişdir. Onun “İndi” rədifli təcnis-qıfılbəndi 
əvəzsiz sənət incisidir: 
 
İki şeş fəslində tifli büstanam, 
Altıda yox atam, nə anam indi. 
On ikidə yetişmiş bağ-bostanam, 
On üçdə yox barım, nə danam indi.  
 
 Mənası budur ki, iki şeş fəslində, yəni 
üç yaşıma qədər tifiləm, anamı əmirəm. 
“Altıda yox atam, nə anam indi”. Yəni, mən 
bu yaşımda sərbəst oynamaqla məşğulam. O, 
“on üç yaşımda hələ bostanımın barı yoxdur” 
söyləyirdi.  Bu təcnis olduğu qədər də 
bağlamadır. Lakin onun  açılması, təhlili 
insana zövq verir. İkinci bənddə İman bəlkə 
də özündən söz açır, öz gəncliyini göz önünə 
gətirir:  
 
 
    423 
 
Şam idim əzəldən, yar işığıyam, 
Leyli, Məcnun kimi yar aşığıyam.  
Məclislər zinəti, yaraşığıyam, 
Söz keçmir isbata, nə danəm indi.
 1
 
 
 Müəllif  şeirin birinci misrasında yar 
üçün bir işıq olduğunu, ikinci misrada Leyli 
və Məcnun kimi  yar aşığı olduğunu, üçüncü 
misrada məclislərin yaraşığı olduğunu bildirir. 
İman təkcə sözdə məna axtarmır, həm də 
onun gözəlliyinə xüsusi diqqət yetirir. Burada 
sənətkarın giley-güzarı da vardır. Söz sərrafı 
olan sənətkarın sözü zəmanəsində isbata 
keçmir. Lakin o, sözünün isbata keçmədiyini 
danmır, hər kəsə söyləyir.  Bunun özü də 
sənətkar cəsarətidir. Təcnisin sonuncu 
bəndində İman daha hikmətli  sözlərlə, 
fikirlərlə məqsədini tamamlayır:  
 
 İman, eşqin nə az verib, nə az alar, 
Can dərdə gələndə titrər əzalar.  
Dost yad olsa məhəbbətlər azalar, 
Qalmaz sel yerində, nə də nəm indi.  
 
Doğrudan da, cana dərd gələndə insan 
əzaları titrəyər, yəni sızıldar, dost yad olsa, 
                                                          
1
 Aşıqlar. II cild, Bakı, 1938, səh 215 
 
    424 
 
məhəbbətlər azalar: “Qalmaz sel yerində, nə 
də nəm indi”. Doğrudan da, çayın, bulağın 
suyu çəkildikdən sonra yerində nəm, yaş 
qalmır. Hətta, həmin yerdən bulaq çıxdığına, 
çay axdığına da inanmırsan.  
Kəlbəcər aşıq mühitində el şairi Əli 
Bimar (1904-1952)  təcnis yaradıcısı kimi 
tanınır. Onun təcnislərinin də özünəməxsus 
gözəllikləri vardır. Onun təcnislərində məna 
dərinliyi, xalq hikməti özünə geniş yer 
almışdır.  Əli Bimar təcnislərində ona qədər 
işlənməmiş original cinaslar yaradır.  
Bimar təcnis yaradıcılığında çox irəli 
getmiş və ustad sənətkarlarla bir sırada 
dayanmaq haqqı qazanmışdır. Əli Bimar iki 
mənbədən: ustad aşıqların qoyub getdikləri 
ədəbi irsdən və xalq  yaradıcılığı xəzinəsindən 
bəhrələnmişdir. Bu səbəbdən də, onun 
şeirlərində xəlqilik çox güclüdür:  
Ax deyərsən, vay deyərsən bir zaman, 
Keçən günlər daha düşməz birdə ələ. 
Səd heyif cavanlıq, aman, əl aman, 
Buraxmaram yaxan keçsə, birdə ələ.  
   *** 
Aqil kəslər bu dünyadan kam alı, 
Ağlı kəmlər haqdan payın kəm alı, 
 
Kamil usta cəm eyləsə kamalı, 
 
    425 
 
Lazım gəlmir, yüz düşünə, bir dələ.  
   *** 
Bimar Əli insanlıqda bir üzdü, 
Qəm bəhrində bir çalxandı, bir üzdü, 
Mən görmədim namərdlərdə bir üzdü, 
Ara, axtar, sən onları birdə ələ.  
Və yaxud: 
Məsləhət bilibdi qurqu quranda, 
Dedim gəl məni çəkmə quru anda, 
Deyərlər ki, səhv də olur quranda, 
Yerbəyer yazıram bir aya qarşı.  
   *** 
Bimar cavabını yazdı Cəlala, 
Valeh oldum belə cahi-cəlala, 
Peyvənd etsən mərhəmətlə cəlala, 
Bağda bağban olsa bir aya qarşı. 
 
Bu təzə tapılmış təcnisin iki bəndini ona 
görə nümunə verdik ki, əvvəla, bu təcnis  heç 
bir yerdə qeydə alınmamış bir tapıntıdır, 
ikincisi mükəmməl cinaslara malik bədii bir 
abidədir.  
Daşkəsənli şair Cavad Bayram oğlu 
Hüseynov (1898-1969) elatda usta sənətkar 
kimi tanınmaqdadır. O, aşıq şeirinin bütün 
janrlarında qələmini sınamış və istəyinə 
müvəffəq olmuşdur. Onun dodaqdəyməz 
təcnislərini aşıqlar yüksək qiymətləndirirlər. 
 
    426 
 
Aşağıda “A, sərin yellər” dodaqdəyməz 
təcnisini nümunə veririk: 
 
Səhər-səhər  əsdin səhər çağları, 
Seyr eylə dağları, a sərin yellər. 
Aşıq deyər, a yellər, 
Nə sərinsən, a yellər, 
Səhralarda sərasər,  
Seyr eylərsən, a yellər. 
Yaz gəzərsən yaylaqları, dağları, 
Sərin dalğalısan, a sərin yellər. 
   *** 
Yarda seyr eyləyir, səhər sərindi 
Sərin yollar, sərin çaylar sərindi. 
Aşıq deyər, sərindi,  
Lalə, nərgiz sərindi. 
Sərin yollar, yaylaqlar, 
Sər qayalar sərindi. 
Qış gələndə, dağlar qardı, sərindi, 
Yayda nə şirinsən, a sərin yellər. 
  *** 
Şair Cavad səni istər sədaqət,  
İnan dildə zikr eyləyər sədaqət. 
Aşıq deyər, sədaqət, 
Ad qazanar sədaqət.  
 
Eldə sina yaxşını, 
İgidlərdə sədaqət. 
 
    427 
 
İnsan gedər yenə qalar sədaqət, 
Həyat əsərisən, a sərin yellər. 
 
Ustad aşıqlarımızdan biri də Morullu 
Teymurdur. “O qabaqda gələn kimdir?” adlı 
garaylısı ilə məşhur olan, çox sayda qoşmalar 
yazıb-yaradan aşıq Teymur ara-sıra təcnis 
yaradıcılığına da müraciət etmişdir. O, “Bala 
da” adlı təcnisinin möhür bəndində deyir: 
 
Aşıq Teymur eşq oduna qalana, 
Can deyərəm dost qayğına qalana. 
Mən gedirəm sən sağlıqla qal, ana 
Ana üçün dərddir-qəmdir bala da.
1
 
 
Aşıq Teymur eşq oduna qalan, dost 
qayğısına qalan insanları sevir, bütün 
əziyyətlərə tab gətirir. 
Doğrudan da, təcnis axtarış, müşahidə, 
məntiqi nəticəyə söykənmək tələb edir. Biz 
aşıq Teymurun “üzə-üzə” təcnisində “qor” 
cinasından nə mənalar yaratdığının şahidi 
oluruq: 
 
Sızıldayıb yaralarım qor eylər, 
Quru yanar, yaş ağlayar qor eylər, 
                                                          
1
 Azərbaycan aşıqları və el şairləri.(Tərtib edəni: Ə.Axundov), II 
cild. “Elm” nəşriyyatı, Bakı, 1983, səh 383 
 
    428 
 
Xoryad sözü bu sinəmdə qor eylər, 
Ömrümün tağını a üzə-üzə.
2
  
Birinci misrada qor yaraların qövr 
etməsini, ikincidə quru yaşı yandırarkən 
odunun qor etməsini, üçüncüdə qoryat adamın 
sinədə ağrı törətməsini, qövr etməsini bildirir. 
Əlavə edir ki, bunlar ömrümün tağını üzə-üzə 
ömrümü yox edir. Aşıq Teymur iki cığalı 
təcnis nümunəsi də vermişdir. “Ay ağa” cığalı 
təcnisindən bir parça nümunə veririk: 
 
Duman qalxıb bu dağlara yayını, 
Gözəl, görüm qaşlarının yayını. 
Aşıq deyər yayını, 
Çək oxunun yayını. 
Ay ilnən gərdiş eylər, 
Bahar verər yayını. 
Bivəfa dost dar günündə yayını, 
Mərd igid düşməsin ayaq ayağa.
1
  
 
Bu cığalı təcnisdə şair-aşıq dumanın 
qalxıb dağlara yayılmasını arzu edir. Şair 
gözəlin qaşlarının yayından danışır, bivəfa 
dostun dar gündə yayınmasını yada salır və 
igidin ayağa düşməməsini arzu edir. 
                                                          
2
 Yenə orada, səh 384 
1
 Azərbaycan aşıqları və el şairləri.(Tərtib edəni Ə.Axundov), II 
cild. “Elm” nəşriyyatı, Bakı 1983, səh 384  
 
    429 
 
Xəstə Bayraməli poeziyasında sənət-
karlıqla yaradılmış təcnislər də vardır. Biz 
onların bir neçəsini örnək olaraq tədqiqata 
cəlb edirik. “Varağa” təcnisinin bir bəndində 
deyilir: 
 
Gedərgisən, fəryadə gəl, yüz də sən, 
Fərq eyləməz əllidəsən, yüzdəsən, 
İki mələk nəqş eyləyib, yüz de sən, 
Əməllərin yazılıbdır varağa.
2
     
 
“İki mələk nəqş eyləyib,  yüz desən, 
Əməllərin yazılıbdı varağa” beytinin mənası 
budur ki, sən nə deyirsən, de əməllərini 
mələklər yazıb. Dini rəvayətə görə, iki mələk 
insanların çiynində oturub onların 
hərəkətlərini və əməllərini yazıya alır. 
Xəstə Bayraməli hər bir təcnisində yeni 
bir fikir irəli sürür.Xəstə Bayraməli 
“Mərdana” təcnisində halal süddən söhbət 
açır: 
Əzəl gündən baxdım halal südə mən, 
Axır gələr, boya çatar südəmən. 
Halal olar, halal kəsdən süd əmən, 
Ömrü boyu yaxşı saxlar mərd ana.
1
  
                                                          
2
 Xəstə Bayraməli “Mən ulu Göyçənin şair oğluyam”, (toplayanı 
və tərtib edəni: Maşallah Xudubəyli), Bakı, “Nərgiz” nəşriyyatı, 
2008, səh 70 
 
    430 
 
 
Şair halal süd əmənə baxır, halal süd 
əmənin boya çatdığını görür, bu nəticəyə gəlir 
ki: “Halal olar, halal kəsdən süd əmən”. 
“Halala dedim” təcnisində oxuyuruq: 
 
Canı yanan silər eynim yaşını, 
Xub zənənlər həyasından yaşını, 
Bayraməli keçirməmiş yaşını, 
O da ürcah ola halala, - dedim.
2
  
 
Xəstə Bayraməlinin poetik dili çox sadə, 
əlvan və axıcıdır. O, təcnisləri elə anlaşıqlı bir 
dildə yaradır ki, onu yenidən təhlil etməyə 
ehtiyac qalmır. Məsələn: 
 
Divanə könlümün yoxdur günahı, 
Kasıblıq qohumla yad eylər məni. 
Ana vətənimdən aralı düşdüm  
Vədəsiz qocaldar yad ellər məni.
1
 
 
Xəstə Bayraməli iki cığalı təcnis 
nümunəsi də düzüb qoşmuşdur. İndi də “Var” 
                                                                                                         
1
  Xəstə Bayraməli “Mən ulu Göyçənin şair oğluyam”, 
(toplayanı və tərtib edəni Maşallah Xudubəyli), Bakı, “Nərgiz” 
nəşriyyatı, 2008, səh 71 
2
 Yenə orada,  səh 72 
1
 Xəstə Bayraməli “Mən ulu Göyçənin şair oğluyam”, (toplayanı 
və tərtib edəni: Maşallah Xudubəyli), Bakı, “Nərgiz” nəşriyyatı, 
2008, səh 71 
 
    431 
 
adlı təcnisindən bir bədii parçanı örnək 
veririk: 
Arifsənsə, söylə sözün sağını, 
Yaxşı kəlam gəzən, yaxşı bəndə var. 
Aşiqəm yaxşı bəndə, 
Su gələr yaxşı bəndə, 
Yamana üz tutmasın, 
Yaxşı kəs, yaxşı bəndə,  
Əgər xırda çaysan, çox da kükrəmə, 
Əgər dəryasansa, yaxşı bəndə var.
2
 
 
Biz qeyd etmişdik ki, təcnis çox zaman 
hərbə-zorba, qıfılbənd yerində işlədilir və 
sözün qüdrəti ilə qarşıdakını susdurmağa 
xidmət edir. “Var” adlı cığalı təcnisin son 
beytində belə bir misra var: “Əgər xırda 
çaysan çox da kükrəmə”.  
Ümumiyyətlə, Xəstə Bayraməli qoşma 
və gəraylılarında olduğu kimi, təcnislərində 
də sözün məna dərinliyinə, məntiqi nəticəsinə 
xüsusi diqqət yetirir. 
  Əslən Dərələyəzdən olan el şairi 
Yadigar Tahir bir müddət Kəlbəcərdə, sonra 
Gəncədə yaşamışdı. Bu el şairinin qoşmaları 
aşıqlar və xanəndələr tərəfindən toylarda 
oxunur. Onun  ədəbi irsi içərisində ona yaxın 
                                                          
2
 Yenə orada, səh 74 
 
    432 
 
təcnisi vardır. Şairin təcnisləri böyük 
axtarışların və müşahidələrin nəticəsində 
meydana çıxmışdır. O, təcnislərində orijinal 
cinaslar işlətmək üçün axtarışlar aparır. 
Bitkilər haqqında, inanclar və inamlarla bağlı 
mərasimlərdən məlumat verir. Məsələn: 
 
Yadigaram, sinəm oldu dağdağan, 
Dənə verər, çiçəkləməz dağdağan, 
Axıdaram gözlərimdən dağdağan, 
Dostlar, düşdüm bax, mən belə kökə hey!
1
 
 
Bu bənddə “dənə verər, çiçəkləməz 
dağdağan” söyləməklə müəllif dağdağanın 
bioloji xüsusiyyətlərindən danışır. Dağdağan 
ta əski çağlardan üzərliklə (sədəf çiçəyi ilə) 
yanaşı, körpəni göz dəymədən qoruyur. 
Dağdağan ağacının  bir budağını kəsib kiçik 
parçalara bölüb, ocaqda qızdırılmış dəmirlə 
onun üzərinə cizgilər çəkirlər, daha doğrusu, 
ağacı dağ-dağ yandırırlar. Dağdağan vasitəsilə 
gözdəyməyə qarşı aparılan mübarizə bu gün 
də davam edir. 
Yadigar Tahir “Qartal” təcnisində belə 
bir mənalı beyt işlədir: 
Şeşələnər bayquş ilə sağsağan, 
                                                          
1
 Yadigar Tahir Bəxtiyari. Gəncə, 2006, səh 118 
 
    433 
 
Qəzanın toruna düşən qartala.
2
 
 
Bir təcnisinin son bəndində yazır: 
 
Tahir, çətin olar əyri düzələ,  
Ömrü, günü ələyirsən, düz ələ. 
Düzün işi keçməyibdir  düz ələ,  
Qara üstün gəlir ay ağa gəl-gəl.
1
 
 
“Düzələ” ifadəsi təcnis ustadı Əli 
Bimardan gəlir. Daha doğrusu, Yadigar bu 
təcnisini Əli Bimar poeziyasının təsiri altında 
yazmışdır. 
Ayaqlı təcnisin ilk nümunəsini Aşıq 
Ələsgər yaratmışdır.  Sonra həmin təcnisin ən 
kamil örnəyinə Molla Cümə poeziyasında rast 
gəlirik. Yadigar Tahirin ayaqlı təcnisindən bir 
örnək veririk. O, müstəzadın son bəndində 
yazır: 
 
Nə üçün eşq əhlin görən yar atdı? 
Fərhad piyadaydı, Şirin yar atdı. 
Yadigar Tahir də yazdı, yaratdı, 
Bəşər tarixində çəkiləndə ad, 
                       təcnis-müstəzad.
2
 
                                                          
2
 Yenə orada,  səh 138 
1
 Yadigar Tahir Bəxtiyari. Gəncə, 2006, səh 80-81 
2
 Yenə  orada,  səh 144 
 
    434 
 
 
Yadigar Tahirin təcnislərinin şahı “Kökə 
hey” rədifli təcnisidir. Təcnisin möhür 
bəndini yuxarıda misal vermişik. Burada isə 
təcnisin birinci, ikinci bəndini əyani olaraq 
göz önünə gətiririk. Ona görə ki, uşaqlıq 
çağlarından başlayaraq hər şeyə diqqət yetirir, 
yaddaşında obrazlaşdırır və müşahidələrinin 
gücü ilə məişətdən gələn cinas qafiyələr seçir 
və öz təcnis binasını qurur. Məsələn: 
 
Yenə uşaqlığım düşdü yadıma, 
Nənəm bişirərdi mənə kökə hey! 
Deməliyəm qohumuma, yadıma- 
Qız nəsilə, oğul çəkər kökə hey! 
           *** 
Çobana bax, quzu salır o küzə, 
Bir dəryadan nə götürər o kuzə? 
Cütcü babam “ho-ho” dedi öküzə,  
Xışı gedib ilişəndə kökə hey!
1
 
 
Türkiyənin, Qazaxıstanın, Orta Asiyanın, 
Dağıstanın aşıq poeziyasında təcnis özünü az 
hiss etdirir. Hətta, Borçalı çökəkliyi ilə 
möhkəm əlaqəsi olan Çıldırlı Aşıq Şenliyin 
şeirləri arasında təcnis görünmür. Mən 
                                                          
1
 Yadigar Tahir Bəxtiyari. Gəncə, 2006, səh 117-118 
 
    435 
 
deyərdim ki, Aşıq Şenlik qədər divani şeiri 
yazan, yaradan sənətkar az-az olmuşdur. 
“Olmamışam, olmaram” divanisindən bir 
bənd nümunə veririk: 
 
Əzəl başdan fəna uşaq, 
Olmamışam, olmaram.  
Çəp həris, divanə, sarsaq, 
Olmamışam, olmaram.  
Mən sevirəm həmdəmimi, 
Mən sevirəm dostumu,  
Məni sevməzlərə qonaq,  
Olmamışam, olmaram.
1
  
 
Suyun içməli olub-olmadığını bilmək 
üçün çeşməni və hər hansı nəhri bütöv 
içməzlər. Suyun içməli olduğunu bir parç 
sudan da bilmək olar.  
Borçalı və Şirvan aşıq məktəblərində 
qoşma və gəraylı qədər təcnis şeir 
yaradıcılığına meyl güclü olmamışdır. 
Borçalıda aşıq sənətinin inkişafına istiqamət 
verən Dərəçiçəkli Alı da, Aşıq Sadıq da öz 
yaradıcılıqlarında və repertuarlarında qoşma 
və qıfılbəndlərə nisbətən təcnis yaradıcılığına 
                                                          
1
 Aşıq Şenliyin Azərbaycanda yayılmış ədəbi irsi toplanılıb, 
arxivdədir.  
 
    436 
 
az meyl göstərmişlər. Müasir Borçalı 
aşıqlarından Aşıq Əmrahın, Aşıq Hüseyn 
Saraclının, Faxralı Nəbinin və Aşıq 
Kamandarın şeir kitabları nəşr olunmuşdur. 
Onların şeirləri içərisində təcnisə geniş yer 
verilməmişdir. Təkcə Aşıq Kamandar 
Tufarqanlı Abbasın “Gözlər” təcnisini “Aşıq 
Qərib” dastanını söyləyərkən Aşıq Qəribin 
adına oxuyardı.  
Bircə faktı qeyd etmək yerinə düşər ki, 
professor Seyfəddin Qəniyevin “Şirvan 
aşıqları” kitabında yüz əllidən artıq aşığın 
tərcümeyi-halı və şeirləri verilmişdir. Həmin 
kitabda da təcnis az boy verir.  Borçalıda 
“Təcnis” havası çalınır, həmin havaya təcnis 
şeiri oxunmasa da, başqa qoşma 
uyğunlaşdırılıb ifa edilir. Şirvanda isə 
“Təcnis” havasının özü qoşmalarla ifa olunur.  
“Təcnis” havası üstündə təcnis şeirini 
oxumaq təcnisin özünü yaratmaq qədər 
çətindir. Ona görə ki, “Təcnis” ifa edən aşıq 
təcnisin evini, təcnisin misralarında işlədilən 
cinaslarının məddi-mənasını dərindən 
bilməlidir. Çox zaman aşıqlar deyişmə 
zamanı bir-birinə qıfılbənd əvəzinə təcnis 
deyirlər. Təcnisin təhlili, onun məddi-
mənasını incələmək daha çətindir. Bu işə çox 
aşıq meyl etmir. Aşığın sənətkarlığını 
 
    437 
 
müəyyənləşdirən birinci növbədə təcnis 
ifaçılığıdır. Gəncəbasarda təcnisləri 
incələmək, cinasları açmaq cəhətdən əslən 
Göyçəli olan, Goranboyun Qızılhacılı 
kəndində Aşıq Saleh, Şəkili Aşıq Sirac, 
İnəkdağlı Aşıq Mahir İsmayıl, Aşıq Mayıs 
Gəncəli, Aşıq Fətulla, gənclərdən Aşıq Afiq 
təcnisi təhlil etməyə çalışan və bu işi bacaran 
sənətkarlardandır.  
“Təcnis yaratmaqda məsuliyyət hissini 
gözləyən aşıq və şairlər elə buna görə də belə 
şeirləri yaradarkən axtarışlar aparır, düşünüb-
daşınır, dilin dərin qatlarına baş vurur və daha 
tutarlı cinaslar tapırlar”.
1
  
Aşıq Dirili Qurbani dövründə qoşmanın 
bir növü kimi meydana çıxan təcnis, dörd 
əsrlik inkişafı boyu təkamül yolu keçərək 
şeirimizdə müstəqil janra çevrilmişdir.  
Qoşmanın güllüqafiyə, əliflam, 
qoşayarpaq, zəncirləmə, müstəzad qoşma, 
ustadnamə qoşma, qıfılbənd qoşma və başqa 
növləri olduğu kimi, təcnisin də qara təcnis, 
sadə və ya saya cığalı təcnis, müləmmə təcnis, 
təkrar gəraylı təcnis, müstəzad təcnis, 
dodaqdəyməz təcnis, dodaqdəyməz cığalı 
                                                          
1
 Cinaslar, (tərtibçilər Məmməd Aslan, Elxan Məmmədov), 
Bakı, Yazıçı, 1985,  Elxan Məmmədov, müqəddimə,  səh 5 
 
    438 
 
təcnis, gedər-gəlməz təcnis (buna nəfəs 
çəkmə təcnisi də deyilir), diltərpənməz təcnis 
(dildönməz də deyilir), yazılmaz təcnis, 
üçbaşlı təcnis, hərfi təcnis, hərfi qapalı təcnis 
və başqa növləri vardır.  
 
 
c)Müasirlərimizin yaradıcılığında 
təcnis 
 
Müasirlərimiz Şah İsmayıl Xətayidən 
bəri başlayan və inkişafda olan təcnis 
yaradıcılığını təqdir etmiş, bəyənmiş və onu 
daha yüksək zirvələrə qaldırmışlar. Bu təcnis 
yaradıcıları içərisində Kəlbəcərli Aşıq 
Allahverdi Qəmkeş özünəməxsus yer tutur. O, 
“Yatıbdı” adlı çox bəndli qoşması ilə şöhrət 
tapmışdır. Onun şeirləri xalq arasında geniş 
yayılmışdır. Arazın o tayında və bu tayında 
aşıqların dilinin əzbəridir. Gəncədə Qəmkeş 
adına aşıq muzeyi vardır. Qəmkeşin zəngin 
poeziyası içərisində təcnis  nümunələri də 
vardır. Onlardan birini seçib oxuculara 
ərməğan edirik: 
 
Çox Sənəmə tərif deyib aşıqlar, 
Hamısından adı bəlli Sənəmsən. 
Sən sözü bir gözəllik rəmzidir, 
 
    439 
 
Sənəmlərdən çox gözəl Sənəm sən. 
 
Birinci bənddə Sənəm adlı gözələ çox 
şeir, təcnis yazıldığını deyir, lakin onun sevib-
seçdiyi sənəm şairə görə Sənəmlərin ən 
gözəlidir: 
 
Gözəllikdə sənə yüksək bal düşər, 
Xəstə görsə, xəyalına bal düşər, 
Asta tərpət dodağından bal düşər, 
Ay nainsaf, heç demədin sən əm, sən. 
 
İkinci bənddə demək olar ki, təcnisi kök 
qafiyələrlə, cinaslarla elə gözəl qurmuşdur ki, 
elə bil ki, ağ mərmərdən saray tikmişdir. 
Birinci misrada sənəmin gözəlliyinə yüksək 
bal, qiymət düşdüyünü deyir, ikinci misrada 
kim onu görsə xəyalına bal düşər, xanıma 
məsləhət görür ki, asta yerisin onun 
dodaqlarından bal düşər. Sonda şair nainsaf 
gözələ deyir ki, heç demədin mənə o bal 
dodaqları sən əm, sən əm.  
 
Qəmkeş ilə olmaq üçün düz  danış, 
Qəlbindəkin sözlərinə düz danış, 
İstəkli dost məndən küsər düz danış, 
Bəlkə bizim Əyyub deyən Sənəmsən.  
 
 
    440 
 
Sonda bir ismə rast gəlirik: - “Bəlkə 
bizim Əyyub deyən Sənəmsən”. Qəmkeş 
Kəlbəcərli şair Əyyubun “Sənəm” adlı şeirinə 
işarə edir. Daha demir ki, Xəstə Qasım 
bunların hamısından çox əvvəl, XVIII əsrdə 
“Sənəm” adlı təcnis yazmışdır.  
Bəhmən yaradıcılığında təcnis şeir 
forması xüsusi yer tutur. “Mən nədən oldum” 
təcnisinin ilk bəndi belə başlayır:  
 
Bütün arzularım puç olacaqmış, 
Mən niyə yarandım, mən nədən oldum.  
Cücərdim, göyərdim, boy atdım, qalxdım,  
Mən nə sünbül oldum, mən nə dən oldum. 
1
 
 
Burada  sünbül dəniylə nədən 
qafiyələrinin uzlaşmasından cinaslı qafiyə 
yaranır. “Yaxşıdan aldı”  eyni qafiyədən 
istifadə yolu ilə Bəhmən yaddaqalan lövhə 
yaradır. Bu mükəmməl təcnis bəndi olmaqla 
yanaşı, yadda qalan bir tablodur:  
   
Quşlar nəğmə dedi bahar gələndə, 
 Qaranquş torpaqdan yaxşı dən aldı.  
 Kərəm Əslisindən, Fərhad Şirindən, 
                                                          
1
 Bəhmən  Vətənoğlu “Allahsız dünya”, Bakı, Gənclik, 1992,  
səh 30 
 
    441 
 
 Lələ ilhamını Yaxşıdan aldı.
2
 
 
Bəhmənin omonimlərdən, mükəmməl 
qurulmuş cinaslardan yaranmış elə təcnisləri, 
nadir sənət inciləri var ki, mən onların ayrı-
ayrı bəndlərini deyil, bütöv vermək qərarın-
dayam. Bəhmənin “Nə də yaz”  təcnisi 
belələrindəndir:  
Yara məktub  yazar olsan könülsüz, 
Nə əlinə al qələmi, nə də yaz.  
Kim dünyada məhəbbətsiz yaşasa,  
Ürəyində nə payız var, nə də yaz!  
   *** 
Demədimmi yada demə sirrini,  
Eşq  odunun atəşi nə, sirri nə... 
Heyran olmaz təbiətin sirrinə,  
Nadan duymaz nədir bulud, nə dayaz.  
   *** 
Unudubdur  Bəhmən gəlir yara dan, 
İnsan ölər dil vurduğu  yaradan.  
Səni gözəl yaradıbdı yaradan, 
Heyf ola kamalındı, nə dayaz.
1
 
Hər şairin aşıqlar bəyənib təcnislərini öz 
repertuarlarına daxil etmirlər. Şair Bəhmənin 
qoşmaları qədər təcnisləri də qiymətlidir. 
                                                          
2
 Yenə oarada, səh 30 
1
 Bəhmən  Vətənoğlu “Allahsız dünya”, Bakı, Gənclik, 1992,  
səh 31 
 
    442 
 
Aşıqlar onun təcnislərinə də ifaçılıqlarında 
xüsusi yer ayırıblar. “Anadan bizə”  təcni-
sində məzmunu formaya qurban vermir. 
Təcnisin məzmunu qədər forması da gözəldir, 
bir-birini tamamlayır. Təcnisdən aldığımız 
parçalara diqqət yetirək:  
Ana bizə Günəş, ana bizə Ay, 
Ana səhər bizə, ana dan bizə.  
Əzəldən  düz yolun yolçusuyuq biz, 
Əyri yol öyrətmə, a nadan, bizə.  
   *** 
Atadan yadigar ata mərdliyi, 
Şirin dil qalıbdı anadan bizə.
 2
 
 
Arı şandan ayrıla bilmədiyi kimi, biz də 
Bəhmən şeirlərindən ayrıla bilmirik. “Çətin”  
adlı təcnisində də nadanla kamil insanı üz-üzə 
qoyur, öz təcnisində təzad yaradır. Məsələn:  
Dəmir yumşalacaq, daş islanacaq, 
Nadan yetişəcək kamala çətin!  
Ömür uzanacaq, min il olacaq, 
İnsan bu dünyadan kam ala, çətin!
1
  
“Al lala”  təcnisində gözəl qadınla Uldu-
zu, Ayı, Günəşi  müqayisə edir. Təcnisə 
                                                          
2
 Yenə orada,  səh 31 
1
 Bəhmən  Vətənoğlu “Allahsız dünya”, Bakı, Gənclik, 1992,  
səh 32 
 
    443 
 
ilmələr vurur, yaddaqalan allı-güllü lövhə 
yaradır:  
Saat gözəl, həftə gözəl, ay gözəl, 
Günəş gözəl, Ulduz gözəl, Ay gözəl.  
Həsrətindən tutulubdu Ay gözəl, 
Gərək sən dil öyrədəsən, a lala!
2
 
 
Tufarqanlı Abbasda, Şair Cavadda  
“Ayağa məni”  rədifli təcnislər mövcuddur. 
Bəhmən rədifi dəyişir,  “Ayağa sənsən”  rədifi 
ilə əvəz edir və Allaha müraciətlə deyir:  
 
Bəzən qaldıran da məni göylərə, 
Bəzən yendirən də ayağa sənsən.  
Bəzən çiçək kimi açan könlümü, 
Bəzən yandıran da, ay ağa sənsən.
3
 
 
Bəhmənin sənətkarlığı ondadır ki, hər 
sözü məqamında deyir. Söz cümlədə elə 
sıralanır ki, misra daxilində öz yüksək 
mənasını kəsb edir. “Yaradan öldüm”   rədifli 
təcnisi həm də təzadlı bir şeirdir. Onun 
mənası, məzmunu hikmətlə doludur:  
Yolunda can verdim, o, inanmadı, 
Ölümüm də gəldi yaradan oldum.  
                                                          
2
  Yenə orada, səh 32 
3
  Yenə  orada,  səh 33 
 
    444 
 
Yüz güllənin yarasından  ölməzdim, 
Bir dilin vurduğu yaradan öldüm.
1
 
 
Bəhmən Vətənoğlunun hər bir təcnisi 
mükəmməl bir binanı xatırladır. O, “Qala” 
rədifli təcnisinin möhürbəndini belə 
tamamlayır: 
 
Bəhmən, dərdi ürəyindən at aya, 
Kədərini ilə qoyma, at aya. 
Fərsiz övlad göz dağıdır ataya, 
Şüursuzdan nə qalıbdı, nə qala?  
 
Bəhmənin təcnislərinin təhlilə və izaha 
ehtiyacı yoxdur.  Qoşmalarında olduğu kimi, 
təcnislərində də atalar sözlərindən və xalq 
hikmətlərindən bol-bol, yerli-yerində istifadə 
edir. Təcnisin son bəndinin son beytində 
deyilir: 
 
Fərsiz övlad göz dağıdır ataya, 
Şüursuzdan nə qalıbdı, nə qala? 
 
“Qəlbi nə” rədifli təcnisində də gözəl bir 
mənzərənin, qəhrəmanlıqlarla dolu keçmişi-
                                                          
1
 Bəhmən  Vətənoğlu “Allahsız dünya”, Bakı, Gənclik, 1992,  
səh 34 
 
    445 
 
mizin haqqında aforistik ifadələr, yadda qalan 
cümlələr işlədilir: 
 
Koroğludur Qırat kimi at alar, 
Xainləri bu dünyadan atalar, 
Qoy öyrətsin dünya görmüş atalar, 
Uca nədi, zirvə nədi, qəlbi nə!?  
 
Bəhmən Vətənoğlunun aşıqlar tərəfindən 
əzbərlənmiş, hər məclisdə söylənən bir 
təcnisini qiymətli örnək olaraq burada bütöv 
vermək arzusundayıq. Bu təcnis müasir 
dövrdə yaranmış təcnislərin ən yaxşısı, ən 
mükəmməlidir. “Ay ana haqqı” adlı bu təcnis 
şahanə bir əsərdir.  
 
Əl tərpədib bir iş görmək istəsən, 
Gətirmə dilinə, ay ana haqqı. 
Deyilər ki, yoldan gedən yorulmaz, 
Haqqdan uzaq bilmə, ay ana haqqı.  
 *** 
Günahkar üçündür zindan da, dar da, 
Nə etibar olar, o qəlbi darda, 
Yəqindir ki, qalmaz çətində, darda, 
Hər kim sidqi dilər, ay ana haqqı.  
 *** 
Bəhmən, hörmət bəslə, bir ağır borcdu, 
Bir xəstə dincəlməz, bir ağır borcdu, 
 
    446 
 
Övladın boynunda bir ağır borcdu, 
Atanın zəhməti, ay ana haqqı.  
 
Altmışıncı illərdə Göyçənin Qaraqoyunlu 
kəndindən olan  el şairi Aslanın bir təcnisi 
dillər əzbəri idi. Hətta, folklorçu Səttar 
Axundov Bakıdan Kəlbəcərə, mənim yanıma 
gəldi. Biz onunla birlikdə təcnisin sorağı ilə 
Göyçənin Qaraqoyunlu kəndinə getdik. 
Təcnisi yazıya aldıq.  Dillər əzbəri olan kök 
cinaslarla hörülmüş, tikilmiş, süslənmiş 
həmin təcnisi olduğu kimi burada veririk.  
Şıx Aslanın (Aslan Şıxıyev) təcnisi 
belədir: 
Bir bimaram dərdim həddən ziyada, 
Qurtarmaz, ey loğman, ha qan al, qan al. 
Canım sadağadır, arifim,  sana, 
Mətləbdən mətləbi ha qanal, qanal. 
 
Birinci bənddə məlum bir həqiqətdən 
söhbət açılır. Bəzən yazın əvvəlində xəstə 
adamların başından qan alırlar ki, sağalsın. 
Şair bildirir ki, loğman, nə qədər qan alırsan 
al, mən sağalan deyiləm. O, öz canını o 
adama sadağa edir ki, o, hər sözü, hər mətləbi 
qanır, başa düşür:  
Suvar olnan ata, suvar yerində, 
Danışınan mərdanə suvar yerində, 
 
    447 
 
Qurtarmaz dəryalar su var yerində, 
Çəkilsə üstündə ha qanal,  qanal. 
  
İkinci bənddə böyük dəryaların, 
dənizlərin üzərindən kanal çəkilsə də, onun 
yerində su qaldığı bildirilir:  
Biçarə Aslana ol bir ata sən, 
Namussuzu daldan-dala atasan, 
Düşmənini yeri gəldi atasan, 
Keçirmə vaxtını ha qanal, qanal.  
 
Üçüncü bənddə fikrini belə ümumiləş-
dirir. Namərddən, nakəsdən, yaxa qurtarmağı, 
onu daldan-dala atmağı məsləhət görür və 
deyir – pis adamla vaxtı keçirmə ha qanal, 
qanal.  
Yetmişinci illərdə Göyçədə “Yaxşı ya da 
mən” cığalı təcnisi çox geniş yayılmışdı. Bu 
təcnisi məşhur Növrəs İmanın bacısı oğlu, el 
şairi İsmixan yaratmışdır. Mən deyərdim ki, 
aşıq yaradıcılığı tarixində bu, böyük bir 
abidədir. Göyçənin Ağkilsə kəndində 
doğulmuş İsmixanın bu təcnisinə xüsusi 
diqqət yetirin. Təcnisdə Tikmədaşlı Xəstə 
Qasım cəsarəti duyulur. Təcnisi burada bütöv 
şəkildə veririk: 
 
Bəd qohuma sirr söylədim car oldu, 
 
    448 
 
Açdım ürəyimi yaxşı yada mən.  
Yox aşıq yaxşıda var, 
Pisdə var, yaxşıda var, 
Pis qohumdan yaxşıdı, 
Qapında yaxşı davar.  
Qohum var ki, qazıb atır yolumu, 
Nədən xoş gəlirəm yaxşı yada mən.  
    *** 
Pisə töhmət yazdım, yaxşıya namə, 
Qeyrətin bəllidir, yaxşı yanama, 
Yox aşıq, yaxşı yana, 
Çəkilib yaxşı yana, 
Yaxşı ölsə pis yanmaz, 
Pis ölə yaxşı yana. 
Sanma ərəsətdə yaxşı yananam, 
Pisə də yaxşıyam, yaxşıya da mən.  
    *** 
İsmixanam, dərdim  yaradır mənim, 
Soruşmur əhvalım yaradır mənim.  
Yox, aşıq yaradır, 
Bağrım, başı yaradır,  
Min bəlaya düşmüşəm, 
Unutmuşam yar adı. 
Ölürəm dilimdə yaradı mənim, 
Yetim dərdli olar, yaxşı, ya da mən.  
 
Şair Məmməd Aslan yazılı ədəbiyyatın 
nümayəndəsidir. O, bütün varlığı ilə xalq 
 
    449 
 
yaradıcılığına bağlı tədqiqatçı-şairdir. Onun 
təcnis haqqında çox qiymətli yazıları var. 
Onun qoşmalarını aşıqlar oxuyur. Məmməd 
Aslanın bir təcnisini burada nümunə veririk. 
Təcnisin binası nə qədər dəqiq ölçüdə 
qurulmuşdur: 
 
Gün batanda yem axtarar yarasa, 
Qızılquş şikara o başdan çıxar. 
Hər gün bir xilqətdə qalmayır dünya, 
Bu baş zülmət çökər, o baş dan çıxar.  
 *** 
Dad dünyanın bişmişindən, çiyindən, 
Seç qartal səsini, bil cik-ciyindən, 
Bir baş fır bağlasa əyər çiyindən, 
Nə pislik istəsən, o başdan çıxar. 
  *** 
Dünya pay-puşt olub, gediş birdəndi, 
Gəliş uzun çəkir, gediş birdəndi, 
Dünya dəyirmandı Məmməd bir dəndi, 
Bu başdan düşməmiş o başdan çıxar.  
 
El şairləri içərisində Alqayıt xüsusi 
mövqeyə malikdir. Toy mağarına daxil olub, 
müsiqiçilərə qulaq assan, istər xanəndə olsun, 
istərsə də aşıq burada Alqayıtın şeirləri mahnı 
kimi səslənir, könülləri oxşayır. Arazın o tayı 
da, bu tayı da Alqayıtı yaxşı tanıyır. Alqayıt 
 
    450 
 
şeirlərini bədahətən söyləyir, o, həmişə 
təbinin gücünə arxalanır. Onun təcnisləri də 
qoşması qədər bədii gücü ilə seçilir. 
Qoşmalarında olduğu kimi, təcnislərində də 
təbiətlə ana-bala ilə danışan kimi danışır. 
Onun təcnisinin bir bəndinə diqqət yetirək: 
 
Yazda bu dağların əsən küləyi, 
Zirvədən başlayıb sərin əsərdi, 
Murov, Muşov elə baxdı Göygölə, 
Kəpəz yaylığını sərinə sərdi.  
 
Burada Kəpəz Murovun böyük maraqla 
Göy-gölə baxmasından qısqanır, yaylığını 
sərinə-başına sərir ki, onlar Göygölü 
görməsinlər. Bundan əlavə, Alqayıtın başqa 
bir təcnisini bütöv şəkildə yazıya almışıq: 
Vətən diləmişdim, sən isə fələk, 
Bir yazdın qürbətə, bir də yaz məni.  
Ya qismət sahilə çıxam çıxmayam, 
Bir dərin gözləyir, bir dayaz məni.  
  *** 
Qəmi duymayandan qəm qatarından, 
Qəmsizin qəminə qəm qat arından, 
Siyahı tutsalar qəm qatarından, 
Bir də çək adımı, bir də yaz məni.  
  *** 
Alqayıtam, həsrət qalmışam yara, 
 
    451 
 
Yaranlar qəbrimi dərindən yara, 
Hicrandan köksümə vurulan yara, 
Bir payız incidər, bir də yaz məni.  
 
Müasirlərimizin şeirləri içərisində 
Məmməd İlqarın təcnisi daha böyük şöhrət 
qazanıb, əvəz olunmaz bir inci kimi aşıqların 
dilindən düşmür. Təcnisin forması 
məzmunundan, məzmunu formasından gözəl-
dir. Məmməd İlqar öz təcnisini yaratmaq üçün 
elə bakirə, elə orijinal cinaslar seçmişdir ki, 
demək olar ki, o cinaslar indiyə qədər 
özündən əvvəlki təcnis yaradıcılarının, 
özündən sonra gələn təcnis yaradıcılarının 
təcnisinə gəlməmişdir. Onun təcnis binasının 
kərpici, daşı, xüsusi materialdan hazırlanmış, 
o bina zövqlə tikilmişdir. Təcnisi bütöv 
şəkildə oxuyanlar  sözümün nə qədər həqiqətə 
yaxın olduğunu görərlər. Məmməd İlqar öz 
təcnisini belə başlayır, belə tamamlayır: 
 
Ay Allah, belə də gözəl olarmı? 
Kimdir qələm çəkən, nə gözəl çəkir. 
Üz-üzə, göz-gözə sehrlənmişik, 
Nə gözəl əl çəkir, nə göz əl çəkir.  
*** 
Şəhla gözlüm, gözəllikdə bircə sən, 
Bu güllükdə bir mən olum, bir də sən, 
 
    452 
 
Arıya bax, gül üstündə bircə sən, 
Gör gülün nazını nə gözəl çəkir.  
*** 
Gəl salma Məmmədi gözündən, gözəl, 
Gözüm gözmü görüb gözündən gözəl? 
Mən yazıq neyləyim gözündən gözəl, 
Nə bir könül doyub, nə göz əl çəkir.  
 
Sevindirici haldır ki, çağdaş dövrdə də 
təcnisə meyl göstərən və yeni-yeni təcnis 
nümunələri yaradanlar vardır. Bunlardan biri 
də Həsən Göyçəlidir. Həsən Göyçəli öz 
təcnisini yaradarkən,  güzəranı ilə, tay-
tuşlarının psixologiyası ilə bağlı maraqlı  
əhvalatlara toxunur, yaradacağı təcnisə uyğun 
olaraq işlənməmiş cinaslardan bacarıqla 
istifadə edir: 
                              
Əmliyi zirvədə, şişdə yeyəsən, 
Lilparlı bulaqda,  şişdə yeyəsən, 
Kabab sulu xoşdur, şişdə yeyəsən, 
Çəkəsən dişinə ha pişə-pişə. 
  Ana südü ilə bəslənmiş quzuya əmlik 
deyilir. Əmliyi xüsusi bəsləyib, mötəbər 
adamlara kəsirlər. Həsən Göyçəli əmliyi 
harda kəsməyin, kabab bişirməyin, onu necə 
yeməyin təsvirini elə verir ki, insan özünü 
təbiətlə təmasda görür. Kababı lilparlı bulağın 
 
    453 
 
yanında, şiş təpə üstündə yeməyi məsləhət 
bilir. “Kabab sulu xoşdur, şişdə yeyəsən, 
Çəkəsən dişinə, ha pişə-pişə”. 
El arasında belə bir söz var ki, kababı 
qanlı-qanlı, yəni tam bişməmiş yemək 
lazımdır. 
Həsən Göyçəli hər təcnisində yeni 
cinaslar axtarıb tapır. O, çalışır ki, ayrı-ayrı 
bəndlərdə təbiət lövhələri yaratsın. Onun 
müşahidələri nə qədər düşündürücüdür, 
yaratmağa imkan yaradır. Məna yüküylə dolu 
bəndlər, misralar var: 
                  
Ay qoca olanda cavan görünür, 
Olur cavan çağda ay para-para. 
 
Ay təzə doğanda bədirlənir, ayın parası 
görünür. Ayın sonuna qədər ay böyüyür, 
bütövləşir. Ayın bu görkəminə “ay qocalıb” 
deyirlər. Həmin təcnisin möhür  bəndində 
bülbülü nişan alan ovçuya tövsiyə edir ki, 
bülbülü vurma, ürəyini paralama. Bülbülə 
müraciət edir ki, susma bülbül, gül üçün oxu: 
 
Susma bülbül, gülün üçün oxu, yan, 
Yoxdur səntək həsrət-həsrət oxuyan. 
Ovçu, onu  vurma, tuşla oxu yan, 
Eyləmə ürəyin, ay para-para. 
 
    454 
 
 
Şair hər şeyin gözdən keçdiyini “O 
gözə” rədifli təcnisində belə mənalandırır: 
 
Dünyanın əyrisi-düzü gözəldir, 
Sevginin ürəyi, sözü gözəldir, 
Ya Rəbbim, bəşərin özü gözəldir, 
Möhtac olmayaydı o göz, o gözə. 
 
   Həsən Göyçəli qoşa qafiyə, iki yanlı 
cığalı təcnis və digər formalı təcnislər 
yaratmaq üçün  çox səy göstərir, çox zaman 
da buna müvəffəq ola bilir. “Ağrın alım” 
rədifli cığalı təcnisində deyir: 
                       
Dəryada  ləl  gəzən,  dərində  gəzər, 
Sən  kamil üzürsən, üz, ağrın alım.  
Aşıq  deyər üz üzə, 
  Sev sevəni  üz üzə. 
Hər nadana  sirr vermə, 
Söylə  sözün  üz-üzə.  
Əl-ələ gəl verək, peyman eyləyək, 
Əlini üzürsən, üz, ağrın alım. 
*** 
Mən  haqdan yarandım - bir damla qandım, 
Böyüdüm, yar, andım - ədəbim qandım. 
 
Aşıq  deyər nə qandım, 
Nə öyrəndim, nə  qandım? 
 
    455 
 
Dərdim  tüğyan eylədi, 
 Təbib yoxdur nə qandım.  
Sənədir yar andım – baxışdan qandım, 
Könlümü üzürsən, üz, ağrın alım.  
  *** 
Gözəlsən Dəstəgül - Həsənlə bir gül, 
Sevirsən  dəstə gül - özünsən bir gül. 
Aşıq deyər, di bir gül, 
Di bir danış, di bir gül, 
Bülbül fəğan eyləyir, 
Özün yetir, di bir gül, 
Dərmirsən dəstə gül – bağçadan Birgül, 
Sən seçib üzürsən, üz, ağrın alım. 
 
  Həsən Göyçəli özündən əvvəl aşıq 
poeziyasında mövcud olan təcnislərin 
cinaslarını təkrar etməyə meyl göstərmir. O 
çalışır ki, onun təzə yaratdığı təcnislərə uyğun 
cinaslar tapıb kəşf etsin və orijinal sənət əsəri 
yaratsın. “Qan a yar” təcnisini belə başlayır: 
 
 İnsaf eylə, gəl əl vurma yarama, 
Daşar  çay tək, olar ümman, qanayar. 
Ürəyimi oydun, oydun qopardın, 
Düşəcəksən, insaf eylə,  qana, yar. 
 
  Həsən Göyçəli, hətta dodaqdəyməz 
təcnis  yaratmağa meyl göstərmişdir. Bu  o 
 
    456 
 
deməkdir ki, Həsən Göyçəli öz poetik 
yaradıcılığını zənginləşdirmək üçün şeirdə 
məzmun və forma gözəlliyi axtarır. 
“Yaxşıdır” dodaqdəyməz qoşmasında deyir:   
                                
Yaxşılıq yaxşıdır, yaxşı qanana, 
Yaxşı dolan, yaxşı dayan, yaxşı dur. 
Yaxşılar yaxşıya, yaxşılıq eylər, 
Yaxşı insan yaxşılardan yaxşıdır. 
 
   Həsən Göyçəli şeir yaradıcılığında 
yenilik axtaran sənətkarlardandır. “Aç, ara” 
rədifli  cığalı təcnisində çox maraqlı 
cinaslardan, poeziyanın dinamikasına daxil 
olan ardıcıllıqdan və digər zərurətdən doğan 
məqamlara toxunur:  
                                     
Şeirdən elə bir qala ucaltdım,  
İstəyirsən açar götür aç, ara. 
  Aşıq deyər, aç ara, 
Eylə dərdə, a çara, 
Dostla vurma aranı, 
Hədyan sözü aç, ara. 
Müxəmməs, divani oldu bəzəyi, 
Ehtiyacdır təcnis kimi açara. 
 
Həsən Göyçəlinin dili elə saf, elə əlvan, 
elə anlaşıqlıdır ki, onun təcnislərinin, 
 
    457 
 
misralarının, beyt və bəndlərinin təhlilə 
ehtiyacı olmur. Məsələn: 
Nadanların  özü nədir, adı nə? 
Həsən qurban ərənlərin adına, 
Qul olmuşam müqqəddəslər adına, 
Kəlmələri dürdanədir, incidir.
1
 
 
“Az qala” rədifli şeirində naşı 
səyyaddan söhbət açarkən dağları dolanan, 
dağları çapan Fərhad  yadına  düşür, 
məhəbbət aşiqlərindən  Məcnunu, Kərəmi 
təcnisə gətirir. Qoşmalarda olduğu kimi, 
təcnislərdə acizlik  çəkmədən  insanın 
diqqətini cəlb edən,  yadda qalan orijinal 
lövhələr  yaradır. 
Həsən Göyçəli cəhd  edir ki,  aşıq  
şeirinin bütün növlərində bir nümunə yaratsın. 
O, diltərpənməz kimi aşıq şeirinin ən çətin 
formasına müraciət edir. Üç bəndlik həmin 
şeirin son bəndini nümunə veririk: 
Baxa ahu, ax bu bağa, 
Axa abu, ax, bu bağa. 
Həsən, oxu, bax, bu bağa, 
Haqq ayağı qoya bax-bax.
1
  
                                                          
1
 Həsən  Göyçəli. “Ata yadigarı”. Bakı,  “Nurlan”,  2006. səh 
164 
1 Həsən  Göyçəli. “Ata yadigarı”. Bakı,  “Nurlan”,  2006.,   səh  
45  
 
    458 
 
 
Göyçəli Həsənin yaradıcılığında təcnis 
şeir janrı xüsusi yer tutur və xüsusi 
araşdırmaya möhtacdır. Biz isə onların bir 
neçəsini seçib nümunə gətirdik. Həsən 
Göyçəli “Ay belə-belə” təcnisində orijinal 
cinaslarla yadda qalan bir lövhəni  göz 
önündə canlandırır: 
 
İncə dodaq, incə dəhan, incə söz, 
Mənə yara vurdu, ay belə-belə. 
İncə kəmər, incə bədən, incə naz. 
Nə qəşəng yaraşır, ay belə, belə. 
 
Onun təcnislərində bir cazibə var, ürəyə 
yatımlılıq var. İnsan onun təcnislərindən 
doymur, qopmaq, ayrılmaq istəmir. Təcnislər 
adamı özünə cəlb edir. “Bu dağı mənsiz” 
rədifli təcnisi  dediklərimizə misal ola bilər: 
Leyli-nahar dolanırsan səhrada, 
Eyləmə seyrangah, bu dağı mənsiz. 
Cüt gəzənə zaval yoxdur deyərlər, 
  Dolanma tək-tənha bu dağı mənsiz. 
 
   Həsən “Yaraşıqlanar” təcnisini belə 
tamamlayır: 
 
Zərxara yaraşır belə, boya bax, 
                                                                                                         
 
 
    459 
 
Gözə sürmə, ələ belə boya bax, 
Dedim Həsən, bu gözəldə boya bax, 
Naz-qəmzə etdikcə yaraşıqlanar. 
 
“Bu boya gözəl” rədifli təcnisində 
gözəli elə tərif edir ki, cinaslar dolğunluğu ilə 
ürək titrədir. Həsənin hər şeydən öncə, 
müşahidəsi təbiətdən gözəl detallar 
seçməsidir. Çəmənzarda  çələng hörmək üçün 
lalə, nərgiz, inci dərən aşıq əvvəl inci dər 
ifadəsini “Bəd qohumun tənə sözü incidər” 
ifadəsinə qarşılıq olaraq işlədir. Bu təcnis həm 
də ustadnamə səviyyəsinə qaldırılmışdır: 
 
Həsən, axtar çələng üçün inci  dər, 
Çəmənlikdə lalə, nərgiz, inci dər. 
Bəd qohumun tənə sözü incidər, 
Tikan təkin ya göynədər, ya batar. 
 
Aşıq Sirac Şəkinin Layisqi 
kəndindəndir. Əlli ildən artıq Gəncədə və 
onun ətraf rayonlarında  aşıqlıq etmişdir. O, 
özünü ustad aşıq Molla Cümənin  nəsil 
soyundan hesab edir. Həqiqətən, o, Molla 
Cümənin yaradıcılığını, Tufarqanlı Abbasın 
“Abbas və Gülgəz” dastanını çox aşıqdan 
fərqli olaraq dərindən bilirdi. Sirac öz şeir 
yaradıcılığında hər iki ustad sənətkarın  
müraciət etdikləri şeir formalarına meyl 
 
    460 
 
göstərmiş və özü də yeni şeir nümunələri 
yaratmışdır. Aşıq Sirac təcnis və cığalı təcnis 
nümunələri də yaratmışdır. “Mənə” rədifli 
təcnisinin birinci bəndi belədir: 
Yar, naməni görüb çox şad oldum, 
Salamın söylədi bu yazı mənə. 
Həsrətini çəkdim axır yad oldum, 
Sən haram elədin bu yazı mənə. 
 
Klassik aşıqlarımız təcnisləri bəzən  
müəmma şəklində, mürəkkəb formada, 
qıfılbəndi əvəz edəcək bir səviyyədə 
yaratmışdılar. Sirac kimi müasir aşıqlar 
təcnisi elə sadə şəkildə yaradırlar ki, bəzən 
izaha, təhlilə ehtiyac qalmır. Təcnisin son 
bəndi seçmə cinaslarla qurulmuşdur: 
 
Kimsəm yoxdur, yatan bəxtim oyada, 
Qorxuram ki, dərd sinəmi oya da, 
Sirac sevdi, sənsə getdin o yada, 
Qismət imiş haqdan bu yazı mənə. 
 
Birinci misrada bəxtinin oyadıl-
masından, ikincidə dərddən sinəsinin oyulma-
sından, üçüncü misrada isə sevgilisinin yada 
qismət olmasından bəhs edir və bunların 
hamısının haqq tərəfindən yazılmış olduğunu 
bildirir. “Onu” rədifli təcnisinin birinci 
 
    461 
 
bəndində dəyərli, elmi təhlilə möhtac olan bir 
məsələdən bəhs edilir: 
 
 
Dörd müqəddəs kitab gəlib insana, 
İrs qoyub gediblər nəbilər onu. 
Əlli üç məsail, on da vacibat, 
Vacibi bilməyən nə bilər onu.   
 
 Birinci misrada dörd kitab dedikdə, 
İsanın “İncil”ini, Musanın “Tövrat”ını, 
Davudun  “Zabur”unu və Məhəmməd Pey-
ğəmbərə gəlmiş “Quran”ı xatırladır və 
bunların nəbilər tərəfindən, yəni peyğəm-
bərlər tərəfindən irs olaraq qoyulub 
gedildiyini yada salır. Üçüncü, dördüncü 
misrada əlli üç  məsaildən, on vacibatdan 
bəhs olunur. Məsail ərəbcə hadisələrin cəmi 
deməkdir, adi hadisələrin  yox, dini hadi-
sələrin. Dirili Qurbani  əlli üç məsail yaradır, 
on vacibatdan söz açır. Ona görə də aşıqlar 
bəzən Dirili Qurbaninin  məsailini əlli üç, 
vacibatla birlikdə altmış üç bilirlər. Bu 
ənənəni Tufarqanlı Abbas, Xəstə Qasım, 
Şəmkirli Hüseyn və Aşıq Ələsgər davam 
etdirmişlər. 
Şəmkirli Aşıq Hüseyn öz məsailini 
zəncirləmə, Aşıq Ələsgər isə meracnamə 
 
    462 
 
şəklində  təqdim etmişdir. “Göyçək” rədifli 
təcnisinin birinci bəndində deyir: 
 
Əzəl gündən  sənə oldum yar,aşıq, 
Zər-zibadan geymək xoşdur yaraşıq. 
Deyirlər Leylidə yoxmuş yaraşıq, 
Görünüb Məcnunun gözündə göyçək. 
 
Burada aşıq bir məsələyə işarə edir. 
Məcnuna deyirlər ki, Leylidə nə gözəllik var 
ki, belə cövrü-cəfa çəkirsən. Məcnun cavab 
verir ki, “sən ona Məcnunun gözü ilə bax.” 
Bir cinas gəraylısında Aşıq öz 
müşahidəsini belə tamamlayır:  
 
Eşq oduna səməndərəm, 
Sinəmdə var od hasarı. 
Pərvanələr dəstə-dəstə, 
Uçur gəlir oda sarı. 
 
          Aşıq Sirac sayca yeddi cığalı təcnis 
yaratmışdır. Onlardan “Ay daşa-daşa” cığalı 
təcnisindən bir parça nümunə veririk:  
 
Taleyimi dedim, fələk, yaxşı yaz, 
 İmtahan et, hicran dərsim yaxşı yaz, 
 
Aşıq  deyər yaxşı yaz, 
Gözəl bahar, yaxşı yaz, 
 
    463 
 
Yaman günə qələm çək, 
Yaxşı günü yaxşı yaz. 
Heç olmadı mənə qismət yaxşı yaz, 
Günlərim xoş keçə,  ay daşa-daşa. 
 
Müasir aşıq poeziyasında təcnis 
nümunələri sadə və anlaşıqlıdır. Aşıq Siracın 
təcnisləri də  bu üsulla yaradılmışdır. 
Müasirlərimizdən İmam Cəmilli də 
təcnis şeir janrında qələmini sınamışdır. O, 
“Gözəldən” təcnisində yazır: 
 
Nadan oğlu, qürrələnmə, öyünmə, 
Bəxt gətirib, zəmin verib  gözəldən. 
Ağıl çaşğın dolansa da sər-səri, 
Əl çəkərmi göz gördüyü gözəldən?
135
 
İmam Cəmillinin  bundan sonra cığalı 
təcnis növünə müraciət etməsi göstərir ki, onu 
aşıq şeirinin təcnis janrı çox maraqlandırır. 
Onu özünə cəlb edən daha çox dil 
əlvanlığıdır. Bunu “Sərindən” cığalı təcnisi də 
təsdiq etməkdədir. Həmin təcnisin ilk 
bəndində deyilir: 
 
Ay dostum, həmkarım, ürək sirdaşım, 
Gəl gedək dincələk dağlar sərində. 
                                                          
135
 İmam Cəmilli. Qəlbimdə boy atmış çiçək ol, çiçək. Bakı. 
2009. səh.141 
 
    464 
 
Mən aşiqəm sərində, 
Aləm gülür sərində 
Birgə gedək seyr edək, 
Uca dağlar sərində. 
Telini darasın səhərin mehi, 
Bənövşəli zirvə, dağlar sərində.
136
 
 
Daşkəsənli Aşıq Afiq Sönməz  aşıq 
yaradıcılığı ilə xeyli vaxtdı məşğuldur. Onun 
ən çox meyl etdiyi təcnis aşıq şeiridir. Üç 
bəndlik “Süz mənə” təcnisinin möhür 
bəndində deyir:  
 
Yazıq Fərhad sevdin Şirin canı sən, 
Yar yolunda qoydun şirin canı sən. 
Bu Sönməz Afiqin şirin canısan, 
Məndən ayrı oynama nə, süzmə nə. 
 
Müasir təcnis yaradıcıları klassiklərdən 
fərqli olaraq təcnis yaradıcılığına başqa 
istiqamətdən yanaşırlar. Çalışırlar ki, 
işlədilmiş qafiyələrə yeni məna versinlər. 
Bəzən təcnisi qoşmalardan az fərqləndirirlər. 
“Yarı sən” təcnisində deyir:  
 
 
Bu  Sönməz Afiqin təkcə mənisən, 
                                                          
136
 İmam Cəmilli. Qəlbimdə boy atmış çiçək ol, çiçək. Bakı. 
2009. səh.145 
 
    465 
 
Yar mənsiz gəzirsən, tək çəməni sən. 
Günahkar görmə, gəl təkcə məni sən, 
Bu günahda yarı mənəm, yarı sən. 
 
Aşıq Afiq cığalı təcnis növünü 
yaratmağa da cəsarət göstərmişdir. “A dala-
dala” cığalı təcnisini aşağıdakı şəkildə 
tamamlayır: 
 
Sönməz Afiq, laçın deyil qarqalar, 
Naşı girsə dəryalarda qərq alar. 
     Aşıq deyər qarqalar, 
     Silsilədə qar qalar. 
     Tərlanla cəngə çıxsa, 
     Nə eyləyər qarqalar.  
Hər nə qədər ərşə çıxsa qarqalar, 
Yenə dal  deyirlər,  a dala-dala.  
                         (dal - qarğa deməkdir) 
 
Burada  XVI əsrdən başlayaraq yazılı və 
şifahi ədəbiyyatdan dövrümüzə qədər mövcud 
olan və yaranmaqda olan təcnis nümunələri, 
xüsusilə, aşığın repertuarında olan işlək 
təcnislər tədqiqata cəlb edilmişdir. Cəsarətlə 
deyə bilərəm ki, çağdaş dövrdə təcnisə meyl 
daha da artmışdır. Bu dövrdə yenə də Aşıq 
Ələsgər öz öncüllüyünü saxlayır. Şifahi 
poeziyada təcnisin mahir yaradıcısı kimi qalır 
 
    466 
 
və ön cərgədə dayanır. Məlumdur ki, Dirili 
Qurbanidən, Tufarqanlı Abbasdan, Xəstə 
Qasımdan üzü bəri bütün sənətkarlar daha çox 
qoşma ölçüsündə təcnislər yaratmışlar. Tək-
tək hallarda qoşma ilə yanaşı gəraylı 
formasında təcnis yaratmağa meyl 
göstərmişlər.  Şifahi poeziyada dodaqdəyməz 
təcnislərin ilk nümunələrini  yaradan Aşıq 
Ələsgər,  hərbə-zorba meydanında geşt 
eyləyən bu sənətkar daha irəli gedərək 
dodaqdəyməz divanilərin (zəncirləmələrin) də 
bakir nümunələrini yaratmışdı. İki 
dodaqdəyməz (zəncirləmə) divanisindən 
nümunə veririk:  
 
Əldən getdi ixtiyarın, 
Ah edərsən, gəl deyər; 
Həsrət çəkər ehtidarın, 
Cəhd eylər, istər əsər, 
Ah edərsən, gəl deyər.  
Şindi səni tənzil edər, 
Səd həzarın çətin yetər, 
Ələsgərin dənginə.
1
 
 
Və ya “Gəda” divanisində: 
 
Səyyad isən seyrə  çıxsan, 
                                                          
1
 Aşıq Ələsgər. Bakı. “Elm” nəşriyyatı, 1973. səh 5 
 
    467 
 
Gəşt elə dağlara sən, 
Eşq əhlisən ağlarginan, 
Yetişəsən yara sən. 
Yar həsrəti canda getsin, 
Getsən hər diyara sən, 
Arı  təki hey sızılda. 
Şirə çək şandan, gəda!
2
 
 
Bütövlükdə, aşıq poeziyasının zirvəsində 
dayandığı kimi Aşıq Ələsgər yenə də təcnis 
yaradıcılığında öncüllük edir, qartal kimi 
ucalarda qanad çalır.   
 
 
  
 
 
 
 
 
 
 
 
 
                                                          
2
 Yenə orada. səh 6  
 
 
    468 
 
Son söz əvəzi 
 
           Zamanın əzəl çağlarında mənzum ata 
sözlərinin, mənzum tapmacaların, ovsunların, 
xalq mərasimlərinin, düzgülərin heca vəzninin 
meydana çıxmasında  və formalaşmasında 
müstəsna rol oynadıqlarını inkar etmək 
olmaz. Bundan sonra aşıq şeiri heca vəzninə 
yeni həyat bəxş etmiş, ona qan və can 
vermişdir. Aşığın sazı və sözü heca vəznini 
dar cığırdan çıxarmış, onu geniş və şahra yola 
yönəltmişdir.  
 Heca vəzni getdikcə bitkinləşərək daha 
da zinətlənmiş, türk xalqlarının çox 
əksəriyyətinin, o cümlədən, azərbaycanlıların 
milli şeir forması olmuşdur.  
 Türkdilli xalqlar arasında, həmçinin, 
Azərbaycan, Anadolu, Orta Asiya və digər 
telli saz sahibi olan türk xalqları arasında heca 
vəzni vətəndaşlıq hüququ qazanmışdır. Heca 
vəzninin inkişafında Yunus İmrə, Xətayi, 
Qurbani, Qaracaoğlan, Abbas, Sarı Aşıq, 
Xəstə Qasım, Aşıq Ələsgər, Məhdimqulu, 
Molla Nəpəs, Cambul və bu kimi klassik 
sənətkarların şeir yaradıcılıqları böyük məna 
kəsb etmişdir.  
 
    469 
 
 Heca vəzni şeirimizin görən gözü, 
ürəklərə yol açan sözüdür. Bu vəzn şeir 
çəməninin, bağ-bağçasının dirilik çeşməsidir. 
Heca vəznində yaranmış şeirlər dodaqlardan 
bal kimi süzülür və ətrafa gül-çiçək rahiyəsi 
yayır:  
 Getmə, getmə, görüm kimin yarısan, 
 Hansı bəxtəvərin vəfadarısan?  
 Kölgədə bəslənmiş quzey qarısan, 
 Səhərin yelləri tez dəyər sənə.  
  
 Dirili Qurbaninin bu qoşma bəndi 
xalqın söz çeşməsinin gözündən su içmişdir, 
ondan bəhrələnmişdir.  
 
 
 
 
 
 
 
 
 
  
 
 
 
 
 
    470 
 
 
İSTİFADƏ OLUNMUŞ ƏDƏBİYYAT 
 
1. H.Zərdabi, Xalq nəğmələri, “Həyat” 
qəzeti, 8 yanvar, 1906.  
2. F.Köçərli.  “Balalara hədiyyə” 1912 
3. F.Köçərli. Azərbaycan ədəbiyyatı tarixi 
materialları. I cild, I hissə. Bakı, 1925. 
4. Əmin Abid. Heca vəzninin inkişaf 
tarixi. “Maarif işçisi”, 1927.  
5. H.Zeynallı. Xalq ağız ədəbiyyatı. 
“Ədəbiyyatdan iş kitabı”. 1928. 
6. Aşıqlar, toplayanı H.Əlizadə, Bakı, 
1935. 
7. El şairləri, toplayanı, Salman Mümtaz. 
Bakı-1935. 
8. Aşıqlar, I hissə, Bakı, 1937. 
9. Aşıqlar, II hissə, Bakı, 1938. 
10. Mahmud Kaşqarlı “Divani-lüğətit-
türk”. I Ankara, 1939.  
11. Müxtəsər Azərbaycan ədəbiyyatı tarixi, 
Bakı, 1943, I cild. 
12. S.Vurğun, Azərbaycan ədəbiyyatı 
haqında, “Ədəbiyyat və incəsənət” 
qəzeti, 1943-cü il, 21 oktyabr. 
13. S.Vurğun, “İstiqlal təranəsi”, Bakı, 
1947. 
14. Üzeyir Hacıbəyov. Azərbaycan xalq 
musiqisinin əsasları. AMEA 
Nəşriyyatı, Bakı, 1950 
 
    471 
 
15. Anikin V.P. “Russkie narodnie 
posloviyi, poqovorki, zaqadki i detskiy 
folklor”  Moskva-1957.  
16. Məmməd Arif. Azərbaycan xalq 
ədəbiyyatı, Azərbaycan Dövlət 
Nəşriyyatı, Bakı, 1958. 
17. Prof. Ə.Dəmirçizadə. “Kitabi-Dədə 
Qorqud” dastanlarının dili, APİ-nin 
nəşriyyatı, Bakı-1959.  
18. “Koroğlu”, Bakı, 1959 
19. Aşıq  Şəmşir, Bakı, 1959 
20. H.Araslı. Aşıq yaradıcılığı, Bakı-1960. 
21. Molla Pənah Vaqif. Bakı-1960  
22. Bayatılar. Toplayanı və tərtib edəni 
Həsən Qasımov, Bakı, 1960. 
23. Nurəddin Seyidov. Azərbaycan 
nağılları haqqında, Azərbaycan şifahi 
xalq ədəbiyyatına dair tədqiqlər, 
Az.EAN, Bakı, 1961 
24. M.İbrahimov. Xəlqilik və realizm 
cəbhəsindən, Azərnəşr, Bakı, 1961 
25. “Kitabi-Dədə Qorqud”, Azərbaycan 
Dövlət Nəşriyyatı, Bakı, 1962. 
26. N.Gəncəvi. “Xosrov və Şirin”, Bakı, 
1962.  
27. Aşıq Ələsgər, Bakı-1963. 
28. Nizami. İskəndərnamə (Şərəfnamə), 
Az.EAN, Bakı, 1964 
29. Azərbaycan dastanları, Bakı, 1965. 
 
    472 
 
30. Ə. Cami. “Yusif və Züleyxa”, 
Azərbaycan dövlət nəşriyyatı, Bakı, 
1965 
31. Sarı Aşıq, toplayanı və tərtib edəni 
Əhliman Axundov, Bakı, 1966. 
32. Azərbaycan dastanları, II cild Bakı, 
1966. 
33. Mirzə İbrahimov. Aşıq poeziyasında 
realizm, EAN, Bakı, 1966 
34. Molla Cümə, Bakı, 1966 
35. Azərbaycan  dastanları, III cild,  Bakı-
1967 
36. Rəsul Rza. Mənim fikrimcə 
(məqalələr), Uzaq ellərin yaxın 
töhfələri, Azərbaycan Dövlət 
Nəşriyyatı, Bakı, 1967. 
37. Bülbül. Seçilmiş məqalə və məruzələri. 
Bakı, “Azərbaycan SSR Elmlər 
Akademiyası Nəşriyyatı”, 1968 
38. S.Ə.Nəbati.(Əsərləri).Azərbaycan SSR 
Elmlər Akademiyası 
Nəşriyyatı.Bakı,1968, müqəddimə 
39. Sədnik Paşayev,“Aşıq Həmayıl”, 
“Azərbaycan qadını” jurnalı,1970, № 7  
40. Ə.Haqverdiyev. Seçilmiş əsərləri. II 
cild (Bədii nəşr və məqalələr), 
Azərbaycan Dövlət Nəşriyyatı, Bakı, 
1971.  
41. “Arzu-Qəmbər”, Gənclik, Bakı 1971. 
 
    473 
 
42. M.H.Təhmasib. Azərbaycan xalq 
dastanları (orta əsrlər), Bakı, “Elm” 
nəşriyyatı, 1972 
43. Ş. İ. Xətayi. “Sazım”, Bakı, Mirzə 
Abbaslı, “Bir neçə söz”  “Gənclik”, 
1973.   
44. Aşıq Ələsgər. Bakı. “Elm” nəşriyyatı, 
1973.  
45. F.Qasımzadə. “XIX əsr Azərbaycan 
ədəbiyyatı tarixi”, “Maarif” nəşriyyatı, 
Bakı, 1974. 
46. Mir Cəlal. Xalqın idrakının 
qığılcımları, “Ədəbiyyat və incəsənət” 
qəzeti, 24 aprel, 1976 
47. “Kitabi-Dədə Qorqud”, Gənclik, Bakı, 
1977. 
48. A. Şaiq. Əsərləri. IV cild, Azərbaycan 
Dövlət nəşriyyatı, Bakı, 1977. 
49. İraq-Kərkük atalar sözləri (toplayanı və 
tərtib edəni Qəzənfər Paşayev), Bakı, 
Yazıçı, 1978. 
50. Ə.M.Dəmirçizadə. Azərbaycan ədəbi 
dilinin tarixi, I hissə. Bakı, “Maarif” 
nəşriyyatı 1979 
51. Hüseyn Arif. Dədə Qoşma, “Ədəbiyyat 
və incəsənət” qəzeti, 11 yanvar 1980 
52. A. Dadaşzadə. XVIII əsr Azərbaycan 
lirikası, Bakı, “Elm”  nəşriyyatı, 1980. 
53. Ağamusa Axundov. Şeir sənəti və dil. 
“Yazıçı”, Bakı-1980.  
 
    474 
 
54.  Ş.Mikayılov. Ədəbiyyat nəzəriyyəsi, 
Maarif, Bakı-1981.  
55. Paşa Əfəndiyev. Azərbaycan şifahi 
xalq ədəbiyyatı, “Maarif” nəşriyyatı, 
Bakı, 1981 
56. Aşıq  Alı (şeirlər) (Toplayanı 
Ə.Əmirov, Ş.Əsgərov, M.Həkimov)  
“Yazıçı” , Bakı, 1982 
57. “Azərbaycan aşıqları və el 
şairləri”.(Tərtib edəni Əhliman 
Axundov),                  I cild, “Elm”  
nəşriyyatı, Bakı, 1983 
58. İsrafil Abbasov. Ön söz, “Azərbaycan 
bayatıları”, “Elm”  nəşriyyatı, 1984.  
59. Kamil Vəliyev. Dastan poetikası, 
Yazıçı, Bakı, 1984 
60. Qəzənfər Paşayev. Kərkük tapmacaları 
haqqında (müqəddimə), Kərkük 
tapmacaları (tərtib edəni Qəzənfər 
Paşayev), Bakı, 1984 
61. İraq-Kərkük bayatıları. Müqəddimə 
Rəsul Rzanındır. Bakı, “Yazıçı”, 1984.  
62. Q.Zakir. Seçilmiş əsərləri.  (Tərtib və 
müqəddimə: Kamran  Məmmədov), 
Bakı, Yazıçı, 1984 
63. Cinaslar, (tərtibçilər Məmməd Aslan, 
Elxan Məmmədov), Bakı, Yazıçı, 
1985,  Elxan Məmmədov, müqəddimə. 
 
    475 
 
64. Xalq deyimləri və duyumları, “Maarif” 
nəşriyyatı, (Toplayıb tərtib edəni 
Mürsəl Həkimov), Bakı, 1986  
65. Oğuznamə. B.Yazıçı, 1987, 
Müqəddimə:  müdrikliyin sönməyən 
işığı. 
66. Prof. Dr. S.Saakoğlu (Həyatı, yayınları 
və yazılarından seçmələr), Konya-
1989.  
67. “Şəhriyar” dastanı. Məhəmməd. Bakı, 
Yazıçı, 1989 
68. Dr. Çingiz Ketene. Kərkük xalq 
ədəbiyyatından seçmələr, Türk dünyası 
ədəbiyyatı, Ankara, 1990, səh. 128 
69. Qaqauz türkleri, Tarih-folklor və halq 
edebiyyatı, “Türk dünyası” nəşri, 
Ankara, 1991. 
70. Heca vəznli şeir və mənzum ata sözləri. 
“Türk dünyası”, 1 saylı, Kasım, 1992 
71. Qəzənfər Paşayev “İraq-Türkman 
folkloru”, müqəddimə əvəzi “Şah 
əsər”,Yazıçı, Bakı, 1992  
72. Nizami. “Yeddi gözəl” poeması, Bakı, 
Yazıçı, 1992 
73. Bəhmən  Vətənoğlu “Allahsız dünya”, 
Bakı, Gənclik, 1992 
74. M.P.Vaqif, “Qurban olduğum”, Bakı, 
Gənclik, 1994 
 
    476 
 
75. Molla  Cümə. Əsərləri.  (toplayanı və 
tərtib edəni Paşa Əfəndiyev), Bakı, 
“Maarif” nəşriyyatı, 1995 
76. Kamil Hüseynoğlu. Azərbaycan şeir 
mədəniyyəti. Bakı, “Ozan” nəşriyyatı-
1996.  
77. Prof. Mahir Naqib, Erçiyes 
Universiteti, Qayseri, 1996. (Bax: 
Qəzənfər Paşayev. İraq-Türkmən 
folkloru). İstanbul 1998 (ön söz). 
78. Elxan Məmmədli. “Təcnis  
sənətkarlığı”, “Nafta-press”, Bakı, 
1998 
79. Azərbaycan folkloru antologiyası  
(İraq-Türkmən cildi), Bakı, 1999. 
80. “Koroğlu”. V.Xuluflu. Bakı, 1999 
81. Aşıq Şəmşir. “O Kürün, Arazın 
Tərtəriyəm mən”. Bakı 2004 
82. Azərbaycan dastanları (tərtib edənlər 
M.Təhmasib və Ə.Axundov) “Lider” 
nəşriyyatı, Bakı, 2005, səh  97 
83. Yadigar Tahir Bəxtiyari. Gəncə, 2006 
84. Həsən  Göyçəli. “Ata yadigarı”. Bakı,  
“Nurlan”,  2006. 
85. Xəstə Bayraməli “Mən ulu Göyçənin 
şair oğluyam”, (toplayanı və tərtib 
edəni: Maşallah Xudubəyli), Bakı, 
“Nərgiz” nəşriyyatı, 2008 
86. İmam Cəmilli. Qəlbimdə boy atmış 
çiçək ol, çiçək. Bakı. 2009.  
 
    477 
 
87. Sədnik Paşayev, “Ağdabanlı Qurban və 
müasirləri”, (nam. disser.), 1969 
88. Sədnik Paşayev, “Aşıq yaradıcılığında 
təcnisin öyrənilməsinə dair” 
“Azərbaycan dili və ədəbiyyat tədrisi” 
(metodik məqalələr məcmuəsi), Bakı, 
1974, № 4,  
89. Xəstə Qasım (tərtib edəni Sədnik 
Paşayev), Gənclik , Bakı, 1975 
90. Sədnik Paşayev. Azərbaycan xalq 
ədəbiyyatının inkişafı, Bakı, Bilik, 
1981 
91. Sədnik Paşayev, “Sarı Aşığın cinaslı 
bayatıları”, “Azərbaycan  müəllimi”  
qəzeti, 10 avqust 1983-cü il.  
92. Sədnik Paşayev, Tufarqanlı Abbas, 
“Kirovabad kommunisti”, 13 fevral 
1985-ci il,  
93. Sədnik Paşayev. Azərbaycan folkloru 
və aşıq yaradıcılığı, ADUN, Bakı, 1989 
94. Sədnik Paşayev. Azərbaycan folkloru 
və aşıq yaradıcılığı, Bakı, 1989. Həmin 
əsərdə şifahi və yazılı ədəbiyyatda aşıq 
şeirinin inkişaf mərhələləri 
izlənilmişdir. 
95. Sədnik Paşayev. “Türk ozan-aşıq 
sənətinin əski və çağdaş durumu, ipək 
yolu uluslararası xalq ədəbiyyatı 
simpozium materialları”, Temmuz, 
1993, Ankara 
 
    478 
 
96. Xalqın söz mirvariləri, (Toplayanı və 
tərtib edəni Sədnik Paşa Pirsultanlı), 
“Azərnəşr”, 1999. 
97. S.P.Pirsultanlı, “Heca vəznli şeir və 
mənzum ata sözləri”. Gəncə. 
“Əsgəroğlu” nəşriyyatı, 2001.  
98. S.P.Pirsultanlı. “Heca vəznli 
tapmacaların inkişafı”. Gəncə, “Agah”, 
2001.  
99. Sədnik Paşa Pirsultanlı, Ozan-aşıq 
sənətinin nəzəri məsələləri, Bakı, 
“Ozan”, 2002 
100. S.P.Pirsultanlı. Heca vəzninin 
bayatı və qoşma möcüzələri. Bakı-
2003. 
101. Azərbaycan Milli  Elmlər 
Akademiyası, Folklor İnstitutu. “Ortaq  
Türk keçmişindən ortaq Türk 
gələcəyinə”  III uluslararası folklor 
komfransının materialları.  Bakı-2005. 
Səh. 385-394  
102. Sədnik Paşa Pirsultanlı 
“Azərbaycan folkloruna dair 
tədqiqlər”, Gəncə, “Pirsultan”,  2006 
103. Sədnik Paşa Pirsultanlı, “Aşıq 
Ələsgər sənətkarlığı – Aşıq Ələsgər 
ucalığı”, AMEA Folklor İnstitutu, Elmi 
axtarışlar, II cild, Bakı, 2008  
104.  
 
    479 
 
105. Sədnik Paşa Pirsultanlı, “Aşıq 
Şəmşirin poetik aləminə səyahət”, 
Bakı, “Təknur”, 2008 
106. S.P.Pirsultanlı “Tikmədaşlı Xəstə 
Qasımın ədəbi irsinin tədqiqi”  Bakı, 
“Azərnəşr”-2011 
107. S.P.Pirsultanlı “Arzu-Qəmbər”  
dastanının yayılma coğrafiyası və 
poetikası” Gəncə-2013 
 
 
 
 
 
 
 
 
 
 
 
 
 
 
 
 
 
 
 
 
 
 
    480 
 
 
M Ü N D Ə R İ C A T 
 
Azərbaycan xalq şeirinin inkişaf mərhələləri.............3 
I BÖLÜM 
Heca vəznli mənzum atalar sözlərinin yeri...............29 
II BÖLÜM 
Mənzum atalar sözlərindən mənzum tapmacalara 
doğru.......................................................................155 
III BÖLÜM 
Heca vəzninin bayatı və qoşma möcüzələri............237 
IV BÖLÜM 
Təcnis –heca vəznli aşıq şeirinin zirvəsidir............321 
XVI-XVIII əsrlərdə şifahi və yazılı poeziyamızda 
təcnis 
a)XVI əsrdə Dirili Qurbani yaradıcılığında təcnis şeir  
şəklinin görüntüləri.........................................................347 
b) XVI əsrdə Dədə Kərəm yaradıcılığında təcnis..........351 
c)Tufarqanlı Abbas poeziyasında təcnisin mürəkkəb 
formalarının (cığalı, müləmmə və təkrar gəraylı 
təcnislərinin)  meydana gəlməsi.....................................353 
ç)Sarı Aşığın cinas bayatılarının bir küll halında  
meydana gəlməsi............................................................359 
d)Xəstə Qasım, M.P.Vaqif, Q.Zakir, Nəbati 
yaradıcılığında təcnis......................................................364 
XIX əsrdə aşıq yaradıcılığı və yazılı ədəbiyyatda 
təcnis 
a)Varxiyanlı Aşıq Məhəmməd, Mücrüm Kərim, 
Məhəmməd bəy Aşiq, Məlikballı Qurban, Qızılvəngli  
Aşıq Alı, Şəmkirli Hüseyn, Aşıq Musa və başqalarının 
yaradıcılığında təcnis......................................................374 
b)XX əsrdə təcnis yaradıcılığında  
Aşıq Ələsgər zirvəsi........................................................389 
 
    481 
 
c)Aşıq Hüseyn Bozalqanlı, Tifil Əsəd, 
 Seyfəli Aşıq Pənahın yaradıcılığında təcnis................409 
XIX-XX əsrlərdə təcnis yaradıcılığı 
a)Aşıq Şəmşir yaradıcılığında təcnis............................414 
b)XIX əsr sənətkarı Aşıq Həmayılın və XX əsr 
sənətkarlarının yaradıcılığında təcnis nümunələri.......418 
c)Müasirlərimizin yaradıcılığında təcnis.....................438 
Son söz əvəzi.......................................................468 
İstifadə olunmuş ədəbiyyat.................................470 
 
 
 
 
 
 
 
 
 
 
 
 
 
 
      
 
 
 
 
 
 
    482 
 
 AZƏRBAYCAN MİLLİ ELMLƏR 
AKADEMİYASI 
FOLKLOR İNSTİTUTU 
 
SƏDNİK PAŞA PİRSULTANLI  
 
 
AZƏRBAYCAN ŞİFAHİ XALQ ŞEİRİ 
VƏ HECA VƏZNİNİN İNKİŞAF 
TARİXİ  
 
Elmi redaktoru: Şakir Albalıyev  
 Filologiya elmləri namizədi 
Rəyçilər: Nizami Cəfərov 
 AMEA-nın müxbir üzvü, professor   
        Məhərrəm Qasımlı  
 Filologiya elmlər doktoru, professor,  
           Dövlət Mükafatı laureatı  
 
Korrektor: Şəfa Vəliyeva 
Dizayn: İlhamə Novruzova  
 
 
 
 
Yığılmağa verilmişdir:   07.06.2013 
Çapa imzalanmışdır:      12.07.2013 
Qiyməti müqavilə yolu ilə 
Tiraj:100 
 
 
