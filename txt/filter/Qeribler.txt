Mərhəmətli, Rəhmli Allahın adı ilə!
Müqəddimə
Həqiqətən şükür və tərif yalnız Allaha məxsusdur!
Biz Ona həmd edir, Onu köməyə çağırır, Ondan
bağışlanma və bizi doğru yola yönəltməyi diləyirik,
nəfslərimizin şərindən və pis əməllərimizdən qorun-
maq üçün yalnız Ona pənah aparırıq. Allah kimə
hidayət verərsə o, doğru yolda olar, kimi azdırarsa onu
doğru yola yönəldən tapılmaz. Mən şahidlik edirəm
ki, Allahdan başqa ibadətə haqqı olan məbud yoxdur,
Onun şəriki yoxdur və şahidlik edirəm ki, Muhəmməd
Onun qulu və elçisidir.
«Ey iman gətirənlər! Allahdan layiqincə qorxun və
ancaq müsəlman olduğunuz halda ölün!»1
«Ey insanlar! Sizi tək bir şəxsdən xəlq edən, ondan
da zövcəsini yaradan və onlardan da bir çox kişi və
qadın törədib yer üzünə yayan Rəbbinizdən qorxun!
Adı ilə bir-birinizdən cürbəcür şeylər istədiyiniz
Allahdan qorxun və qohumluq əlaqələrini kəsməkdən
çəkinin! Həqiqətən, Allah sizə nəzarət edəndir!»2
«Ey iman gətirənlər! Allahdan qorxun və doğru söz
söyləyin! Əgər belə etsəniz Allah əməllərinizi islah
edər və günahlarınızı bağışlayar. Hər kəs Allaha və
Onun elçisinə itaət etsə, böyük bir səadətə nail olar».3
1 Ali İmran, 102.
2 ən-Nisa, 1.
3 əl-Əhzab, 70-71.
2
Müsəlman qardaş və bacılarım! Uca Allah Muhəm-
məd peyğəmbəri r seçib bütün insanlara və cinlərə
elçi göndərmişdir. Peyğəmbərimiz r öz öhdəsinə
düşən vəzifəni layiqincə yerinə yetirmiş və axirəti
qazanmağımız üçün bizə Allahın dinini öyrətmişdir.
Biz müsəlmanlar belə bir dinin bizə gəlib çatmasına
sevinməli, Allaha çoxlu-çoxlu şükürlər etməliyik.
Peyğəmbərimiz r bizə yalnız Allah üçün yaşamağı,
axirət yurduna can atmağı və qəlbən fani dünyaya
bağlı olmamağı nəsihət etmişdir. Bu kiçik risalədə
məhz dünyaya bağlı olmamaq barədə, dünyada bir
qərib yaxud bir müsafir kimi olmaqdan söhbət gedir.
Uca Allahdan diləyirəm ki, bizləri peyğəmbərlərlə,
siddiqlərlə, şəhidlərlə və əməlisalehlərlə birlikdə fir-
dovs Cənnətinə daxil etsin!
                                                              Tərcüməçidən
3
Qəriblər
İbn Ömər (r.a) rəvayət edir ki, Peyğəmbər r
mənim çiynimdən tutub dedi: "Dünyada bir qərib
yaxud bir müsafir kimi ol!"
İbn Ömər (r.a) deyərdi: "Axşama çıxdıqda, səhərə
sağ qalacağını və səhərə çıxdıqda axşama sağ qalaca-
ğını gözləmə. Xəstələnənədək sağlamlığından və ölə-
nədək həyatından istifadə et!"1
Bu misallarda olan hikmətin üzərində bir az dayan-
maq istərdim. Belə ki, indi hər birimizin durumuna
baxsaq çox asanlıqla görə bilərik ki, bir çoxlarımız
bu dünya həyatına müvəqqəti, keçici bir həyat kimi
baxmırıq. Biz bu həyatı elə yaşayırıq ki, sanki heç
buranı tərk etməyəcəyik. Və ya bu dünyanı tərk
edəcəyimizi bilə-bilə dünya malını əldə etmək üçün
gərgin çarpışmalara baş vururuq. Bu məsələnin –
yəni dünyaya bağlılığın mənfi təsirlərini düzgün
təsəvvür etmək üçün belə bir təhlükəni bizə aydınla-
dacaq bəzi başqa hədislərə və sələflərin dediklərinə
nəzər salmaq lazımdır. Peyğəmbərimiz r hədislərin
birində özünün bu dünyada qərib olduğunu vəsf edib
demişdir: "Mənim bu dünyada olan məsəlim, ağacın
kölgəsində dincəlib sonra yoluna davam edən mü-
safirin məsəlinə bənzəyir."2 Bu hədisdən belə nəticə
1 Sünən Əbu Davud
2 Sünən ən-Nəsai
4
çıxır ki, Peyğəmbərimiz r belə  nə vaxtsa vəfat edib
Rəbbinin hüzuruna gedəcəyini yəqin bilirdi. Yəni
hətta Allaha yaxın olan peyğəmbərlər belə bu
dünyanın əbədi sakinləri olmaq xüsusiyyətindən
məhrumdurlar. Bu həyatın müvəqqəti olmasına tam
əmin olan peyğəmbərimiz r və nəinki Peyğəmbə-
rimiz r, hətta onun din qardaşları, digər peyğəmbər-
lər  də bu  əqidədə olmuşdular.  Bir  zaman  İsa u öz
həvarilərinə demişdir: "Hansı biriniz dənizdəki
dalğaların üstündə ev tikər?! Dünyanın məsəli də
belədir. Odur ki, bu fani dünyanı qərar tutacağınız
yer sanmayın!"1 Baxın,  İsau bu dünya həyatı necə
də gözəl izah etmişdir.
Peyğəmbərlərə iman gətirən, onların dəyərli nəsi-
hətlərindən bəhrələnən səhabələr və onların yolunu
gedən əməlisaleh sələflər də bu fani dünyaya göz
dikməmiş, qəlblərini onun keçici zövqünə bağlama-
mışlar. Əli ibn Əbu Talib (r.a) öz tələbələrinə həmişə
nəsihət edib deyərdi: "Həqiqətən, dünya gəldi-gedər-
di və o, artıq geridə qalmışdır. Axirət isə qarşıda hər
kəsi gözləməkdədir. İkisinin də öz oğulları (qəlbən
ona bağlı olan adamlar) vardır. Siz dünya oğul-
larından deyil, axirət oğullarından olun! Bu gün bir
iş görürsünüz, amma sorğu-suala olunmursunuz.
Sabah isə sorğu-suala olunacaq və heç bir iş görə
1 Zuhd, Əhəməd
5
bilməyəcəksiniz".1 Dünya həyatının faniliyinə inan-
mağın, bu dünyada müsafir kimi yaşamağın bir çox
faydaları vardır. Axirətə can atan insan heç bir halda
dünya malından ötrü cinayətə getməz. Dünyanın
aldadıcı olduğuna əmin olan insanın qəlbi saf və
təmiz olar və ora heç bir halda həsəd, paxıllıq kimi
xəstəliklərin məskəninə çevrilməz. Bu gün dünyanı
qan gölünə çevirən, insanları yerindən yurdundan
çıxaran qüvvələr elə məhz axirətə inanmayan insan-
lardır ki, Allah qarşısında olan məsuliyyətlərini də
anlamırlar. Amma qəlbini əbədi olan həyata bağ-
layan insanlar isə tamamilə fərqli düşüncənin sahibi-
dirlər. Onlar çox gözəl anlayırlar ki, əgər dünya
həyatı fanidirsə və qərar tutmaq üçün əbədi bir yurd
deyilsə, onda hər bir mömin bu dünyada, ya özgə bir
ölkədə müvəqqəti qeydiyyatda olan, vətəni üçün
darıxan və səbirsizliklə oraya qayıdacağını gözləyən
qərib bir adam kimi, ya da gecə-gündüz ölkələr gəzib
sonda öz yurduna qayıdan bir müsafir kimi
yaşamalıdır. Şübhəsiz ki, yurdundan ayrılmış hansı
müsafirdən: "Yaxınların üçün darıxırsanmı?" - deyə
soruşsan, o: "Əlbəttə, darıxıram" - deyəcək. Bəs nə
üçün biz gözəl axirət yurdu və axirət dostları üçün
darıxmayaq?! Sələflərdən Əta əs-Suləmi Allaha dua
edib deyərdi: "Allahım! Dünyada qərib yerdə ol-
duğum zaman, qəbirdə tənha qaldığım zaman və
1 Camiul-Ulum vəl Hikəm, ibn Rəcəb.
6
nəhayət sabah Sənin hüzurunda dayandığım zaman
mənə rəhm et!"1
Bir an səfərə hazırlaşan müsafiri gözlərimiz önünə
gətirək. Müsafirlər adətən özü ilə səfərə gedəndə
ancaq ehtiyacı olan şeyləri götürür. Heç kəs evində
olan  hər  şeyi  özü  ilə səfərə aparmır.  Əgər  bu  dünya
da fanidirsə bəs onda nə üçün insan əldə etdiyi dünya
malının daim onun olduğunu güman etməli və həya-
tını bu yığdıqlarını qorumağa sərf etməlidir? Barı,
yığdıqlarını nə vaxt xərcləyəcəyini də düşünəydi!
Bəs görəsən o, yığdıqlarını xərcləməyə vaxt tapa
biləcəkmi? Əgər o insan düşünürsə ki, bəli “qoy bir
müddət toplayım sonra yavaş-yavaş xərcləyərəm” –
görəsən hansı əminliklə bu fikirdə olmaq olar? Axı
sonsuza qədər misal gətirə bilərik ki, bir çox hallarda
bu var dövlət heç sahibinə də qismət olmayır. İnsan
öz ixtiyarı xaricində olan canını Rəbbinə təslim
etdikdən sonra onun yığdığı sərvətlər həmişə olduğu
kimi başqa birisinə nəsib olur. Kaş bütün insanlar
göylərdə və yerdə olanların yalnız Allaha məxsus ol-
duğunu biləydilər! Görün Həsən əl-Bəsri bu xüsusda
nə demişdir. O demişdir: "Sən yaşadığın günlərin
məcmususan. Hər bir keçən gün isə səndən (yəni
ömründən) getmiş olur!" 2  Müdrik adamlar deyər-
dilər: "Günləri ayına, ayları ilinə, illəri də ömrünə
1 əl-Hilyə.
2 Əvvəlki mənbə.
7
son qoymuş bir adam dünya həyatına necə sevinə
bilər?!..." 1  Həqiqətən də, keçən günləri qaytarmaq
mümkün deyil. Lakin Allahın bizə olan rəhmidir ki,
tövbə etdiyimiz zaman keçmiş günahlarımızı
bağışlayır, hətta onları savaba çevirir. Uca Allah
buyurur: "Möminlər Allahla yanaşı başqa tanrıya
yalvarmaz, Allahın haram etdiyi cana haqsız yerə
qıymaz və zina etməzlər. Bunu edən kimsə cəzalan-
dırılar. Qiyamət günü onun əzabı qat-qat artırılar və
bu əzabın içində zəlil olub əbədi qalar. Ancaq tövbə
edib iman gətirən və yaxşı işlər görənlərdən başqa.
Allah onların pis əməllərini yaxşı əməllərlə əvəz
edər. Allah Bağışlayandır, Rəhmlidir!"2 Peyğəmbər
r demişdir: "İslam dinini qəbul edən kimsənin
keçmiş günahları bağışlanar!"3
Gəlin bir daha düşünək ki, bizim mənsub olduğu-
muz İslam dini necə də gözəl dindir. Bu dinin eh-
kamlarına əməl etdikcə insanın qəlbində bir ümid
hisləri özünə yuva qurur. Bu ümid bütün olanlara,
bütün keçən və itirilən günlərə rəğmən insana yeni
bir yaşamaq həvəsi verir. Artıq sən özün üçün deyil,
səni yaradan və sənə ruh verən Rəbbin üçün yaşama-
ğa başlayırsan. Bundan sonra sən yaxın gələcəyi de-
yil, səni gözləyən və sənə nəhayət rahatlıq gətirəcək
daha uzaq və əbədi gələcəyi düşünürsən. Gəlin bir
1 Əvvəlki mənbə.
2 əl-Furqan, 70.
3 Məcməuz Zəvaid, Heysəmi.
8
anlıq özümüzü xəstəlikdən yataqda can verən, ölü-
münün isə uzaqda olmadığını bilən və bu dəqiqələri
yaşayan insanın yerinə qoyaq. Sizcə ona indi nə la-
zımdır? Sizcə bu halda onu ev tikmək, övlad evlən-
dirmək və nəvə oynatmaq həvəsi ilə topladığı var
dövlət düşündürürmü? Təbii ki, yox deyəcəksiniz.
Bəs onda o insan bu an nə haqında düşünə bilər?
Bəli, maraqlı sualdır, elə deyilmi? Əgər o insan
ömrünün indiki son dəqiqələrində düşündükləri
barəsində cavan ikən – qollarında qüvvət, qıçlarında
təpər olduğu zaman düşünsəydi bu son vida dəqi-
qələrini bu qədər dəhşət və “məni indi nə gözləyir?”
fikri ilə deyil, qəlbində ümid və sevinc içində
keçirərdi. Bu illərdə rəhmətinə ümid etdiyi Rəbbinə
qovuşmaq, ona vəd olunan nemətlərə çox qısa bir
zamandan sonra sahib çıxaraq rahat yaşamaq ümidi
ilə keçən bu son dəqiqələr ona əzab verməzdi. Odur
ki, nədən insan onu gözləyən əbədi həyatı deyil,
qoyub gedəcəyi müvəqqəti həyatı daha çox düşünür?
Sələflərdən Fudeyl ibn İyad bir kişidən: "Neçə yaşın
var?" - deyə soruşdu. Kişi: "Altmış yaşım var" - deyə
cavab verdikdə, Fudeyl ona dedi: "Altmış ildir ki,
Rəbbinə tərəf gedirsən və tezliklə Onun dərgahına
qovuşacaqsan." Kişi dedi: "Biz, Allaha məxsusuq və
Onun hüzuruna da qayıdacağıq!" Fudeyl dedi: "Sən
bu sözün mənasını bilirsənmi? Deyirsən ki, Allahın
quluyam, Onun hüzuruna qayıdacağam?! Allahın
qulu olduğunu və Onun hüzuruna qayıdacağını bilən
9
kimsə, Rəbbinin qarşısında dayanacağını yəqin etmə-
li, Rəbbinin qarşısında dayanacağını bilən kimsə,
sorğu-sual olunacağını yəqin etməli və nəhayət sor-
ğu-sual olunacağını bilən kimsə, buna cavab hazırla-
malıdır!" Kişi ona: "Mənə bir çıxış yolu göstər" – de-
dikdə, Fudeyl dedi: "Ömrünün qalan hissəsini yaxşı
işlərə sərf et ki, keçmiş günahların bağışlansın! Əgər
ömrünün qalan hissəsində pis işlər görsən, keçmiş və
gələcək günahlarına görə cəzalandırılacaqsan!" Bilin
və agah olun ki, Allah rəhmlilərin ən rəhmlisidir.
Allah Öz bəndəsinin uzun illər etdiyi günahlarını o,
tövbə edən kimi bağışlayır. İbrətamiz bir rəvayətdə
Peyğəmbər r demişdir: "Sizdən əvvəl yaşamış üm-
mətlər içərisində bir kişi var idi. O, doxsan doqquz
adam öldürmüş və gördüyü işdən peşman idi. Odur
ki, yer üzündə olan ən savadlı adam barədə soruş-
duqda, ona rahibi göstərdilər. Kişi rahibin yanına
gəlib ona doxsan doqquz adam öldürdüyünü xəbər
verdi və ondan: "Tövbə etsəm, Allah məni bağış-
layarmı?" - deyə soruşdu. Rahib: "Xeyr!" – dedikdə,
kişi onu da öldürdü və beləliklə də öldürdüyü adam-
ların sayını yüzə çatdırdı. Sonra yenə yer üzündə
olan ən savadlı adam barədə soruşdu. Ona bir alim
adamı göstərdilər. Kişi alimin yanına gəlib ona yüz
adam öldürdüyünü xəbər verdi və ondan: "Tövbə
etsəm, Allah məni bağışlayarmı?" - deyə soruşdu.
Alim ona: "Əlbəttə, bağışlayar! Kim Allahla həmin
tövbənin arasına girib buna mane ola bilər "- dedi.
10
Sonra ona nəsihət edib buyurdu: "Get filan yerə!
Orada Allaha ibadət edən adamlar var. Sən də onlar-
la bərabər Allaha ibadət et və bir daha yaşadığın
məmləkətə qayıtma. Çünki sən bu yerlərdə günah
işlər görmüsən". Kişi çıxıb getdi və yolun yarısına
çatdıqda ölüm onu yaxaladı. Bu vaxt onun canını
almaq üçün gəlmiş rəhmət və əzab mələkləri müba-
hisə etməyə başladılar. Rəhmət mələkləri dedilər:
"Bu adam tövbə edib qəlbən Allaha yönəlmişdi".
Əzab mələkləri isə dedilər: "O əsla yaxşı bir iş gör-
məmişdir". Bu vaxt onların yanına insan qiyafəsində
olan bir mələk gəldi. Onlar bu mələyi öz aralarında
hökm vermək üçün hakim təyin etdilər. O dedi: "O
iki məmləkət arasında olan məsafəni ölçün! Bu
məmləkətlərdən (günah işlər gördüyü yerdən və
əməlisaleh insanların diyarından) hansı birinə yaxın
olsa, qoy ona müvafiq olan mələklər də onun canını
alsın!" Onlar ölçüb gördülər ki, o, əməlisaleh insan-
ların diyarına daha yaxındır. Beləliklə də, onun canı-
nı rəhmət mələkləri aldı".1 Bu hədisdən görünür ki,
adam nə qədər günah iş görsə də, peşman olub tövbə
etdikdə Allah onu bağışlayır. Buna görə də hər kəs
elədiyi keçmiş günahlara görə Allahdan bağışlanma
diləməyə tələsməli, özünün gələcək əməllərini dü-
zəltməlidir. Mömin bəndə ölümün hər an gələ bilə-
cəyinə yəqinliklə inanmalı, əvvəlcədən buna hazırlıq
1 Səhih əl-Buxari.
11
görməlidir. Arxayın olmaq isə çox təhlükəlidir. Ma-
raqlıdır ki, yer üzündə kimdən: "Öləcəksənmi?" -
deyə soruşsan: "Əlbəttə, öləcəyəm!" - deyə qəti
cavab verər. Amma kimə: "Nə vaxta qədər yaşaya-
caqsan?" - desən, o adam: "Allah bilir!" - deyər. Hə-
kimlər bu işləri yaxşı bilər. Belə ki, onlar çox vaxt
qəribə hadisələrin şahidi olurlar. Bəzən, öləcəyini
yəqin etdikləri xəstə Allahın izni ilə sağalmış, bəzən
də yaşayacağına zamin durduqları xəstə əcəli çatıb
ölmüşdür. Demək, bu sahədə təcrübəsi hamıdan çox
olan həkimlər belə, Allahın əzəldən yazdığı qəzavü-
qədəri dəyişdirə bilməzlər. Onlar yalnız nisbi şəkildə
öz fikirlərini yürüdə bilərlər. Elə bu səbəbdən də
ölüm barəsində daim düşünmək lazımdır. Çünki sən
ölümü unutsan da ölüm səni unutmur. Ölümü və
ölümdən sonrakı həyatı yadına salan Allah bəndəsi
daim pis əməllərdən çəkinir, insanların haqlarını tap-
dalamır, valideynlərlə daim gözəl rəftar edir, qo-
humluq əlaqələrini möhkəmləndirir. Ölümü daim xa-
tırlayan insan həm də ağıllı insandır. Peyğəmbərimiz
r: “Bilirsinizmi ən ağıllı mömin kimdir?” sualını
“tez-tez ölümü fikirləşən, buna hazırlıq görən
insan!”1 deyə cavablandırmışdı.
Bir  gün  üç  alim  bir  yerə yığışıb  öz  aralarında
söhbət edərkən bir-birilərinə sual verməyə başladılar.
Birindən: "Ümidin nəyədir?" - deyə soruşdular. O
1 Səhih ət-Tərğib vət Tərhib.
12
dedi: "Elə bir ay olmamışdır ki, mən həmin ayda
öləcəyimi güman etməyim!" Digərindən də: "Ümidin
nəyədir?" - deyə soruşdular. O dedi: "Elə bir cümə
olmamışdır ki, mən o cümə öləcəyimi güman etmə-
yim!" Üçüncüsündən də: "Ümidin nəyədir?" - deyə
soruşdular. O dedi: "Canı öz əlində olmayan nəyə
ümid edə bilər ki?!"1
Davud rəvayət edir ki, mən Ətvan ibn Amrdan:
"Bu həyatda nə vaxta qədər yaşamağa ümid etmək
olar?" - deyə soruşdum. O da mənə: "Nəfəsin gedib
gələnədək!" - deyə cavab verdi. Mən bunu Fudeyl
ibn İyada danışanda o ağlaya-ağlaya dedi: "Bu adam
nəfəs aldıqda da qorxur ki, onu axıra qədər ala bil-
məyib ölsün. Keçmiş sələflərdən olan bu dəyərli in-
sanların fikirlərinə diqqət yetirdikcə bizlərin ölüm
haqqında nə qədər düşünüb düşünməməyimizi də
ölçüb bir nəticə çıxara bilərik. Əsas budur ki, bizlər
ölümü sadəcə ölüm kimi deyil yeni həyatın başlan-
ğıcı kimi inanıb qəbul etsin.
Peyğəmbər r bir kişiyə nəsihət edib demişdir:
"Beş şey gələnədək beş şeydən istifadə et! Qocalana-
dək cavanlığından, xəstələnənədək sağlamlığından,
kasıblayanadək var-dövlətindən, məşğul olanadək
boş vaxtlarından və ölənədək həyatından!"2 Amma
təəssüf ki, çoxlarımız əziz peyğəmbərimizin r bu
1 Zuhd, ibn Mubarək.
2 Mustədrək, Hakim.
13
tövsiyələrindən lazımi nəticə çıxarmırıq. Əgər bu
əmrlərdən ibrət alsaydıq kasıblıq bizi ağuşuna alma-
mışdan öncə Allahın bizlərə əta etdiyi pulu, imkanı
israf etməzdik. Əgər nəticə çıxaran insanlardan ol-
saydıq bu gün saatlarla vaxtını lağlağıya, musiqiyə,
əyləncəyə sərf edib bir an belə ölümü yada salmayan
gənclərin sayının durmadan artdığının şahidi olmaz-
dıq. Axı hər ötən dəqiqə, itirdiyimiz hər gün bizi ölü-
mə - sorğu-sual məqamına yaxınlaşdırır. Və ən qəri-
bəsi də budur ki, belə insanlar bir an belə qorxu hiss
etmədən sabaha sağ çıxacağını zənn edir, gələcək
illər üçün planlar qurur, bu gələcəyə çatmağa çalışır.
Amma bəlkə də onun bu çalışmasını qəfil ölüm ya-
rımçıq qoyacaqdır. Biz hər gün evdən iş üçün çıxırıq
amma heç ağlımıza belə gəlmir ki, biz evə qayıtmaya
bilərik.
Bir kişi dostunun evinə gəlib qapını döydü. Ev əhli
qapını açıb onun evdə olmadığını söylədikdə kişi: "O
nə zaman qayıdacaq?" - deyə soruşdu. Evdə olan bir
qız uşağı ona dedi: "Canı başqasının əlində olan
kimsə  nə zaman qayıdacağını haradan bilsin?!"
Bəkr əl-Muzəni demişdir: "Qıldığın namazın sənə
fayda verməsini istəyirsənsə, onda gərək düşünəsən
ki, bu sənin son namazındır".1
1 Camiul-Ulum vəl Hikəm, ibn Rəcəb.
14
Peyğəmbər r demişdir: "İki nemət vardır ki, insan-
ların çoxu buna laqeyd yanaşır; sağlamlıq və boş
vaxt".1
"Əzab sizə gəlməmişdən öncə Rəbbinizə üz tutun
və Ona itaət edin. Əzab gəldikdən sonra sizə heç bir
kömək olunmaz. Əzab sizə fərqinə varmadığınız bir
halda qəflətən gəlməzdən əvvəl Rəbbinizdən sizə
endirilən ən gözəl Sözə tabe olun! Sonra kimsə de-
məsin ki: “Allaha qarşı etdiyim etinasızlıqlara görə
vay mənim halıma! Həqiqətən, mən dinə və dində
olanlara rişxənd edənlərdən idim!” Yaxud deməsin:
“Əgər Allah məni doğru yola yönəltsəydi, mən
mütləq müttəqilərdən olardım!” Həm də əzabı gör-
düyü  zaman  deməsin:  “Kaş bir  də dünyaya qayı-
daydım və yaxşı işlər görənlərdən olardım!"2 Həqi-
qətən də İslam dininə dəvət yolunda olan qardaş və
bacılarımız dəvət zamanı ortaya çıxan etinasızlıq,
dinə rişxənd kimi halların tez-tez şahidi olurlar.
Dində olanlara sanki geridə qalmış bir insanlar kimi
münasibət bildirilir. Amma gəlin bir düşünək görək
kim geridə qalmış hesab oluna bilər – özünün və gör-
düklərinin Uca Allah tərəfindən yaradıldığına əmin
olan, daim xeyirli işlərə can atıb şərdən və haramdan
çəkinən insan, yoxsa bunların təsadüfən özü-özünə
yaradıldığını zənn edərək günlərin bir günü də etdiyi
1 Səhih əl-Buxari.
2 əz-Zumər, 54-58.
15
günahların, törətdiyi haqsızlığın müqabilində sorğu
sual olunaraq cavab verəcəyinə inanmayan insan?
Məncə Uca Allah qarşısında özünün məsuliyyət daşı-
dığına inanan insan daha irəli getmək imkanına ma-
likdir, belə ki, dünya həyatına aldanmayan və axirət-
də də peşman olanlardan olmayacaq. Bu xüsusda
Uca Allah belə buyurmaqdadır:
"Nəhayət, onlardan birinə ölüm gəldiyi zaman de-
yər: “Ey Rəbbim! Məni geri qaytar. Bəlkə, tərk etdi-
yim yaxşı əməlləri indi edəm”. Xeyr! Bu onun dediyi
ancaq boş bir sözdür. Onların arxasında diriləcəkləri
günə qədər bir bərzəx aləmi vardır".1
"Sizdən birinizə ölüm gəlib: “Ey Rəbbim! Mənə
bir az möhlət ver ki, sədəqə verib əməlisalehlərdən
olum!” - deməzdən əvvəl sizə verdiyim ruzidən
Allah yolunda xərcləyin. Allah əcəli çatmış kəsə əsla
möhlət verməz. Allah sizin nələr etdiyinizdən xəbər-
dardır".2
Mərvəzi rəvayət edir ki, mən Əhməd ibn Hənbəl
dedim: "Bu gün kefin halın necədir?" Dedi ki: "Bir
adam ki, Rəbbinin ondan vacib buyurduqlarını yeri-
nə yetirməyini, Peyğəmbərinin r ondan Sünnəyə
riayət etməyini, iki mələyin ondan yaxşı işlər görmə-
yini, nəfsinin ondan istəklərinə tabe olmağını, İblisin
ondan günah işlər görməyini, Ölüm mələyinin ondan
1 əl-Muminun, 99-100.
2 əl-Munafiqun, 10-11.
16
ruhunu təslim etməyi və nəhayət ailəsinin ondan
yemək içmək tələb etdiyini bilə, onun halı necə
olar".1
Ağlayırdın ey insan, sən dünyaya gələndə,
Sevinib gülürdülər, insanlar yan-yörəndə.
Özün üçün gün ağla, elə işlər gör ki, sən,
Onlar ağlayan zaman, sevinəsən güləsən. 2
İstər bir gün yaşa, istərsə yüz il,
Bu nurlu eyvandan köçəcəksən, bil.
Yaxşısı budur ki, könlünü şad et,
O böyük Allahı şadlıqla yad et! 3
1 Siyar Əlamun Nubəla, əz-Zəhəbi.
2 Diyvan, əş-Şafii.
3 Xosrov və Şirin, səh: 53.
