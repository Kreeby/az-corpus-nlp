           NİFTALI   GÖYÇƏLİ       
 
QƏDİM
      TURAN
         EPOSU 
                    
1
NİFTALI   GÖYÇƏLİ     
        
           
                  QƏDİM
         TURAN 
            EPOSU
                    
                       «GÖYÇƏ  MÜHACİR  NƏŞRİYYATI»
                                       
                                                       BAKI- 2004
2
        
              Məsləhətçi redaktor: ƏLRZA AMANBƏYLİ
              Niftalı Göyçəli, Qədim Turan eposu,
              Bakı, «GÖYÇƏ MÜHACİR NƏŞRİYYATI», 2014
                                      
                           Niftalı Göyçəli 21. 03.1951-ci ildə Göyçə 
              Mahalının Babacan   kəndində  anadan  olmuş  və
              ADU - nun    Kitabxanaçılıq  fakültəsini   bitirmiş,   
              kitabxanaçı biblioqraf ixtisası almışdır. O, Beş po-
              emanın, iki bioqrafik povestin müəllifidir.  Bu  əs-
              ər  müəllifin  Bütöv  Azərbaycan eposundan sonra
              qələmə  aldığı  ikinci  eposdur. 
                           Qeyd  etmək lazımdır  ki, Türk bədii  ədə-
              biyyatında  müasir  dövrdə  epos janrına müraciət 
              edən ilk şair  Niftalı Göyçəlidir.
             
               Müəllif, tel: 055 850 78 64
                                           «GÖYÇƏ   MÜHACİR  NƏŞRİYYATI»,2014
                                      
3
ÖN SÖZ
         Bəşəriyyətin tarixi ilə əlaqədar aparılan elmi tədqiqatlar
bütün dünyaya  sübut etmişdir ki,  Mu qitəsinin Sakit okeanda
əriməsindən  sonra  Atlanta  dövründən  qalma  Şumər
mədəniyyəti  davam  etmişdir.  Arxeoloji  nümunələr  və
poleoqrqfik informasiya vasitələri: istər piktoqrafik, istərsə də
heroqlif mədəniyyəti Şumərlərdən üzü bu yana inkişaf edərək
müasir  ünsiyyət  formaları  yaratmış  və bədii  təfəkkürlə  elmi
təfəkkürün vəhdətində mühüm rol oynamışdır. Beləliklə, elm
hərtərəfli təsdiq edir ki, Şumər dövrü Türk tarixinin ən qədim
çağları  olmaqla  insan  nəslinin  şəcərə  başlanğıcıdır.  Qərb
alimləri  də  əbəs  yerə  deməyirlər  ki,  bəşəriyyətin  tarixi
Şumərdən başlayır...
         Coğrafi ərazi baxımından ən qədim insan məskənləri
Dəclə  və  Fərat  çaylarının  Sakit  okena  yaxın  mənsəbləri
arasında aşkar olunmuşdur. Bu məskənlərin şəhərləri: Uruk və
Ur mədəniyyəti,  eyni  zamanda danışıq dilinin Türk leksionu
Mixi yazılarının oxunması ilə bir daha təsdiq olunmuşdur. Hal-
hazırda dünyanın elə bir ərazisi yoxdur ki, az da olsa, orada
istər toponom, istərsə də hidronim və şəhər, qəsəbə, köylərin
adlarının təkibində “ur” morfemi işlədilməmiş olsun.
         Ən qədim zamanlarda Turan, XIX əsrdən sonra Rusiya,
SSRİ  adlanan  məkanın  hər  yerində  “ur”  tərkibli  çoxsaylı
toponimlər,  hidronimlər,  şəhər,  qəsəbə,  köy  adları  vardır.
Bunlardan  bir  neçəsini  xatırlamaq  fikirimizi  əsaslandırar.
Kuban bölgəsindəki hidronimlər:  Ur-iup, İnq-ur,  Ural bölgə-
sində  Ur-al,  qərbdə  P-ur-ut  çayları  indi  də  qədim  adlarını
saxlamaqdadır.  Rusiya  imperiyasının  ərazisində  olan
şəhərlərdən: Piterb-ur-q Almaniyadan gəlmə söz olsa da, “ur”
morfemilə  əlaqəlidir.  Digər  şəhərlər:  Şat-ur-a,  Ur-yuqunski,
K-ur-sk, Tirqu-M-ur-eş,  Tsy-ur-upinsk, Ur-enqoy və sairə...
Çində Ur-umçi, U şəhəri (əslidə Ur olmuş...) və s. Almaniyada
4
Ayqsb-ur-q,  R-ur, K-ur,  Frab-ur,  K-ur-kanbres,  Güney
Azərbaycanda  Ur-miya  və s.  Fransada  Lyuksenb-ur-q və  s.
Hindistanda H-ur-appa, Cənubu Asiyada: Sinqap-ur,  Cənubi
Amerikada  şəhər:  Mat-ur-in,  çaylar:  P-ur-us,  Ah-ur-e  və s.
kimi toponimik şəhərlər,  hidronimik çaylar  qədim Şumerdən
gələn anlayışlardır. Bütün bunlar əsas verir ki, şumərli insanlar
dünyanın  hər  yerinə  yayıldıqca  dildən  gələn  sözlərlə
məkanlara  ad  vermişlər  və  neçə  minilliklər  keçsə  də,  ilkin
şəhərin  adı  Ur  “ur”  morfemi  nəsldən-nəsilə  söz  tərkibində
yaşamaqdadır.
        “ur” morfemi toponimlərdə, hidronimlərdə olduğu kimi
xalqların da dillərində geniş işlənməkdədir və xalqlar sırasında
ən  çox  Türk  xalqları  dillərindəki  sözlərin  tərkibində  özünü
göstərir. Məsələ: Ayn-ur, yağm-ur, çop-ur, məşh-ur, sam-ur,
n-ur, eyni zamanda fellərdə; ot-ur, d-ur, soruş-ur, konuş-ur
və s. belə çoxsaylı  sözləri  göstərmək olar...  Digər xalqlarda:
Ur-an,  b-ur-an,  Sat-ur-n,  ur-avlinovka,  ur-od, miniat-ur,  p-
ur-izm,  ur-sprache,  Kap-ur,  Art-ur,  şn-ur  və  s.  bu  kimi
müxtəlif dillərdən çox sözlər yazmaq olar.
         Dünyanın coğrafiyasında və xalqların dillərində işlənən
sözlər  “ur”  morfemli  olması  bir  daha  sübut  edir  ki,  insan
nəslinin  başlanğıcı  Türk  geni  və  təfəkkürü  ilə  başlayıb  Yer
kürəsinin  səthinə  yayılmışdır.  Tarix  elmi  isə  böyük  Turan
məkanı haqqında yaşı tam təyin olunmayan qədim dövlətçilik
və  cəmiyyət  barəsində  çoxsaylı  məlumatları  hər  zaman
arxeoloji,  poleoqrafik,  numuzmatik,  heraldik  dəlillərlə  sübut
edir...
          “Qədim Turan eposu” bədii təxəyüldən gələn və tarixi
gerçəklikləri  əks  etdirən   mədəniyyət  abidəsidir.  Bu  eposu
oxuyan  başqa  millətlərin  və  xalqların  nümayəndəsi  fikirlərə
qısqanclıqla yanaşmasın, ona görə ki, dini kitablarda da insan
nəslinin Adəm və Həvvadan törəməsi, qardaş-bacı olmalarını
söyləyir.  Yəni  Yaradan  buyurur  ki,  insanın  insana  zülm
5
eləməsi, məhv eləməsi ixtiyarı yoxdur, dilindən aslı olmayaraq
hamı bərabərdir... 
         Dastanda Türk xalqlarına aid  verilən obrazlar  həmin
xalqların  yaşadığı  indiki  ərazilərdə  olan  toponim və yaşayış
məskənlərindən  qaynaqlaması  da  təsadüfi  deyil.  Belə  ki,
Müasir  Türk  xalqlarının  adları  çox  qədim zamanlarda  tayfa
başçıları və el qəhrəmanlarının adları ilə əlaqədardır. Bundan
əlavə,  bəzi  xalqların  yaşadığı  ərazini  indi  necə  adlandırırsa,
həmin  ad da o xalqların  keçmiş  tarixi  ilə  bağlı  məlumatdır.
Məsələ: bizim “Hindistan”, Avropanın “İndia” dediyi məkanı
hindistanlılar  “Hundustan”  kimi  ifadə  edir  və  burada  “hun”
morfemi əsas verir ki, o ərazidə çox qədim zamanlarda hunlar
yaşamışlar. Oradakı insanlar sonradan minilliklər ərzində istər
dil,  istərsə də mədəniyyət  baxımından inkişaf  edərək müasir
formaya gəlib çatmışdır.   
            Niftalı  Göyçəli  bu  eposu qələmə alarkən  Qərb
yazarlarının  bəşər  tarixində  (dərindən  fikirləşəndə)   Türk
tarixinə qərəzli münasibətlərini nəzərə almışdır. Onların ortaya
qoyduqları  məntiqsiz   fikirlərlə  razılaşmadan tarixə obyektiv
baxışla,  əsasən  minilliklərlə  dildən-dilə  müasir  dövrümüzə
gəlib  çatan  toponim  və  hidronimlərə  önəm  verərək
inkaredilməz dəlillərə istinad etmişdir.  
             Bir həqiqəyi də nəzərə çatdırmaq lazımdır ki, insafən
desək, Qərb alimlərinin bir çoxları tarixi elmi araşdırmalarında
bəşəriyyətin  şəcərəsində  Türk  qanı  və  təfəkkürü  önəmli
olduğunu müşahidə edərək elmi məqalələr yazmışlar. Lakin o
yazıları antitürk müha-fizəkar qərbçilər qəbul etmirlər.
             Eposda təsvir olunan dastanların dünya Türk xalqlarını
müasir  adları  ilə  adlanması  xülyalar  əsasında deyil,  reallıqla
təqdim olunur. Xalqların indiki adlarının yaranmasında, əlbəttə
keçmiş  tarixin  mühüm  rolu  vardır  və  morfemlərin
əksəriyyətində  azacıq  deformasiya  olsa  da,  şəkilçilərdə  də
felektivlilik,  iltisaqilik  həmin  formada  deformasiya  halları
müşahidə olunumaqdadır.
6
             Bütün yuxarıda deyilənlər, söz yox ki, eposa olan
oxucu  münasibətlərinə  əvvəlcədən  verilən  arayışlardır.  Daha
geniş diskusiyalar zərurəti yaranarsa, təqdim olunan söylənilən
fikirlər mövzulara stimul vermək qabiliy-yətindədir.
                                                    ƏLRZA AMANBƏYLİ
7
                        Qədim UR şəhəri
                        ŞUMƏR  DASTANI
                      
Adəmlə Həvvadan törədi insan,
Yayıldı cahana bir xeyli zaman.
Dəclə, Fərat çayı- sahil boyunca
Şəhərlər salındı, qalası uca.
Uruk oldu öncə möhtəşəm şəhər,
Seçildi başqanı Türk oğlu Şumər.
Toplandı saraya bilgili insan,
Fikirə, əmələ verildi meydan.
Susuz səhralara arxlar çəkildi,
8
Münbit torpaqlara taxıl əkildi.
Nemət, ərzaq ilə doldu anbarlar,
Olmadı ehtiyac aclıq qəm-qübar.
Biliyi, zəkanı paylaşmaq üçün
Yazı gərək oldu zəruri, ötgün.
Şəkli yazılardan tərtib edərək
Mixi yazısını yaratdı Zeyrək.
Dövlət qanunları gil lövhələrdə
Həkk olundu nağıl, əfsanələr də.
Uruk kahinləri toplanıb hamı,
Zikkurat qurdular-ibadət şamı.
İyirmi metrlik bu hündür bina
Piramida oxşar yetişdi sona.
Sonra durmaq üçün üst binasında
Meydança quruldu lap ucasında.
Hər cümə günündə En Ziusudra
Qalxırdı məbədə hündürə-ora.
Zeyrəkin yazdığı dua- niyyətdən
Oxuyurdu kahin söz-nəsihətdən.
Kahinin avazlı zil-uca səsi,
Gedirdi uzağa hər bir kəlməsi.
Zikkurat ətrafı şəhər əhli də
9
Dua edirdilər əlləri göydə...
 
Nuh deyən surələr Mixi xəttilə
Ayələr var idi  məzmunu belə:
          
10
           
                       
                        ZIKKURAT
                  
                   1.  Ey insan , torpaqdan xəlq etdim səni.
                        Ruh ilə bəzədim cansız bədəni.
2.  Can verən də mənəm, alan da Mənəm.
     Yerlərə, göylərə xaqan da Mənəm.
3.  Mənim ixtiyarım, hökmüm olmadan
     Bir nöqtə yerini dəyişməz, inan.
4.  Yeddi duyğu verdim anlamaq üçün,
     Mənə səcdə elə, dua et hər gün.
5.  Beş duyğu aiddir sənə müstəqil,
11
     Altıncı beyninin içindədir, bil.
6.  Altıncı duyğunu verdim ki, əsas
     Yarada biləsən Mənimlə  təmas.
7.  Eşitmək, iy bilmək gedişat üçün,
     Sizə yardım edir məlumat üçün.
                   8.  Görməklə, dadmaqla, hissiyyatla sən
     Dünyəvi anlayış əldə edirsən.
9.  Altıncı duyğu ki beyninizdə var,
     O bağlı qıfıldır, məndədir açar.
10. Kimə bir məsləhət, xəbər verirəm,
      Həmin duyğu ilə söz göndərirəm.
11.Sonsuzluq deyilən anlayış ki var.
       Tükənir orada sizin duyğular.
12.Yeddinci duyğu ki ruh göndərmişəm,
      Ona son mənzildə məkan vermişəm.
13. Altı istiqamət, tərəf siz bilən-
      Zamanla məkandır ömrə verilən.
14. Yuxarı, aşağı, ön, arxa divar,
      Sağ ilə sol tərəf anlamınız var.
15. Qəbir otağı da altı tərəfli
      Cəsədlər üçündür son mənzil, bəli.
15.Yeddinci müstəvi aləmdən kənar,
     Sizə son mənzildə sirli məkan var.
12
16. Qəbir otağında kasıb, ya varlı
      Hamı bərabərdir, yox dövlət-malı.
17. Hər kəsin dövləti o dünya üçün
      Səvab qazancıdır, anlasın düzgün.
                   18. Heç kim bilə bilməz ölüm vaxtını,
      Qurmuşam hər kəsə əcəl taxtını.
              
                   19. Adımı çəkəmdə tək məni anın, 
      Bəşər hər kim isə, şərik qoşmayın.
20. Sizə xidmət edir bütün kainat, 
      Ulduzlar, Ay, Günəş, yerdəki büsat.
21. İki aləm üçün xəlq etdim sizi,
      Mələklər qeyd edir əməlinizi.
22. Birinci yaşayış yer üzündədir,
       İkinci həyata var mizan-tədbir.
23. İkinci aləmdə yaşamaq ancaq
      Əmələ münasib rəftar olacaq.
24. Cəhənnəm əzabı çox dəhşətlidir,
      Bədəməllər üçün məşəqqətlidir.
25. Hər kəsə verdiyim qabiliyyətlə,
      Rüzi qazanmalı şükran biətlə.
26. Vermişəm hər kəsə peşə, bir sənət,
      Ondan hərəkətdir, Məndən bərəkət.
13
27. Mənim verdiyimi alammaz bəşər,
      Mən ucaldan kəsə gəlməz bir xətər.
28. Mənim aldığımı verəmməz heç kim,
      Mənəm var da verən, alan da hakim.
29. Şeytanı nə üçün yaratmışam Mən,
      O mənim sirrimdir sizlər bilməyən.
30. Onun tərəfinə getməyin ki siz,
      Çətin sınaqlardan keçəsiz təmiz.
31. Şeytan yolu ilə gedənlər bilsin,
      Cavankən şər işdən qorxsun, çəkinsin.
32. Sonradan gec olur qocalan zaman,
      Tövbə qapısında qalacaq nalan.
33. -Tutduğum şər işdən peşmanam,- deyə
      Nə qədər desə də, yetməz ərsəyə.
                   34. Cəhənnəm oduna yanacaq onlar,
      Orada əzablar, işgəncələr var.
35. Mənə şərik qoşan olur özündən,
      Düşür Cəhhənəmə yalan sözündən.
36. Mənim ehtiyacım yoxdur heç nəyə,
      Bəşər qadir deyil o səviyyəyə.
                 
                    37. Yalnız ibadətdir əsas tələbim,
       Möminə köməyim, vardır səbəbim.
14
38. Baxın, baş barmağın uc cizgiləri
      Fərqlidir, saymırıq bir əkizləri.
39. Adəmdən törəyən var ki nə qədər,
      Barmaq izlərilə ayrılır bəşər.
40. Hər kəsin şahidi öz barmağıdır,
      Yaxşı-pis əməlin həm ortağıdır.
41. Adəmdən həndəsi silsilə kimi
      Artırıram sizi, belədir çəmi.
42. Bir zaman yenə də silsilə sayaq
      İnsan azalması labüd olacaq.
43. Nə vaxt ki yer üzü tam boşalacaq,
     Qiyamət günü də onda qopacaq.
44. Ulduzlar, Ay, Günəş, küllü kainat,
      Tamam məhv olacaq qurulan büsat.
45. Cənnətə gedənlər nura qərq olan
      Görəcəklər gözəl məkan firavan.
                   46.Mənəm söz, hikmətin sahibi olan,
     Şeytana uyanlar qalacaq nalan.
47.Cəhənnəm oduna yanacaq onlar,
     Orada əzablar, işgəncələr var.
48.Cəhənnəm əzabı çox dəhşətlidir,
     Bəd əməllər üçün məşəqqətlidir
15
49. Mənim qüdrətimə səcdə etdilər,
      Əminamanlığa, kama yetdilər.
                   50.Tək Mənə ibadət, səcdə edənlər-
     Mömindir əməli pak olan bəşər.
                   51.İman olsun gərək qəlbin içində
     Azaddır hər insan din seçimində.
                   52.Mənim dediklərim səadət yolu-
     Hikmətdir, ibrətdir-mənalar dolu.
53.Öyrənmək istəsən doğrudan xəbər,
     Budur haqqın yolu əsas hikmətlər.
54.Birinci oxumaq-yazmağı öyrən,
     İdrakla aləmi dərk edəsən sən.
55. Sizə ki vermişəm birinci həyat,
      Elmlə, biliklə bağlıdır büsat.
56.Tarix ibrətləri anladır sizə,
      Bədii aiddir əyləncənizə.
                   57. Ölçü, çəki, zaman, hərəkət, məkan-
      Fizika öyrədir,  anlayır insan.
58. Zahiri görünüş, quruluş, tərəf
      Həndəsi bilikdir məntiqi hədəf.
59. Kimya maddələrin təkini, yəni
      Öyrənir ayrılma, həm birləşməni.
16
60. Hesab da öyrədir saylar olanı,
      Gedəni-gələni, əldə qalanı.
61. Coğrafiya deyən xəbər, gedişat
      Yer səthinə aid verir məlumat.
62. Mənim xəlq etdiyim- siz bəşəriyyət
      Mənim hökmüm ilə qurmuş ünsiyyət.
63. Heç kəs öyünməsin:- var-dövlətim var,
      Məndən aşağıdır qalan insanlar...
64. Hər kəsin yeri var mənim yanımda,
        Hamı bərabərdir haqq-divanımda.
65.Yalnız üstün olan xeyir əməldir,
        Axirət gününə yaxşı təməldir.
66.Məndən gizli deyil heç bir əməl, iş,
       Mənim hökmüm ilə dolanır gərdiş.
17
Beləcə, Urukda sivil bir həyat
Davam eləyirdi, xoş idi ovqat.
Ölkədə intizam, əmin-amanlıq,
Dinc asayiş vardı, həm mehribanlıq.
Tanrı sevgisiydi qəlblərə hakim,
Şeytan həlqəsinə düşmürdü heç kim.
Bu xoş ünsiyyətə görə Yaradan
Vermişdi Uruka həyat firavan.
Hamının işiydi qayğı, həm zəhmət,
Verirdi əkinlər, bağlar bol nemət.
On uşaq var idi hər ailədə,
On beşə çatırdı övlad bəzən də.
Uruk şəhərində artdıqca insan
Yayıldı ətrafa keçdikcə zaman.
Kəndlər, qəsəbələr, şəhər saldılar,
Törəyib artmaqda vüsət aldılar.
Ur, Laqas, Eredu, Umma, Kiş, Nippur-
Şəhər dövlətləri yarandı məşhur.
Urukun çox güclü ordusu vardı,
Hər əsgər savaşda aslan olardı.
Döyüş meydanında sərkərdə, əsgər
Tufan, qasırğaya bənzəyirdilər.
18
Mahir ox atanlar, nişan alanlar,
Vardı şimşək kimi qılınc çalanlar...
Ərləri mübariz, həm vətənpərvər,
Alınmaz qalaydı köylər, şəhərlər.
Ancaq ədalətə söykənən divan,
Şan-şöhrət vermişdi ölkəyə dövran.
Urukun başqanı Şumərə hörmət,
Vardı xalq sevgisi, dərin məhəbbət.
Qonşu şəhərlərdə, qəsəbələrdə-
Başqana ehtiram vardı hər yerdə.
Odur ki, uruklu insanlara da
“Şumərlər” dedilər- belə bir adda.
Bilqames adında uruklu bir gənc
Cəsur igid vardı -elinə güvənc.
Vəhşi bir köhləni ram eləyərək,
Minirdi, çapırdı-sürürdü zirək.
19
Fəqət at adlanan heyvan o zaman
Təbiətdə azad sürürdü dövran.
İnək, qoyun, keçi-sağmal heyvanlar-
Sürü saxlayırdı qədim insanlar.
Öküz, kəl qoşquda işlədilirdi,
Cütə qoşulurdu, yer əkilirdi...
Yetişdi başqana belə bir xəbər,
Vəhşini ram etmiş bir gənc hünərvər.
                   İgidin altında ağ bir kəhər at
Ağzında yüyəni durur farağat.
İgid ki qıy verir ani bir səslə,
Heyvan qopur yerdən, qaçır həvəslə.
Sonra qanad açır sanki quş kimi,
Dolanır çölləri, gəzir aləmi...
Başqan Bilqamesə göstərib maraq,
Çağırdı saraya alınca soraq.
Buraxıb köhləni yaşıl səhraya,
Bilqames çağrışa gəldi saraya.
Baş əyib başqana qarşıda durdu,
Başqan da ədəblə taxta oturdu.
Söylədi:- Ey igid, vəhşi köhləni
Necə ram etmisən, minirsən yəni.
20
Qaçır çox sürətlə o vəhşi heyvan,
Onu ram eləmək deyildir asan.
Söylədi Bilqames:-Başqanım, hələ
Atı  bala vaxtı  gətirdim ələ.
Vərdiş eləyərək, yükə, yüyənə
Bir yaşar çağında öyrəndi mənə.
Böyüdü beləcə, köhlən at oldu,
Aramızda dostluq, ünsiyyət oldu.
Tövlədə tutduğum bir madyan da var,
Təlim başa gəlsə məqsəd alınar.
Minib köhlənimə qovaraq onu
Tutdum, kəməndimə saldım boynunu.
Döl götürmək üçün erkək-dişidən
Belə bir tədbirə əl atmışam mən.
Uzaq məsafələr qət etmək üçün
At sürətlə qaçır dəvədən üstün...
-Fikir dəyərlidir,-söylədi Şümər,-
-At əldə etməli hər igid, əsgər.
Bu işi tapşırdım Bilqames, sənə,
Bir il müddətinə xəbər ver mənə...
-Nə qədər çöllərdə vardır vəhşi at,
Onları ram elə, süvari yarat.
21
Sonra təşkil elə hərbi təlimlər,
Sücaət göstərsin at üstə əsgər.
Mahir kəməndçilər-igidlər bütün
Düşdülər səhraya at tutmaq üçün.
Uzaq vadilərə, dağa getdilər,
Vəhşi ilxılıarı təqib etdilər.
Bərədə, xəlvətdə pusqu qurdular,
Çoxlu at tutdular, minib yordular.
Hər igid özünə götürdü bir at,
Yemlədi, bəslədi gümrah, salamat.
22
Göstəriş müddəti, il tamam oldu,
Təlimlər keçrildi, yarandı ordu.
Bilqames başqana verdi ki xəbər,
Hazırdır döyüşçu- atlı min əsgər.
(Bəli, atla insan təması həmin
Olmuşdur ağ köhlən birinci-ilkin.)
Bilqames qazandı şərəf, şöhrət-şan,
İgidə “Minbaşı” ad verdi başqan.
Mindi ağ köhlənə Bilqames o gün.
Getdi düşərgəyə sifəti gülgün.
İgidlər də yeyib-içib şadyana
Söylədilər alqış, dua başqana.
23
                   Urukla bərabər Nil sahilində
Dövlət qurmuşdular misirlilər də.
Qibtilər şəhərlər, köylər salmışdı,
Əkin, heyvandarlıq vüsət almışdı.
Nil-Dəclə arası ticarət vardı,
Misirlə Urukdan əmniyyət vardı.
Fəqət pozulmuşdu bu münasibət,
Etmirdi sazişə Misir riayət.
Şumər danışığa elçi göndərdi,
Öyrənsin ki, nədir Firunun dərdi.
Fəqət elçilərə qibti firunu
24
İşgəncələr verdi, pozdu qanunu.
Sonra elçiləri göndərdi geri,
Söydü, təhqir etdi şumərliləri.
                   Söylədi:-Az qalıb, yaxın zamanda
Qoyacam Uruku vayda-amanda.
Əzəcək Şuməri döyüş fillərim,
Uzanır hər yana güclü əllərim.
Nə qədər insan var yer üzərində,
Mənim qullarımdır, Allaham mən də!
Amma imkanı var, Uruq başqanı
Gəlsə hüzuruma, qurtarar canı...
Yetəndə Uruka bu təhqir- xəbər
Toplantı keçirdi təmkinlə Şumər.
Kahinlər məsləhət verdilər belə:
Yürüşə hazırlıq, iş görmək hələ.
Dəclə-Fərat boyu Uruk kökənli
Şəhərlərdən əsgər toplamaq yəni.
Keçirmək təcili təlim-tədbirlər,
Bilək ki, hazırdır hər döyüşçü ər...
Yarandı bu yöndə nizami ordu,
Misir şəhərinə yanaşıb durdu.
Qibtilər də çıxdı qarşıya həmən,
Xəbər gözlədilər- Firun əmr edən.
25
Firunun vardı ki məlumatları,
Şumərlər ram etmiş vəhşi atları.
                   At üstə vuruşan uruklu əsgər
Qartal, şahin kimi çevikdir hər ər.
Odur ki, əmr etdi, döyüş filləri
Verilsin qabağa, keçsin irəli.
Dayansın arxada ox atanlar da,
Yağdırsın oxları dalğa qaydada.
Sonra fillər həmlə eləsin zirək,
Təntimiş düşməni məhv edək, əzək!
Firun düşününcə, tədbir görüncə,
Bilqames bir hiylə işlətdi incə.
Qatrana bulanmış yanan oxları
Yağdırdı şumərlər düşmənə sarı.
Fillər yanar oxla vurulan zaman
Düşdülər təşvişə hər nəhəng heyvan.
Yüz sayda nəhəng fil dönərkən geri,
Qaçarkən əzildi Firun əsgəri.
Şəhər qapıları fil hücumundan
Açıldı taybatay dağıldı bir an.
Enkid də gizlicə şimal tərəfdən
Başladı həmləyə birdən, qəflətən.
26
Pərən-pərən düşən qibti qoşunu
Qoruya bilmədi, lovğa Firunu.
Gördülər şumərlər çox cəsurdular,
Atıb silahları təslim oldular.
Şumərlər şəhərə girən bir vaxtda
Firun zəhər içib ölmüşüdü taxtda.
Firunun arvadı gözəl gənc İştar
Etdi Bilqamesə eşqini izhar.
Bilqames bildirdi Urukda onun,
Sevdiyi gözəl var, divanə vurğun.
Söylədi Bilqames:-İgidlərimdən
Sev birini, qayğı, xidmət göstər sən.
İştar bu cavabdan çox məyus oldu,
Qəlbinə intiqam, ədavət doldu.
Bir kəl buraxdırdı saraya İştar,
Bilqamesə xətər yetirsin naçar.
Bilqames yuxuda olduğu zaman
Kəl üstünü aldı birdən, nagahan.
Kəlin fısıltısı ayıltdı onu,
Gördü ki, ölümdür dayansa, sonu.
Qalxdı pələng kimi sıçradı yerdən,
Atıldı arxaya, düşdü də birdən.
27
Götürüb nizəni harın heyvanı
Vurdu ürəyindən, qurtardı canı.
İştar qadın deyə cəza vermədi,
Şəhərdən uzaq bir yerə göndərdi.
Şumər Bilqamesə göndərdi xəbər:
-Enkid qalsın orda başında yüz  ər.
Sən qayıt Uruka, qocalmışam mən,
Ruhum gethagetdir, zəifdir bədən.
Uruklu igidlər Misirdə qalan
Sarayda qalibtək sürdülər dövran.
Qibti qızlar ilə həyat qurdular,
Yaşayıb ömürü başa vurdular.
Doğulan uşaqlar danışdı belə,
Qibti-Türk sözləri işlənən dillə.
Sonra “yəhudilər” adlandı onlar,
Tayfalar şəklində mövcud oldular...
Bilqames Uruka qayıdan zaman
Getdi axirətə, başqan verdi can.
Şumərin vəsiyyət etdiyi kimi
Bilqames seçildi dövlət hakimi.
Evləndi sevdiyi Nuna ilə də,
Yaşadılar xoşbəxt bir ailədə.
28
 
                  TATAR DASTANI
Urukdan törəyən tayfalar sonra
Nippur şəhərinə köçdü bir ara.
Böyüdü bu şəhər inkişaf etdi,
Bilik, mədəniyyət qabağa getdi.
Bilgi sahələri üzrə ustalar,
Vardı kahin yazan ayə, qatalar.
Hər kəs diləyirdi Tanrıdan dilək,
Zənginlər yoxsula olurdu dəstək.
Şəhər yollarına daşlar döşənmiş,
Saraylar var idi gözəl bəzənmiş.
Nippur gənclərinə “Tatur” deyənlər
29
Nəzərdə tuturdu cəsur, igid, ər.
“Tatur” bildirirdi Uruk kökəni,
Şumərlər nəslindən olanlar yəni.
(Söyləyək ki, harda “Ur” kökən söz var,
O yerdə türk adı tutmuşdur qərar...)
Beləcə, keçdikcə zaman, dövranlar
Cənubdan şimala axdı insanlar.
Nippurdan da köçüb Babilə gedən
Tayfalar yaratdı böyük bir güvən.
Simur bu şəhərdə xariqə qurdu,
Babil sarayında taxta oturdu.
Səksən metrə çatan başı-kəlləsi
Tikildi bu zaman Babil qülləsi.
Sonra Hamur taxta əyləşdi başqan,
Qurdu imperiya bir Babilistan.
Misirdən ayrılan yeni tayfalar
İsrail dövləti yaratdı onlar.
Qibti türk kökənli bu zümrələrdə
Ağıl güclü idi, düşüncələr də.
Biliyə çox həvəs vardı burada,
Olmuşdu oxumaq-yazmaq bir qayda.
Əsas hesab elmi, astranomiya,
30
İnkişaf etmişdi həndəsə, kimya.
Fəqət bütpərəstlik cəhalət kimi
Əzirdi zəkanı bir alət kimi.
Nuh deyən Tanrıdan gələn surələr,
Vardı hüquq, əxlaq- gözəl ayələr.
Nuhun dedikləri  olsa da üstün,
                   Insan şər cənginə keçmişdi bütün.
Şərab düşgünlüyü tamam şəhərdə
Aşmışdı həddini eyş, həm işrət də.
Başqanı da zəif Yerusəlimin,
Asayiş, intizam olmurdu təmin.
Ayıla bilmirdi başı şərabdan,
Bütpərəst qəlbində olarmı iman.
Ləyaqətdən kənar, başdan xəstələr
Vardı karvan soyan quldur dəstələr.
Onların əlindən bezmişdi xalq da,
Şər tüğyan edirdi əməl, əxlaqda.
O quldur dəstələr vermədən ara
Babil köylərinə girdilər sonra.
Hamura yetəndə bu soyğun, qarət
Səfərbər olundu ordu, nəhayət.
Yeridi üstünə Yerusəlimin,
31
Məhv edildi quldur dəstələr həmin.
Tatur süvarisi öndə gedərək
Şəhəri dövrəyə aldılar zirək.
Sakinlər əks həmlə etmədilər də,
Başqan təslim oldu qoşun girəndə.
Babil dövlətinə münasib olan
Seçildi şəhərə yeni bir başqan.
Zikurat tikildi Yerusəlimdə,
Hamı bir Tanrıya elədi səcdə...
Taturlar törəyib çoxalan zaman
Babildən şimalda tutdular məkan.
Tayfalar birləşib yeni bir dövlət
Qurdular şəhərlər, köylər, nəhayət.
Tatur igidləri arasında bir
Cəngavər var idi-timsalı bəbir.
Sanki bəbir kimi cəld atılırdı,
Onunla cəng edən aciz qalırdı.
Enirdi zərbəsi üstən aşağı,
Qılınc oynadırdı şimşək sayağı.
Bir dəfə səhrada at üstə Azur
Rast gəlir aslana, üzbəüz durur.
Qalxır ayaq üstə atın belinə,
32
Alır qılıncını tez də əlinə.
Atılır aslanın başına zirək,
Çalır qılıncını həmlə edərək.
Vəhşinin başını bölür ikiyə,
Çağrılır o gündən “Binipal” deyə.
(“Az” mahir deməkdir Şumer dilində,
Sonra “As” deyilmiş Azur elində)
Azur taturlara seçildi başqan,
Birləşdi ad ilə ləqəb o zaman.
Beləcə, başqanı Azurbinipal-
Yarandı Babildə yeni bir əhval.
Başqanın həvəsi, marağı, meyli,
Biliyə, maarifə var idi xeyli.
Elmin tarixində qədim bir soraq-
Kitabxana qurdu ilkin olaraq.
Oldu Nineviya zəka mərkəzi,
Qaynadı oradan idrakın tərzi.
Mixi yazıları, şəkli yazılar,
Toplandı gil lövhə Babildə nə var.
Sonra da  memarlar, rəssam, ustalar,
Yığıldı saraya kahin, kastalar.
 Bənzəri olmayan qədim dünyada
33
 Bir saray tikdilər Nineviyada.
Başqan əmr etdi ki, bütün məmurlar-
Oxuyub-yazmağı bilsinlər onlar.
Sonra da göstəriş verdi ki, bir də
Savad öyrədilsin hər bir məbəddə.
Əsasən uşaqlar, gənclər təhsilə
Cəlb edilsin, fikir verilsin dilə.
Qızlar tibb elmini bilsin əsasən,
Sağlamlıq işinə olsunlar güvən.
Ölkədə asayiş, orduda nizam,
Quruldu bu yöndə, iş oldu tamam.
Bəli, Nuh dövründən keçdikcə zaman
Axırdı şimala, həm şərqə insan.
Odur ki, belə bir dövran gəlmişdi,
Ölkələr yaranıb, həm yüksəlmişdi.
İnsanlar köç etmiş Babilistandan
Dövlət qurmuşdular-yeni bir məkan.
Urartu adlanan bu yeni dövlət
Yüksəliş həddinə çatdı, nəhayət.
Qırmızı dənizə tərəf gedənlər
Güclü dövlət qurdu şumərkökənlər.
Bu yeni dövlətə Sur oldu başqan,
34
Suriya adlandı, keçdi az zaman.
Surdan sonra qızı Semiramida
Suriya başqanı seçildi o da.
Xülasə, dövlətlər, ölkələr artdı,
Maraqlar çarpışma, qırğın yaratdı.
Babildən ayrılıb şərqə gedənlər
Hur tayfası vardı şumər kökənlər.
Sonra bu “hur” sözü çevrildi “hun”a, 
Hundustan deyildi yeni məkana...
Azur dövləti ki, qalxdı, yüksəldi,
Qarşıya başqa bir maraq da gəldi.
Azur fikirləşdi: ”Gücüm var belə 
Düzən qurmalıyam dünyada hələ.
Qonşu ölkələrdən zorun əlindən
Qaçanlar ölkəmdə tapırlar güvən.
Əzməsi düz deyil zalım fağırı,
Hamını bərabər yaratmış Tanrı.
Zülmə, istismara son qoyulmalı,
Tanrı buyurduğu qanun olmalı.
Bütpərəst kahinlər beyin yoranlar-
Cəza almalıdır şər uyduranlar.
Nuhun söylədiyi surələr, xəbər
35
Tanrıdan gələndir, odur peyğəmbər.
Birinci düz yola gətirmək üçün
Ölkələrə məktub göndərim bütün.”
Aldılar məktubu qonşu dövlətlər,
Fəqət rədd etdilər nadan, bidətlər.
Azur qərar verdi yürüşlər etsin,
Qılınc gücü ilə məqsədə yetsin.
Suriya adlanan Surun ölkəsi
Hiss elədi qırğın, qan təhlükəsi.
Odur ki, yürüşdən tutanda xəbər
Göndərdi daş-qaşla elçi beş nəfər.
Azur Suriyaya girdi qalibtək,
Ona baş əydilər təzim edərək. 
Suriya tacını Semiramida
Təqdim etdi ona, durdu qarşıda.
Baş əyib söylədi:-Ey böyük Azur,
Sənindir səltənət, indi al, buyur!
Suriya ordusu bu gündən sonra
Əmrinə hazırdır, buyursan hara.
Birləşdi bu yöndə hər iki ordu,
Azurun əlində böyük güc oldu.
Midiya Babillə ittifaq etdi,
36
Azur ordusunun üstünə getdi.
Qarşılaşdı böyük hərbi qüvvələr,
Bir-birinə qarşı vurdu zərbələr.
Amma çevik idi Azur ordusu,
Var idi tədbiri, hiylə pusqusu.
Döyüşün ən qızğın vaxtı qəflətən
Öndəki dəstələr çəkildi birdən.
Suvari dəstələr keçdi irəli,
Girdilər cəbhəni yarıb içəri.
Pusquda dayanan suvarilər də
Keçdilər arxaya xəlvət, gizlində.
Düşdü məngənəyə Babil orusu,
Dayandı qarşıda ölüm qorxusu.
Hünər göstərdilər suriyalılar,
Ağır zərbə aldı midiyalılar.
İttifaq ordusu təslim olaraq
Barış təklif etdi, endirdi bayraq.
Sücaət göstərdi Semiramida
Çarpışdı ər kimi savaşda o da.
37
Azur təslim olan gənc əsgərlərdən
Yeni ordu qurdu- böyük bir güvən.
Sonra Urartunun üstünə getdi,
Qafqaza böyük bir ordu yeritdi.
Urartu basıldı, birinci Sardur
Özünə qəsd etdi, gördü ki sondur.
Xülasə, Misirdən Hundustanadək
Azur hökm elədi, qərar verdi tək.
Sonra Urartunun dövranı gəldi,
Argişti zamanı qalxdı, yüksəldi.
Uraratu Babillə, həm Midiya ilə
İttifaq bağladı  güc məqsədilə.
Azur üzərinə basdı ordunu,
Bu dəfə Azurun yetişdi sonu.
Daşatan qurğular salındı işə,
İnsanlar qorxuya, düşdü təşvişə.
Dolutək, borantək göydən daş endi,
Ölüm hər qapıya, evə dirəndi.
Boşaldı şəhərdən, qaçdı insanlar,
Uzandı günlərlə basqın, taranlar.
Getdi çarpışmalar, qanlı döyüşlər,
Çökdü Nineviya-möhtəşəm şəhər...
38
Bəli, fırlandıqca dövr edən zaman
Doğub-törəyirdi, artırdı insan.
Hələ ki, dəyməyən insan ayağı
Zəngin yerlər idi şimal torpağı.
Urartu elindən ayrılıb gedən
Taturlar şimalda saldılar məskən.
Burda nemət vardı gen-bol doyunca,
Yayılıb artdılar İtil boyunca.
Meşələr ov dolu, çayda balıq çox,
Göbələk, çiyələk-uc-bucağı yox.
Maral sürüləri- istəyən qədər,
Vəhşi toyuq, xoruz çəkirdi nəzər.
Adlandı bu məkan tatur elləri,
Tarix vərəqlədi səhifələri.
Köylər, qəsəbələr artdı ilbəil,
Yayıldı ətrafa, törədi nəsil...
Kiçik qəsəbəydi əvvəllər Kazan,
Sonra şəhər oldu artdıqca insan.
Bir igid var idi Tatur elindən,
Tatar adlanırdı elin dilindən.
Kazan sakiniydi bu cəsur ərən,
Həm bilikli idi, həm uzaqgörən.
39
Ellər bu igidi seçdilər başqan,
Adlandı bu məkan-yer Taturıstan.
Kökü Urdan gələn insan nəsili
Əhatə elədi böyük bir eli.
Silsilə dağlara dedilər Ural,
Keçdi minilliklər, dəyişdi əhval.
Taturdan ayrılıb Urala gedən
Tayfalar birləşib yaratdı güvən.
Batur bu dövlətin oldu başqanı,
                   Ordu yeritdi ki, tutsun Kazanı.
Taturlar qorunma xətti qurdular,
Dayandı üz-üzə böyük ordular.
Tatur sərkərdəsi cəngavər Sunqur
Xəbər göndərdi ki, tək gəlsin Batur.
Ortaya şərt qoyaq, söz verək ancaq,
Bizdən sonra qırğın, qan olmayacaq.
Əgər qalib gəlsə savaşda Batur,
Tatur ellərinin başqanı odur...
Yox, məğlub olarsa Batur savaşda,
Olmasın arada dava-dalaş da.
Çəkilsin ordusu, getsin elinə,
Bu qardaş qırğını kimə verər nə!..
40
Şərti qəbul etdi sərkərdə Batur,
Çıxdılar metdana Baturla Sunqur.
Əvvəl qılınc ilə qarşı getdilər,
Zərbələr vurdular, həm dəf etdilər.
O vurdu qılıncı, bu tutdu qalxan,
Getdi bu cür həmlə bir xeyli zaman.
Yorulub düşdülər tamamən əldən,
Batdı lap qan-tərə vürnuxan bədən.
Səhərdən başlayan həmlə, savaşma,
Uzandı axşama bu cür çarpışma.
Arada dincəlib yemək yedilər,
Haydı, yenə davam edək dedilər.
Vahiməli səslər, igid nərəsi,
                   Başlandı yenə də qılınc həmləsi.
Sunqur son gücünü toplayıb həmən
Vurdu qılıncını zərb ilə birdən.
Baturun qalxanı iki bölündü,
İgidə son məqam, ölüm göründü.
İkinci zərbəni vuranda Sunqur
Batur qalxan tutdu, dedi:-Dayan, dur.
Əgər igidsənsə, bax, nəzərə al,
Nagah, təsadüfdür yaranmış bu hal.
41
İndi at silahı, gəl güləş tutaq,
Qol ilə, güc ilə savaşı udaq.
Sunqur təbəssümlə soruşdu ondan:
-Neçə yaşım olar mənim, ey cavan?
Batur cavab verdi:- Çaldır saqqalın,
Lakin çox güclüsən, gumrahdır halın.
Sunqur dedi:-Amma sən hələ gəncsən,
Tülkütək hiyləgər, həm də iyrəncsən!
Mən qardaş qırğını olmasın deyə,
Çıxdım bu meydana, girdim həmləyə.
Ölsəm də, bilirəm düz yoldayam mən,
Sən də qan hərisi, talan güdənsən!
Mən Tanrı eşqiylə qılınc çalıram,
Ondan diləyirəm, güvən alıram.
Sənin də şeytandır arxanda duran,
Odur ki, gücsüzsən ey nadan insan!
Lap qol gücünə də çixsaq, nə fayda,
Haqq sevən güclüdür, belədir qayda.
Sunqur söyləsə də hikmət, nəsihət,
Batur israr etdi, durdu, nəhayət. 
Sunqur qaldı naçar, güləşə girdi,
Baturu qaldırıb yerə endirdi.
42
Qızmış qaplan kimi çəkdi bir nərə,
Vurdu başıüstə Baturu yerə.
Baturun ağzından qan gəldi həmən,
Cansız hala gəldi, süstləşdi bədən.
Sunqurun xiffətdən ağrıdı başı,
Dözmədi bu hala, tökdü göz yaşı.
İyirmi beş yaşlı igid cəngavər
Ömrü qurban verdi tamaha hədər.
Ural bəs etmədi o Türk oğluna,
İstədi Kazan da baş əysin ona...
Nəhayət, Ordu da aldı meyiti,
Üz tutub Urala çəkilib getdi.
Hələ ki bu yerdə dayansın dastan,
Görək “hurlar” necə qurdu Hundustan.
43
             
                   HUN  DASTANI
                   
                   Hundustan deyilən geniş bir məkan 
Hələ ki boşuydu, yox idi insan.
Urdan köç eləyən tayfa urlular
Gedib o yerlərdə tutdular qərar.
Artıb törədilər, həm çoxaldılar,
Köylər, qəsəbələr, şəhər saldılar.
Birinci ən böyük möhtəşəm şəhər
Hurappa tikildi Babilə bənzər.
Hurduru seçdilər şəhərə başqan,
Asayiş, qanunla dolandı dövran.
Hunalay dağları vadilərindən
44
Axırdı gur çaylar- sahili gülşən.
Əsasən Qanq adlı, həm Hund çayları
Axırdı okean, dənizə sarı...
Dünyada nə qədər növdə meyvə var,
Bitirdi bu yerdə, gətirirdi bar.
Heyvan növləri də yenə hər cürə
Yayılmış səhraya, meşə, düzlərə.
Ovçuluq, maldarlıq, həm təsərrüfat,
İnkişaf elədi məişət, həyat.
Feodal dövlətlər yarandı xeyli,
Maraqlar savaşa yönəltdi meyli.
Kimsə qalib gəldi, kimsə basıldı,
Təqvimdə dinc həyat, gah zülm asıldı.
Təkmilləşmə getdi mədəniyyətdə,
İnkişaf elədi incəsənət də...
Mixidən keçdilər qrafik yazıya,
İlləri böldülər fəsillə aya.
Hesab üçün rəqəm icad etdilər,
Sıfır ilə çox irəli getdilər.
Sıfır ilə rəqəm birləşməsində
Dünyanı əks edir fəlsəfəsində.
Xülasə, yaratdı artım, tərəqqi,
45
Varlı-kasıb, fağır-zalım güc fərqi.
Əzilən, döyülən, qaçaq olanlar-
Şimal torpağına çəkildi onlar.
Hunalay dağları silsiləsindən
Keçərək Tibetdə saldılar məskən. 
46
ÇİNDƏ  HUN TƏRƏQQİSİ
Sonra Çin adlanan bu yerlərdə də
İnsan yaşamırdı o dövrlərdə. 
Artıb-törəyərək Tibetdə hunlar
Yansızı sahili yayıldı onlar.
Dilə təsir etdi iqlim, ərazi,
Ləhcələr yaratdı- danışıq bəzi.
Əsasən “n” səsi söz tərkibində
Çox geniş yayıldı o zaman Çində.
İnkişaf, tərəqqi getdi bir zaman,
Şəhərlər salındı, başçı oldu xan.
Tibetdə Sin Şuxan taxta oturdu.
47
Güclü güvən qurdu, yaratdı ordu.
Vahid hakimiyyət yaradaq,-deyə
Elçilər göndərdi bütün ölkəyə.
Əyalət, vilayət başqanlarına-
Yayıldı  bu xəbər tamam hər yana.
Fəqət hiddətləndi Çanşa xəbərdən,
Rədd cavabı gəldi U şəhərindən.
U şəhər başqanı qəzəbli Çanşa 
Başladı Şuxanla qanlı savaşa.
Yansızı çayının sol sahilində
Gəldilər üz-üzə Yanmən elində.
Çanşa Şuxan ilə çıxdı meydana,
Qılınc ilə zərbə endirdi ona.
Şuxan qalxan tutdu güclü zərbəyə,
Bu qafil zərbəni dəf etsin deyə.
Saxlaya bilmədi amma zərbəni,
Çökdü diziüstə, əsdi bədəni.
Lakin güc toplayıb qalxdı ayağa,
Başladı fənd ilə hərbə, qovğaya.
Çanşa bir də həmlə etdi Şuxana,
Şuxan cəld zərbədən sapındı yana.
Çanşanın qılıncı yana keçəndə
48
Qaçırdı fürsəti, ilişdi fəndə.
Şuxan qılıncını vurdu arxadan,
Çanşanın başını üzdü həmin an.
Sonra da ordular girdi savaşa,
Silahlı əsgərlər gəldi baş-başa.
Əvvəl ox yağdırdı hər iki tərəf,
Bir-birinə nişan, oldular hədəf.
Suvari hissələr gəldi üz-üzə,
Həmlədə işləndi qalxanla nizə.
Şuxan suvarısi göstərdi hünər,
Geri çəkildilər əvvəl bir qədər.
Tez də cinahlardan dairəvarı
Keçdilər hücuma düşmənə sarı.
Sürətlə irəli qaçan atları
Düşmən döndərincə keçdi vaxtları.
Arxadan, həm yandan uçan nizələr
Oldu ölüm anı qafil zərbələr.
Düşdülər tələyə piyadalar da,
Şuxan oxçuları vardı pusquda.
Düşmən arxasına keçərək onlar
Durmadan aramsız ox yağdırdılar.
Basıldı beləcə Çanşa ordusu,
49
Yansızı çayında axdı qanlı su.
Çanşalı sağ qalan çox döyüşçülər
Süvari, piyada əsir düşdülər.
Şuxan əsirlərə verdi ki aman,
Hərə öz elinə getsin durmadan.
Şuxan əsirlərə azadlıq verdi,
Tibetdən Yunmenə taxt-tac gətirdi.
Burada möhtəşəm saray tikdirdi,
Ətrafa qızılgül, ağac əkdirdi.
İnşaat, memarlıq yayıldı geniş,
Binalar tikildi, naxış-zərif iş...
Hunalaydan tutmuş Altaya qədər,
Əyalət, vilayət birləşdi yerlər.
Şərqdən də okean sahilinədək
Şuxana baş əydi, o hökm etdi tək.
Şuxan qovuşarkən əbədiyyətə
Övladı xan gəldi hakimiyyətə.
Xanın qohumları əyyan məmurlar
Vilayətlər üzrə hakim oldular.
Soydular milləti hər necə gəldi,
Vergilər ilbəil qalxdı, yüksəldi.
Quraqlıq əkinə versə də ziyan,
50
Düyü tələb etdi, baxmadı əyyan.
Mal-qara aclıqdan tələf olsa da,
Ət, süd tələb etdi kasta, kəndxuda.
Quraqlıq uzandı davam edərək,
Aclıq fəlakəti yarardı fələk.
İki il dövr etdi ağır vəziyyət,
Kəndlilər qıtlıqdan çəkdi əziyyət.
Uca dağlara da çox az yağdı qar,
Yansızı, Sarı çay sızqa axdılar.
Aclıq dəhşətindən ölməmək üçün
İnsan hər bir şeyə əl atdı büyün.
Sürünən, hərəkət eləyən heyvan
Aclığın əlacı oldu, son imkan.
Qurbağa, tısbağa, ilan yedilər,
Həşərat, böcəyə qida dedilər.
İnsanlar üz tutdu şimala sarı,
Keçdilər Altaydan aşıb dağları.
Var idi meşələr, yaşıl talalar,
Köç etdi boşluğa çoxlu tayfalar.
51
  
HUNLARIN ŞİMAL-ŞƏRQƏ 
                  AXINI
Bir yanı okean, bir yanı Ural,
Başlandı Hun əsri,-səltənət, kural.
Gücləndi burada Tanhu dövləti,
Mete zamanında artdı qüdrəti.
Çində də düzəldi sonra vəziyyət,
Yaxşılığa doğru çöndü təbiət.
Ölənlər öldülər, qalan insanlar
Dirçəldi, yarandı hər cür imkanlar.
52
Qanun-qayda ilə getdi fəsillər,
Var-dövlət yetirdi məhsuldar illər.
Çujan ələ aldı hakimiyyəti,
Qurdu imperiya Çujan dövləti.
Qırx minlik bir güclü ordu yaratdı,
İşğala, savaşa marağı artdı.
Nəhayət, şimala ordu yeritdi,
Mete ölkəsini işğala getdi.
Dayandı üz-üzə böyük ordular,
Basqına, savaşa hazır durdular.
Ox yağdı əvvəlcə Çujan tərəfdən,
Hunlar cəld yayındı nişan, hədəfdən.
Ox yağan sahədən uzaq getdilər,
Sağ-soldan basılıb həmlə etdilər.
At üstə çaparaq, ox yağdıraraq,
Basqınlar elədi hunlar bu sayaq.
Çujan süvarisi qarşıya çıxdı,
Vurdu bir-birini atından yıxdı.
Qılınclar cingilti saldı hər yana,
Nə qədər insanlar boyandı qana.
Hunlar manevr edib çəkildi bəzən,
Gah da hücum çəkdi gözlənilmədən.
53
Pusquda dayanan hun əsgərləri
Taran hücum ilə girdi içəri.
                    Pazşəkilli zərbə vursunlar deyə
Çujan ordusunu böldü ikiyə.
Beləcə, hunların zərbələrindən
Çujan əsgərləri oldular pərən.
Uzandı çarpışma axşama qədər,
Öldü bu savaşda minlərlə əsgər.
Sağ qalan canını qurtarmaq üçün
Əl qaldırıb təslim oldular bütün.
Çujan ordusundan hesabla, təxmin
On beş min əsgərdən məhv oldu on min.
Uzaqdan savaşa baxırdı Çujan,
Gördü qurtuluşa qalmadı güman.
Başında beş minlik süvarisilə
Üz tutdu cənuba qaçaraq belə.
Mete ordusu da təqib etmədi,
                   Beş min itgi vardı, dərin getmədi.
Çujan ordusundan əsir düşənlər
Tapqaç türklər idi ərlər, ərənlər.
Mete aman verdi o insanlara,
Yayıldı ölkəyə onlar da sonra.
54
Meteni də əcəl qılıncı vurdu,
Oğlu Kiok xaqan taxta oturdu. 
                 
                   Kiok zamanında geniş bir məkan
Tabe oldu ona, o verdi fərman.
Saxalindən tutmuş Baykala qədər
Hun elləri idi-milləti türklər.
Çayları, meşəsi olan bu məkan
Füsünkar yerlərdir Tanrı yaradan.
Şimalda sıx meşə Tayqa- deyilən
Vardı cənubunda səhra, düz, çəmən.
Hun ovladı yaşı səkkizə çatan
Təlimlər keçirdi hər bir qız, oğlan.
Bəli, Hun övladı kəmənd, ox atmaq,
Bilirdi at çapmaq, qılınc oynatmaq.
Kiok fərman verdi, yeni bir şəhər
Baykal sahilində inşa etdilər.
Ağacdan naxışlı gözəl binalar
Qurdular tapqaçlar, çinli ustalar.
Tikildi mərkəzdə uca bir saray,
Qoyuldu başına qızıl ulduz, ay.                  
Yerləşdi sarayda Kiok böyük xan,
Ölkənin paytaxtı oldu bu məkan.
55
Kahinlər şəhərə diləyib uğur
Dedilər adına Tanıt Baykalur.
Yeni hun ordusu yaratdı Kiok,
Ordu bütövlükdə adlandı “Dörtok”.
Yəni ki, dört yana hərəkət edən-
Yenilməz bir qüvvə, inamlı güvən.
Uralın başqanı Ceyhun xan ilə
Kiok qohum oldu nigah xəttilə.
Ceyhun xan qızını verdi Kioka,
Birləşdi ordusu böyük Dortoka.
Kioka on oğul doğdu Dursunay,
Sonbeşik oğluna ad verdi Altay.
Kiok hazırlaşdı böyük yürüşə,
Çinin böyük xanı düşdü təşvişə.
Yeridi Tibetə on beş min qoşun,
Tibetin başqanı təslim oldu Qun.
Çinin cənubunda böyük bir məkan
Tabqaca tabeydi, verirdi fərman.
Bu qafil yürüşdən tutunca xəbər
Çixardı qarşıya otuz min əsgər.
İki Türk ordusu gəldi üz-üzə,
Tsyan səhrasında qan çıxdı dizə.
56
Süvari, piyada cəngə girərək
Vururdu, kəsirdi həmlə edərək.
Tapqaç xan başında süvarisiylə
Sağ cinah tərəfdə dururdu hələ.
Kiok bu məqamı üstün bilərək
Tapqacı hədəfə almışdı zirək.
Oxçu atlıları  yönəlti ona-
Qara bulud kimi ox yağdı xana.
Xanın əsgərləri qorunmaq üçün
Oxa qalxan tutub durdular düşgün.
Kiok süvarisi vaxt itirmədən
Keçdilər basqına qəflətən, birdən.
Qılınclar şimşəktək parladı göydə,
Qırmızı boyandı yer kimi göy də.
Baş kəsən, qol kəsən polad qılınclar
Çilədi göylərə qanlar o ki var. 
Tapqac xan ordusu basılan zaman
Ağ bayraq qaldırıb, dilədi aman...
Kioka baş əydi Çin adlı dövlət,
Onun tabe oldu bütün məmləkət.
Himalaydan tutmuş Urala qədər
Hun-tapqac dövləti yaratdı türklər.
57
Kiok da köç etdi o son dünyaya
Hakimiyyət  keçdi oğlu Altaya.
                   Bir yanı Himalay, bir yanı Ural,
Yarandı Məmləkət, olkə, el, kural.
On min kilometr-uzaq məsafə-
İdarə eləmək çətin fəlsəfə...
58
                          ÇİN SƏDDİ
TAPQAÇ TÜRKÜ YUN XANIN 
ÇİN SƏDDİ TİKDİRMƏSİ
Kiok xandan sonra oğlu Altay da
Çində xaqan oldu tarix olayda.
Onun da ömürü yetəndə sona
59
Çatdı hakimiyyət varisi Yuna.
Gücləndi şimalda xan Burabujan
Ona tabe oldu böyük bir məkan.
Saxadan Urala hökm eləyərək
Ordular yaratı döyüşkən, zirək.
Bölündü ikiyə Kiok dövləti,
Çin tərəf adlandı Yun məmləkəti.
Şimaldan qorxular yaradan nəhəng
Burabujan Yunu eləmişdi dəng.
Burabujan hərdən gözlənilmədən,
Hücumlar edirdi qəflətən, birdən.
Ancaq Tapqaç türklər süvariləri
Əzirdi onları, şərxətərləri.
Yun göstəriş verdi, bütün çinlilər
Əli silah tutan oldu səfərbər.
Yeritdi ordunu şimal tərəfə,
Burabujan xanı aldı hədəfə.
Hun, tapqaç adlanan türk orduları
                   Gəldilər üz-üzə, qırılıdı yarı.
Qanlı toqquşmalar vermədi fayda,
Uzandı qırğınlar, savaş bu qayda.
Gah bu tərəf basdı, zərbələr vurdu,
60
Gah otərəf basdı, qırıldı durdu.
Savaş başlayandan keçdi yeddi gün,
Qalib, məğlub sözü olmadı mümkün,
Elçilər göndərdi Burabujan xan
Sülh təklif elədi, gözlədi zaman.
Yun xan qəbul etdi təklif olanı,
Dayandı bu qırğın, bu qardaş qanı.
Çəkildi ordular, amma ki Yun xan
Bir tədbir düşündü zərurət olan.
Ölkə sərhəddini qorumaq üçün
Bağladı şimalı sədlərlə bütün.
“Çin səddi” adlandı möhtəşəm hasar,
Uzun illər boyu getdi inşalar...
(Fəqət nə faydası, sonra Çingiz nan
Yardı o sədləri, keçdi durmadan.
Çini fəth elədi, götürdü bütün,
Savaşsız keçməyib tarixlər bir gün.)
Şimalda hökm edən Burabujanın
Keçdi dövranı da tarix-zamanın.
                   Çox uzun sürmədi bu hakimiyyət,
Gücləndi bölgələr, ellər, nəhayət.
Sibirdə, Yaqutda yeni dövlətlər,
61
Meydana gəldilər tac-səltənətlər.
Uraldan da qərbə, şimal tərəfdən
Ayrıldı tayfalar köçdülər felən.
Boşluq olan yerdə toparlandılar,
Başqur, Çuvaş deyə məskən saldılar. 
BAŞQUR-ÇUVAŞ DASTANI
Puqaç çuvaşların seçildi xanı,
Şumerşi şəhəri oldu məkanı.
62
Suvar xan gücləndi Başqur tərəfdə,
Çuvaş torpaqları durdu hədəfdə.
Puqaç xan Suvardan qorunmaq üçün
Səfərbər elədi ölkəni bütün...
Başqurlara qarşı istehkam qurdu,
Çubaysar ordunun başında durdu.
Çuvaş torpağına girdi başqurlar,
Yelcikdə qoşunlar qarşılaşdılar.
Suvarla Çubaysar tutdular nizə,
Gəldilər çaparlar qarşı,üz-üzə .
Suvar Çubaysarı saldı atından,
Qorudu nizədən tutduğu qalxan.
Suvar xan edərkən yenidən həmlə
Qorundu Çubaysar  tədbirlə, fəndlə.
Suvar nizəsini tuşlarkən ona
Sıçrayıb quş kimi çəkildi yana.
Arxadan Suvara ox atdı zirək,
Suvarın ömrünə xət çəkdi fələk.
Sancılmışdı xanın ox ürəyinə,
Qaynayıb axırdı qan kürəyinə.
                   At sürüb meydana qovğa, cəng edən
Qaldı hərəkətsiz, ölü bir bədən.
63
Çubaysar da qalxıb mindi atına,
Qalxdı haray-həşir göylər qatına.
Ölüb-öldürəni  iki türk qardaş,
Başlandı çarpışma, qanlı bir savaş.
Çalalar, çuxurlar qanla doldular,
Başqurlar bu hərbdə  məğlub oldular.
Çuvaş-baçqur adlı böyük bir dövlət
Yarandı Uraldan qərbdə nəhayət.
                   Puqaç xan dünyadan köçəndən sonra
Keçdi hakimiyyət Alp Çubaysara
Kazanda xan Sançur gücləndi xeyli,
Yana-yörəsinə uzandı əli.
Elçi göndərdi ki Çubaysar xana,
Ona tabe olsun gəlsin divana.
Çubaysar da cavab verdi ki ona,
Qardaşım, susama qırğına-qana.
Biz Türk övladıyıq, birdir qanımız,
Sənintək bizim də var ad-sanımız.
Bu dünya genişdir, istəyin qədər
Nə çox cənub, qərbdə boş ərazilər.
Taxt-tac istəyirsən, buyur, gəl götür,
Var heç kəsə qalmır, gedəndir ömür...
64
Çubaysar çatmışdı səksən yaşına,
Hikmətlər yığmışdı müdrik başına.
Bilirdi taturlar sayca da çoxdur,
Savaşdan sağ çıxma gümanı yoxdur.
Alıb tayfasını min nəfərədək,
Ağ dəniz tərəfə çəkdi gedərək.
İnsanın ayağı dəyməyən hələ
Bir məkanda qərar tutdular belə.
Elmanqa adlanan şəhər saldılar,
Törəyib orada, həm çoxaldılar.
                   Çuvaş-Başqur deyə dövlət adlanan
Birləşdi Tatura- Sancur oldu xan.
Böyüdü beləcə Kazan xanlığı,
Uzandı cənuba Sancur sağlığı.
Yerləşdi Kırıma çoxlu tayfalar,
Peçenq, Qıpçaq, Oğuz adlandı onlar.
Dunay, Don çayları sahillərində
Şəhərlər qurdular, qəsəbələr də.
65
YURAN  XAN DASTANI
Etrusk türklər olan böyük tafalar
Xanlıq yaratdılar cənubda onlar.
66
Dunaydan Karbata uzanan xeyli
Ərazi adlandı Etrusklar eli.
Yuran xan bu elin oldu başqanı.
Ədalət üstündə qurdu divanı.
Qorudu əməldə haqqı deyəni,
Hər kəs xeyir işlə ucaldı yəni.
Elm adamları çəkildi önə,
Ölkə inkişafla düzəldi yönə.
Fəqət fırıldaqcı, baş kahin -bir şər
Xalqa din altında vururdu zərər.
“Daşqınlar olanda guya Dunaya
Qurban veriləndə düşür məcraya.
Məhv etmir əkini, bağça-bağları, 
Çəkilir, azalır coşqun çağları...
Odur ki, yaz vaxtı Dunay coşanda,
Bir qız atılırdı daşqına onda.”
Həqiqət budur ki, qarlar əriyir,
Çayda su çoxalır,coşub kükrəyir.
Daşqın da məlumdur, bir həftə, beş gün:
Yazın qaydasıdır, göstərir özün...
                   Əriyib qurtarır dağlardakı qar,
Axdıqca azalır çaylarda sular...
67
Bunu anlamayan avvam kütlə də,
İnanırdı kahin qurduğu fəndə.
Bir gözəl qız seçib el arasından 
Atırdılar çaya gedirdi qurban...
Yuran xan düşünür gizli bir tədbir,
Mərasim zamanı belə nitq edir:
Söyləyir: Camaat,mələklərlə mən,
Söhbət eləmişəm yuxuda dünən.
Belə dedilər ki, əvvəl kahini
Göndərim daşqınla onlara yəni.
Kahinə vacib bir söz deyəcəklər,
Baş kahinə xəbər göndərəcəklər.
Bir cavan kahinin tutub əlindən
Camaat daşqına atırlar həmən.
Kahinlər təəccüblə baxırlar xana,
Baş kahin anlayır düşüb oyuna.
Kahin axıb gedir, keçir bir zaman,
Baş kahinə baxıb soruşur Yuran:
-Baş kahin, nə imiş deyilən xəbər?
Söylə ki, öyrənək, vacibsə əgər.
Kahin çaşıb qalır, bilmir nə desin,
Anlayır açılıb üstü hiyləsin.
Belə olan halda söyləyir ki xan,
68
Yəqin layiq deyil o kahin oğlan.
Yaxşı olar, gedib öyrənəsən sən,
Qayıdıb bizə də xəbər verəsən.
Öyrənək ki, nədir bu vacib xəbər,
Bəlkə qarşımızda var təhlükələr.
Camaat kahini tutaraq həmən 
Atırlar Dunaya çox gözləmədən.
Baş kahin axaraq itir daşqında,
Anlayır Yuranı insanlar sonda...
Xan qadağan edir bu mərasimi,
Unudulub gedir “Qurban təqvimi”.
Yuran xan da sakit ömür sürmədi,
Peçenqlər dövləti aman vermədi.
İndi bu olaydan məlumat verək,
Peçenqlər haqqında mövzuya girək.
69
  KAZAK DASTANI
Yun xanın “Çin səddi” gələrkən başa
Özü də qocaldı, çatdı yüz yaşa.
Yaratdı məkanda Uyğur dövləti,
Tərəqqi elədi, artdı qüdrəti...
70
Doğuda ikyə bölündü Turan,
Şimalda hökm etdi Kapçak Kazak xan.
Çadırdan ev quran hun tafaları
Törəyib tutdular gen səhraları.
Doğuda Saxalin, batıda Xəzər
Böyük bir məkanda yayıldı ellər.
Kazak xandan Sunay doğdu on övlad
Hər biri düzlükdə çıxardılar ad.
Onlar başqan kimi əyalətlərdə-
Qurdular kurallar, düzən hər yerdə. 
Şamanlar Kazaka yuxu dedilər,
Qərbdən yürüş olan qorxu dedilər.
Söylədilər:- Xəzər xanın ordusu
Böyükdür, güclüdür, vardır qorxusu.
Gərək tədbir görək qorunmaq üçün,
Hazır durmalıyıq savaşa hər gün.
Odur ki, şimaldan, şərqdən,cənubdan
Yönəlsin qüvvələr qərbə tez zaman.
Toplandı beləcə, igirlər, ərlər,
Hərbə hazır oldu döyüşçü əsgər.
Yarandı otuz min sayca bir ordu,
Oljay bu ordunun başında durdu.
71
Otuz min əsgərin hər biri, hər ər
Atlı igid idi- cəsur, hünərvər... 
Ancaq süvarilər təşkil eləyən
Yarandı hunlarda ilk belə güvən.
Hücuma keçəndə belə bir ordu
Tufan, qasırğaya bənzər olurdu.
İtil şəhərinə çatdı ki xəbər,
Hunlar əsgər yığmış otuz min nəfər.
Xəzər xan da tədbir gördü təcili,
Səfərbər elədi ölkəni, eli.
Az zaman ərzində otuz min ordu-
Durmadan təcili hərb güvən qurdu.
Düzdü alayları İtil (Volqa)boyunca,
İstehkamlar qurdu hasarı uca...
Şimaldan cənuba axan  İtil çay
Bölürdü sərhəddi o tay, həm bu tay.
Qərbində peçenqlər dövran sürürdü,
Şərqini tamamən hun götürürdü .
Elə ki silahlar alındı ələ,
Birinci danışıq başlandı hələ.
Kazak xandan məktub aldı Xəzər xan,
Yazırdı:  “Savaşa hazırıq hər an.
Lakin hun yürüşü qarşısında məhz
72
Xəzərlər gücsüzdür, dayana bilməz.
Yaxşısı budur ki, görüş yaradaq,
Danışaq ikimiz üz-üzə ancaq.
Mənim şərtlərim var, deyəcəm sənə,
Sən də öz fikrini söylərsən mənə.”
Xəzər xan almadı belə sözləri,
Hirsindən qıyıldı qanlı gözləri.
Söylədi:-“Nə imiş o “hun yürüşü”,
Ondan da güclüdür xəzər döyüşü!
Tufan, qasırğa da olsalar, yenə
Mənim alp ordumun deyil vecinə.
Gəlsinlər savaşaq, zərbələrimdən
Ordusu əzilib olacaq mədfən!..”
Çatdı bu xəbər də hun Kazak xana,
Yığdı məmurları xan divanına.
Genəşik eləyib beyin yordular,
Xülasə, belə bir  plan qurdular.
Şimaldan İtili keçib yürüşlə,
İtil şəhərinə etsinlər həmlə...
Belə düşünürdü hələ Xəzər xan:
“Hunlar basqın edib gələr qarşıdan.
Çaya sallar salıb keçsələr əgər,
73
Sahilə çxmamış alarlar xətər.
Dolu tək tökülən, yağış tək yağan
Qoruna bilməzlər odlu oxlardan.
Od-alov içində yanar salları,
Sahilə çıxmağa qalmaz halları...”
Fəqət xan düşünən olmadı fikir,
Hünlar başqa yöndə gördülər tədbir.
 
Çəkdilər odunu Şimal tərəfdən,
Keçdilət İtili  nagah, qəflətən.
Oljas ağ at üstə öndə gedərək,
Çağrdı  Bayanı etmək üçün cəng.
Xəzər ordusunun hərbi başqanı
Bayan da at üstə aldı meydanı.
Tutub nizəsini Oljasa sarı
Gəldilər üz-üzə sürüb atları.
Oljas qalxan tutdu, fəqət zərbədən,
Atdan düşdü yerə o ilk həmlədən.
Bayan geri dönüb təkrar, yenidən
Oljasın üstünə şığıdı birdən.
Oljas da zərbədən qorunsun deyə
Qılıncla nizəni böldü ikiyə.
Sonra tez qalxaraq atın  belinə
74
Şığıdı Bayanın üstünə yenə.
Qılınc çarpışması uzandı xeyli,
Bayan zəiflədi, yoruldu əli.
Oljas Qılıncını vurarkən həmən
Bayanın qılıncı çıxdı əlindən.
Silahsız naümid qalarkən Bayan
Oljas əl saxlayıb, durdu həmin an.
Söylədi:-Ey igid, gəl barış edək,
Arada şərt qoyaq, biz sülhə gedək.
Biz Türkük, qanımız kökümüz birdir,
Hədər qan tökməyin dəyəri nədir.
Beləymiş qədərin, qismətin sənin,
Qarşımda taleyin həll olur mənim.
Get söylə orduna, anlat belə ki,
Barış  istəyirik, vaxt var hələ ki.
Biz İtil çayını keçdiksə, demək
Başqa tədbirimiz, var hiyə-kələk.
Otuz min atlının çaparında siz
Qarışqalar kimi əzilərsiniz.
Odur ki, silahı işə salmadan
Keçin biz tərəfə tənha qalsın xan.
O lovğa başqanı dəyişmək ancaq,
75
Taxtdan salsaq onu, şər sovulacaq.
Biz də tərk edərik sizin ölkəni.
Hamı xilas olar savaşdan yəni.
Bayan cavab verdi:-Mən bir əsgərəm,
Ölüb-öldürməyə məhkum nökərəm.
Sən qalib, mən məğlub çatıb zamanım,
Öldür, xəcalətdən qurtarsın canım.
Xəzər xandır ancaq ali hökmdar,
Sülhə, savaşa da o verir qərar...
İşdən hal olunca başqan Xəzər xan
Əmr etdi savaşsın ordu durmadan.
Yenibikə xatun- Bayan anası
Tökdü göz yaşları ahu qaydası.
Gedib Xəzər xanın durdu önündə,
Ağlayıb dil tökdü, dedi bu yöndə:
-  Biz bacı-qardaşıq, ata övladı,
İndi girov düşüb, oğlum dardadı.
Başqa bir tədbir gör, düşünmə savaş,
Düşmən çox güclüdür, gerçəkdir təlaş.
Sən görüntü elə, taxtdan əl çək, get,
Yeganə yol budur, xalqı xilas et.
Hunlar ölkəmizi tərk edib gedər,
76
Dönərsən taxtına, sovuşar bu şər.
Qəzəbdən gözləri qızmış Xəzər xan
Söyədi:- Çox əfsus, böyük bacımsan!
Yoxsa qılıncımla doğrardım səni,
Sanırsanmı belə ağılsız məni!?.
Övlad vətən üçün ölməlidir məhz,
Oğlun da əsgərdir, igiddir dönməz.
O dönük çıxmayıb xalqa, vətənə,
İndi də baş əymir yenə düşmənə.
Savaş qanunudur, neyləmək olar,
Hər kəsin taleyi, bir yazısı var.
Kölə yaşamaqdan ölmək yaxşıdır,
Yaranan ölümə məhkumdur axır.
Bizə basqın edən olsa da fələk,
Mərdanə çarpışıb şərəfdir ölmək...
Nəhayət, Xəzər xan hökmünü verdi,
Otuz  min döyüşçü savaşa girdi.
Axdı insan qanı, torpaq qızardı,
Hunlar ilk həmlədə cəbhəni yardı.
İtil şəhərini tutdular bütün,
Xəzər xan sarayda öldürdü özün.
Seçildi ölkəyə yeni bir başqan,
77
İtil ölkəsinə xan oldu  Bayan.
O məğlub olsa da,  mərd tək dayandı,
Oljasdan rəgbət, sevgi qazandı.
Dost oldular iki igid hünərvər,
Hörmətlə yad oldu ölən hər əsgər.
Hun, peçenq qarışıq ölən əsgərlər
Böyük bir kurqanda dəfn edildilır.
Oljas ordu ilə döndü vətənə,
Şamanlar qurdular ona şər, fitnə.
Yenə Kazak xana yuxu dedilər,
Oljasdan təhlükə, qorxu dedilər.
Söylədilər:-Ey xan, Oljasın indi
Böyümüş ad-sanı məşhur igiddi.
İçində  niyyəti, diləyi vardır,
Yerinə göz dikib, istəyi vardır.
Kazak xan Altau şəhərindəki-
Topladı saraya şaman var nə ki.
Dedi baş şamana:-Əgər yuxular
Bir yerdən gəlirsə, oxşardır onlar.
İndi söyləsinlər şamanlar həmən
Hər biri yuxunu son zaman gələn.
Şamanlar bu sözdən qaldılar çaş-baş,
78
Əsasən baş şaman keçirdi təlaş.
Hərə bir müxtəlif yuxu söylədi...
Kazak xan səbrlə susub dinlədi.
Sonra baş şamana verdi bir sual:
-Nədən sən deyən tək deyildir əhval?
Oljas barəsində bir söz söyləyən
Olmadı sizlərdən başqa şər deyən.
Səninlə sən kimi beş-altı şaman 
Vardır ara vuran hiyləgər şeytan!
Gəzib- dolanırsız tüfeyli bekar,
Nə əkib-biçirsiz, nə sürünüz var.
Danışırsız Tanrı, mələk adından,
Uydurursuz min cür fırıldaq, yalan.
Xalq sürü saxlayır- yeyəcək, zəhmət,
Elə sənətkar da yaradır nemət...
Sizi yedizdirən, geydirən bu xalq
Gözləyir sizlərdən həqiqət, əxlaq.
Doludur içiniz böhtanla, şərlə,
Vurur ürəyiniz çirkabla, kirlə!
Kazan xan əmr eti, xain şamanlar-
Edam olundular bədxah insanlar.
Ölkədə intizam, düzən quruldu,
79
Yaman əməllərə zərbə vuruldu.
Bir gün Kazak xana çatdı ki xəbər
Qəribə yuxular deyir bir nəfər.
Nə şaman, nə falçı deyir özünə,
Cəlb edir insanı hər bir sözünə.
Keçmiş min illərdən tarix söyləyir,
Min il sonra nələr olacaq deyir.
Təəccüb, həm maraq götürdü xanı,
Çağırdı evinə həmin insanı.
Arıq, qara gözlü, qaşları kaman,
Bu şəxs cavan idi, həm subay oğlan.
Kazak xan oğlanı ayaqdan başa
Süzüb nəzər ilə etdi tamaşa.
Sonra yer göstərib dedi:-Gəl,əyləş,
Söylə nədir göydə dövr edən günəş?
Bəs nədir səmada o ay bərq vuran,
Həm  saysız ulduzlar sayrışan duran?
Oğlan cavab verdi:-Ey möhtərəm xan,
Bütün bu görkəmi var bir yaradan.
Hər şey bir nöqtədən təkan alaraq,
Gəlmiş hərəkətə sabit qalaraq.
Yaradan insana gedişat üçün.
80
Vermiş bu varlığı bir həyat üçün.
Bizə xidmət edir bütün kainat,
Ulduz, Günəş, ayla bağlıdır həyat.
Günəş bir kürədir, yanır göylərdə,
Ay zülmət gecəyə çəkir ağ pərdə.
Ulduzlar da kürə formasındadır,
Dövr etmə vəhdətlik qaydasındadır.
Bircə an pozulsa qurulan nizam,
Çaxnaşar kainat, məhv olar tamam.
Odur, ki sir bilən, böyük Yaradan,
O bilir nə qədər sürəcək zaman.
                   Bir gün sönəcəkdir mövcud kainat,
Sonra yaranacaq başqa bir həyat...
Bu sondur, dediyim axır zamandır,
Lakin o vaxtacan dövranlar vardır.
Bəli, beş min ildən sonra gələcək
Hunlardan bir igid çox yüksələcək.
Kazak hün ərləri batıya doğru
Hərəkət edəcək, var belə qurğu.
Haqqın, ədalətin çökdüyü yerdə-
Düzənlər yapacaq köydə, şəhərdə.
Yürüşlər edəcək, çalacaq zəfər,
81
Baş əyəcək ona bütün ölkələr.
Dünyanı fəth edən bu Türk oğluna-
Az bir ömür yazmış Yaradan ona.
Faciə gələcək onun başına,
Yazılıb əcəli otuz yaşına.
Ona zəhər verən qadın olacaq,
Türkü çökdürməyə yol budur ancaq.
Millətlər gələcək Türkdən törəyən,
Dillər yaranacaq fərqli müəyyən.
Bildiyim bu qədər, Tanrıdan gələn,
Beynimdə nə varsa, cavab verim mən.
Kazak xan söylədi:-Ey gənc, otuz il
Hələ tam anlayış, müdriklik deyil.
Kainat haqqında söylədiklərin 
Nuhun dediyidir, bilirsən dərin.
Şumər türklərinin “Zikkurat”ında
Vardır hikmətləri gedişatın da...
Fəqət beş min ildən sonra olacaq
Hadisə söyləmək xülyadır ancaq.
Əgər ki, bilənsən, yaxın zamanda
Söylə bir olacaq bizim məkanda.
Gənc xanı dinləyib söylədi belə:
82
-Məcburam bunları gətirim dilə.
Bir şər iş görünür taxtında sənin,
Gedəcək ölkəndə böhranlar dərin.
Tanrının hökmüdür hər kəsə əcəl,
Kiminə bir az gec, kiminə əvvəl.
Bütün yaranmışlar canlılar ki var.
Ölüm gününə də verilmiş qəraq.
Sizin də dünyadan köç etməyiniz,
Yaranmış canlıtək var getməyiniz.
Yüzün içindəsiz, aylar sürünür,
Ömrünüz yüz birdə tamam görünür.
Taxt-tac uğurunda oğlanlarınız
Savaş edəcəklər, son budur yalnız...
Oljas seçilərsə ölkə başqanı,
Saxlaya biləcək gələn tufanı.
Vaxtınız az qalıb, Ey möhtərəm xan,
Tədbir görmək gərək yetişib zaman.
Qaldı ki, üç min il, beş min il sonra
Nələr olacaqdır dursun kənara.
Sadəcə gələni söyləyirəm mən,
Yaradan özüdür ən dərin bilən...
Xan göstəriş verdi qulluqçulara:
83
-gənci geyindirin, yedirin sonra.
Pul verin bir kisə qızıl, gümüşdın,
Layiqdir hörmətə, zənn edirəm mən.
Onun söylədiyi son sözü bir az
Saf-çürük eləmək əbəs də olmaz.
Toplansın divana əyan, məmurlar,
Genəşik olacaq işlərimiz var.
Nəhayət, toplandı nümayəndə fər,
Hərə öz işindən verdi bir xəbər.
Dinlədi beləcə, xan vəziyyəti,
Sonra bəyan etdi fikrini qəti.
Söylədi:-Bu gündən ölkənin xanı-
Qəhrəman Oljasdır dövlət başqanı.
Gərək övladlarım inciməsinlər,
Qarşıda təhlükə, vadır böyük şər.
Əgər böyük oğlum olarsa başqan,
Ondan kiçik ona quracaq yaman.
Taxt-tac üzərində hər vaxt didişmə,
Edəcək qardaşlar qanlı çəkişmə... 
Bundan ziyan çəkən olacaq ölkə,
Sonra bölünəcək lap tikə-tikə.
Xülasə, qonşular belə fürsəti
84
Nəzərdən qaçıra, yoxdu söhbəti.
Ölkə basqınlara məruz qalacaq,
Ellər taptaq altda olacaq ancaq...
Oljas da qardaşdır oğlanlarıma,
O qardaş övladı, yaxın canıma.
Hamı yaxşı bilir, o cəsur ərdir,
Ağıllı sərkərdə, həm cəngavərdir. 
Xana qarşı çıxan olmadı heç kəs,
Bildilər ki, bunu xan demir  əbəs...
Beləcə, Oljasın dövründə hunlar
Yüksək tərəqqiyə çatdılar onlar.
Çiy kərpicdən evlər inşa etdilər,
Köylər, qəsəbələr, tikdilər şəhər.
Dayansın burada hələlik dastan,
Sonra bəhs edərik hun olayından.
Deyərik Atilla alp cəngavərdən,
Görən necə qurmuş tarixdə düzən.
85
PEÇENQ DASTANI
Don İtil çayları arasında bir
Peçenqlər dövləti yaratdı Temir.
On min süvarisi olan bir ordu-
86
Təlimli əsgəri güvənlik qurdu.
Gecə hücumları, məşqi keçirdi,
Etrusq ellərini işğala girdi.
Temir ordusuna göstəriş verdi:
-Silah qaldıranla savaşın dedi.
Gecə əllərində məşəl tutaraq
Peçenqlər hücumlar etdi bu sayaq.
Od-alov bürüdü göyləri, yeri,
Yayıldı hər yana  on min süvari.
Bu namərd hücumdan çaş-baş qalaraq 
Etrusklar üz tutdu qərbə qaçaraq.
                   Qocalar, uşaqlar, qızlar-gəlinlər,
Qaçıb meşələrdə gizlənirdilər.
Hər kəs macal tapıb silah götürən
Qorunma mövqeyi tuturdu həmən.
                   Fəqət döyüşənlər Etrusk tərəfdən,
Peçenq qılıncilə olurdu mədfən...
Səhərin toranı görünən zaman 
Qoşunu nizama gətirdi Yuran.
Etrusklar, peçenqlər gəldilər üzə,
Savaş qırğın verdi, qan çıxdı dizə.
Daha çox qırıldı etrusk əsgəri,
87
Sağ qalan savaşdan çəkildi geri.
Yuxusuzluq halı təsir edərkən
Neyləyə bilərdi yorğun bir bədən.
Yuran xan anladı son təhlükəni-
Tamam  məhv olmaqdır savaşmaq yəni.
Odur ki, qaldılar əlacsız, naçar,
Saxlayıb savaşı təslim oldular.
Temir qalib kimi Yuran məğlub tək-
Yuran xan Temirdən  istədi dilək.
Söylədi:-İzin ver, ey qüdrətli xan,
Biz qərbə çəkilək, boşdur o məkan.
Bu savaş, bu qırğın gərək deyildi,
Nə qədər türk oğlu qurban verildi.
Köylər, qəsəbələr viranə qaldı,
Denestur- bu boyda şəhər dağıldı.
Yerində kül qaldı gözəl şəhərin,
Dəyəri budurmu, zorun, hünərin!
Təklif etsəydiniz əgər əvvəldən.
Verərdim taxt-tacı savaşsız da mən.
Fərq nədir ki, başqan sən ol, ya da mən,
Yaradan böyükdür, odur hökm edən.
Əsasən budur ki, ən vacib olan,
88
Əmin-amanlıqda yaşasın  insan...
Temir xan söylədi:- Dərd çəkməyin siz,
Qalası deyilik bu torpaqda biz.
Yenə öz ölkəndə başqan olaraq,
Hökm edə bilərsən, şərtim var ancaq.
Etrusk ordusunda sağ qalan əsgər-
Keçməli tabemə igid ərənlər.
Sonra biz çəkilib gedən zamandan
Sənsən bu ölkədə yenə də başqan.
Xəzər sahilləri cəlb edir məni,
Füsünkar yerlərdir azlar vətəni.
Orada əbədi məşəl yanan yer, 
Məbəd var-Tanrının  evi,-deyilir.
Yaralar sağaldan, xəstəyə kömək
Qatran var, qaynayır yerdən bulaq tək.
Orada təbiət bağlı-bağatlı,
Yaşıldır dağları-min bir büsatlı.
Qışı mülayimdir, əlvan fəsillər,
Aranlı, yaylaqlı varlıdır ellər.
Dağlar diyarıdır o gözəl məkan,
Ulu babam olmuş mənim Xəzər xan.
Şərti qəbul etdi Yuran xan naçar,
89
Anladı bu yolda ancaq xilas var.
Birləşdi peçenqlər etrusklar ilə
Qırx min ordu qurdu Temir xan belə.
İtil çayı ilə saysız gəmilər
Xəzər sularına axıb gəldilər.
Dənizdən sahilə çıxan bu ordu
Düşərgələr salıb çadırlar qurdu.
Azbanlar başqanı Şaburlu Alpər
Temirin gücündən tutmuşdu xəbər.
Bilirdi, Temirdə var hiylə-qurma,
Gecələr məşəllə keçir hücuma. 
                   Qatrana bulanmış od saçan oxlar
Eləyir alova hər yanı düçar.
Böyük od axını tutur hər yanı,
Vahimə yaradır, sıxır insanı.
Düşündü beləcə Şaburlu Alpər,
Anladı Temirlə deyil bərabər.
On beş min əsgərlə girsə savaşa,
Tamam məhv olmaqla gələcək başa.
Odur ki, danışdı Alpər Temirlə,
Gəldilər araya iki xan belə.
Şabur sarayında görüldü tədbir,
90
Azlar ölkəsinə xan oldu Temir.
Alpəri də Manna qərbində olan
Əyalət hakimi təyin etdi xan.
Temir barəsində son verək hələ,
Etrusk söhbətinə qayıdaq belə.
Söyləyək tarixin düz yaddaşını,
Uydurma, yalanın ataq daşını.
Xülasə, etrusklar törədi, artdı,
Yayılıb boşluğa ellər yaratdı.
Atlantik okean- cənub sahili,
Etrusk türklərinin uzandı eli.
                   Aralıq dənizi adalarında
Quruldu şəhərlər, köylər bir qayda.
Elenlər adlanan o qədim məkan
Təkamül elədi az müddət-zaman.
Yuran xan nəslindən törəyənlər də
Yunanlar adlandı sonra dillərdə...
Beləcə, Şumərdən başlayan türklər
Artdıqca hər yana yayıldı bəşər.
Dolaşıb dünyanı  məskən saldılar,
Doldular boşluğa, həm çoxaldılar.
Soyuğun, istinin təsirlərindən
91
Yarandı danışıq, dillər fərq edən.
Fəqət yer üzünün məskənlərində
Qalmış “UR” kökəni elə indi də.
“Turan”, “Turk” sözündə əks olunan səs
“UR” ilə bağlıdır, deyildir əbəs...
“Qədim Turan” adlı epos burada
 Dayansın hələlik, dursun sırada.
Adlandıraq bunu birinci hissə,
Çox uzun getməyək, düşərik nəhsə.
Dastan qanunudur, kəsə yol gedək,
İkinci  hissədən  ayrı bəhs edək.
92
    
93
