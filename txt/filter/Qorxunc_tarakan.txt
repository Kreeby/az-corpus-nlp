1 
 
QORXUNC TARAKAN 
                                                 Birinci hiss 
Ayılar minmişdilər 
Kiçik velosipedə. 
Pişik miyoldayırdı   
Dal-dalı gedə-gedə. 
                    
 
 
2 
 
Qonmuşdu şar üstünə 
Vız-vız ağcaqanadlar 
Xərçənglərin altında 
Çolaq it olmuşdu zar. 
Canavar at sürürdü,   
Şirlərsə avtomobil. 
 
Xortumunu sallayıb 
Yeriyirdi ana fıl. 
Tramvaydan baxırdı 
Dovşanlar sola, sağa, 
Süpürgənin üstündə 
Yol gedirdi qurbağa.                    
       Deyirdilər, 
       Gülürdülər,  
Şirin qoğal 
       Yeyirdilər. 
3 
 
Birdən qapı altından  
Çıxdı qorxunc pəhləvan –  
Sarı bığlı 
Ta-ra-kan.  
 
 
 
Tarakan, Tarakan, 
İri, yekə Tarakan. 
Bığlarını tərpədib 
Bar-bar bağırdı birdən: 
"Dayanın, tələsməyin, 
Udacağam sizi mən. 
Qurtara bilməyəcək 
Heç kəs mənim əlimdən". 
4 
 
 
Heyvanlar hürküşdülər, 
Titrətməyə düşdülər. 
Qorxudan canavarlar 
Bir-birini diddilər, 
Bir-birini yedilər. 
           Yazıq timsah  
            Çəkdi ah, 
Qurbağanı ötürdü. 
Fil qorxudan kirpinin 
Düz üstündə oturdu. 
5 
 
 
Dava qorxutmadı heç 
Dalaşqan xərçəngləri,  
Onlar çəkilib geri 
Bığlarını eşdilər 
  
 
6 
 
Uzunbığ pəhləvanın 
Üstünə bərk düşdülər:  
"Çığırma çox, sərsəri, 
Qalmırıq səndən geri, - 
Bizim də bığımız var; 
Tərpətsək, hamı qorxar". 
Bu sözü deyə-deyə 
Çəkildilər geriyə. 
 
 
 
7 
 
 
Söylədi Hippopotam: 
"Belə iş olmaz, atam,   
 
 
 
Timsahlar, balinalar, 
Qulaq asın, sözüm var: 
Kim o zalımı yıxsa, 
Kim ondan güclü çıxsa, 
Məndən bəxşiş alacaq. 
İki dənə qurbağa 
Bir dənə şam qozası 
O qoçağın olacaq". 
"Əsla qorxmuruq, inan, 
Dediyin yırtıcıdan. 
Onu didib-parçalar 
8 
 
İti, xəncər dişimiz, 
Tapdalarıq onu biz". 
 
Heyvanlar hücum çəkib 
Döyüşə girişdilər. Bığlını görən təki 
(Ay-ay-ay!) 
Əl-ayağa düşdülər. 
(Ay-ay-ay!) 
Heyvanlar dağılışdı 
Meşələrə, düzlərə, - 
Hərə qaçdı bir yerə. 
 
 
 
9 
 
 
 
 
Yazıqlar qorxmuşdular: 
(Ay aman!) 
Tarakanın bığından.   
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Hippopotam yüyürdü, 
Hirsindən bərk böyürdü: 
"Ayıb olsun, utanın! 
Ey kəllər, kərgədanlar, 
Rüsvay oldu heyvanlar, 
Tez çıxın mağaradan, 
Buynuz vurun, 
Düz vurun, 
Düşmən qaçar aradan". 
10 
 
Kərgədanlar və kəllər 
Mağaradan dedilər: 
"Buynuz vurardıq, 
Lap düz vurardıq, 
Amma ki, bizdən ötrü 
Şirindir öz canımız, 
Təkcə buynuza gəlir 
Bizim də gümanımız". - 
Kol-kosda gizləndilər. 
Qorxudan əsə-əsə, 
Verib nəfəs-nəfəsə. 
Vurdu gicitkanlığa 
Timsahlar özlərini 
Fillər girib xəndəyə 
Yumdular gözlərini. 
Şaqqıldayan dişlərin 
Səsi gəlirdi ancaq, 
Tir-tir əsən qulaqlar 
Görünürdü ağappaq. 
Qapıb çamadanları 
Meymunlar gözdən itdi, 
Kim bilir hara getdi. 
Qaçdı naqqa balığı, 
Tərpətdi quyruğunu, 
Görən olmadı onu. 
Dalınca su ilbizi - 
Dizin-dizin süründü. 
Gah itdi, gah göründü. 
11 
 
İkinci hissə 
Beləliklə, hamıya 
Qalib gəldi tarakan. 
Meşələrə, düzlərə 
Oldu sahib, hökmran. 
Bütün heyvanlar onun 
Hüzurunda durdular, 
Görüm lənətə gəlsin, 
Yerə girsin o murdar. 
 
 
 
 
 
 
12 
 
Tarakansa onların 
Arasında gəzirdi, 
Qarnına sığal çəkib, 
Gözlərini süzürdü: 
"Ey heyvanlar, mənə siz 
Balanızı gətirin. 
Bu axşam yeyəm gərək, 
Ət istəyir xətirim". 
Məzlum, yazıq heyvanlar 
Ağlaşır yenə zar-zar, 
Ulayır, bağırırlar, 
Köməyə çağırırlar. 
Qarğış edir hamısı 
Yekəqarın zalıma, 
Yazıqlar belə dərdi 
Kimə desinlər, kimə? 
Bir deyin, hansı ana 
Qıyar öz balasına? 
Sallayıb qulağını 
Ayı, canavar, ya fil. 
Verərmi uşağını - 
Acgöz axmağın biri 
Çeynəsin diri-diri? 
Heyvanlar hey ağlaşır, 
Hər kəs öz balasıyla 
Öpüşüb-qucaqlaşır. 
13 
 
 
 
 
 
Çox keçmədi, bir səhər 
Qaçıb gəldi kenquru. 
Bığlını görən kimi 
Bərkdən güldü kenquru 
Dedi: "Budur pəhləvan? 
(Ha-ha-ha) 
Bu - cücüdür, - Tarakan! 
(Ha-ha-ha) 
Tarakan, Tarakan, 
Tarakancığaz, 
Balaca cücüdür 
Bu heyvancığaz! 
Bəs qanmırsınız, 
Utanmırsımz? 
14 
 
Xəncərə oxşar 
Dişləriniz var. 
Bir-birinizə 
Nə dəymisiniz, 
Kiçik cücüyə 
Baş əymisiniz". 
Begemotlar qorxudan 
Pıçıldadı: "Dinmə, kəs, 
Başımıza iş açma 
Çıx get burdan, salma səs". 
 
 
Birdən kolun dalından, 
Kiçik göy meşəcikdən 
Çıxdı balaca Sərçə. 
Buraya uçdu gəldi 
Çöllərdən keçə-keçə. 
Hoppanaraq 
Cikgildədi, 
Belə dedi: 
Cik-cirik, 
Ciki-riki-cik-cirik. 
Dimdiklədi Tarakanı - 
 
 
 
 
 
15 
 
 
 
 
 
 
 
Uddu yekə pəhləvanı. 
Çatdırdı cəzasına, 
 Bığı da heç qalmadı, 
 Onu görən olmadı. 
 Aha, buna görədir 
 Heyvanların bayramı, 
 İndi igid Sərçəni  
Tərif eləyir hamı. 
 
16 
 
Notlara baxa-baxa, 
 Gözləri axa-axa 
 Nəğmə oxuyur ona 
 Ulaqlar yana-yana. 
 
Keçilərin saqqalı 
 Süpürgə çəkir yola –  
İstəmirlər toz ola.  
Görün, dəcəl qoyunlar, 
 Bilir necə oyunlar. 
 Şeypur çalır yapalaq, 
Dolaşada səsə bax. 
17 
 
 Dama çıxıb yarasa  
Dəsmal edir harasa. 
 
Rəqs eləyir fıl xanım,  
Yaman çıxıb özündən.  
Qırmızı ay titrəyir, 
 Fırlanır göy üzündə 
 Birdən-birə  
Düşür yerə -  
Yazıq filin üstünə.  
Sonra da nə deyim, nə 
 Min əziyyət başlanır: 
 Çıxarmaq üçün ayı  
Girirlər bataqlığa 
 Batırlar lilə, zığa. 
 Sonra da başlayırlar. 
 Nərdivanlar qurmağa, 
 Ayı göyə vurmağa. 
