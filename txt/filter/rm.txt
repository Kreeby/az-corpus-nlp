 
 1 
 
 
 
 2 
 
Şahin Xəlil 
 
 
 
 
 
 
13 
 
 
 
 
 
Bakı – 2011 
 
 
 3 
 
 
 
 
 
 
 
 
 
 
 
 
 
 
 
Redaktor: Şahin Xəlil 
Korrektor: Ferat 
Design and cover: Ferat 
 
 
 
 
 
Şahin Xəlil. “13”. Bakı, 2011 
Zırrama Nəşriyyatı | Zırrama Production 
e-mail: zırrama.production@gmail.com 
No limit!  
 
 
 
facebook.com/sahinxalil 
facebook.com/writeferat 
   
 
    © Şahin Xəlil, 2011 
 
 
 
 
 4 
 
 
 
 
 
 
 
 
Salam, hörmətli oxucu. Necəsən? Mən də normal. Hə, bir az 
cızma-qara edim ki, kitab haqda qısa da olsa məlumatın olsun. 
“13 mən”dən ibarət kitab sırf underground janrındadı. Ona görə 
sənin söyüş kimi, jarqon kimi kateqoriyalara ayırdığın sözlərə rast 
gəlsən təəcüblənmə! Çünki, “13” yeraltı ədəbiyyat nümunəsidi. Bəlkə 
yeganə kitabdı ki, burda yazıçı bicliyi yoxdu. Heç bir yalan yoxdu. Nə 
oxuyacaqsansa bil ki, realdı, var, hardasa yaşayır. 
Maraqlı faktlar: 
1. Kitabdakı ilk heyakə - "Zibiləm" 2009-da yazılıb. 
2. "Uşağam", "Bakıyam" hekayələri ən uzunmüddətə yazılmış 
hekayələrdi. 
3. Ən çox ixtisar olunan hekayə "Sadistəm" di. 
4. "Sevgiyəm" hekayəsinin ilk abzasını, "İnsanam" hekayəsini isə 
bütövlükdə Ferat yazıb. 
5. Hekayələrin çoxunda sürreallıq var. 
6. Kitabda NLP-dən istifadə olunmayıb. 
Beləliklə undergroud silsiləsindən növbəti e-booku oxumağa 
başlaya bilərsən. Payıza kimi bəsindi... 
 
 
 
 
 
 
 
 
 
 
 
 
 5 
 
 
 
 
Hər yazını bitirdikdən sonra ona aid məsləhət bildiyimiz 
musiqiləri dinləsəniz yaxşı olar. 
 
 
 
 
 
 
 
 
 Yazaram/ Cem Adrian - Ağladıkca 
 Yazıyam/ Eminem - Sing for the moment 
 Oxucuyam/ Sting- Shape of my heart 
 Sadistəm/ R.E.M.- Losing my religion 
 Adminəm/ Miri Yusif - Əlvida 
 Uşağam/ Zamfir - The lonely shepherd 
 Dəliyəm/ Guy Farley - Suite 
 Təlxəyəm/ Emre Aydın- Hoşcakal 
 Bakıyam/ Ennio Marricone - Le vent, le cri 
 Zibiləm/ Sagopa Kajmer- Karikatür komedya 
 Sevgiyəm/ Gülce Duru & Can Box- My woman 
 İnsanam/ Qan qrupu- Təlqin 
 13-əm/ Nina Zilli- 50 mila 
 
 
 
 
 6 
 
 
 
Mündəricat 
 
 
 
 
 
 
 
 
 
 
Yazaram .......................................................................7 
Adminəm.......................................................................9 
Dəliyəm........................................................................12 
Bakıyam.......................................................................14 
Oxucuyam....................................................................16 
Sadistəm.......................................................................18 
Sevgiyəm......................................................................21 
Təlxəyəm......................................................................24 
Uşağam.........................................................................26 
Yazıyam........................................................................28 
Zibiləm..........................................................................30 
İnsanam.........................................................................32 
“13”əm..........................................................................35 
 
 
 
 
 
 
 
 7 
 
Yazaram 
 
“Oxumaq istədiyimi yazıram!” 
 
 Hm... bəli, mən bir yazaram. Anonimliyimi qorumaq şərti ilə 
danışmağa razı olmuşam. Heç özüm də bilmirəm nədən danışım. Bir az 
əvvələ gedib deyə bilərəm ki, subayam. Bəlkə də elə ona görə subayam. 
Necə yəni dəxli var?! İnsanlar yazarları sevir. Qızlar isə lap sino 
gedirlər axmaq yazıları oxumaq üçün. Hökmən də min səhifəlik 
kitabdan yaddaşlarında ancaq sevgiyə aid bir-iki səhifə qalacaq, 
vəssalam. Sonra da o bir-iki səhifədə olan cümlələri sms ilə cındır 
sevgililərinə göndərəcəklər. Arada ağıllı görünsünlər deyənə çantada da 
daşıyırlar kitablarımı. Camaatın bol olduğu yerlərdə, məsələn parklarda, 
metroda, avtobuslarda çıxarıb, oxuyurmuş kimi ciddi sifət alırlar. 
Oxuyurlarmı? Zıırt! Bu oğlanı özünə bənd etməyin ən gözəl üsuludu. 
Yəni fikrim kitabdadı və heç kim mənə maraqlı deyil. Başı aşağı qız 
axtaranlara fürsət. Kitab oxuyan qız "quş" ola bilməz təxəyyülünü ilk 
dəfə düşünən, sənin atabatava lənət! O qızın qarnı ağrısa görməmişliklə 
oxuduğu kitabın səhifəsini cırıb, dalını da silər düşünmədən. Kim ki, 
düşünür yazarlar fərqlidi, qələt eliyir. Mənim də bir burnum, iki 
qulağım, on barmağım var. Yazarlıq çox sadə məntiqə söykənir. 
Yalançılığa. Fantaziya düşünənlərə sual: bəs fantaziya nədir, yalan 
deyil? Amma proloqu mən olan bu kitabda bir dənə də olsa yalan cümlə 
yoxdu. İnanmırsansa cəhənnəmə inan. Sən onsuzda heç nəyə, heç kəsə 
inanmırsan. Allaha belə. "İnanıram" dediklərin sənə tanış sözlərdən 
başqa bir şey deyil. Allaha görə ölənləri misal çəkmə mənə! Cənnət 
mafia klub deyil ki, şübhələndiyini vurub, orda hurilərlə kamasutra 
öyrənəsən.  
 Bir az da özüm haqda danışım. Heç bir təşkilata, qrupa, birliyə üzv 
deyiləm. Olmaram da. Bu bilirsiz nəyə bənzəyir? Kimlərsə şahmat 
oynayır və sən həmin ağ-qara damalar üzərində olan fiqurlardansan. 
Demirəm peşkasan, lap şah ol. Səni mat edən ki burnu fırtdıqlı Kamildi. 
Yəni onsuzda həyatda fiqur olaraq idarə olunuruq. Hələ də ölürük, 
 
 8 
 
doğuluruq, xəstələnirik. Bu boyda oyunun içində oyunçu ola-ola yeni 
bir oyunun oyunçusuna çevrilməyi mənə heç kim inandıra bilməz. 
Yazıram. Ürəyim nədən istəyir, necə istiyir yazıram. Pul xərcləmək 
istəyəndə çap elətdirirəm. Pula ehtiyac olanda isə satışa buraxıram. 
Birinci, ikinci kitabım tutub deyənə, kifayət qədər oxucu kütləsi 
toplamışam ətrafıma. Və indi rahat-rahat nə zibil yazsam bilirəm ki, alıb 
oxuyacaqlar. Hələ tərif də edəcəklər. Eee, bilirəm sənə maraqlı gəlir ki, 
şöhrət necə bir duyğudu. Deyirəm... Bir zibil deyil. Kim səmimi, kim 
yaltaq bilinmir. Məhz buna görə bütün yazarlar kobud və soyuq 
görünürlər ilk baxışdan. Məktublara, mesajlara, zənglərə ya 
ümumiyyətlə cavab vermirlər, ya da gec cavab verirlər. Qınayana lənət. 
İnsan özü kimi düşünür axı. Tində durub gecə saat ikidə kiməsə zəng 
vuran elə bilir ki, zəng vurduğu da tində durub onun zəngini gözləyir. 
Belə bir düşüncə də var ki, tanındı, qudurdu. Sən öl deyirəm ki, boş 
söhbətdi. Ümumiyyətlə insan dəyişmir. Dəyişən ona qarşı fikirlərdi. 
Yəni kiminsə dəyişdiyini düşünürsənsə bu ancaq sənin düşüncəndi. 
Sabahdan səni küçədə barmaqla göstərsələr necə olarsan? Bir gün, iki 
gün xoş gələr, sonra? Məcbursan hər yerə taksi ilə getməyə. Bir gün, iki 
gün gəzərsən taksidə, sonra? Maşın alacaqsan, sonra? Özün sürə 
bilmirsən, sonra ? Məcbursan sürücü tutmağa. Bu dəyişməkdi? Əgər 
sabah mən də belə dəyişsəm bil ki, yeganə günahkar sənsən! 
Ən zəhləm gedən şey də ki, mənə " oxucunam " deməkləridi. Bu hində 
toyuqlara mən " xoruzam " deməyə oxşayır. Belə... Özüm haqda da 
danışdım. Keçə bilərsən növbəti " Mən "-ə.  
 
 
 
 
 
 
 
 
 
 9 
 
Adminəm 
 
“İtirdiklərim arasında ən çox ağlım üçün darıxıram.”  
(Mark Tvein) 
 
Aha, bəli... Danışa bilərəm? Ok! 
Salam. Adımın önəmi yoxdu deyənə, nikimlə özümü təqdim edim. 
Nikim Admindi. Elə özüm də sosial şəbəkələrdən birinin yaradıcısı və 
elə birbaşa adminstratoruyam. Düzü bu saytı yaradanda düşünməzdim 
ki, bu qədər insanı bir məkanda yığmaq mümkün olar, amma qısa vaxt 
kəsiyində minlərlə insanın kompyuterlərində saytım əlfəcinə çevrildi. 
Bir vaxtlar domein üçün hər ay verdiyimə deyindiyim 100-lüyün 100 
qatını qazanıram.  
Bir az keçmişə, saytın ilk günlərinə qayıdaq. Birbaşa nəzarətçi 
olduğum vaxtlara... Təbii ki, indi də birbaşa nəzarətçi özüməm, amma 
sonuncu dəfə öz saytıma nəzarət bir yana, nə vaxt daxil olmağım da, 
yadımda deyil. Amma o vaxtlar... 
Sizcə sayt yaradan bir oğlan nə haqda düşünür ilk növbədə? Aha, 
bəli, qızlarla tanış olmaq və sayt "tutarsa" pul qazanmaq. Mən ikincini 
heç düşünmürdüm. Əsas məqsədim qız "ovu" idi. Tərslikdən də sayta 
qızlardan çox, oğlan gəlirdi. Oxuduğum qrupa, sonra universitetə saytım 
haqda məlumat yayılıncaya, sayta gözəl qızlar gəlincəyə qədər artıq beş 
qızla asanlıqla münasibət yaratmışdım. Admin olmağım işə yarayırdı. 
Virtual məkanın da öz yazılmış və yazılmamış qanunları var. 
Yazılmamış qanunlardan ən maraqlısı adminin kimliyi yox, dediyi söz 
və çıxartdığı qərar əsasdı. Yəni 70 kiloqramlıq mən, bodibildinq 
çempionunu da banner etsəm, haqlıyam. Çünki sayt mənimdi, mən 
yaratmışam, mən nə etsəm müzakirə olunmur. Yaxud istənilən qıza, 
şəkili olsa bilərəkdən, olmasa, “ya qismət” deyərək yaza bilərəm. 
Virtual psixologiyada admin prezidentə bərabərdi. Onunla tanışlıq 
şərəfdi. Bu mühüt həm mənə, həm də istənilən tipdə olan insana sərf 
edir. Yəni tay-tayını tapa bilir. Bir birlərini görmədən sevən cütlüklər 
də, var idi o vaxtlar. Sonradan evləndiklərini, xoşbəxt yaşadıqlarını 
öyrəndim. Savab da gətirirmiş sayt. Sözün düzünə qaldıqda etiraf edim 
 
 10 
 
ki, admin olaraq istənilən istifadəçinin panelindən istənilən məktubunu, 
məlumatlarını görə bilərəm. O vaxtlar hər gün maraqlı görünən qızların 
panelindən məktublaşmalarını girib oxuyurdum. Onda bu mənə çox 
əyləncəli, hədsiz maraqlı gəlirdi. Özünü əxlaqlı, tərbiyəli, yüksək 
intellektli bir qız kimi göstərənlərin məktublarda virtual sekslə məşğul 
olmalarına gülürdüm. Bunu heç vaxt onların üzünə vurmasam da, gec-
tez zibillərinin üstü açılırdı. Virtual seks demişkən, bu haqda da yazım 
ki, qaranlıq məqam qalmasın anlamayanlar üçün. Real seksdən fərqi 
odur ki, partyorunun üzündən tutmuş, hər şeyini və eyni zamanda "baş 
verən hadisəni" təsvir edərək həzz almaqdı. Bir sözlə- axmaqlığın son 
həddi. Heç cür anlamıram və haqq qazandırmıram. 
Virtual məkanlar da fərqlidi. Sırf ero, gey, lezbi, emo, feminist, 
chat-love və s portallarla bərabər səviyyəli sosial şəbəkələr də var ki, 
bura qeyd etdiyim kimi səviyyə baxımından yuxarıda adlarını 
sadaladığım portallardan qat-qat üstündü. Başlıca üstünlük odur ki, 
ətrafını özün seçirsən, sistem yox. Yəni hər qeydiyyatdan keçən 
axmağın sənə yazdığı "gəl nəbilim kamasutra öyrənək" məktubunu 
oxumağa məcbur deyilsən. Bu baxımdan kiçik həcmli saytlar vəhşi 
təbiətə bənzəyir. Ya sağ qalıb ovlamalısan, ya da sənin özünü 
ovlayacaqlar. Bu saytlar əttökən musiqi sədaları altında yol gedən bazar 
avtobusuna bənzəyir. Həyatda ən pis şey öyrəşməkdi misalı bir başa 
buna aiddi. Realdan fərqli olaraq virtualda qızların hamısı Monika 
Beluççi, oğlanlar da, Van Dammdı. Heç bir saytı yox, elə öz saytımı 
misal çəkirəm bu baxımdan. Real kompleksli insanların özlərini virtuala 
təcrid edərək, qurduqları əlçatmaz stereotip arxasında gizlənmələridi. 
Əslində heç bir məntiqə söykənmir virtual anlayışı. Vərdişdi. Ən axmaq 
vərdişlərdən biri. Hətta kiminləsə tanış olmağa gələn insan, axtardığını 
tapandan sonra belə vərdişindən qurtulmağa çətinlik çəkir. Ailə quranlar 
barədə savab qazanırıqsa, ailə dağıtmaq üzrə də lənətli vasitələrdən ən 
öndə gələniyik. Mən pulumu qazanıram... İstifadəçilərə, onların 
duyğularına, düşüncələrinə cavabdeh olmadığımdan, hər kəs öz obrazını 
"doğduğu" virtuala gəldiyi kimi də, gedə bilər. Maraq çərçivəsinin 
genişliyi də kömək olacaq o zaman ona... Son olaraq bir şey də əlavə 
edim ki, statistikaya görə müxtəlif tanışlıq saytlarında gecə-gündüz 
yatıb qalan insanların 90% kompleksli, yalançı, zahiri görünüşü çirkin 
 
 11 
 
olanlardı və çox nadir hallarda adminlər öz saytlarında tanış olduqları 
qızla ciddi münasibət qururlar. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 12 
 
Dəliyəm 
 
“ Dünyada dörd cür insan var: aşiqlər, özünə vurğunlar, 
xəyalpərəstlər və dəlilər.” (İ.Ten) 
 
Görənlərin dilində dəli doğuluşumla öz adımı unutmuşam. Bəlkə 
mənim də həyatım elə sənin həyatın kimi tək rəngə boyana bilərdi. 
Oxumaq üçün müəllimə, universitetə, böyümək üçün valideyinə ehtiyac 
olmadığını çox erkən anlamasaydım. Elə o gün gələcək arzularıma 
gülərək, vidalaşdım. Çətin oldu özümü özüm kimi ətrafıma qəbul 
etdirmək. Arxamca uzanan barmaqlara, gülüşlərə öyrəşmək... Fərqli 
üzlərin, adların eyni arzularından, məqsədlərindən, hədəflərindən, bu 
kütlədən, bu eynilikdən, senaridən uzaqlaşmaq... Sadəcə yaşamaq... 
Sadəcə heç nəsiz, heç kimsiz yaşamaq... Haqq vermək Allaha ki, " 
Həqiqətən mən ən ali varlığam! "...  
Sonuncu dəfə bir-neçə il öncə tanıdığım qadınla bitdi cibdəki 
sonuncu qəpik-quruş, inam sevgiyə. O da sevgini qohumlarının yanında 
kağız üzərində möhürləməkdə, həmin gecə heyvan kimi sevişməkdə, 
sonra doğaraq, ana olmaqda, nənə olmaqda görürdü. Heç nə demədən 
ayrıldım ondan. Desəydim belə dediklərimi analiz etmək bacarığının 
olmasına inanmazdım. Anladım desəydi belə, düşünücəkdi ki, başqası 
var, ondan daha gözəldi, nəbilim daha yaxşı öpüşür, daha gözəl ətir 
vurur, ayaqları daha uzundu və s.  
Deyəsən ciyərlərimə bərk soyuq olub. Dərindən nəfəs ala bilmirəm. 
Əvəzində əsnəyirəm. Hamısı taxtaların zibillərindədi. Hə, sənə nə sənət 
sahibi olduğumu deməmişəm deyəsən. Xarratam. Xudmani iş yerim var 
ki, bütün iş proseslərini burda, təkbaşına rahat şəkildə görə bilirəm. 
Rəsmlər, fotolar üçün çərçivələr düzəldirəm. O çərçivələrə müxtəlif 
naxışlar, işləmələr də əlavə etdikdən sonra rəngləyirəm. Aparıb hər 
hansı bir əntiq əşyalar satılan mağazaya verib, pulumu alıram. Bu da 
olur mənim işim. Boş vaxtlarımda düzəltdiyim çərçivələrdən birini 
boğazımdan asıb, gəzməyə çıxıram. Görənlər mənə axmaq baxışlarla 
baxır. Mənsə o baxışlara istezalı gülüşlə qarşılıq verirəm. Axmaqların 
həyatı görünməz çərçivədə ola-ola, boğazımdakı görünən çərçivə onlara 
 
 13 
 
qəribə gəlir. Nədi? Bəlkə sizlərdən biri olum? Qarnıma, əynimə, 
uşaqlarıma, arvadıma görə harda gəldi, nə oldu işləyim ki, təki pul 
olsun, hə? Rahatlığımı hər səhər zəngin səsinə pozub, sizinlə eyni 
istiqamətə axına qarışım.  
Dəli deyil istədiyini edə bilən. Dəli istədiyi kimi yaşaya, düşünə 
biləndi. İstədiyi ölkəni ürəyinə gətirə biləndi. İstədiyi fəsli əyninə 
geyinə biləndi. Sevə biləndi, bağlı pəncərələr arxasında varlığından 
xəbərsiz yatan sevgilisini. Dönə biləndi hər "olmaz"-ın döngəsinə. 
Donmağı bacarandı ruhunun şaxtasında. Ölməyi əzbərləyəndi 
uçurumlarda.   
Qalma, get! 
Dayan, qulaq as... 
İndi gedə bilərsən. 
Hər səssizlik bir ölüm deməkdi. Hər ölüm isə bir azadlıq.  
Bəlkə sabah heç olmadı. Bəlkə yatmaqla yola verdiyiniz qaranlıq 
səhər daha küsüb, getmədi. Qaldı. Bəlkə də sevişdiyin növbəti fahişə bu 
dəfə pulunu deyil, ruhunu aldı səndən. Qaldı. Bəlkə qarın bu dəfə ki 
elçiliyinə yox deyə bilmədi torpaq. Ərimədi yazda... Ərimədi yayda... 
Qaldı. Bəlkə oxuduğun növbəti sətir uzanmadı şüurun qovluğundakı 
yerinə. Qaldı. Bəlkə izlədiyin növbəti film dəyişdi baxışını. Tutdun 
əlindən yan oturacaqda əyləşən üzünü görmədiyin xanımın. Bəlkə 
insanlar unutdular yalanın mövcudluğunu. Məcbursan dəli olmağa indi. 
Mənim kimi, onun kimi, o biri kimi. Bəlkə şeytan da getdi onda. 
Siqareti damağına basıb, göz yaşını gizlədərək. Bəlkə, bəlkə heç 
ölmədik. Ya da adiləşdi ölüm də. Çərçivələr sındırıldı, yandırıldı və 
mən işsiz qaldım. İşini itirən ən xöşbəxt dəli oldum. Onda hamını 
sevəcəyəm. Səni də! 
 
 
 
 
 
 
 14 
 
Bakıyam 
 
 Gedənin arxasından nöqtə qoyun ki, gələnin adı böyük hərflə 
yazılsın. (J. Christophe) 
 
Analı atalı yetim bir şəhərəm. Xəzərin sinəsindən yapışmış bir 
şəhər. Azanına oyadıb fahişəsi ilə yatırdanam insanları. Güllərimə aşiq 
olub şeirlər yazan şairlərin yalanıyam. Altlı-üstlü bir qəbirstanlıq 
anasıyam. Alçağı, oğraşı və namuslu fəqirini bir səma altına, bir torpaq 
üzərinə əkə bilmiş Allahın ən unudulmuş şəhəriyəm. Bayrağı bir kərə 
yüksələn anamın, müsəlman atamın boyunu yerə soxan bir qadınam.  
Olmur ana, olmur... Özümü saxlaya bilmirəm pul görəndə. Oğlum 
İçərişəhərin orqanlarını, sovet məhləsini satıram. Gözüm doymur, ana! 
Kök sala bilmir ağaclar sinəmdə. Murdarlığımda çürüyürlər. Hər gecə 
küçəyə qovulan sərxoş ərlərin arvadı kimiyəm. Önümə çıxan ilk gözəl 
qadınla  yatmaq üçün alışıb-yanan kişi kimiyəm. Uşaq kimiyəm, ana! 
Tərbiyəsiz uşaq.  
Unuduram, ata! Hər gün nəsə unuduram. Böyük qardaşım 
Qarabağın ölümünü unutduğum kimi. Yox, ata, yox! Demə mənə yalan! 
Demə qardaşın sağdı. Demə qayıdacaq! Qoy unudum. Qoy içim 
qəmdən, iynələnim, sevişim sərxoşluğumla. Unudum məni qorumaq 
üçün şəhid olanları, qazi olanları. 50 manat təqaüd kəsim onlara ki, 
rahat olsun unutmaq. Yığışdırım müstəqilliyim uğrunda canından, 
qanından keçən oğulların şəkilini divarlardan, adlarını küçələrdən. 
Yatım Xəzərimin döşlərini qucaqlayaraq... Unudum torpağımı bəcərən 
ən qoca sakinimi. Unudum ki, o indi səfildi. Daha beli tutmur. Atıb 
qocalar evinə, unudum. Ya da bomj edim. Əlil arabası verim. Unudum 
qapısının rəngini... Ayırım sevənləri. Hər görüşləri sonuncu edim. 
Əlvidalar şəhəri olum. Qalstuklu eşşəklərə, qırmızı bantikli fahişələrlə 
oxşamaq istəsin hər uşağım. Kitablar ancaq qışda yada düşsün otaqları 
qızdırmaq üçün. Sobalarda yansın əbədilik.  
Fəsillər kasıblar üçündü, ata! Ancaq onları xəstələndirə bilirəm 
şaxtamda. Ancaq onların evi su basır yağışımda. Ancaq onlar vəfalıdı 
mənə. Getmir. Gedə bilmir. Bəlkə getmək istəmir. Hər payız süpürür 
 
 15 
 
toz-torpağımı. Çirkləndirir pəncərələrimi. Doğulmur daha dahilər. Doğa 
bilmir axmaqlar insan. Sərxoş halımla, dumanlardayam. Rədd olub 
getmək istəyirəm başqa ölkəyə. İnsanlarsız bir skamya tapıb, bircə saat 
yatmaq istəyirəm. İşi düz gətirməyən söyməsin, tüfürməsin mənə. 
Gözləməyim aeraportlarda ancaq gediş bileti alan bəxtsizləri. Bacara 
bilmədim! Xöşbəxt edə bilmədim heç bir sakinimi. Azad edə bilmədim. 
Yalançıyam, dost! Hər dəfə fişənglərlə, körpülərlə, bulvarla, uduşuna 
çıxan pulsuz kolalarla aldadıram səni. Plastik əməliyyatlar hesabına 
gözəl görünməyə çalışan kaftarlaşan qadın kimiyəm. Ona görə heç bir 
şair vəsf edə bilmir. Ona görə heç bir rəssam çəkə bilmir. Ona görə heç 
bir sevgi yoxdu. Ona görə evlərin, dükanların, açıq nə varsa, hamısının 
qapıları kilidlənir. Çoxdan ölmüş bir şəhər və leş iyinə öyrəşənlərin 
nağılı beləcə bitir...  
Digərlərindən fərqli olaraq mən mən ola bilmədim. Nə etdilər, nə 
də olmaq istədim. 
 
 
 
 
 
 
 
 
 
 
 
 
 
 
 
 
 
 
 
 
 16 
 
Oxucuyam 
 
“Bütün bunları öyrəndim və artıq geri dönüşü yoxdu. Cahillik bir 
zamanlar sonsuz xoşbəxtlik idi.” ( Çak Palanik ) 
  
 Mən bu yazarı çoxdan tanıyıram. İməkləməyindən, ilk sözündən, 
ilk addımından. Bilmirəm paxıllıqdı ya nə, amma bir-iki kitab oxuyan, 
həmin kitablardan ilhamlanan hər bir oxucu özü də yazmaq istəyir. 
Mənim kimi... Asan bilir. Amma boş vərəq və barmaqlar arasında donan 
qələm susur. Heç nə yazmaq istəmir, olmur. Əlifba, sözlər eyni olsada 
sözlər cümlələr, cümlələr sətirlər yaratmır. Ona görə özünə əziyyət 
vermədən, düşüncüləri yormadan oxumaq daha gözəldi. Onsuzda sən 
oxumaq və yazmaq istəyəni yazır Kueylo, Markes, Bukovski, Hesse. 
Mənim dəli yazarım da... Nə düşünürsən hər onu oxuyanda? Bəlkə də 
düşünürsən ki, o heç sevməyib. O ən alçaq insandı. Qadınlara nifrət 
edir. Uşaq olmayıb, heç vaxt ağlamayıb. Hər gecə bir şüşə çaxıra 
dahiliyini, fahişələrlə bədənini təslim edir. Fevral qarı kimi... Yağdıqca, 
əriyir. Tanış olmamışdan öncə mən də elə düşünürdüm. Gözlərini 
görüncəyə qədər... Sevibmi görəsən? Bu günə kimi yeganə məhrəmi bu 
olub oxucularından. Məni axmaq kimi tanımasından qorxub vermədim 
bu sualı. Amma bilmirəm niyə, dözməyib nəhayət ki, verdim bir gün bu 
sualı ona. Sualıma cavab gözləyərkən, gözlənilməz sual gəldi ondan. 
"Sevən kimdi?" ... Ağlıma ilk gələni dedim: “Romeo”. Gülümsədi... 
Cavab vermədi. Heç bir həftə keçməmiş mənə yeni yazısını göndərdi. 
Yazıdan bircə cümlə ilişib qaldı düşüncəmdə. "Romeo və Culietta”nın 
zahiri sevgiləri daxili axmaqlıqları, uyğunsuzluqları, çirkinlikləri 
örtəcək qədər böyük idi". Nə demək istəyirdi? Yox, hərdən suallar 
cavabsız qalsa yaxşıdı. Onun üçün insanlıq yataq, ehtiras, sufilikdən 
çoxdu. İnsanları özünə sevdirib, nifrət etdirməyi gözəl bacarır. Hər 
insan bir kitabdı deyirlər. Hər növbəti səhifədə azalır kitablar. Amma o 
artır. Çox bəsit insan obrazı formalaşdırıb zahirdə. Oxuduqca bu bəsitlik 
elə dərinləşir, elə genişlənir ki, Nəsimiyə "Sığmazam" qəzəlinə görə 
rəhmət diləyirsən. Nəyi dərk etmirsən sənə mənasız gəlir. Hə, əmin ol 
ki, elədi. Bu alimlə fəhlənin bir stol arxasına düşməsinə bənzər. Bu 
 
 17 
 
kitabın mövzusu yoxdu. Mənasızlaşırsan oxuduqca, ucuzlaşırsan. Ömür 
boyu pozitivlik axtarışları səni ölüm döngəsinə aparır. Döngədən 
burulanda anlayırsan, anlayırsan ki, dünyanı dəyişdirmək istəyi ölüm 
həqiqətinin köləsidi. Oxuduğun kitabdakı Knulp da, Zamsa da 
müəllifləri Hesse və Kafka kimi ölürlər. Və sən də bunu bilə-bilə heç nə 
edə bilməyəcəksən. Öləcəksən! Hər oxuduğun kitabın qəhrəmanı kimi 
5-10 dəqiqəlik təsir altında qalmaqdan, sonra isə yağlı bir söyüşlə hər 
şeyi öz aləmində cəhənnəmə göndərməkdən başqa heç nə bacaran 
deyilsən. Sən özünə ən yaxın insanların əhatəsində güclü saymısan və 
sayırsan özünü. Bircə ölümlə necə zəif və çarəsiz olduğunu anlayırsan. 
Qınama yazarımı! Qınama ki, standartlardan kənar yazır. Öldürür 
sevdalı başındakı duyğu hüceyrələrini. Gözlədiyin kimi bitmir cümlələr. 
Güzgü tutur sözlər əksinə. Diksindirir. Qoparır zorla səndən 
müştəbehliyini, ən alçaq arzuları. Oxuya bilməyəcəksən yazdıqlarını, 
körpən yatsın deyə. Hər dəfə çərçivəli dünyanı dağıtmaq istəyəcəksən 
siçanı "13"-ə klik edəndə. Qorxa-qorxa... Ailə qanunları isə 
proqramlaşmış valideynlərdən, onların sənin üçün seçdiyi otaqdan, 
rəfiqələrdən, geyimlərdən, gələcək, heç tanımadığın ərindən belə 
qorxacaqsan "13"-ə görə. Hind filmlərindən tanış olduğun dünya bir gün 
Trier dramını göstərəcək sənə. Mütləq göstərəcək. Anlayacaqsan ki, 
qara rəng boğur hər rəngi. Tərbiyənlə sevişəcəksən, öpüşəcəksən, 
doğacaqsan, işəyəcəksən, öləcəksən. Xəyallarında fahişələşdikcə hələ 
çox öləcək Təhminələr, Malenalar. Hələ çox epiloqlar yazılacaq 
romanlara ki, sənin kimi axmaqlar əsəri tam qavrasınlar. Hələ çox, daha 
da çoxalacaq səhifələr kitablarda ki, fantaziyalar aydınlansın obrazlara 
qarşı. Hələ çox sənin kimi oxucu düşünə bilməyəcək ki, minimum 200 
oxucunun ən azı 24000 dəqiqəsi yazarıma ithafdı.  
 Nə isə, mənlik bu qədər. Çevir növbəti “mən"-ə.   
 
 
 
 
 
 
 
 
 18 
 
Sadistəm 
 
 "Əgər insan niyə yaşadığını bilirsə, onun üçün necə yaşamağın 
əhəmiyyəti yoxdur. " ( Fridrix Nitşe ) 
 
 Sənə iki sualım var. Oxumamışdan əvvəl bu suallara cavab 
verməyəni söyürəm! 
 1. Sadist deyəndə o axmaq ağlına nə gəlir? 
 2. Niyə qızların sadist oğlanlardan xoşu gəlir? 
 Cavab fikirləş. 
 Gözləyirəm. 
 Söyüşüm qüvvədədi. 
 "Bilmirəm"-lə yola verəni də söydüm. 
 Düşün! 
 Boyun ardına vuranlar isə cavab verməmiş oxuya bilərlər. Görürəm 
səni! Bu kitabda virus var və yükləyəndə həmin virus asanlıqla düşür 
əziz-xələf komputerinizə və nə pox yeyirsizsə hər şeyi göstərir mənə. 
İnanmırsan? Sübut edim? Ok, məsələn on dəqiqə əvvəl tualetdə 
gücənirdin. Sonra da fırlatdığın qıza " sevirəm " dedin. Cındır adamsan 
da bir sözlə. Yatmamışdan qabaq da Kayden Kross-un pornosuna baxıb, 
masturbasiya edəcəksən. Heç olmasa məni oxuyanda murdar əllərivi yu. 
İnan ki sənin əlindən çıxartmıram e kitab. İstəmirəm məni sənə 
satsınlar. İstəmirəm nənənin tumanından çıxarıb sənə verdiyi "beşliyi" 
məni satan gözəl xanıma verəsən. Vermirəm sənə bu bəhanəni. Rahatam 
ki, nə vaxtsa bükülüb, semiçka torbası olmayacağam. Nə vaxtsa satışa 
çıxsam, gülərsən. Kalan gülərsən. Gedib kitab mağazına girib, pulu 
gözəl satıcıma uzadana qədər gülərsən. Onda... Məhz həmin anda isə, 
mən sənə güləcəyəm rəfdən. Bütün kitablar da mənə qoşulacaq. Bilirsən 
niyə? Çünki gözəl satıcım sənə dalımı göstərib deyəcək: " Bağışlayın, 
amma müəllif bu fotorobota bənzəyən insanlara kitabının satılmasını 
qadağan edib!" O fotorobotda isə püxtələşmiş oğraş siması olacaq. 
Necədi? “Like” elə və Kueylo ilə paylaş.  
 Həə, indi keçək sənə. Ayala, bu nə ağıllı qızdı... Mələk simalı, 
xırda üz cizgili, bu dəqiqə mənimlə dəli kimi öpüşmək istəyən gülərüz 
 
 19 
 
tip. Siqaret də çəkirsən xəlvətdə. Çantada da həmişə dirol, ətir, 
kosmetika, 3-4 qələm, güzgü, nəm solfetka, metro kartı, pozulmuş 
telefon kartı və telefon, vəsiqə, tələbə bileti və qulaqcıqlar. Mail adresə 
" Mila ", " Şokoladka " yazmaqla, sensor telefon işlətməklə, " gucci " 
apravalı eynək taxmaqla, çəhrayı bantik vurmaqla, svarovski qaşlarla 
bəzənən sumkayla deyil ki... Salamdan əvvəlki " Alo " dakı " O " ların 
əzilib-büzülərək əyilməsi, sonrakı cümlə, onun deyiliş tərzi, səsin tonu, 
ləhcəsi artıq tanıdır səni mənə. Ən murdar fahişədən də beş bətərsən 
mənimçün. Qaloşundan palçıq qurumamış artıq rusdilli olmusan, kəntoş 
ləhcənlə. Radiohead, U2, Aerosmith, Eminem, Teoman Rammstein lə 
maskirovka edə bilərsən zövqünü qrupdakı axmaq rəfiqlərindən. Amma 
ay axmaq, məndən ki, gizlədə bilmərsən. " Download " etdiyin 
mahnıların siyahısını verəcəyəm emo sevgilinə. Qoy kövrəlsin, ağlasın, 
damarlarının qanını zövqünə töksün. Arada lakla örtüyün dırnaqların 
arasındakı mikrobları dezinfeksiya elə atanın hər gün leş kimi içdiyi 
arağın rumka divarlarında yapışıb qalan 1-2 damcısında. Ananın da 
xətrinə atana verdiyi " Qəbrinin üstünə də araq tökəcəyəm öləndə! " 
sözünü də bərk saxla yadında. İnan bu atanın da xoşuna gələcək. Hm 
rəfiqələrindən iki şey öyrən. Ən yaxşı maşın markasını, ən yaxşı 
burcutmaq üsulunu. Gəz budaq-budaq, maşın-maşın, blutuz-blutuz. 
Sonra da fahişə sifətinə məsumiyyət maskası taxıb, çıx evlilik 
proqramlarına. Beşqəpiylik elə bütün oğraş elədiyin kişiləri. Bilirsən? 
Ərə gedən, xanım kimi əsl xanım olaraq 1-2 qarın doğsa da heç vaxt əri 
ilə qızışan olmayıb. Ümumiyyətlə qızmayıb həyatı boyu. Ona görə kişi 
kimi qadın deyirlər belələrinə. Amma o qızanları heç vaxt, heç nə və 
heç kim soyuda bilmir. İllər də, həyat da, yaş da, qırış da, adının 
böyrünə qoyulan ana, nənə statusları da. Heç nə! Ölüm də. O elə 
cəhənnəmdə də yanacaq. Ona ən ədalətli cəza cənnətdi... 
 Hələ də qınayırsan məni? Axı heç kim özü seçə bilmir duyğuları. 
Axı heç bir kitabda duyğuların əsl mahiyyəti açıqlanmır. Axı ən 
tərbiyəli qız belə on səkkiz illik tərbiyəsini bir gecə gördüyü 
pornoqrafik yuxularla itirir. Əllər oynamasa da, gözlər hər şeynən 
oynaya bilir axı. Bu ehtirasın doymaq limiti yoxdumu?! Bu suala cavab 
yoxdu, keç üstündən, düşünmədən. De görüm başda verdiyim suallara 
cavab tapdın? Tapdığın cavablar əmin ol ki, gülüncdü. Hər şeyi bilmək 
 
 20 
 
məcburiyyətində olmadığın üçün, elə bu an sağollaşıram səninlə və 
göndərirəm qonşu "Mən"-in üstünə. 
 
 
 
 
 
 
 
 
 
 
 
 
 
 
 
 
 
 21 
 
Sevgiyəm 
“ Hər kişi həyatında mütləq bir qadını ömür boyu sevər. Hər qadın bir 
kişiyə mütləq ömür boyu əzab çəkdirər.” (  P. Coelho ) 
 
 Ad günündə ən gec səni təbrik edən mən olmuşdum. Sən isə o gün 
ilk təbriki məndən gözləyirdin. Bilə-bilə səni sonda təbrik etmək 
qərarına gəlmişdim. Axşam saat 11-də pəncərənin qabağına gəlmişdim. 
Hava yağmurlu idi. Sənə nə qədər zəng edirdim, amma sənsə zəngləri 
qarşılıqsız qoyurdun. Bilirdim ki, mənə çox hirslənmisən. Sonda “ Əgər 
telefonu götürməsən, pəncərənin şüşəsini sındıracağam ” yazıb mesajla 
sənə yolladım. Bilirdin ki, dedimsə edəcəyəm. Sən də məcbur olub 
zəngimə cavab verdin. 
 - Salam. Bağışla, bu gün səni təbrik etməmişəm. Bilirəm, elə 
düşünürsən ki, unutmuşam. Səncə mən bunu unudacaq qədər axmağam? 
 - İnanmıram. Yalan danışma! Bilirsən, bu gün bütün günü gözüm 
telefonun ekranında olub. O qədər, təbrik gəlib ki, amma heç birini 
oxumamışam. Heç kimdən zəng qəbul etməmişəm. Ancaq səndən bir 
zəng, ya da bir mesaj gözləmişəm. Bilirsən nə qədər ağlamışam. 
Səhərdən otağı mdan çıxmamşam .      .  
 Mən islanmış pencəyimin cibindən biletlər çıxarıb , cavabında 
“Mənimlə Parisə getməyini istəyirəm ” dedim. Bu sözlərdən sonra necə 
təəccüblə mənə baxdın. Hələ də sifətindəki o qəribə mimika yaddaşımda 
ilişib qalıb. Sonra birdən yox oldun. Bir də baxdım ki, mənə tərəf 
gəlirsən. Ayaqyalın palçıqlı asfaltda mənə doğru addımlayırdın. Mən 
Parisi hədiyyə etmişdim o gün sənə. Sənsə yağışın damlaları altda isti 
bir öpüş bəxş etdin mənə. Sən Parisi çox sevirdin. Daim xəyallarımızda 
küçələrini gəzdiyimiz şəhər... Axı sənə demişdim. Bir gün səni ora 
aparacağam. Bir az pul yığmışdım. Dostlar sağ olsun. Bir az da onlar 
kömək etmişdilər. Evdəkiləri necə aldadacaqdıq bəs getməyimizə? 
Sonda “Bizi Fransaya dörd günlük universitetdən praktikaya 
göndərirlər.” deyib evdəkiləri getməyimizə razılıq versinlər deyə, 
 
 22 
 
aldatmışdıq. Çətin olmuşdu onları aldatmaq. “Dörd günlük praktika 
olar” demişdilər. Sağ olsun müəlliməmiz. Kömək oldu bizə. Bir-
birimizi necə sevdiyimizi bilirdi. Evdəkiləri inandıra bildik onun 
köməkliyi ilə. Və daim getmək arzusu ilə yaşadığımız sevgi 
şəhərciyimizə getmişdik. Sənlə keçirdiyim dörd gün... Parisin 
küçələrində əl-ələ gəzməyə çıxdığımız ilk gündə gəldiyimiz o kiçik 
kafe... Eyfelin yanında yerləşirdi. İçəriyə daxil olub, mənzərəsi o dəmir 
yığınına baxan masada oturduq. Sinatranın səsi kafeni bürümüşdü. 
Sonra qarson qramafona yaxınlaşdı və bir val qoydu. Mireille Mathieu... 
Une Historie D'Amour... Yadina gəlir, səsilə bizi valeh etmişdi. Rəqs 
etmişdik o balaca kafedə musiqinin sədaları altında. Hamı bizə baxırdı. 
Sənə heç vaxt o qədər yaxın hiss etməmişdim özümü. Həmişə 
qoxlamaqdan bezdiyim şanelinin ətri bu dəfə fərqli ahəng qatmışdı 
saçlarından qoxladığım isti nəfəsimə. Dodaqlarım alt dodağına 
toxunanda özümü qanadlanmış kimi hiss etmişdim. Divardan asılmış 
Dalinin “ Əriyən saatlar ” ilə yox olmuşdu zaman. Rəqsimizdən sonra 
masaya əyləşəndə bizə yaxınlaşan o qoca uzun saqqalı rəssam 
yadındadı? Rembranta bənzəyirdi. Biz rəqs edərkən ağ kağıza rəsmimizi 
çəkibmiş. Hələ də o rəsm otağımın divarında asılı durur. Sonunda 
imzasını da qoymuşdu: 1 novembre, 2004. Meilleurs voeux .. Musée 
d'Orsay. 
 Yox belə bitmir dramlar. Belə bitmir gerçək sevgilər. Bitə də 
bilməz. Nə mənası olardı sevgilim ? Necə dərd otağına çevrilə bilərdik 
yaralı insanların, əgər belə axmaqlıqla bitsəydi bu hekayə, bu nağıl. 
Göydən üç alma düşsəydi sonda Sudanda aclıqdan torpaq yeyən üç 
yetimin başına. Baş-başa çəkdirdiyimiz evlilik fotosunun asıldığı 
divarın küncünə körpəmiz üçün beşik qoysaydıq. Səni böyüdüyün 
evdən, tərbiyədən, otaqdan qoparıb qəlbimə uzatsaydım bir cındır kağız 
parçası ilə. O kağızla sən arvad və mən ər olsaydım. Altı gün eşşək kimi 
işləyib, səbrsizliklə bazar gününü gözləyib, ailəvi dəniz kənarı parkda 
 
 23 
 
gəzintini planlaşdırsaydım. Sənin hər nüansını, bədənin hər qarışını 
əzbərləyib, istəklərini gözübağlı anlasaydım. İçkinin dadını ilk dəfə 
dodaqlarımda dadsaydın, axmaq kimi səbəbsiz, xöşbəxtlik bəhanəsi ilə 
gülsəydin, əlini bədənimə əzbərlətsəydin... Səni bütün rənglərdə, bütün 
mümkün dəyişikliklərdə görsəydim. Azadlığımı səndə əsrə çevirsəydim. 
Mənə olan sevgini doğduğun uşaqlarımızla möhürləsəydin. Bir, iki, üç, 
lap min, milyon dəfə sevişsəydik. Hər sevişmədə utancaqlığın 
qancığlıqla əvəz olunsaydı. Məcbur etsəydim özümü səni vərəqlərə 
tökməyə, hər obraz üçün səndən bir şey oğurlasaydım. Bişirə bildiyin 
bütün xörəkləri dəfələrcə yesəydim, bildiyin bütün bildiklərini səndən 
də yaxşı bilsəydim. Dodaqlarından çıxan sözlərdə olan həriflərin 
cingiltilərini qulağım o həriflərin düzüldüyü sözləri, dodaqdan 
çıxmamış anlayacaqdısa... Kipriklərinin, xallarının sayına qədər 
bilsəydim. Qohumlarını, sinif yoldaşlarını, rəfiqələrini, salam verdiyin 
hər kəsi tanısaydım. Parisdən sonra arzumuz Tibet, Bueynos Ayres, 
Qvatemala, Liberiya olsaydı və oralara da ayağımız dəysəydi. Hilton 
otellərdə qalıb, yüz illik şərablar içsəydik. Nə mənası var idi sevgilim? 
Bizim hekayəmiz elə belə də bitdi. Əbədi vergül kimi… 
" Sevgini tam mənasında dadmaq istəyirsən ? Onda elə bu dəqiqə 
sevgilin dediyindən ayrıl! "  
 
 
 
 
 
 
 
 
 24 
 
Təlxəyəm 
 
“Dünyada varlı,kasıb,hər şeyə qadir,heç nə bacarmayan insanlar var. 
Amma öləndə hamısı eyni iy verir.” ( Adolf Hitler) 
  
 Bilirsən, dost? Axı hardan biləsən...  
 Ancaq güzgü bilir. Ancaq güzgü! Heç uşaqlıqda kloun olmaq 
istəyənə rast gəlmisən? Axtarma! Yoxdu elə bir axmaq. Heç mənim də 
arzum deyildi təlxək olmaq. İki pəncərəsindən biri açılan məhəcərdə 
oturub, səmalara uzun-uzadı dalıb gedərdim. Pilot olmaq istəyirdim. 
Yarmaq istəyirdim ağ təyyarəm ilə buludları. Amma təlxək oldum. 
Hamını güldürmək missiyasının əbədi daşıyıcısı olan bir obraz olaraq. 
Güldürməliydim! Gülməli idilər! Bu mənim işim idi. Bu mənim qazanc 
yerim idi. Yüksək yumor hissinə malik olmayan uşaqların, onlardan 
düşüncə ilə fərqlənməyən yekə qarın axmaq day-dayların təlxəyi idim. 
Onlar həmişə haqlı idilər. Götümə təpik də vuranda, qırmızı taxılma 
burnumu qoparanda, başımda sözün əsl mənasında qoz sındıranda. 
Gülməli idim. Gülürdüm. Gözlərim söysə də, ürəyim bulansa da, 
üzümdəki qrim daim gülürdü, güldürürdü. 
 Sevgilim təlxək olduğumu bilən gün buraxıb getmişdi. Ona ciddi 
biri lazım idi, məndən fərqli olaraq. Mənimlə fəxr etmək istəyirdi, 
rəfiqələri ilə haqqımda danışanda. Təlxək sevgilisi öyünmək ağır gəldi 
ona. Hər şeyi bir heç edib, yalan edib, özünə nifrət etdirib getdi.  
 Ad gününə dəvət olunmuşdum. Təbii ki, təlxək obrazında. Onu 
sonuncu dəfə orda gördüm. Günün əsas qəhrəmanının əlini tutmuş 
halda. Sevgilim və sevgilimin sevgilisi ürəkdən gülürdülər mənim 
şitdiklərimə... Yox, deyəsən tanımamışdı məni. Qrimsiz tanıya 
bilmədiyi bir insanı qrimli necə tanıya bilərdi ki?!  
 Səhnə... Kloun... Səs-küy, alqışlar, gülüşlər, fotolar... Səhnə 
arxası... Qrimini yuyan bir bədbəxt... Əsəb, baş ağrısı, solmuş çiçəklər... 
Evə tələsməyən bir kloun... Boş oturacaqlar, ölü sükut... Bayaqkı 
ajiotajın xatirəsini saxlayan tum qabıqları, cırılmış bilet parçaları, bir də, 
pərdələri bağlanan səhnə... Evə tələsməyən kloun... Sağ əlində içində 
çörək bir torba... Qaranlıq şəhər, qaranlıq insanlar, ulayan sahibsiz 
 
 25 
 
küçələr... Gülmür heç bir döngə, heç bir təsadüfi sima. Səhər gördüyü 
çiçəklər də yoxdu parkda. Skamyaları qucaqlayıb, ciyərlərinin xışıltısı 
zümzüməsində yatan bomjlar var. Bir də öskürək səsləri. Tüfürcək 
səsləri. Gülməyi unutmuş, heç vaxt gülməmiş bir şəhər var və bir də evə 
tələsməyən kloun. Bir də bir dəli istək var ürəkdə. Qrimlənmək! Elə bu 
an, burda. Güldürmək qarşıya çıxan hər insanı. Hər dilənçini, hər acı, 
hər sərxoşu. Bu əsəbi şəhəri. Bu qaşqabaqlı cizgilərə rəng qatmaq. 
Günəş gətirmək gecəyə. Ümid vermək... Gülə-gülə öldürmək acını, 
xəstəlikləri, bütün pislikləri. Qoy hamı, hər şey gülsün. Sevsinlər 
gülüşü. Bəlkə onda təlxək lazım oldum boş evə. Bəlkə onda tələsdi 
evə... 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 26 
 
Uşağam 
 
“ Sevdiklərimizi təpikləməyə artıq ana qarnından başlayırıq. ”  
( Ece Ayhan ) 
 
 Sən heç cinayətkar uşaq görmüsən? Tapdağın altında qalan hər 
qarışqanın, budağını sındırdığın hər ağacın qatilisən. Hər addımlamağı 
öyrənən uşaq milyonlarla canlının məhvi deməkdi. Nəyimiz pakdı ki? 
Haramız müqəddəsdi ki?  
 Bunu anlayanda çoxdan qatil olmuşdum. Sərxoş, bəxtigətərməyən 
atasının, içki satan bütün dükan sahiblərinin, çin olmayacaq arzuların 
qatili... Mənə oxunan nağılların sonunda göydən üç alma düşmürdü. 
Soyuq idi gecələr. Üşüyürdüm hər nağılın qışında. Hər cındır 
Məlikməmmədlərin yatmamaq üçün kəsilən barmağa duz tökdükləri 
vəhşiliyin sonunu xoşbəxtliklə yazan mazaxistlərin qurdlu almalarına 
tüfürmüşdüm. Böyüyürdüm əlçatmaz xəyalların qanadlarında. Başımı 
aldatmaq asan idi saqqızla. Xoşbəxtliyin çərçivəsi o vaxt çox balaca idi. 
Gündəliyə yazılan bircə beş kifayət edirdi bu ali hissi balaca dünyaya 
sığdırmağa. İlk məhəbbət kimi axmaq idi o illər. Qar da, yağış da, 
bayramlar da fərqli idi. Daha səmimi idi böyüklər. Daha dadlı idi 
yeməklər. Daha xoş idi xəstəliklər. Divarlar daha böyük idi. Rənglər 
daha əlvan idi. Ağlamaq da ürəkdən idi. Gülmək kimi... Daha asan idi 
sevdiklərimə "sevirəm" demək. Daha asan idi peşə seçmək. Həkim 
olmaq, əsgər olmaq. Daha asan idi qaçmaq, gizlənmək, yatmaq. Daha 
asan idi pul qazanmaq.  
 Məktublarla sevirdik. Partalara, divarlara, xatirə dəftərlərinə, 
yazırdıq bir-birimizin baş hərfini. Ən çətini ürəyə yazmaq idi. Onu da o 
vaxtdan indiyə kimi bacarmırıq. İlk yediyimiz şillə ilə silkələndi 
mərhəmət özülü. O an böyüdük. O an rəngli pərdələrin gizlətdiyi 
xarabalıqları görə bildik. Ağlamağa bəhanə axtarırdıq ki, başımızı 
sığallasınlar, yeni oyuncaq alsınlar. Eqomuzun palçıq tutanı idi 
valideynlər.  
 Bir gün Elçini gördüm. Onunla dostluq etməyi qadağan etmişdi 
valideynlərim. Bilmirdim, amma deyəsən səbəb Elçinin ailəsi idi. Atası 
 
 27 
 
hansısa müharibədən qayıtmamışdı. Elçin fəxr edib deyirdi ki, “Mənim 
atam şəhiddi cəbhədə. Bu ən böyük rütbədi. Mən də şəhid olacağam!". 
Bir anası idi, bir də özü. Pəncərəm onların evlərinə baxırdı. Hər axşam 
onlara heç tanımadığım əmilər gəlirdi. Elçin də evdən çıxıb, həmin 
əmilər gedənədək pilləkanda oturub, gözləyərdi. Deyəsən həmin əmilər 
onun anasını döyürdülər. Hətta bir gün əmilərdən biri evdən çıxa-çıxa 
onun anasını söydü, qapını çırpdı, pilləkanda oturmuş Elçinə də bir 
təpik vurub, maşınına əyləşib getdi. Elçinsə ağlamadı. Qalxıb, şalvarını 
çırparaq evə girdi. O gündən mən də, daha ağlamadım. Hətta 
xəstələndikdə belə acı iynələrin yanımı göynətməsi belə gözümdən yaş 
çıxara bilmədi... Atamın bizi tərk etməsinə belə ağlamadım. Dedilər 
bizim pulumuzun çatmayacağı bir ölkəyə gedib. Ona görə bizim də 
onunla getməyimiz mümkün olmayıb. Anam isə bəzi səhərlər əlində 
güllər yavaşdan ağlayaraq harasa gedərdi. Deyirdi atama gül göndərir... 
Bir gün isə, məni bir böyük evə gətirdi. Ordakı arvadlarla söhbət etdi. 
Sonra məni öpüb getdi. O gündən onu bir daha görmədim. Dedilər 
atamın yanına gedib. Sevindim. Heç vaxt ağlamadım darıxsamda. Bu ev 
bizim evdən böyük idi. Çox böyük. Çoxlu oyuncaq, uşaqlar var idi. 
Həyətdə Elçini gördüm. Ağaclardan birinin arxasında siqaret çəkirdi. 
Ürək edib yanaşa bilməsəm də, özü görüb yanına səslədi... 
- Hm, səni də atdılar bura? Bəs anan hanı? 
Anlamırdım Elçin nə deyir. Ona görə sakitcə durub, ona baxırdım ki, o 
ikicə söz deyib, məni bir kənara itələyib getdi.  
- Böyümək vaxtıdı! 
 
 
 
 
 
 
 
 
 
 
 
 28 
 
Yazıyam 
  
“ İnsan azad doğulur, lakin mən onu hər yerdə zəncirdə gördüm!” 
(J.J. Russo) 
 
 Eyy... Səninləyəm, eşidirsən? Təsdiq etmə, ay axmaq məni necə 
eşidə bilərsən? Görə bilirsən? Məni? Ayda, ay axmaq, mən heç özüm 
özümü görə bilmirəm. Maraqlıdı sən necə bunu bacarırsan? Mənə nə 
lazımdı? Səni əsəbləşdirmək! Hə, ay sağ ol, məhz səni! Yan yörənə 
baxma, səndən danışıram. De görüm işin gücün yoxdu? Bir axmaq məni 
yazır, səni əsəbləşdirir, sənsə hələ də oxuyursan axmaq kimi. Oxuma, 
çıx rədd ol məndən! Sən gözlədiyin sevgi yazısı deyil. Boş yerə ümid 
etmə. Bax dedim a, sonra əgər mızıldasan and içirəm bu sətirə, çıxıb 
burdan üzünə tüfürəcəyəm. Əşi, mənə nə var e kimsən? Kim olursan ol 
cəhənnəmə ki. Maraqlı deyilsən mənə. Amma deyəsən mən sənə 
maraqlıyam hə? Ləzət eliyir təhqirlərim? Mazaxist hisslərini 
oyadmışam? Yaxşı, gəl özüm haqda danışım sənə... Deməli adım 
Kəmalədi. Nədi sən oğlan düşünmüşdün məni? Ayda, doğurdan 
axmaqsan. Adım Kəmalə deyil. Və mən qız deyiləm. Heç oğlan da 
deyiləm. Transeksual ( düşündünsə axmaqlığına əmin ol! ) da deyiləm. 
Yazıyam da... Yazı. Hərif yığını. Nəbilim cümlə, roman, hekayə, şeir, 
fahişə, divar, Tibet, ət çəkən maşın. Necə gördünsə elə o yam! Mən 
yazıq sən axmağın və məni yazan bu alçağın fantaziyalarında canlanan 
adi bir yazıyam. Hə, harda qalmışdıq? Aha, deməli özümü təsvir 
edirdim. Bunları edirəm ki, o axmaq fantaziyalarında məni Al Paçinoya 
bənzətməyəsən. Deməli belə... Onun yoxluğu mənə çox təsir etdi. Evdə 
onun toxunduğu nə var idisə, hamısını satdım. Unitaza qədər. Əvəzinə 
heç nə almadım. İndi boş evdə qalıram. Akustika yaranıb otaqlarda. Və 
mən bütün günü mahnı oxuyuram. Hə bir də yaman içən olmuşam 
deyəsən. İçirəm, oxuyuram, qusuram, taxta döşəmədəcə yatıram. 
Yuxuda onu görüb diksinirəm. Elə siz də görsəz diksinərdiz. Böyrəyi bir 
balaca qaydasında olmayanlar isə döşəməni murdarlayardı. Bilmirəm 
hansı heyvana oxşadım ki, təsvir edə biləsiz. Məncə elə eybəcər heyvan 
yoxdu. Sifətindən danışmıram. Düşək aşağı. Deməli sağ döşü 
 
 29 
 
deformasiyaya uğradığından, solda bir döşün yerinə iki döş əmələ gəlib. 
Göbəyinin üstündə isə elə murdar tük bitib ki, ilk dəfə görəndə 
dözməyib elə ora, göbəyinin üstünə qusmuşdum. İyrəncəm? Səndən 
xahiş eləmişdim məni oxuyasan? İyrənc sənsən ki, fantaziyaların hər cür 
eybəcərliyi ustalıqla təsvir edir. Mənə bax ya bu dəqiqə çıxıb rədd 
olursan burdan ya da marağına təslim olub oxumağa davam edirsən. Ay 
sağ ol. Bax belə... Sən nə sözəbaxan uşaqsan. Harda qalmışdıq? Hə 
döşdə. Yox e, tükdə... Guya indi ağıllısan da, hə? Əmin oldun ki, mən 
kişiyəm. Çünki, itirdiyim onun döşlərindən yazdım. Ay axmaq bəyəm 
kişinin döşü olmur? Ədalətin olsun! Hə, nəisə, davam edək... Deməli 
onun hər şeyi pis gündəydi. Təkcə dodaqlarından başqa. Uff, kaş bircə 
dəfə siz də o dodaqlardan öpə bilərdiz. Anjelina Coli ata-batası ilə qələt 
eliyir o dodaqların yanında. Ginnesin 24 saat durmadan öpüşən 
rekordçuları da biz olmuşuq. Gedib araşdırmayın. Saatı şişirtmişəm. Hə, 
o dodaqlarda şair olmaq olardı. Dəli olmaq olardı. Nitşe olmaq olardı. 
Ölmək olardı. Mən amma yazı oldum. O məni adam etmək istəyirdi. 
Adam kimi sevişmək istəyirdi mənimlə. Adam kimi görüşmək istəyirdi. 
Sizin kimi hansısa axmağın yadına nə vaxtsa düşəndə bizi varaqlayanda 
deyil. Qonşu səhifələrdə illərlə, aylarla bir-birinin həsrəti ilə yanırdıq. 
Axırda isə o cındır kirpiyə oxşayan, bayquşgöz oğlanın əlində getdi. 
Son səsini unuda bilmirəm... Cııırt elədi. Sonra isə onu tualetdə, istifadə 
olunan kağızlar arasında gördüm. Elə həmin gün gombul xidmətçi qadın 
onu da digər kağızlar kimi torbaya boşaldıb apardı... Belə... Sən amma 
elə bilirsən ancaq adamlar sevə bilir? Ancaq adamlar ayrıla bilir? 
Bilirsən nə var? Mən hələ sənin kimi axmaq adam görməmişəm. Özümü 
təsvir edərək son olaraq deyim ki, mən sənin şeytanın və vicdanınam. 
Buna da inandın? Sənə daha sözüm yoxdu! Eyy axmaq, saxla! Yazma! 
Səninləyəm e... Ya da son sözümü deyim, gözlə. Oxuduğunuz üçün 
təşəkkür edirəm. Səmimi olduğum üçün üzr istəyirəm öz və yazıçımın 
ad... ad... ad... Yaxşı, yaxşı öz adımdan danışacağam. Pozma. Səmimi 
olduğum üçün üzr istəyirəm öz adımdan. 
 P.S. Ay axmaq zarafat elədim, sən kimsən ki, mən səndən üzr istəyim? 
Get fantaziyalarının üzrünü qəbul et! 
 
 
 30 
 
Zibiləm 
 
“ Onlar onu sevdiklərindən məhv etdilər" (Parfümer) 
 
  Yazıram... Yazaraq rahatlıq tapmağa çalışıram... 
  Gəlib oxuyacaqsız və sonuncu cümlə ilə həyat verdiyiniz sətirlər 
yenidən ilk görünüşünə qayıdacaq. Səssiz səmirsiz hərif yığını, 
mənasızlaşan cümlələr. 
  Elə istəyirəm ki, biri çıxsın məni tanımadan, görmədən " səni 
sevirəm " desin ürəkdən. Elə desin ki, silkələsin beynimi, silsin bütün 
çatlaq keçmişi. Ovsununa düşüm. Mən də sevim. Bir film qəhrəmanı 
kimi sevsin... Raziyam iki saat çəksin. Razıyam ağ-qara lentə köçsün. 
Sonda dramatik səhnə, fondaki ayrılıq mahnısıyla əlvidalar görüşsün, 
qəhrəmanlar duyğularda ölsün və... 
  ...Buna görə sizin alqışlarınızla, 1-2 saatlıq təsir altında 
qalmağınızla öyünək... 
 Sən başqa cür sevmək istəyirsən? 
 Necə? 
 Kompliment dolu? 
 Ən bahalı ətirlə ətirlənmiş? 
 Allah bizi istədiyi kimi yaradıb, istəmədiyi kimi gördü.  
 Etiraf istəmişdin məndən? 
 Edirəm... 
  Məndə sevgi yoxdu! Verdiyin bir-iki damcı da yerə töküldü. Heç 
kimin həyatına girmədim. Qapımı da bağlamadım gələnə. Gəlib qonağ 
olub, müsahibə aldılar, ağ atımı soruşdular... Hər gedən bir gül qopartdı. 
Hər gedənlə küllər çoxaldı külqabıda. Bilirsən, danışanlara nifrət 
edirəm? Susmaqla danışmağın yerini, zamanını, anını bilmədən 
danışanlara... İndi oxuyub özünə sərf edən şəkildə dərk edəcəksən. “Bu 
yazını mənə həsr edib” deyəcəksən. Yox! Nə sənə, nə sənə, nə də sənə 
aid deyil bu yazılar.  Bir gün həm sənə, həm sənə, həm də, sənə məndən 
salam yazılar. Bir salamın təsirinin əlvidadan daha böyük olduğuna 
şahid olarsan. 
 
 31 
 
  Gözəldi... Səni özgədən soruşmaq. Haqqında eşidilən hər xırda 
nüansı unutmamağa vərdiş etmək. Səni sənsiz və sevgisiz sevmək. Hər 
şey keçdi deyərkən bircə mahnıyla hər şeyin qayıdışı... Dönüşünün 
olmayacağı, heç bilmədiyin nömrədə, tanımadığın ünvanda səni 
gözləmək... 
 Bu hisslər səndə də var? Sevgi oxşardı ya insanlar? 
 Bilirsən fahişə də sevib... Yatağa kimi dartınan münasibətlərdə 
bakirəliyini sevgisinə qurban verəcək qədər çox sevib... Qarşılığında nə 
veriblər? Göz yaşı, bədbəxtlik. Bunu sən anlaya bilməzsən! Yanındakı 
insan da həmçinin. Təki yanınızdakı təmiz olsun, pak olsun, etiketli 
olsun, importnı suvenir kimi. Qalani cəhənnəmə ki! 
  Bəs sual vermisən özünə? 
  Nə üçün layiqsən hər şeyin ən yaxşısına? 
  Fahişə deyilsən ona görə? 
  Düşüncələrini fahişə etdiklərin bəs necə? 
 İki damla qanı pərdə arxasında qorumaqla olmur bakirəlik! 
  Olmur əxlaq! 
  Olmur sevgi! 
  Cəmiyyətdən alıb, oynayıb, doyduğun, sındırdığın oyuncaqları 
tulladığın zibillikləri düşünmüsən? Onları əridib, yeni oyuncaq 
yapırlar... Bizlər kimi... Vitrində gözəl görünür zibil də... 
  Gedib "Mənə zibil verin" demisən oyuncaq dükanına? 
  Söyür səni oyuncaqlar, polkalar, vitrin. 
 Sənə zibil etməyə zibil lazımdı. Zövq alırsan bunu edəndə. Adını 
da " uşaq, ilk, yalançı sevgi " qoyursan. Onu qucaqlayıb yatırsan. Onu 
öpürsən. Onu soyundurub, geyindirirsən. O da bir zibildi! Keyfiyyətli 
zibil. 
 
 
 
 
 
 
 
 
 32 
 
İnsanam 
 
“Ölmədən əvvəl ölün!” (Oşo) 
 
 İnsanam. İnsanlıqdan və insanlardan uzaq bir insan... Çox 
paradoksal bir cümlə oldu. Anlamadın?! Anlamamalı nə var ki? Öz 
həyatına bax. Paradoksallıqdan çox uzaqdı həyatın? Nədi bu 
paradoksluq? Özünü dindar kimi aparıb metro vaqonlarının səhər 
sıxlığında qızların ora-buralarına əl atmaqdı paradoksluq. Bazlığa gedən 
şey boyda balaca küçüyün özünü kişi saymasıdı. Öz poxunun rəngini 
bilməyib başqa poxların rənginə gülməkdi. Hörmət edirəm dediyin 
qadınları masturbasiya xəyallarında mazaxist ehtirası ilə 
soyundurmaqdı. Bir insan desin ki, rolumdan razı qaldım. Bax bil bu 
paradoksluqdu. Heç kim roldundan razı qalmır çünki. Tərbiyəni 
“qəhbə” sözünə “fahişə” deməklə, söyüşləri nöqtələməklə ölçməkdi. 
Dildə mental düşüncələri bayraq eliyib, ona əks getməkdi. Və 
söyüşlərimə görə indi məni qınamaqdı paradoksluq. Guya sən söyüş 
bilmirsən hə? Gözünü yum! Yada çıx tez, oxuma bu yazını! Tərbiyən 
pozular. Özünə aynada baxıb aynadakını tanımamaqdı paradoksluq! 
Gördüyün hər şeydi. Görməkdən qorxan axmaq olduğunu bilirsən?!  
 Boş otaq! Məni-məndən alan musiqi. Stolun üstündə yarımçıq 
qalmış “Parfümer”. Üstümə gələn divarlar... Ülgüc... Biləklərimi kəsib 
divara böyük həriflərlə “mən insanam” yazmaq keçir içimdən. 
Ağlıyıram. Səbəbsiz... Mütləq bir səbəb olmalıdı? Hönkür-hönkür 
ağlıyıram. Hər tamaşa sonu boş zalda oturub ağlıyan təlxək kimi. Zibil 
kimi, sadist kimi, sevgi kimi, dəli kimi, Bakı kimi, uşaq kimi... insan 
kimi... 
 Axtarmısan heç özünü? Həyat tamaşasında başqa rollarda çıxış 
edib , başqa pəncərələrdən baxmısan dünyaya? Bəlkə də qorxmusan. 
Hə?! Biz biz olmağa qoymayan fobiyalar... Ən pisi bilirsən nədi? 
İnsanın qorxularından belə qorxması. Və hər artan qorxu səni səndən bir 
az da uzaqlaşdırır.  
 
 33 
 
 Hə. Sual vermişdim. Axtarmısan özünü? Mən axtarmışam. Başqa 
pəncərələrin açıldığı mənzərələri düşündükcə unutdum qorxuları 
maraqdan. Axtarmağa başladım özümü. 
 Uşaq oldum. Bu dəfə başqa cür oldu hər şey. Balaca pəncərədən 
boz şəhər çox gözəl görsənirdi. Hər eybəcərlikdə bir gözəllik vardı. Hər 
mənasız Məlikməmməd nağıllarında bir məna... Vitrinlərdəki sahib ola 
bilmədiyin oyuncaqlara nə vaxtsa sahib olmaq ümidi... Hər yalanda bir 
həqiqət vardı. Hər ölümdə bir doğuluş... Və bir gün Elçinin bir şilləsi və 
zərbə ardından işlətdiyi “Böyümək vaxtıdı!” cümləsi ilə dəyişdi hər şey. 
Hər şeyi fərqli görən “uşaq eynəy”i qırıldı. Dəyişdim rolumu. Qrimlənib 
boş səhnələrə atdım özümü. Təlxək oldum. Üzümə saxta gülüşü çəkib 
güldürməyə başladım insanları. Qəhqəhələr arasından bir şəhzadənin 
çıxaraq üzümün qrimini silib “gəl gedək!” deməsini gözlədim. Və pıçıltı 
eşitdim süni gülüşlər arasından: “təlxəklər sevə bilməz... təlxəklər 
ağlaya bilməz...”. Boş səhnədə doyunca ağlıyıb sonra qaçdım. Qoydum 
ordaca “təlxək sima”mı. Və sevgiyə çevrildim. Yarımçıq bir həyat 
romanının əsas hissəsi oldum. Bəzən ağlatdım. Bəzən güldürdüm. 
Bəzən əzab çəkdirdim. Bəzənsə əzab çəkdim. Anladım ki, sevgi tək 
xoşbəxtlik gətirmir.  Sevgi həm də əlindəki xoşbəxtliyini alır. Bezdim 
yarımçıq romandakı rolumdan. Dəli olub şəhərin boz küçələrinə verdim 
özümü. Özüm oldum. Qulaq asmadım insanlara, qulaq asdım istəklərə. 
Və doyunca güldüm mənə baxıb gülən dəlilələrə... İnsanlığı 
çərçivələrdə gördükcə qırdım çərçivələrimi. Dost oldum dənizlə, 
binalarla, küçələrlə, itlərlə və tənha Bakıyla. Ağladım onunla Xəzərin 
sahilində tənhalıqdan bezib. Göz yaşlarımız qarışdı iyrənc dəniz 
sularına. Dərd otağına çevrildim Bakının. Amma anlamadım onu. 
Susdum. Bir gecə yatağındaca onu ondan aldım. Bir səhər Bakı kimi 
açdım gözümü dünyaya. Onda anladım tənhalığı, onda anladım Bakını. 
Və başa düşdüm ki, “anlamaq” üçün sözlər kifayət etmir, nə rəngli 
fırçalar, nə də musiqi... Anlamaq üçün bəzən yaşamalısan yad hissləri. 
Və asan deyil başqa biri olmaq. İnsanların hər gün bir az da məhv etdiyi 
şah əsərdi “Bakı”... Mən onun bədənində... Atdım bədəni. Qorxdum 
yükünü qaldırmaqdan. Zibil oldum. Zibil kimi yaşadım. Bir zibil 
qutusunda həyatı dərk etdim. İnsanların gizlətdikləri zibilləri bədənimə 
qarışdıqca böyüdüm. Və iyrəndim böyüdükcə özümdən. İyrəndim 
 
 34 
 
insanların öz zibillərini bədənimdə gizlətməsindən. Reallıqlardan 
qaçdım. Virtual aləmin bir köşəsinə sığınıb şahlığımı qurdum. 
Böyütdüm yerimi. Milyonlarla insan həyatının admini seçdi məni. 
Admin oldum. Qarışdım başqa həyatlara. Tanrı oldum öz köşəmdə. 
Tanrısı olan bir tanrı... İnsanlar bu qədər kiçik görsənməmişdi 
kölgəmdə. Tanıdıqca utandım insanlıqdan, utandım insanlardan. 
Milyonlardan birini seçib ona çevrildim. Bir yazar oldum. Sadist 
düşüncəmlə yazdım yazmaq istədiklərimi. Unutdum sərhədləri, 
unutdum unudulması lazım olanları... Azadlığımı tapdım ağ 
vərəqlərdəki dünyada. Deyibdə deyə bilmədiklərimi düzdüm 
mürəkkəblə kağıza. Və sonra yazı oldum. Öz əsərimə çevrildim. Məni 
oxuyanları söydüm yerimdən. Güzgüsü oldum oxucumun. Özlərinə 
deməyə çəkindiklərini dedim üzlərinə.  Utanmadım belə, abırsızca 
dedim... Və oxuyucusu oldum sonra əsərimin. Özümü cümlələrdə 
tapdım. İllərlə axtarışında olduğum şeyləri  
 Beləcə gəzdim səyyah kimi... Fərqli obrazlar, fərqli həyat 
mənzərələri, fərqli insanlar, fərqli hisslər... Və sonda tapdım özümü. 
Anladım ki, mən insanam. Bilirəm sən də insansan. Səndə fərqliliyim 
isə mənim insanlığımı dərk etməyimdi.  
 
 
 
 
 
 
 
 
 
 
 
 
 
 
 
 
 35 
 
“13”əm 
" Egər əşyalar qiymətləndirilməsə, oğru da olmaz " ( Lao Tszi ) 
 
 Mündərciata baxar-baxmaz o dəqiqə bəzi səfehlər məni Orxan 
Pamukun "Mənim adım qırmızı" romanına oxşadıblar. Bəziləri isə 13 
rəqəmi haqda olan nəhs inancları düşünüblər. Niyə 13? Əşi, kefim belə 
istəyib, sonra? Niyə hər şeyə o plastik əməliyyatın belə düzəltməyəcəyi 
burnunu soxursan? Sənə nə?  Belə maraqlıdısa sənə, bir neçə variant 
verim, hansına inansan, onu da cavabım olaraq qəbul et. 
Numeralogiyalıq bir şey yoxdu. İsanın 13-cü şagirdindən də 
ilhamlanmamışam. Babulyaninin "Tzameti" filminin əlaqəsi yoxdu bu 
kitabla. Maya tayfasından da deyiləm ki, 13 rəqəmini uğurlu sayım. 
Dörd kitab buraxacağam. Hələ ki, bu üçüncüdü. Dördüncü də e-book 
olacaq. Yəni 1 və 3 arasına bir “+” at. 13 nəfər dəli gələcək dünyaya. 
Mən 13-cüyəm. 13-cü sevgilimə və ayın 13-ü doğulanlara həsr etmişəm 
bu kitabı. 13 "B" hərfi yaradır. OOK- də artırsaq, 13 elə "Book" 
deməkdi. 13 "Mən" daxildi 13-ə. Hər "Mən"-dəki 13-cü cümlələri 
birləşdirsək yeni "Mən" yaranacaq. İnanmırsan?   
Adminəm - Mən ikincini heç düşünmürdüm. 
“13”əm - Hələ ki, bu üçüncüdü 
Dəliyəm - Heç nə demədən ayrıldım ondan. 
Oxucuyam - Bəlkə də düşünürsən ki, o heç sevməyib. 
Sadistəm - Sübut edim? 
Sevgiyəm - Bilirəm, elə düşünürsən ki, unutmuşam. 
Uşağam - Başımı aldatmaq asan idi saqqızla. 
Yazıyam - Bir axmaq məni yazır, səni əsəbləşdirir, sənsə hələ də 
oxuyursan axmaq kimi 
Yazaram - Oxuyurlarmı? 
Şəhərəm - Murdarlığımda çürüyürlər. 
Təlxəyəm - Hamını güldürmək missiyasının əbədi daşıyıcısı olan bir 
obraz olaraq. 
İnsanam - desin ki, rolumdan  razı qaldım… 
Zibiləm - ...Buna görə sizin alqışlarınızla, 1-2 saatlıq təsir altında 
qalmağınızla öyünək... 
 
 36 
 
 
 
 
 
 
 
 
 
 
 
Hər sonluq bir başlanğıcın əvvəlidi! 
