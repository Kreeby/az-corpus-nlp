BABAYEVA T. 
TÜLKÜ VƏ CANAVAR 
(MİN BİR GECƏDƏN İQTİBAS) 
- s 
 
 
 
 
 
 
 
 
 
F. Köçərli adına 
Äzərbaycan 
Dövlət Uşaq 
Kitabxanası 
iNV. № 58731 
AZƏRNƏŞR 
Uşaq ədəbiyyatı şöbəsi  
Bakı — 1938
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Redaktoru: SeyidzadəM.  
Texredaktoru: Aşirov S. 
Korrektoru: Kərimov A. K. 
Istehsalata verilmis 17|V-38. 
Çapa imzalanmıs 23/VI-38. 
Çap listi 3/4. Kağız formatı 72X94 
1/16 
Bir cap listində getmiş hürufat 23808 
Tiraj 12000. Sifariş №669. 
Qiyməti 25 qəp., cildi 45 qəp. 
Baş Mətbuat Müdirliyi Müvəkkilliyi № 4320. 
Azərnəşr № 224/4 
Azərnəşr mətbəəsində basıldı, 26-lar adına “Kitab Sarayı”  Bakı, 
Əli Bayramov küçəsi.
 
Bir tülkü ilə bir canavar vardı. Onlar bir yerdə 
yaşardı. Nə tülkü tapdığını canavarla bömək 
istərdi, nə də canavar tülkü ilə. Bölgü üstə həmişə 
aralarında dava düşərdi. Canavar tülküdən güclü 
olduğundan tülkünün payını əlindən alardı. Tülkü 
payını verməsəydi canavar onu didişdirərdi. 
Tülkü yaşayışından bezmişdi. Odur ki, cana-
vara tələ qurmağa çalışırdı. 
Bir gün tülkünün ürəyindən üzüm yemək 
keçdi. Özünü şəhər bağlarının birinə verdi. Divar 
deşiyindən içəri girmək istədi. Qarşısında bir dərin 
quyu gördü. Bağ sahibinin quyuda tələ qurduğunu 
başa düşüb öz-özünə dedi: 
“Əcəbdir əcəb bu quyuya dostum canavarı 
salsam pis olmaz”. 
Canavarın yanına qayıdıb ona dedi: 
— Qurd qardaş nə durmusan! Nə boynunu 
burmusan, bir sahibsiz bağ tapmışam, orda o qədər 
toyuq cücə var ki, yemək ilə qurtarmaz. 
Canavar iki gündü acdı yeməyə bir şey 
tapmamışdı, dişlərini qıcırdadıb tülkünün dalınca 
bağa getdi. Divarın deşiyinə çatcaq tülkü ayaq 
saxladı canavara: 
 
—Buyur bağa içəri gir!—dedi. Canavar 
deşikdən içəri soxulan kimi başı üstə quyuya 
düşdü. 
Tülkü sevindiyindən qəh-qəh çəkib gülməyə 
başladı. 
— Əcəb oldu. Kələyim baş tutdu, qurulan 
tələyə düşmənim düşdü, bundan sonra rahat 
yaşayaram—deyib yavaş-yavaş canavar düşən 
quyunun başına gəldi. Canavar zar-zar ağlayırdı. 
Tülkü bunu görüb dedi: 
—Ey heyvanların çirkini. Tamah səni gör nə 
bəlalara saldı. Ey axmaqların böyüyü. Düz yolu 
qoyub özünü quyuya saldın. İndi səni adamlar 
Burda daşla öldürər.—Bu sözlərlə canavarın 
qorxusunu artırdı. 
Tülkünü indiyə qədər gücsüz sanan canavar 
yalvarmağa başladı. 
—Tülkü qardaş. Mənim sənə çox yaxşılıq- 
larım olub səni yanımda saxlamışam, başqa 
canavarlardan qorumuşam, nə olar, indi sən də 
mənə yaxşılıq elə, məni bu bəladan qurtar. 
Canavar bu sözləri deyib yuxarı baxdı, gördü 
tülkü quyu başında һönkür-һönkür ağlayır, elə fikir 
etdi ki, ona yazığı gəldiyi üçün ağlayır, dedi: 
—Tülkü qardaş ağlama. Ağlamaqdan bir şey 
çıxmaz. Bilirəm sənə etdiyim yaxşılıqlar yadına 
düşüb ona görə ağlayırsan, məni buradan 
qurtarmağa yollar axtarırsan. Tez ol adamlar 
gəlməmiş məni buradan çıxart.
 
Tülkü gözlərinin yaşını sildi, acıqlı-acıqlı 
cavab verdi. 
—Ey zülmkar heyvan sənə yazığım gəl- . 
diyindən ağlamıram. Sən mənim canımın 
düşmənisən, səni bu tələyə salan mənəm mən. 
Mən ona görə ağlayıram ki, sən niyə indiyə 
qədər sağ qalmısan. Bu tələyə bir gün burdan 
qaçaq düşsəydin indi ölmüş olardın, mən də bir 
gün səndən az əziyyət çəkərdim. Məni incitdiyin 
zamanları yadıma salıb ağlayıram. Bu saat səs 
salıb səni öldürtdürəcəyəm. 
Canavar bu sözləri eşidib ölümünü göz 
qabağına gətirdi. Ata-anası yadına düşdü, 
ağlayıb dedi: 
—Ay tülkü qardaş. Mənim taxsırımdan keç, 
məni buradan çıxart, ata-baba sözüdür deyərlər. 
“Yaxşılığa yaxşılıq һər kişinin işidir, 
yamanlığa yaxşılıq ər kişinin işidir.” 
Rəhimli ol. Məni buradan çıxart, nə is- 
təsən sənə verərəm, nə qədər ömrüm varsa sənə 
hörmət edərəm. 
Tülkünü gülmək tutdu, dedi: 
—Ay zalım, mən səni buradan xilas edə 
bilmərəm, sən burada ölməlisən. Sənə yazığım 
gəlib, quyudan çıxartsam qorxuram qırğı 
göyərçinin başına gətirən oyunu sən də mənim 
başıma gətirəsən.
 
Canavar tülküdən qırğı ilə göyərçinin əh- 
valatını danışmağı xahiş etdi, tülkü dedi: 
“Bir gün bir yazıq göyərçin öz yuvasının 
yanında güllükdə, çiçəklikdə dənlənirdi. Göydə bir 
qırğı ucurdu. Qırğı göyərçini görüb onu tutmaq 
istədi. Göyərçin çırpına-çırpına özünü yuvasına 
saldı. Qırğı göyərçini tuta bilmədi. Göyərçinə 
yaltaqlanıb dedi, ay yazıq səni çiçəklikdə dənsiz 
görüb mən sənin üçün dən gətirmişəm. Sən nə üçün 
məndən qorxub gizlənirsən. Çölə çıx gətirdiyim 
dənləri ye! Göyərçin qırğının sözlərinə aldanıb dən 
yemək üçün yuvasından bayıra çıxdı. Dərhal qırğı 
göyərçini basmarladı, tüklərini cəngəsi ilə qopardı, 
ətini yedi”. 
Indi ay axmaq canavar, səni mən quyudan 
çıxartsam olmazın zülmləri mənim başıma 
gətirərsən. Sən burada qalmalısan, daşa basılma-
lısan. 
Canavarın əli hər yandan üzüldü, ağlayıb dedi: 
—Ay tülkü qardaş mənə nə etsən azdır. Mən 
çanımdan keçmişəm, etdiyim işlərdən peşman 
olmuşam, əyər sağ qalsam söz verirəm ki, hec bir 
kəsi özümdən incitməyəcəyəm. Yaxşı-yaman bir 
müddət səninlə yoldaşlığım olub, atalar sözüdür 
deyərlər “yaxşı yoldaş min qardaşdan artıqdır.” 
Tülkü qardaş, sən mənə rəhm elə məni buradan 
çıxar!.. 
Tülkü canavarın sözlərinə acıqlanıb dedi: 
—Ay hayasız mən səni quyudan çıxarıb 
özümü bəlaya sala bilmərəm. 
Tülkü quyruğunu şax eləyib quyuya uzatdı. 
Quyruğu ilə canavarın üzünə-gözünə vurmağa 
başladı. 
Tülkünün quyruğu canavarın əlinə keçdi, iki 
əlilə bərk yapışıb tülkünü dartıb quyuya saldı. 
Canavar tülkünün boğazından yapışdı. Onu boğub 
öldürmək istədi. 
Tülkü quyruqunu canavarın əlinə verib özünü 
ölümə saldığından bərk peşman olmuşdu. Canavara 
yaltaqlanıb dedi: 
—Ay qurd qardaş məni öldyrməyə tələsmə, 
yoxsa peşman olarsan. Mən sənin sözlərinə 
inandım, quyruqumu quyuya uzatdım ki, sən 
yapışıb quyudan çıxasan. Yaxşılığımın əvəzində isə 
sən məni öldürmək istəyirsən. 
Canavar acığından dişlərini qıcırdadıb dedi: 
—Ey hiyləgər tülkü, yalan danışma, əyər 
quyruğunu məni qurtarmaq üçün uzatmışdınsa baş-
gözümə niyə vururdun? 
Tülkü yalvarıb dedi: 
—Ay canım. Mən səninlə zarafat edirdim, bir 
də mənim yumşaq tüklü quyruğum səni incitməzdi 
ki. Dəliliyi burax, günortadır, buradan çıxmağa bir 
yol tapmaq lazımdır. 
Canavar tülkünün sözlərinə aldanıb ondan əl 
çəkdi və quyudan nə təhər çıxa biləcəklərini ondan 
soruşdu.
Tülkü dedi: 
—Buradan çıxmağa ancaq bir yol var, sən 
gərək quyunun ortasında durasan, mən də sənin 
çiyninə çıxıb bayıra tollanam. Sonra səni quyudan 
çıxaram. 
Canavar tülkü deyən kimi etdi. Tülkü ca- 
navarın çiyninə çıxıb bayıra sıçradı, qah-qahla gül-
məyə başladı. Canavar quyunun içindən qışqırırdı: 
—Ay tülkü qardaş, ürəyim darıxdı, məni 
buradan tez çıxart, dostluğunu mənə sübut elə. 
Tülkü gülüb dedi: 
—Boş-boş danışma! Mən quyruğumu sənin 
əlinə verə bilmərəm. Sənin mənimlə dostluğun ilan 
ilə yoldan ötən kişinin dostluğuna bənzər. Adam 
ilandan xeyr görə bilmədiyi kimi mən də səndən 
xeyr görə bilmərəm. 
Canavar dedi: 
—Ay tülkü qardaş zarafatı burax. De görək 
ilan adama nə etmişdi ki, məni ona oxşadırsan. Bu 
əhvalatı danışsan gələcəkdə mən də özümü ilandan 
qoruyaram. 
Tülkü cavabında: 
—Ay canavar mənim ilanım sənsən, sənə 
yaxşılıq edib quyudan çıxartsam ilan insanın başına 
gətirdiyi işi sən də mənim başıma gətirərsən. Qulaq 
as hekayəni sənin üçün danışım: 
—Deyirlər ki: Bir gün bir ilan, ilan tutan 
kişinin əlindən qurtarıb ürəyi çırpına-çırpına 
yoldan qaçırdı. Yolda sadə ürəkli bir cavan oğlana
rast gəldi yalvarıb dedi: 
—Ey mərhəmətli oğlan mənə yazığın gəlsin, 
dalımca ilan tutan yüyürür, o məni öldürüb dərimi 
soymaq istəyir. Məni onun əlindən qurtar sənə çox 
yaxşılığım dəyər. 
Oğlanın ilana yazığı gəldi. Onu yerdən 
götürüb qoynunda gizlətdi. Bir az sonra ilan tutan 
gəlib bunların yanından keçdi, ilanı tapa bilmədiyi 
üçün çıxdı getdi. Kişi gedəndən sonra oğlan ilana 
dedi: “Səni tutmaq istəyən kişi artıq uzaqdadır. 
Aşağı düş haraya getməlisənsə get”. Ilan başını 
çıxarıb dedi: “Sənin mənə etdiyin yaxşılığın 
əvəzində mən səni dişləməliyəm”. Oğlan nə qədər 
yalvardı ki, gəl məni incitmə, ilan qəbul etmədi. 
Qolunu dişləyib oğlanı zəhərlədi. Yazıq oğlan 
öldü. 
İndi ay canavar. Mən səni quyudan çıxarsam 
sənin yaxşılığın məni boğub öldürmək olacaqdır, 
çünki sənin xəmirin pisliklə yoğurulmuşdur. Sən 
ölümə layiqsən! Bunu söyləyib tülkü ay haray, ay 
haray. Gəlin canavar quyuya düşüb—deyə 
qışqırmağa başladı, özü isə qaçıb gizləndi. 
Bağban və onun qonşuları əllərinə yaba, daş-
kəsək alıb quyunun başına yığıldılar, canavarı 
quyuda görüb öldürdülər. 
Tülkü isə quyruğunu şəkləyib çöldə gəzməyə 
başladı. 
