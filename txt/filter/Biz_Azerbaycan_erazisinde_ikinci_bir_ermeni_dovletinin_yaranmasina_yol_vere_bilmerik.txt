 
www.aliyevheritage.org                   Conference for Security and Co-operation in 
                                       B U D A P E S T  S U M M I T  
                                                                                                                                1994 
HEYDƏR ƏLİYEV: 
«BİZ AZƏRBAYCAN ƏRAZİSİNDƏ İKİNCİ BİR ERMƏNİ 
DÖVLƏTİNİN YARANMASINA YOL VERƏ BİLMƏRİK» 
 
HEYDAR ALIYEV: 
"HEYDAR ALIYEV: WE CAN NOT ALLOW THE SECOND ARMENIAN 
STATE BE ESTABLISHEDIN THE TERRITORY OF AZERBAIJAN" 
Organization for Security and Co-operation in Europe 
L I S B O N    S U M M I T  
1996 
HEYDAR ALIYEV: 
"NOUS NE PОUVОNS PAS ADMETTRE  L'APPARITION SUR LE 
TERRITOIRE DE  L'AZERBAIDJAN DU DEUXIEME ETAT ARMENIEN" 
ГEЙДAP AЛИEB: 
«MЫ  HE  MOЖEM ДОПУCTHTЬ  BОЗHИKHОBEHИЯ  HA 
TEPPИTOPИИ  A3EPБAЙДЖAHA  BTОPОГО  APMЯHCKOГО 
ГОСУДAPCTBA» 
Organization for Security and Co-operation 
I S T A N B U L   S U M M I T  
1999 
 
 
 
 
 
 
 
 
 
 
 
Heydər Əliyev: «Biz Azərbaycan ərazisində ikinci bır erməni dövlətinin 
yaranmasına yol verə bilmərik». "Əbilov, Zeynalov və oğulları", Bakı, 2006, 472 səh. 
(illyüstrasiyalar) Dörd dildə. 
 
 
 
002000000-176   sırarışlə 
AB022016-2006  
 
 
İSBN 5-87459-127-3 
 
 
 
 
 
 
 
 
 
 
 
 
 
 
                                     ©"Heydər Əliyev irsi" Beynəlxalq   elektron kitabxanası, 2006 
© "Əbilov, Zeynalov və oğulları", 2006 
 
"Heydər Əliyev irsi" Beynəlxalq Elektron Kitabxanası 
 
 
Ùþðìÿòëè îõóúóëàð! 
 
 
 
«Ùåéäÿð ßËÈÉÅÂ: «Áèç Àçÿðáàéúàí ÿðàçèñèíäÿ èêèíúè áèð 
åðìÿíè äþâëÿòèíèí éàðàíìàñûíà éîë âåðÿ áèëìÿðèê» êèòàáû 
«Ùåéäÿð ßëèéåâ èðñè» Áåéíÿëõàëã Åëåêòðîí Êèòàáõàíàñû 
Íÿøðèééàò ãðóïóíóí íþâáÿòè íÿøðèäèð.  
Áó íÿøðÿ ÀÒßÒ-èí 1994-úö èëäÿ Áóäàïåøòäÿ, 1996-úû èëäÿ 
Ëèññàáîíäà âÿ 1999-úó èëäÿ Èñòàíáóëäà êå÷èðèëìèø çèðâÿ 
òîïëàíòûëàðûíûí áÿçè ìàòåðèàëëàðû äàõèë åäèëèá. Êèòàá Àçÿðáàéúàí 
äèëè èëÿ éàíàøû ÀÒßÒ-èí Ìèíñê ãðóïóíóí ùÿìñÿäðè îëàí 
þëêÿëÿðèí äþâëÿò äèëëÿðèíäÿ äÿ èøûã öçö ýþðöð.  
Äöøöíöðöê êè, åëàí îëóíìàìûø ìöùàðèáÿ íÿòèúÿñèíäÿ 
÷îõñàéëû ìÿùðóìèééÿòëÿðÿ ìÿðóç ãàëìûø Àçÿðáàéúàí õàëãûíûí 
öìóììèëëè ëèäåðè òÿðÿôèíäÿí ìöùöì áåéíÿëõàëã òÿäáèðëÿðäÿ 
ñÿñëÿíäèðèëìèø ôèêèðëÿð, åëÿúÿ äÿ áåéíÿëõàëã òÿøêèëàòëàðûí ñÿ-
íÿäëÿðè òÿêúÿ ïîëèòîëîãëàð, ðåýèîíëà ìàðàãëàíàí ìöòÿõÿññèñëÿð 
ö÷öí äåéèë, ùàããûí-ÿäàëÿòèí çÿôÿð ÷àëìàñûíû èñòÿéÿí áöòöí 
èíñàíëàð ö÷öí ìàðàãëû îëàúàã. 
 
«Ùåéäÿð ßëèéåâ èðñè»  
Áåéíÿëõàëã Åëåêòðîí Êèòàáõàíàñû  
 1 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
 
 
 
ÀÒßÌ-èí Áóäàïåøò ñàììèòè - 1994
 
 
Azərbaycan Respublikasının Prezidenti Heydər Əliyevin ATƏM‐in 
üzvü olan ölkələrin dövlət başçılarının zirvə toplantısında iştirak etmək 
üçün Budapeşt şəhərinə yola düşməzdən əvvəl Binə hava limanında 
jurnalistlərə müsahibəsi 
 
 
4 dekabr 1994‐cü il 
 
Səfərin xüsusi əhəmiyyəti var. Çünki 1975-ci ildə Finlandiyada Helsinki Yekun 
Aktının imzalandığı, yəni Avropada Təhlükəsizlik və Əməkdaşlıq Müşavirəsinin 
yarandığı dövrdən bu, dövlət rəhbərlərinin dördüncü görüşüdür. ATƏM-ə daxil olan 
dövlətlərin başçıları bu görüşdə iştirak edəcəklər və Avropa Təhlükəsizliyi, Avropa 
Birliyinin möhkəmləndirilməsi barədə mühüm məsələlər müzakirə olunacaqdır. Əsas 
məsələlər bu təşkilatın, Avropada Təhlükəsizlik və Əməkdaşlıq Müşavirəsinin işini 
gücləndirmək və fəallaşdırmaqdan ibarətdir. Biz buna tərəfdarıq. Amerikanın prezidenti 
cənab Bill Klinton mənə məktubunda da bu məsələlər barəsində öz fikirlərini yazmışdır. 
Mən ona göndərdiyim məktubda - dekabrın 2-də ona cavab məktubu göndərmişəm - 
Azərbaycanın mövqeyini bildirmişəm. Bizim mövqeyimiz belədir ki, ATƏM təşkilatı 
güclənməlidir, daha böyük fəaliyyət göstərməlidir, yeni Avropanın yaranması üçün, yeni 
Avropanın inkişafı üçün bu təşkilatın fəaliyyəti bundan sonra daha da artıq olmalıdır. Biz 
bir Avropa dövləti kimi və Avropa Birliyinə daxil olan bir dövlət kimi ATƏM təşkilatının 
güclənməsinin tərəfdarıyıq. Bu mövqelərimizi orada bildirəcəyik.  
Eyni zamanda Budapeşt Zirvə görüşündə Ermənistanla Azərbaycan arasında gedən 
hərbi münaqişə, müharibə ilə əlaqədar məsələ də müzakirə olunacaq, xüsusən, ATƏM-in 
sülh məramlı qüvvələrinin yaradılması və bizim bölgəyə göndərilməsi məsələləri 
müzakirə ediləcəkdir. Bu da bizim üçün çox əhəmiyyətlidir. Çünki demək olar, ilk dəfədir 
ki, belə Zirvə görüşündə bu məsələ xüsusi bir məsələ kimi gündəliyə salınıbdır və 
müzakirə olunacaqdır, ona görə də biz bu görüşdən çox şeylər gözləyirik.  
 
 2 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
ATƏM‐in üzvü olan ölkələrin dövlət və hökumət başçılarının  
Budapeşt görüşündə Azərbaycan Respublikasının  
Prezidenti Heydər Əliyevin çıxışı 
 
 
6 dekabr 1994‐cü il   
 
Hörmətli cənab sədr! 
Hörmətli dövlət başçıları! 
Xanımlar və cənablar! 
Göstərilən qonaqpərvərliyə, Budapeşt şəhərində işləməyimiz üçün yaradılan gözəl 
şəraitə görə Macarıstan Respublikasının prezidenti cənab Arpad Göntsə, Macarıstan 
hökumətinə səmimi minnətdarlığımı bildirmək istəyirəm. 
Azərbaycan xalqı Avropada Təhlükəsizliyə və Əməkdaşlığa dair Müşavirəyə böyük 
əhəmiyyət verir, indiki görüşdən çox şey gözləyir. 1975-ci ildə Helsinkidə ATƏM-in 
Yekun Aktının imzalanması dünya proseslərinin gedişinə uzunmüddətli müsbət təsir 
göstərmiş, son illərdə dünyada baş verən əsaslı dəyişikliklərin ilk əlamətlərindən biri 
olmuşdur. Dünyanın siyasi xəritəsi dəyişmiş, ATƏM-in üzvü olan yeni suveren dövlətlər 
meydana gəlmişdir ki, onlardan biri də mənim ölkəm - müstəqil Azərbaycandır.  
Müasir şəraitdə ATƏM-in rolu və əhəmiyyəti getdikcə daha da artır. Yeni Avropaya, 
sərhədlərin və nüfuz dairələrinin olmayacağı Avropaya təkmilləşmiş ATƏM gərəkdir. 
ATƏM-in fəaliyyətini gücləndirmək, onu demokratikləşdirmə və insan hüquqlarının 
qorunması proseslərinə təsirli kömək göstərməyə, hələ möhkəmlənməmiş gənc döv-
lətlərin azadlığına və istiqlaliyyətinə xələl gətirə biləcək təcavüzkarlıq hərəkətlərinin və ya 
planlarının qarşısını qətiyyətlə almağa, qitəmizin qaynar nöqtələrində sabitliyin bərpasına 
kömək etməyə qadir olan, "soyuq müharibə" qurtardıqdan sonra Avropa təhlükəsiz-
liyinin yeni binasının dayaqlarından birini təşkil edə bilən səmərəli vasitəyə çevirmək son 
dərəcə zəruridir. 
Azərbaycan Respublikası öz istiqlaliyyətini elan etmişdir və bazar iqtisadiyyatına, 
çoxpartiyalı sistemə, insan hüquqlarını və şəxsiyyətin azadlığını təmin edən qanunlara 
malik demokratik dövlət yaradılması yolunda inamla irəliləyir. Keçid dövrünün obyektiv 
çətinliklərinə, zorla cəlb edildiyimiz altı illik müharibənin nəticələrinə baxmayaraq, biz bu 
yolun xeyli hissəsini keçmişik və əminik ki, qarşıya qoyduğumuz məqsədlərə çatacağıq. 
Azərbaycan NATO-nun "Sülh naminə tərəfdaşlıq" proqramına qoşulmuşdur, 
tərksilah və silahlanma üzərində nəzarət sahəsində beynəlxalq hüquqi öhdəliklərin, o 
cümlədən Avropada adi silahlı qüvvələr haqqında müqaviləyə aid öhdəliklərin yerinə 
yetirilməsi xəttinə ciddi əməl edir. 
Biz bərabərhüquqlu tərəfdaş kimi iqtisadi cəhətdən dünya birliyinə qoşulmağımızı 
sürətləndirmək üçün də əlimizdən gələni edir, istər öz qonşularımızla, istərsə də 
dünyanın bütün ölkələri ilə sıx əməkdaşlığı inkişaf etdiririk.  
 3 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Xəzər dənizinin Azərbaycan sektorundakı neft yataqlarının birgə işlədilməsinə dair 
bu il sentyabrın 20-də dünyanın bir sıra iri şirkətləri ilə müqavilə imzalanması de-
diklərimə parlaq nümunədir. Xüsusi qeyd etmək istəyirəm ki, bu çox iri investisiya 
layihəsinin bir sıra iştirakçıları ATƏM-ə daxil olan ölkələri - ABŞ-ı, Rusiyanı, İngiltərəni, 
Türkiyəni, Norveçi təmsil edirlər. Ümidvaram ki, həmin müqavilə bu konsorsiumda 
iştirak edən ölkələrin və xalqların bir-birinə yaxınlaşmasına, bütövlükdə isə Avropada 
sabitliyin və əməkdaşlığın möhkəmlənməsinə kömək edəcəkdir. 
Hörmətli xanımlar və cənablar! 
Müşavirənin iştirakçılarına məlumdur ki, altı il bundan əvvəl respublikamızın bir 
hissəsini - Dağlıq Qarabağı onun əlindən qoparıb almaq məqsədi ilə bizə qarşı təcavüz 
edilmişdir. Ermənistan Respublikası, Dağlıq Qarabağdakı erməni separatçıları dövlə-
timizin ərazi bütövlüyünə qarşı geniş hərbi əməliyyatlara əl atmışlar. Azərbaycanın Şuşa 
şəhəri və Laçın rayonu zəbt olunduqdan sonra əslində Dağlıq Qarabağ ilhaq edilmişdir. 
Dağlıq Qarabağın 50 mindən çox azərbaycanlı yaşamış onlarca yaşayış məntəqəsi dağı-
dılmış və yandırılmışdır. Dağlıq Qarabağ əməliyyat meydanından istifadə etməklə ermə-
ni silahlı birləşmələri Azərbaycanın altı başqa rayonunu - Dağlıq Qarabağın hüdudla-
rından kənarda yerləşən və sahəsi onun sahəsindən dörd dəfə böyük olan Kəlbəcər, 
Ağdam, Füzuli, Cəbrayıl, Zəngilan və Qubadlı rayonlarını da işğal etmişlər. 
Təcavüz nəticəsində Azərbaycanın iyirmi faizindən çoxu işğal olunmuşdur. Mənim 
həmvətənlərimin 20 mindən çoxu həlak olmuş, təqribən 100 min nəfəri yaralanmış və 
şikəst qalmış, 6 min nəfəri əsir düşmüşdür, bir milyondan çox azərbaycanlı, yəni 
respublikanın əhalisinin təqribən on beş faizi doğma yurd-yuvasından qovulmuşdur və 
hazırda çadır şəhərciklərində yaşayır, ən zəruri ehtiyaclarını ödəyə bilmir. İşğal edilmiş 
Azərbaycan ərazilərində 700 şəhər və kənd dağıdılmış, yandırılmış, bütün evlər, 
məktəblər, xəstəxanalar talan olunmuş, ən qədim mədəniyyət abidələri məhv edilmişdir. 
Münaqişəni aradan qaldırmaq üçün Minsk qrupunun yaradılması haqqında ATƏM-
in 1992-ci ilin yazında qəbul etdiyi qərarı Azərbaycan xalqı böyük ümidlə qarşılamışdır. 
Qrupun tərkibinə münaqişənin iştirakçısı olan Ermənistan və Azərbaycan ilə yanaşı, 
dünyanın doqquz nüfuzlu ölkəsi daxildir. Ötən dövr ərzində xeyli iş görmüş bu qrupun 
fəaliyyətini biz böyük minnətdarlıqla qiymətləndiririk.  
Rusiya Federasiyasının vasitəçilik fəaliyyətini qeyd etməyi zəruri sayıram. Onun 
səyləri və ATƏM-in köməyi ilə yeddi aya yaxındır ki, atəşkəsə əməl edilir və qan 
tökülmür. Lakin atəşin hər hansı şəkildə kəsilməsi hələ sülh demək deyildir. Tərəflərin 
mənafeyini və beynəlxalq hüquq normalarını nəzərə alan siyasi saziş imzalanmadan 
möhkəm və ədalətli sülh ola bilməz. Atəşkəsdən istifadə etməklə biz bu sənədin 
razılaşdırılıb qəbul edilməsinə intensiv çalışırıq.  
Əmin etmək istəyirəm ki, Azərbaycan Respublikası bu prosesdə son dərəcə 
sülhsevər və əməli mövqe tutur. Təcavüzün ağır nəticələrinə baxmayaraq, biz Ermənistan 
tərəfinə ədalət və humanizmin əsasında, ATƏM-in prinsipləri, BMT Təhlükəsizlik 
Şurasının qətnamələri əsasında sülh təklif edirik. Biz Dağlıq Qarabağın erməni əhalisinin 
təhlükəsizliyinə təminat verməyə hazırıq, münaqişə zonasında ATƏM-in sülhü qoruyan 
 4 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
qüvvələrinin yerləşdirilməsinə razıyıq. Biz milli azlıq təşkil edən ermənilərin hüquqla-
rının həyata keçməsi üçün Azərbaycan dövlətinin tərkibində Dağlıq Qarabağın statusunu 
müzakirə etməyə və Azərbaycanın Dağlıq Qarabağ regionu ilə Ermənistan Respublikası 
arasında nəqliyyat kommunikasiyalarının normal işləməsini təmin etməyə də hazırıq. 
Amma bizim üçün sarsılmaz olan normalar və prinsiplər vardır ki, bunlar da sərhədlərin 
pozulmazlığı, Azərbaycanın ərazi bütövlüyü, işğal edilmiş bütün ərazilərdən erməni 
silahlı birləşmələrinin çıxarılması, qaçqınların doğma ocaqlarına qaytarılmasıdır. 
Bu gün məhz təcavüzkarın BMT Təhlükəsizlik Şurasının qətnamələrini yerinə 
yetirməkdən və işğal olunmuş bütün Azərbaycan ərazilərindən öz silahlı birləşmələrini 
mərhələ-mərhələ çıxarmağa razılıq verməkdən boyun qaçırması siyasi saziş əldə edil-
məsinə mane olur.  
Minsk qrupunun üzvləri arasında fikir ayrılıqlarının aradan qaldırılmasından, onla-
rın səylərinin Azərbaycan ilə Ermənistan arasında sülhün və sabitliyin bərqərar edilməsi 
üçün birləşdirilməsindən də çox şey asılıdır. 
Ermənistan-Azərbaycan münaqişəsinin aradan qaldırılması üçün sülhü qoruyan 
beynəlxalq qüvvələr təşkil etmək sahəsində ATƏM-in sədrinin səylərini biz alqışlayırıq. 
Mən sədrin çağırışına səs vermiş bütün ölkələrə təşəkkür edir və hamını bu nəcib işdə ona 
kömək göstərməyə çağırıram. 
Xram çayı üzərində olan, Ermənistanı Gürcüstanla birləşdirən körpünün partla-
dılması ilə əlaqədar Ermənistan Respublikasının prezidenti cənab Levon Ter-Petrosyanın 
bəyanatı məni son dərəcə təəccübləndirdi. Mən baş verən hadisədə Azərbaycan 
Respublikasının əli olması barədə ittihamları qətiyyətlə rədd edirəm və bu bəyanatı 
tamamilə sübutsuz, heç bir əsası olmayan bəyanat sayıram. Üçüncü dövlətin ərazisində, 
döyüş əməliyyatı zonasından yüz kilometrlərlə uzaqda baş vermiş bu hadisəyə atəşkəs 
rejiminin Azərbaycan tərəfindən kobud şəkildə pozulması kimi düşünülməmiş qiymət 
verilməsi də xüsusi narahatlıq doğurur. 
Belə təəssürat yaranır ki, Azərbaycana heç bir dəxli olmayan bu hadisədən vəziyyəti 
kəskinləşdirmək, gərginliyi artırmaq üçün xüsusi olaraq istifadə edilir. Bununla əlaqədar 
mən cənab Levon Ter-Petrosyanı başlanmış sülh prosesinə, burada, Budapeştdə, bizim 
məclisimizdə hökm sürən əlverişli şəraitə ziyan vura biləcək hər hansı düşünülməmiş 
hərəkətlərdən çəkindirirəm. 
Mən öz tərəfimdən bir daha bildirirəm ki, dövlətimiz əldə olunmuş atəşkəsə 
sadiqdir və Ermənistan-Azərbaycan münaqişəsini sülh yolu ilə aradan qaldırmaq üçün 
səylərini əsirgəməməyə hazırdır. Mən cənab Levon Ter-Petrosyanı sülh axtarışı yolunda 
fəal əməkdaşlığa dəvət edirəm.  
Münaqişənin aradan qaldırılması işində əsaslı irəliləyişə nail olmaq üçün Budapeşt 
görüşünün nadir imkanı vardır. Mən ATƏM-in üzvü olan dövlətlərin hörmətli başçılarına 
müraciətlə xahiş edirəm ki, bu işdə fəal iştirak etsinlər, mənim xalqımı, milyonlarla adamı 
ağrı-acıya, iztirablara məruz qoyan altı illik müharibənin alovunu söndürməyə kömək 
etsinlər, bununla da Avropada Təhlükəsizliyə və Əməkdaşlığa dair Müşavirənin Yekun 
 5 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
aktının ümdə prinsiplərinin həyata keçməsinə imkan açsınlar. Bu sənədi biz hamımız 
təntənə ilə imzalamışıq.  
Diqqətinizə görə təşəkkür edirəm.  
 
 
Azərbaycan Respublikasının Prezidenti Heydər Əliyevin 
Budapeştdən Vətənə qayıdarkən zirvə toplantısının yekunları barədə 
 təyyarədə jurnalistlərə müsahibəsi 
 
 
7 dekabr 1994‐cü il 
 
 
Sual:  Cənab prezident, "Soyuq müharibə"nin başa çatması, böyük regional 
müharibələrin məhəlli müharibələrlə əvəz olunması və yeni beynəlxalq təşkilatların 
meydana çıxması ilə əlaqədar ATƏM-in yarandığı tarixdən başlayaraq və Budapeşt Zirvə 
toplantısı ilə bağlı rolunu nədə görürsünüz? 
Heydər  Əliyev: ATƏM-in yarandığı vaxtdan iyirmi il keçir. Bu müddət ərzində 
onun fəaliyyətinin cürbəcür mərhələləri olmuşdur. Mən dünən Budapeşt görüşündəki 
çıxışımda ATƏM-in yarandıqdan sonra dünyanın siyasi iqliminin, siyasi xəritəsinin 
dəyişilməsində göstərdiyi xidmətləri, rolu və fəaliyyəti qeyd etdim. Məhz ATƏM 
yarandıqdan sonra dünyada demokratik proseslər inkişaf etməyə başladı. Həm ölkələrin 
daxilində gedən demokratik proseslər, həm də dövlətlər arasında olan münasibətlər 
"Soyuq müharibə"nin sona çatmasına gətirib çıxardı, dünyanın siyasi xəritəsini dəyişdirdi. 
Yeni müstəqil dövlətlər meydana gəldi, o cümlədən müstəqil Azərbaycan dövləti də 
yarandı.  
İndi isə yeni bir mərhələ başlamışdır. ATƏM-in üzvü olan ölkələrin dövlət və 
hökumət başçılarının toplantısında mən birinci dəfədir ki, iştirak edirəm. Bu, ATƏM 
yaranandan bəri dördüncü görüşdür. Bütün bunlara görə də mən, yarandığı dövrdən bəri 
ATƏM-in fəaliyyətinə yüksək qiymət verirəm.  
Hesab edirəm ki, Budapeşt görüşündə ATƏM yeni bir qüvvə aldı. Yeni bir 
mərhələyə çatdı. Şübhəsiz ki, hər bir görüşün tarixdə öz yeri var. Zənnimcə, bu dördüncü 
görüş ATƏM-in tarixində xüsusi yer tutacaqdır. Çünki bu görüşdə çox böyük məsələlər 
müzakirə olundu və Avropanın təhlükəsizliyi, qitədə ATƏM-in fəaliyyətinin bundan 
sonra genişləndirilməsi haqqında Avropanın təsir bölgələrinə bölünməməsi haqqında, 
bölgə xətlərinin yaranmaması şərti ilə qitənin vahid Avropa kimi inkişaf etməsi haqqında 
çox fəal iş görüldü. Ona görə də mən Budapeşt görüşünü ümumbəşəri, dünya nöqteyi-
nəzərindən çox yüksək qiymətləndirirəm.  
Sual:  Cənab prezident, Zirvə toplantısında ATƏM-in sülhməramlı qüvvələrinin 
yaradılmasına razılıq verildi. Bu, bir tərəfdən, Dağlıq Qarabağ münaqişəsinin aradan 
 6 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
qaldırılması perspektivi ilə, digər tərəfdən, Qərb ekspertlərinin və diplomatlarının da 
dediyi kimi, sizin fəaliyyətinizlə bağlıdır. Türkiyənin baş naziri Tansu Çillər isə belə bir 
qənaətə gəldi ki, ATƏM-in sülhməramlı qüvvələri və onun taleyi bu qüvvələrin Dağlıq 
Qarabağ münaqişəsinə son qoyulmasında imtahandan necə çıxacağından asılıdır. O, 
həmçinin dedi ki, ATƏM-in fəaliyyəti bu məsələnin həllindən asılıdır. Siz buna necə 
qiymət verirsiniz? 
Heydər  Əliyev: Mən qeyd etdim ki, ATƏM-in Budapeşt görüşünün çox böyük 
əhəmiyyəti var. Ancaq bizim region, Qafqaz regionu üçün, o cümlədən Azərbaycan üçün 
bu toplantının əhəmiyyəti əvəzsizdir. Mən bunu xüsusi qeyd edirəm. Ermənistanın 
Azərbaycana qarşı təcavüzü nəticəsində altı ildir ki, müharibə gedir. 1992-ci ilin mar-
tından etibarən ATƏM bu işə bilavasitə qarışıb və Ermənistan-Azərbaycan münaqişəsini 
aradan qaldırmaq üçün, Qarabağ məsələsini həll etməkdən ötrü Minsk konfransı, Minsk 
qrupu yaratmışdır. Az sonra üç il olacaqdır ki, Minsk qrupu fəaliyyət göstərir. Minsk 
qrupu ilə bizim fəaliyyətimiz Azərbaycan ictimaiyyətinə də, sizə, mətbuatımıza da 
məlumdur. Mən Azərbaycanın dövlət başçısı kimi fəaliyyətə başladığım vaxtdan, Ali 
Sovetin sədri seçilən gündən ATƏM-lə və onun Minsk qrupu ilə sıx əməkdaşlıq edirəm. 
Siz bunların hamısının şahidisiniz. Bütün bu əməkdaşlıq dövründə mən daim çalışmışam 
ki, ATƏM-in əvvəldən nəzərdə tutulmuş fəaliyyətinə, - xüsusən Minsk qrupu vasitəsilə 
bu münaqişənin aradan qaldırılmasına - üstünlük şəraiti yaradılsın. Çünki bu, müna-
qişəyə son qoyulması üçün ən etibarlı yoldur, ola bilər ki, əlimizdə olan imkanların ən 
etibarlısıdır. Ona görə də mən buna çox fikir vermişəm.  
Bilirsiniz ki, ATƏM-in nümayəndələri, Minsk qrupunun başçıları ilə dəfələrlə uzun-
uzadı söhbətlər aparmışam, buna çox vaxt sərf etmişəm və ATƏM-in bu məsələyə nəinki 
bilavasitə qarışmasını, həm də təşəbbüsü öz əlinə almasını istəmişəm. İndiyədək bu, sizə 
məlum olan səbəblər üzündən baş tutmurdu. Mən çalışmışam ki, ATƏM-in Minsk 
qrupunun fəaliyyətini və Rusiyanın vasitəçilik səylərini bir-birinə yaxınlaşdırım, hətta 
bunları birləşdirim. Bu tövsiyələri mən ATƏM-in Minsk qrupunun başçısı Yan Eliassona 
da, Rusiyanın vasitəçilik missiyasının rəhbəri Vladimir Kazimirova da etmişəm. Onların 
həm Bakıda, həm də Moskvada görüşlərinin təşkil olunmasına çalışmışam. Biz bu işdə də 
müəyyən nailiyyətlər əldə etmişik. Ancaq istədiyimiz nailiyyətə çata bilməmişik. Çünki 
bu müddətdə Minsk qrupunun fəaliyyəti ilə Rusiyanın vasitəçilik səylərini birləşdirməyə 
nail olmamışıq.  
Biz, şəxsən mən Rusiyanın vasitəçilik fəaliyyətini yüksək qiymətləndirirəm. Məsə-
lən, Rusiyanın vasitəçiliyi sayəsində biz mayın 12-də atəşin kəsilməsi haqqında qərar 
qəbul etdik. Sonra Minsk qrupu da bu işə qoşuldu. Rusiya və Minsk qrupunun başçısı 
Böyük Sülh Müqaviləsi əldə olunana qədər atəşkəsin davam etməsi haqqında birgə 
bəyanat verdilər.  
Ancaq bunların hamısı onların səylərinin birləşdirilməsinə gətirib çıxarmadı. Ona 
görə də biz fəaliyyətimizi davam etdirdik. Həm Rusiya ilə, həm Amerika Birləşmiş 
Ştatları ilə, həm də ATƏM-in üzvü olan başqa ölkələrlə əməkdaşlıq etdik və nəticədə 
Budapeşt görüşünə yeni bir qətnamə hazırlandı. Bu qətnamənin hazırlanması yolu da çox 
 7 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
enişli-yoxuşlu, əzab-əziyyətli, çətin olmuşdur. Çünki bəzi qüvvələr bu işə mane olurdular. 
Həmin sənəd bir neçə mərhələdən keçdi. Hətta biz Budapeştə gələndə də bu qətnamənin 
qəbul ediləcəyinə ümid çox az idi.  
Mən Amerika Birləşmiş Ştatlarının nümayəndələri ilə, o cümlədən ABŞ prezidenti 
cənab Bill Klintonla görüşdüm, Türkiyənin baş naziri Tansu Çillərlə, Rusiyanın, digər 
ölkələrin nümayəndələri ilə söhbətlər apardım. Bizim həm Vyanaya, həm də Budapeştə 
göndərdiyimiz işçi qruplarımız da çox çalışdı. Xüsusən də həm Qərbin, həm bizim, həm 
də Minsk qrupuna daxil olan başqa dövlətlərin bu işə birgə razılığı nəticəsində, həmçinin 
Amerika Birləşmiş Ştatları ilə Rusiya arasında aparılan danışıqlar nəticəsində qətnamənin 
müzakirəyə çıxarılması məsələsi həll olundu və müzakirələr zamanı qarşıya çıxan 
məneələr aradan qaldırıldı. Nəhayət, qətnamə qəbul edildi. Bu, altı il gedən müharibə 
ərzində bizim üçün çox böyük əhəmiyyətli ilk beynəlxalq sənəddir.  
Şübhəsiz ki, Azərbaycan torpaqlarının işğal olunması ilə bağlı BMT Təhlükəsizlik 
Şurasının qəbul etdiyi dörd qətnamə bizdən ötrü qiymətlidir. Ancaq həmin qətnamələr 
həyata keçirilmədi. Nə üçün? Çünki qətnamələr qəbul edildi, lakin həyata keçirilmə me-
xanizmi olmadı və onlar havada asılı qaldı. Ancaq Ermənistanla Azərbaycan arasındakı 
münaqişəyə son qoyulması üçün Budapeştdə çoxmillətli sülhü mühafizə qüvvələri ya-
radılması haqqında qərar qəbul edildi.  
Son illər, xüsusən mən bu işlə məşğul olduğum vaxt çoxları dəfələrlə mənə de-
mişdilər ki, ATƏM heç zaman sülhməramlı qüvvələr yarada bilməz və bu, mümkün 
deyil. Belə fikirlər hətta Birləşmiş Millətlər Təşkilatında, digər ölkələrin başçılarında, 
nümayəndələrində də vardı. Ancaq mən daim inanırdım ki, ATƏM-in sülhü mühafizə 
qüvvələrini yaratmaq olar. Mən bundan ötrü çalışırdım, bütün səylərimi də buna 
yönəltmişdim. İndi burada, qısa söhbətdə nə vaxt, hansı addımlar atıldığını deməyi lazım 
bilmirəm. Ola bilər, bu, işin pillələri, mərhələləri gələcəkdə açılıb yazılsın. Ancaq ötən 
müddət ərzində mən böyük inamla bu işə yanaşırdım və bilirdim ki, ATƏM-in sülhü 
mühafizə qüvvələri yarana bilər.  
Nəhayət, son ay ərzində böyük ölkələrin paytaxtlarında belə bir fikir, demək olar, 
formalaşdı. Düzdür, ziddiyyətlər də meydana çıxdı. ATƏM-in sülhü mühafizə qüvvələ-
rinin yaranması reallaşdığı zaman bəzi paytaxtlarda bunun əleyhinə çıxanlar da oldu. 
Ancaq sülhü mühafizə qüvvələrinin yaranması o qədər zəruri idi ki, bunun qarşısını ala 
bilmədilər. Bu maneələr Vyanada, Budapeşt görüşünün hazırlanması dövründə, görüş 
zamanı da özünü büruzə verdi. Son mərhələdə Amerika Birləşmiş Ştatları ilə Rusiya 
arasında bu barədə danışıqlar nəticəsində qətnamənin əldə olunması artıq reallaşdı və 
nəyahət, dekabrın 6-da həmin sənəd qəbul edildi.  
Mən bunu Azərbaycan Respublikası üçün, xüsusən Ermənistanın Azərbaycana qarşı 
təcavüzünün aradan qaldırılması üçün çox böyük tarixi hadisə, tarixi bir nailiyyət, bizim 
nailiyyətimiz hesab edirəm. Ümidvaram ki, onun əsasında biz bundan sonra atəşkəsin 
möhkəmləndirilməsinə, xüsusən çoxmillətli qüvvələrin yaranmasına nail olacağıq. Həmin 
qüvvələrin yaranması ilə indi böyük sazişin hazırlanması da asanlaşır. Çünki bu qətna-
məyə görə, indi Minsk qrupunun iki sədri var: onların biri İsveçdən, digəri Rusiyadandır. 
 8 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Bu, bizdən ötrü məsələni yüngülləşdirəcəkdir. İndiyədək bir sədrin olması çətinlik 
yaradırdı. Mən hesab edirəm ki, biz bu imkanlardan istifadə edə biləcəyik. Yəni ATƏM-in 
sülhməramlı qüvvələrinin yaranması məsələsi artıq reallaşmışdır və biz həm bu 
qüvvələrin toplanması, həm də Böyük Siyasi Sazişin hazırlanması ilə məşğul olacağıq, 
sazişin hazırlanması daha da asanlaşacaqdır.  
Mən Budapeştdə bir çox dövlətlərin, xüsusən Avropa dövlətlərinin başçıları ilə 
görüşdüm. Onların hamısı bu qətnaməni dəstəklədi və əksəriyyəti ATƏM-in sülhməramlı 
qüvvələrinin yaranmasında öz ölkələrinin iştirak edəcəyi barədə mənə bəyanatlar verdi. 
Bütün bunlar məndə belə bir inam yaradır ki, biz artıq yeni mərhələdəyik və bundan 
sonra həmin məsələləri daha da müvəffəqiyyətlə həll edə bilərik.  
Sual: Cənab prezident, çox böyük iş görülüb, qətnamə qəbul olunub. Lakin bu, hələ 
problemin həll edilməsi demək deyil. Ancaq indidən belə səslər eşidilir ki, daha bir 
qətnamə qəbul olunsun. Yəni görülən işi nüfuzdan salmağa çalışanlar da var. Siz buna 
necə baxırsınız? 
Heydər Əliyev: Mən sizə dedim: Budapeşt görüşünə qədər bizim yolumuz çox ağır, 
əzablı yol olmuşdur. Hesab etməyin ki, bundan sonra biz böyük bir asfalt yola çıxırıq. 
Yolumuz yenə çətin olacaq, ancaq bir halda ki, biz prinsipiallıq, dəyanət göstərdik, öz 
mövqeyimizi daim müdafiə etdik, mövqeyimizdən çəkilmədik, buna nail olduq, deməli, 
bundan sonra da istədiklərimizə nail ola biləcəyik.  
Sual: Bəzi dövlət başçıları deyirlər ki, ATƏM indi böhran keçirir. Məsələn, Eduard 
Şevardnazde də bu fikirdədir. Digər tərəfdən, indiki Zirvə toplantısında qlobal məsələlər 
həll olundu. Siz buna necə baxırsınız? 
Heydər  Əliyev:  Bilirsiniz, indi Eduard Şevardnadzenin ölkəsinin vəziyyəti çox 
ağırdır. Vaxtilə Birləşmiş Millətlər Təşkilatı da, ATƏM də orada məsələni həll etmək 
barədə müəyyən vədlər vermiş, lakin bunları yerinə yetirməmişlər. Buna görə də onun 
belə söz deməyə haqqı var. Ancaq mən bu fikirlə heç də razı deyiləm ki, ATƏM böhran 
dövrü keçirir. Mən hesab edirəm ki, Budapeşt toplantısında ATƏM özünün gücünü 
nümayiş etdirdi və göstərdi ki, bu, güclü, böyük bir beynəlxalq təşkilatdır. ABŞ prezidenti 
cənab Bill Klintonun çıxışında da bu fikirlər səsləndi. Belə fikirlər başqa çıxışlarda da oldu. 
Ona görə də mən hesab etmirəm ki, ATƏM böhran dövrü keçirir. Mənim fikrimcə, 
ATƏM yeni bir pilləyə qalxmışdır.  
Sual: Nəhayət ki, ATƏM-in silahlı qüvvələri yaradılır və onların Ermənistan-Azər-
baycan münaqişəsi zonasında yerləşdirilməsi ilk imtahan olacaqdır. Sizcə, bu, Böyük 
Siyasi Sazişin imzalanmasını sürətləndirməyə imkan verəcəkmi? Budapeşt görüşü ərəfə-
sində Rusiyanın bir çox kütləvi informasiya vasitələri belə xəbərlər yayırdı ki, ATƏM və 
Azərbaycan Rusiyanı Qarabağ probleminin həllindən kənarlaşdırmaq istəyirlər. Bu barə-
də nə deyərdiniz? 
Heydər  Əliyev: Əvvəla mənim fikrimcə, ATƏM-in çoxmilli qüvvələri tərkibində 
Rusiya qüvvələrinin də olması nəzərdə tutulur. MDB qüvvələrinin daxil edilməsindən 
söhbət getmir. Rusiya çoxmillətli qüvvələrdə kifayət qədər təmsil olunacaqdır. Deməli, 
burada heç bir problem yoxdur. Əlbəttə, ATƏM-in qüvvələrində hansı ölkəyə nə qədər 
 9 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
yer veriləcəyini ATƏM-in sədri müəyyən edəcəkdir. Bu aydındır və biz də bilirik ki, yenə 
deyirəm, Rusiya orada kifayət qədər təmsil olunacaqdır.  
O ki qaldı siyasi saziş barədə sualınıza, mən əvvəl də dedim. Böyük Siyasi Saziş 
hazırlamaq üçün indi daha əlverişli şərait yaranır. Çünki indiyədək Minsk qrupunun və 
Rusiyanın səylərini birləşdirməyə imkan yox idi. Belə ziddiyyət vardı. Mən görüşdəki 
çıxışımda dedim ki, Minsk qrupuna daxil olan ölkələrin səylərinin birləşdirilməsindən çox 
şey asılıdır. Mən BMT-də də demişdim ki, Rusiya və Minsk qrupu öz səylərini birləşdir-
məli, fəal əməkdaşlıq etməlidirlər. Budapeşt qətnaməsi buna imkan yaradır və zənnimcə, 
indi Böyük Siyasi Saziş hazırlamaq bizə asan olacaqdır.  
İkinci sualınıza gəldikdə isə, belə məlumatların heç bir əsası yoxdur. Çünki Rusiya 
ATƏM-in üzvüdür. ATƏM isə Avropanın beynəlxalq təşkilatıdır. Ona daxil olan hər bir 
ölkə istəyir ki, bu təşkilatın fəaliyyətində yaxından iştirak etsin. O cümlədən Rusiya da, 
Azərbaycan da, başqa ölkələr də. Bir də ki, biz Rusiya ilə fəal əməkdaşlıq edirik. Mən 
bayaq dedim ki, Budapeştdə qəbul olunmuş qətnamə məhz ümumi əməkdaşlığın, o 
cümlədən Amerika Birləşmiş Ştatları ilə Rusiya arasında əməkdaşlığın nəticəsidir.  
 
 
 10 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
 
 
 
ÀÒßÒ-èí Ëèññàáîí ñàììèòè - 1996 
 
 
Azərbaycan Respublikasının Prezidenti Heydər Əliyevin ATƏT‐in 
üzvü olan ölkələrin dövlət və hökumət başçılarının Lissabon Zirvə 
toplantısında iştirak etmək üçün yola düşməzdən əvvəl Binə hava 
limanında jurnalistlərə bəyanatı 
 
 
30 noyabr 1996‐cı il 
 
Lissabon görüşünə gedirik. Bu təkcə bizə aid olan görüş deyildir. Lissabon görüşü 
Avropada Təhlükəsizlik və Əməkdaşlıq Təşkilatının üzvü olan dövlətlərin başçılarının 
görüşüdür. Orada Avropanın təhlükəsizliyinə, Avropada əməkdaşlığa aid, dünyaya aid 
məsələlər müzakirə olunacaqdır. Şübhəsiz ki, hər bir dövlət, hər bir ölkə həm ümumi 
məsələlərin həll olunmasında öz səyini göstərməyə çalışır, həm də öz ölkəsinə, dövlətinə, 
öz regionuna aid olan məsələlərin həllinə çalışır. 
Biz istəyirik həqiqətən Avropada təhlükəsizlik, sülh, əmin-amanlıq olsun, eyni za-
manda öz problemimizin həllini, yəni Qafqazda əmin-amanlıq, sülh olmasını Ermənistan-
Azərbaycan münaqişəsinin həlli barəsində müəyyən addımların atılmasını istəyirik. Bu 
barədə biz çox iş görmüşük, mən bunu bir neçə dəfə demişəm. Lissabon görüşü məhkəmə 
deyil ki, orada hansısa qərar çıxarılsın, yox. Sadəcə, bəzi prinsipial məsələlərə münasibət 
bildiriləcəkdir. Bizim məqsədimiz ondan ibarətdir ki, Ermənistan-Azərbaycan münaqi-
şəsinin sülh yolu ilə həll olunması üçün Lissabon görüşünün sənədlərində yeni imkanlar 
açılsın. Məqsədimiz bundan ibarətdir, orada kiməsə qalib gəlmək, kimisə məhkum etmək 
deyildir. Bizim mövqeyimiz məlumdur. Minsk qrupu tərkibində, sonra da Helsinkidə, 
axır zamanlar Vyanada bir çox işlər aparmışıq. Neçə gündür ki, nümayəndələrimiz 
Lissabonda işləyirlər. 
ATƏT-in əsas prinsipi - hər bir ölkənin ərazi bütövlüyü, suverenliyi, sərhədlərin 
toxunulmazlığı prinsipi Azərbaycan barəsində Ermənistan tərəfindən indiyə qədər 
tanınmır. Bizim məqsədimiz ondan ibarətdir ki, bu barədə müəyyən bir münasibət bil-
dirilsin. Mən ATƏT-in üzvü olan dövlətlərin başçılarının hamısına müraciət etmişəm, 
məktublar göndərmişəm, bir çox ölkələrin başçılarından cavablar da almışam. Hamı bunu 
müdafiə edir. Ancaq hamı bir yerə toplaşanda konsensus olmalıdır. Necə olacaq, - görərik. 
Hər halda mən hesab edirəm ki, hər bir belə görüş Azərbaycanın sülhsevər ölkə olmasını 
 11 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
təsdiq edir, münaqişə başlayandan bəri dünyada Azərbaycan haqqında yaranmış mənfi 
fikrin aradan götürülməsinə və müsbət fikir yaranmasına doğru çox yaxşı nəticələr verir. 
Bu, bizim nailiyyətimizdir. Budapeştdən Lissabona qədər keçən dövrü də çox yaxşı 
qiymətləndirirəm. 
 
 
Azərbaycan Respublikasının Prezidenti Heydər Əliyevin 
ATƏT‐in Lissabon Zirvə görüşündə nitqi 
 
 
2 dekabr 1996‐cı il 
 
Hörmətli cənab sədr! 
Xanımlar və cənablar! 
Dövlət və hökumət başçılarını, Zirvə görüşümüzün bütün iştirakçılarını səmimi 
salamlayıram. Ümidvaram ki, bu görüş Avropada təhlükəsizliyin və əməkdaşlığın 
möhkəmləndirilməsi işində mühüm mərhələ olacaqdır.  
Avropa qitəsində xalqlar və ölkələr arasında qarşılıqlı münasibətlərin hüquqi və 
humanitar prinsiplərinin yüksək standartlarını müəyyən etmiş Helsinki Yekun aktının 
imzalanmasından iyirmi ildən çox vaxt keçmişdir.  
Bu dövr ərzində dünyada əsaslı müsbət dəyişikliklər baş vermiş, yeni müstəqil 
dövlətlər meydana gəlmiş, azadlıq və demokratiya ideyaları bütün Avropa qitəsində, 
onun hüdudlarından çox-çox uzaqlarda hakim prinsiplərə çevrilmişdir.  
Beynəlxalq təhlükəsizliyi təmin etmək, dövlətlərin suverenliyini, ərazi bütövlüyünü 
və sərhədlərinin pozulmazlığını dəstəkləmək, münaqişələri sülh yolu ilə aradan qal-
dırmaq, insanın hüquqlarını və əsas azadlıqlarını qorumaq sahəsində ATƏT-in fəaliyyəti 
bu dəyişikliklərin gedişinə və xarakterinə böyük təsir göstərmişdir. 
Zaman ATƏT-in yaşarı, səmərəli təşkilat olduğunu sübut etmişdir və biz təşkilatı-
mızın keçdiyi yolu, onun Ümumavropa və dünya proseslərinə verdiyi sanballı töhfəni 
yüksək qiymətləndiririk.  
Öz müstəqilliyini bərpa etmiş, demokratik hüquqi dövlət qurmaq, bazar iqtisadiy-
yatı formalaşdırmaq yolunu tutmuş Azərbaycan xalqı ATƏT-in əməli köməyini daim hiss 
edir. 
Keçid dövrünün obyektiv çətinliklərinə, zorla cəlb edildiyimiz müharibənin nəticə-
lərinə baxmayaraq, biz dövlət müstəqilliyimizi möhkəmləndiririk, əsaslı siyasi və iqtisadi 
islahatlar həyata keçiririk. 
Azərbaycanda siyasi plüralizm, çoxpartiyalı sistem, söz, dini etiqad azadlığı kimi 
demokratik prinsiplər bərqərar olmuşdur. Ümumxalq referendumu yolu ilə müstəqil 
Azərbaycanın ilk demokratik Konstitusiyası qəbul edilmiş, çoxpartiyalı zəmində respub-
likanın yeni parlamenti seçilmişdir.  
 12 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Iqtisadiyyatın sərbəstləşdirilməsi, dövlət mülkiyyətinin geniş miqyasda özəlləşdiril-
məsi, aqrar sektorun islahatı, o cümlədən heç bir məhdudiyyət qoyulmadan alıb-satmaq 
hüququ ilə torpağın özəl mülkiyyətə verilməsi müvəffəqiyyətlə həyata keçirilir. 
Azərbaycan iqtisadiyyatına xarici investisiyalar qoyulması üçün geniş imkanlar 
açılmışdır. Xəzər dənizinin Azərbaycan sektorunda energetika resurslarının birgə hasilatı 
barədə dünyanın ən böyük neft şirkətləri ilə çoxmilyardlıq müqavilələr bağlanmışdır.  
Biz əminik ki, müstəqil demokratik dövlətlərin Dünya Birliyinə Azərbaycanın siyasi 
və iqtisadi cəhətdən qovuşması yolu Azərbaycan xalqının həyati mənafeyinə uyğundur 
və bizim bu strateji xəttimizə ATƏT-in, başqa beynəlxalq təşkilatların və demokratik 
təsisatların bundan sonra da dəstək verəcəklərinə ümid edirik. 
Xanımlar və cənablar! 
Regional münaqişələr, davakar millətçiliyin və separatçılığın artması, beynəlxalq 
terrorizm bizim regionumuzda sülh, tərəqqi və inkişaf üçün real təhlükə olaraq qalır. 
Bir çox xalqlar, o cümlədən keçmiş sovet məkanında, Qafqazda yaşayan xalqlar 
qanlı müharibələrə cəlb olunmuşlar. Bu müharibələr insanların kütləvi surətdə qırılması, 
etnik təmizləmələr, milyonlarla adamın qaçqına çevrilməsi, müstəqil dövlətlərin ərazilə-
rinin işğal edilməsi ilə nəticələnir. Ona görə də ATƏT Avropa qitəsində ümumən təh-
lükəsizliyin təmin edilməsi üçün hələ olduqca çox iş görməlidir. 
Bildiyiniz kimi, Ermənistan Respublikası əzəli Azərbaycan torpağı olan Dağlıq Qara-
bağı öz əlinə keçirmək məqsədi ilə respublikamıza qarşı təcavüz etmişdir.  
Bu təcavüz nəticəsində Azərbaycan ərazisinin iyirmi faizi Ermənistan Respublika-
sının silahlı qüvvələri tərəfindən işğal olunmuşdur. Bizim vətəndaşlarımızın iyirmi min 
nəfərdən çoxu öldürülmüş, yüz min nəfərdən çoxu yaralanmış və ya əlil olmuş, altı min 
nəfəri əsir düşmüşdür. Bir milyondan çox azərbaycanlı, yəni ölkəmizin əhalisinin təqribən 
on beş faizi qaçqına çevrilmişdir. Dörd ildir ki, onlar qışı çadır şəhərciklərində dözülməz 
şəraitdə keçirməli olurlar.  
İşğal olunmuş ərazilərdə 700-ə qədər şəhər və kənd, habelə minlərlə xəstəxana, 
məktəb, yaşayış evi, Azərbaycan xalqının tarix və mədəniyyət abidələri dağıdılmış, yan-
dırılmış, talan edilmişdir.  
BMT Təhlükəsizlik Şurasının qəbul etdiyi dörd qətnamədə və onun sədrinin altı 
bəyanatında Azərbaycanın işğal edilmiş bütün ərazilərindən Ermənistan silahlı qüvvələ-
rinin dərhal, tamamilə və qeyd-şərtsiz çıxarılması, qaçqınların və köçkünlərin daimi ya-
şayış yerlərinə qaytarılması tələb olunur. Həmin sənədlərdə respublikamızın suverenliyi 
və ərazi bütövlüyü, Dağlıq Qarabağın Azərbaycan Respublikasına mənsub olduğu təsdiq 
edilir. Lakin Ermənistan Respublikası bütün bu qərarlara etinasızlıq göstərir. 
ATƏT-in 1992-ci ildə yaradılmış Minsk qrupu Ermənistan-Azərbaycan münaqişə-
sinin sülh yolu ilə aradan qaldırılması üçün az səy göstərməmişdir. Onun fəaliyyəti və 
Rusiya Federasiyasının yaxından iştirakı sahəsində 1994-cü ilin may ayında atəşkəs əldə 
edilmişdir.  
Atəşkəs rejiminə uzun müddət əməl olunması bizim sülh istəyimizi nümayiş etdirən 
mühüm nailiyyətdir. Atəşkəs sabit davam edən danışıqlar prosesini sahmana salmağa 
 13 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
imkan vermiş, münaqişənin aradan qaldırılması üçün göstərilən səylərin etibarlı təməlinə 
çevrilmişdir və Azərbaycan tərəfi sülh müqaviləsi imzalananadək bu rejimə əməl etmək 
niyyətindədir.  
Ermənistan-Azərbaycan münaqişəsini tez bir zamanda aradan qaldırmaq ATƏT-in 
sülhü qoruyan çoxmillətli qüvvələrini yaratmaq məqsədi ilə 1994-cü ildə ATƏT-in Bu-
dapeşt Zirvə görüşündə qəbul edilmiş qərarlara biz tamamilə tərəfdar çıxmışıq.  
Budapeşt Zirvə görüşündən sonra Minsk qrupu çərçivəsində danışıqlar prosesi 
intensivləşmişdir. Biz həmçinin prezidentlərin nümayəndələri səviyyəsində Ermənistan 
ilə birbaşa ikitərəfli danışıqlar kanalını yaratmış, hərbi əsirlər və girovları qarşılıqlı surətdə 
azad etmişik.  
Bu ilin aprel ayında Lüksemburqda Ermənistan Respublikası və Azərbaycan 
Respublikası prezidentlərinin verdikləri birgə bəyanat münaqişənin aradan qaldırılması 
istiqamətində mühüm addım olmuşdur. Həmin bəyanat əslində tərəflərin silahlı müna-
qişəyə beynəlxalq prinsiplər və normalar əsasında son qoymaq əzmini nümayiş etdirən 
ilk birgə Ermənistan-Azərbaycan sənədidir.  
ATƏT-in dövlət başçıları ilə bütün başqa səviyyələrdə mənim şəxsi görüşlərim 
zamanı biz geniş məsləhətləşmələr aparmış, Ermənistan-Azərbaycan münaqişəsini ara-
dan qaldırmağın optimal, qarşılıqlı surətdə məqbul üsullarını axtarmışıq.  
Hörmətli dövlət və hökumət başçıları, Lissabon Zirvə görüşü ərəfəsində mən Sizə 
məktub göndərmiş, orada ATƏT-in prinsiplərinə, BMT nizamnaməsinə və hamı tərəfin-
dən qəbul olunmuş beynəlxalq hüquq normalarına ciddi əməl etmək əsasında müna-
qişənin aradan qaldırılması üsulunu təklif etmişəm. Bu təklifdə bütün tərəflərin mənafeyi 
nəzərə alınır. 
Nizamasalmanın bu kompromisli üsulu aşağıdakı tərkib hissələrindən ibarətdir: 
Azərbaycan Respublikasının ərazi bütövlüyü, Azərbaycan Respublikasının tərkibində 
Dağlıq Qarabağın bütün əhalisi üçün təhlükəsizlik təminatı. Bu üsul beynəlxalq vasitəçilər 
tərəfindən dəstəklənir, ATƏT-in indiki sədrinin 1996-cı ilin fevral ayında münaqişə 
regionunda olarkən təklif etdiyi prinsiplərə bir çox cəhətdən uyğun gəlir.  
Lakin çox təəssüf ki, Ermənistan Respublikası BMT nizamnaməsinə, ATƏT-in prin-
siplərinə, beynəlxalq hüquqa əsaslanan hər hansı bir qərarın qəbul edilməsindən boyun 
qaçırmaqda davam edir.  
O, Azərbaycan Respublikasının ərazi bütövlüyünü tanımaqdan imtina edir, təca-
vüzün nəticələrini qanuniləşdirməyə, Azərbaycan Respublikasının Dağlıq Qarabağ re-
gionu üçün müstəqillik statusu əldə etməyə və həmin regionu Ermənistana birləşdirməyə 
cəhd göstərir.  
Dağlıq Qarabağ ilə əlaqədar Ermənistan-Azərbaycan münaqişəsinin başlandığı 
vaxtdan bəri dünyada çox böyük hadisələr baş vermişdir. Keçmiş sovet məkanında yeni 
müstəqil dövlətlər yaranmışdır, onların arasında Azərbaycan Respublikası da vardır. 
Dövlətlərimizin suverenliyini, sərhədlərinin toxunulmazlığını və ərazi bütövlüyünü 
bütün Dünya Birliyi təsdiq etmişdir.  
 14 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Bu prinsiplərin hər hansı şəkildə pozulması sülh və sabitlik yaradılmasına əngəl 
törədir, qarşıdurmanı gücləndirir, xalqların dinc və firavan gələcəyə bəslədikləri ümidləri 
puça çıxarır.  
Dağlıq Qarabağın müstəqilliyi barədə qanunsuz iddialar beynəlxalq hüququn hamı 
tərəfindən bəyənilmiş normaları ilə bir araya sığmır. Biz həmin iddialarla heç vaxt 
razılaşmayacağıq, biz Azərbaycan ərazisində ikinci bir erməni dövlətinin yaranmasına yol 
verə bilmərik.  
Erməni tərəfi, nəhayət, başa düşməlidir ki, onun başladığı və səkkiz ildir davam 
edən münaqişə Azərbaycan xalqını çox böyük fəlakətlərə və iztirablara məruz qoyduğu 
kimi, erməni xalqını da ağır vəziyyətə salmışdır.  
Əminəm ki, münaqişənin BMT nizamnaməsi, ATƏT-in prinsipləri və beynəlxalq 
hüquq əsasında aradan qaldırılması az bir vaxt ərzində Ermənistan ilə Azərbaycan 
arasında uzunmüddətli möhkəm sülh yaranmasına imkan verəcək, erməni və Azərbay-
can xalqları arasında xoş münasibətləri bərpa edəcək, Dağlıq Qarabağın bütün əhalisi 
üçün ən əlverişli şərait yaradacaqdır. Münaqişənin aradan qaldırılması Zaqafqaziyada 
uğurlu iqtisadi əməkdaşlığı təmin edəcək, respublikalarımızda sosial-iqtisadi vəzifələri 
müvəffəqiyyətlə yerinə yetirməyə, demokratiyanın və azadlığın bəhrələrindən tamamilə 
faydalanmağa imkan açacaqdır. 
Biz müharibə istəmirik, biz sülh istəyirik. Mən Ermənistanın prezidenti Levon Ter-
Petrosyan cənablarına, bütün erməni xalqına müraciət edib onları sülhə və əməkdaşlığa 
çağırıram. 
Mən ATƏT-in Lissabon Zirvə görüşünün iştirakçısı olan dövlət və hökumət başçı-
larına üz tutub onlardan xahiş edirəm ki, Avropada sürəkli və viranedici regional mü-
naqişələrdən biri olan Ermənistan-Azərbaycan münaqişəsinin tezliklə aradan qaldırılması 
üçün səylərini əsirgəməsinlər. 
Qitəmizdə sülh, sabitlik və xalqların firavanlığı naminə bütün tədbirləri görmək 
bizim müqəddəs borcumuzdur.  
Diqqətinizə görə təşəkkür edirəm.  
 
 
Azərbaycan Respublikasının Prezidenti Heydər Əliyevin 
ATƏT‐in Lissabon Zirvə görüşünün yekun iclasında nitqi 
 
 
3 dekabr 1996‐cı il 
 
..."Lissabon Zirvə toplantısının bəyannaməsi" adlanan sənədin lahiyəsinə keçirik. 
Xahiş edirəm, nəzərə alasınız ki, bütün bu mətn kvadratşəkilli mötərizəyə alınmışdır. Bir 
sual vermək istərdim: Konsensus üçün həmişə tələb edildiyi kimi, qarşılıqlı anlaşmaya 
nail olmağa imkan varmı? Çünki konsensus Avropada sülh və sabitlik üçün yeganə 
 15 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
zəmindir. Buna görə də xahiş edirəm ki, konsensusa gələsiniz. Soruşuram? İndi bu 
kvadratşəkilli mötərizələri götürmək üçün konsensus varmı? Azərbaycan.  
Azərbaycan Prezidenti Heydər Əliyev: Cənab sədr, hörmətli dövlət və hökumət 
başçıları. Azərbaycan bu sənəd üçün konsensus vermir, ona görə ki, bu sənədin 20-ci 
maddəsi mötərizəyə alınmışdır, yəni Ermənistan Respublikası 20-ci maddə üçün kon-
sensus vermir. Bildiyiniz kimi 20-ci maddə Dağlıq Qarabağ üstündə Ermənistan-Azər-
baycan münaqişəsinə aiddir. ATƏT bu münaqişə ilə artıq bir çox illərdir məşğul olur. 
Budapeşt Zirvə toplantısından sonra iki il ərzində ardıcıl danışıqlar getmişdir. Odur ki, 
Lissabon Zirvə toplantısının bu yekun sənədində Dağlıq Qarabağ üstündə Ermənistan-
Azərbaycan münaqişəsi barədə heç nə deyilməsə, bu, başa düşülməz. Buna görə də mən 
bütün sənədi mötərizəyə almışam. Belə hesab edirəm ki, bu məsələ barəsində mənim 
qərar qəbul edə bilməyim üçün Ermənistan Respublikası 20-ci maddədən mötərizələri 
götürməlidir. Əgər Ermənistan Respublikası 20-ci maddəyə konsensus verərsə, mən 
mötərizələrin götürülməsinə razılıq, yəni konsensus verə bilərdim.  
Sədr:  Xahiş edirəm, nəzərə alasınız ki, sənədin bu layihəsinin 20-ci maddəsi də 
kvadratşəkilli mötərizələrdədir. İndi 20-ci maddənin salındığı bu kvadratşəkilli mötərizə-
ləri götürmək üçün konsensus varmı? Ermənistan.  
Ermənistan  prezidenti  Levon  Ter‐Petrosyan: Bütövlükdə aydındır ki, biz bu 
bəyannaməni alqışlayırıq, amma, təəssüf ki, Ermənistan 20-ci maddə barəsində öz 
etirazını geri götürə bilməz və onu dünənki çıxışımda şərh etdiyim mülahizələrə görə 
bəyannamənin ümumi mətnindən çıxarmağı təklif edirəm. Sağ olun.  
Sədr: Nümayəndə heyətlərindən daha hər hansı birisi söz almaq istəyirmi? ABŞ.  
ABŞ  vitse‐prezidenti  Albert  Qor:  Təşəkkür edirəm, cənab sədr. Mən yaranmış 
vəziyyətdən belə başa düşürəm ki, sənədlərdən heç birisi barədə konsensus yoxdur. 
Azərbaycan bütün mətni əhatə edən öz kvadratşəkilli mötərizələrini götürmədi. Sual 
belədir: Biz sənəddə əksini tapmalı olan tarazlıq barəsində razılığa gələrək, 20-ci mad-
dənin mahiyyətini götürə bilərikmi və 20-ci maddənin bu mahiyyətini sənədə deyil, 
ATƏT-in indiki sədrinin bəyanatına daxil olunmasını xahiş edə bilərikmi? Bu, yaranmış 
vəziyyətdə mümkün olarsa, bəlkə onda Azərbaycan bütün sənədin ətrafındakı öz kvad-
ratşəkilli mötərizələrini götürməyə razılıq verərdi. Məsələ bax belədir. Sağ olun.  
Sədr:  Təşəkkür edirəm. Zənnimcə, çox yaxşı ideyadır. Təklif bundan ibarətdir. 
Sənəd 20-ci maddəsiz qəbul edilsin. 20-ci maddə onun barəsində şərtlər irəli sürmüş ölkə 
istisna olmaqla, ATƏT-in bütün üzvlərinin dəstəyi ilə sədrin bəyanatına daxil edilərdi. 
Azərbaycan belə halda öz şərtlərini və kvadratşəkilli mötərizələrini götürməyə razılıq 
verə bilərmi? 
Prezident Heydər Əliyev: Bu şərtlə, Azərbaycan ATƏT-in fəaliyyətinə hörmətini, 
Lissabon Zirvə toplantısına hörmətini, buraya toplaşmış və iki gün ərzində Avropada 
təhlükəsizliyin və əməkdaşlığın şox mühüm məsələlərini müzakirə etmiş həmkarlarıma 
hörmətimi ifadə edərək, mötərizələrin çıxarılmasına, yəni bütün mətn barəsində öz 
etirazlarını geri götürməyə razılıq verərdi, o mənada ki, indiki sədrin adından, burada 
 16 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
olan dövlət başçılarının adından bəyanat - haqqında iclasımızın sədrinin dediyi bəyanat 
veriləcəkdir.  
Sədr: Cənab prezident, bizi başa düşdüyünüzə görə çox sağ olun. Biz bu sənədi indi 
olduğu kimi qəbul edə bilərikmi - bu iclasın gedişində irəli sürülmüş düzəlişlə "Lissabon 
Zirvə toplantısının bəyannaməsi" qəbul edilir. Söz ATƏT-in indiki sədrinə verilir.  
ATƏT‐in  sədri  Flavio  Kotti:  Cənab sədr, zati-aliləri, xanımlar və cənablar. 
Zənnimcə, siz razılaşarsınız ki, Lissabonda ATƏT-in bütün bu mərkəzi iclası ərzində 
hökm sürmüş mühit həqiqətən əla olmuşdur. Mən Azərbaycan nümayəndələrinə onların 
məsələyə çox ciddi yanaşdığına görə minnətdarlığımı bildirmək istərdim. Hamınız 
bilirsiniz ki, son iki ildə Dağlıq Qarabağ münaqişəsinin həll edilməsində və Azərbaycan 
Respublikasının ərazi bütövlüyü məsələsində tərəqqi əldə olunmayıbdır. Təəssüf edirəm 
ki, tərəflərin tənzimlənmənin prinsiplərinə dair fikirlərini bir-birinə yaxınlaşdırmaq üçün 
Minsk konfransı həmsədrlərinin səyləri uğursuz olub. Minsk qrupunun həmsədrləri 
tərəfindən Dağlıq Qarabağ münaqişəsinin nizama salınmasını təşkil edəcək üç prinsip 
tövsiyə edilibdir. Həmin prinsiplər Minsk qrupunun üzvü olan bütün dövlətlər tərəfindən 
dəstəklənir. Onlar aşağıdakılardır. Ermənistan Respublikasının və Azərbaycan Respubli-
kasının ərazi bütövlüyü, Azərbaycan tərkibində Dağlıq Qarabağa ən yüksək dərəcəli 
özünüidarəetmə hüququ verən öz müqəddəratını təyin etmək əsasında Dağlıq Qarabağın 
sazişlə müəyyən edilmiş hüquqi statusu, tənzimləmə müddəalarına bütün tərəflərin əməl 
etməsini təmin edən qarşılıqlı öhdəliklər daxil olmaqla Dağlıq Qarabağın və onun bütün 
əhalisinin təminatlı təhlükəsizliyi.  
Təəssüf edirəm ki, Ermənistan bunu qəbul edə bilmədi. Bu prinsiplər bütün digər 
iştirakçı dövlətlər tərəfindən dəstəklənir.  
Bu bəyanat Lissabon Zirvə toplantısının sənədlərinə daxil ediləcəkdir. Sizə təşəkkür 
edirəm, cənab sədr.  
 
 
ATƏT‐in Lissabon Zirvə görüşü başa çatdıqdan dərhal sonra  
mətbuat konfransında Azərbaycan Prezidenti Heydər Əliyevin 
bəyanatı 
 
 
3 dekabr 1996‐cı il  
 
Xanımlar və cənablar! ATƏT-in Lissabon sammitinin iclası yenicə başa çatmışdır. 
Azərbaycan nümayəndə heyəti bütün məsələlər haqqında Lissabon sammitinin 
qərarlarından razıdır. Biz belə hesab edirik ki, Avropada təhlükəsizlik və əməkdaşlıq 
işində daha bir böyük addım atılmışdır.  
Mən sizinlə görüşə Azərbaycanla, bütün regionumuzla bilavasitə bağlı olan mə-
sələdə Azərbaycanın mövqeyini açıqlamaq üçün gəlmişəm.  
 17 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Sizə məlumdur ki, Ermənistanla Azərbaycan arasında münaqişə artıq səkkiz ildir 
davam edir. Bu münaqişəyə Ermənistan Respublikası Azərbaycanın Dağlıq Qarabağ böl-
gəsini ilhaq edib Ermənistana birləşdirmək məqsədilə başlamışdır. Münaqişəni aradan 
qaldırmaq üçün hələ 1992-ci ildə ATƏT çərçivəsində Minsk qrupu yaradılmışdır. Azər-
baycan tərəfi bu münaqişənin dincliklə aradan qaldırılması mövqeyində durur. 1994-cü 
ilin mayında atəşin dayandırılması haqqında saziş imzalanmışdır. Bizim tərəfimizdən ona 
indiyədək əməl edilir. Təbiidir ki, biz ATƏT-ə böyük ümidlər bəsləmişik və bəsləyirik.  
ATƏT-in Lissabon görüşünün hazırlanması prosesində biz öz təkliflərimizi verdik 
ki, onlar Ermənistan-Azərbaycan münaqişəsi məsələsi barədə Lissabon sammitinin bə-
yannaməsində öz əksini tapsın. Məsələn, biz buna nail olmağa çalışırdıq ki, ATƏT-in ona 
üzv olan bütün ölkələrə, o cümlədən də Azərbaycana aid əsas prinsipləri ATƏT-in sə-
nədlərində dəqiq qeyd edilsin. Ermənistanın Azərbaycana qarşı təcavüzü nəticəsində 
Azərbaycanın ərazi bütövlüyü pozulmuş, ərazimizin 20 faizi Ermənistan silahlı birləş-
mələri tərəfindən işğal olunmuş və zəbt edilmiş, bu torpaqlardan bir milyondan çox azər-
baycanlı zorakılıqla didərgin salınmışdır. Onlar respublikamızın bölgələrində çox ağır 
şəraitdə, çadır şəhərciklərində yaşayırlar. Biz belə hesab edirik ki, ATƏT-in başlıca prin-
siplərindən birini əsas tutaraq, Azərbaycanın ərazi bütövlüyünün tanınması münaqişəni 
aradan qaldırmaq üçün zəmin ola bilər. Azərbaycana qarşı təcavüz törədən Ermənistan 
Respublikası Azərbaycanın ərazi bütövlüyünü tanımaqdan imtina edir və bu da təbii 
olaraq danışıqlar prosesini çətinləşdirir.  
ATƏT-in Minsk qrupunun Helsinkidə noyabrın 19-22-də keçirilmiş axırıncı iclasında 
Minsk qrupunun həmsədrləri tərəfindən təqdim olunmuş layihədə Ermənistan - Azər-
baycan münaqişəsini aradan qaldırmağın formulu göstərilir. Buna oxşar layihəni ATƏT-
in fəaliyyət göstərən sədri cənab Flavio Kotti bu ilin hələ fevralında irəli sürmüşdü. Bu 
layihə üç maddədən ibarətdir: Ermənistan Respublikasının və Azərbaycan Respublika-
sının ərazi bütövlüyü, Azərbaycan Respublikası tərkibində Dağlıq Qarabağa öz müqəd-
daratını təyinetmə əsasında muxtariyyət və özünüidarə statusu verilməsi, Dağlıq Qara-
bağın bütün əhalisinin təhlükəsizliyinə təminat verilməsi. Bu layihə Azərbaycan tərəfini 
tamamilə razı salmasa da, Helsinkidə Minsk qrupunun görüşündə Ermənistan tərəfindən 
rədd olunmuşdur. Həmin layihə ATƏT-in Lissabon sammiti bəyannaməsinin layihəsinə 
20-ci maddə kimi daxil edilmişdir. Lakin erməni tərəfi ATƏT-in əsas prinsiplərinin zid-
dinə gedərək, bu maddəyə konsensus verməmişdir. Buna görə sammitin hazırlanması 
dövründə keçirilmiş görüş və söhbətlər zamanı, onun keçirilməsi prosesində Azərbaycan 
Respublikası Lissabon sammiti bəyannaməsinin bütün mətni üçün konsensus verməkdən 
imtina etməli olmuşdur.  
Bu, ATƏT-in üzvlərində böyük narahatlığa səbəb oldu, çünki belə halda sammit hər 
hansı bir sənəd qəbul edilmədən başa çatardı. Siz bilirsiniz ki, ATƏT-də konsensus 
prinsipi var. Odur ki, Azərbaycan Respublikası bu hüquqdan istifadə edərək, sammitin 
bütün sənədinə, bütün bəyannaməsinə konsensus vermədi. Buna görə də dünən, bu gün 
və hətta srağagün ATƏT-in üzvü olan ölkələrin dövlət başçıları, nümayəndə heyətlərinin 
təmsilçiləri Azərbaycan nümayəndə heyəti ilə intensiv danışıqlara başladılar. Onlar 
 18 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bizdən xahiş edirdilər ki, sammitin bəyannaməsinin bütün mətni ilə əlaqədar öz eti-
razlarımızı geri götürək. Lakin biz öz mövqeyimizi izah etdik. Bütün görüş və söhbətlər 
zamanı müsahiblərimiz bizim hərəkətlərimizin qanunauyğun olduğunu vurğulayırdılar. 
Biz isə öz tərəfimizdən izah edirdik ki, hərəkətlərimiz ATƏT-in prinsiplərinə tamamilə 
uyğundur. Azərbaycanın ərazi bütövlüyünü Ermənistan tərəfindən tanınmasından im-
tina edilməsi ATƏT-in əsas prinsiplərindən imtina etmək deməkdir.  
Dünən və bu gün bizimlə aparılmış intensiv danışıqlar zamanı ATƏT-in üzvü olan 
ölkələrin, Minsk qrupunun, Avropa Birliyinin nümayəndələri, ATƏT-in fəaliyyət göstə-
rən sədri tələblərimizin ödənilməsi üçün müxtəlif alternativ variantlar təklif edirdilər. 
Azərbaycan nümayəndə heyəti sammitin əsas sənədinə son iclasadək konsensus vermədi. 
Bu iclasda belə bir təklif irəli sürüldü ki, ATƏT-in fəaliyyət göstərən sədri cənab Flavio 
Kotti ATƏT-in bütün üzvləri - sammit iştirakçıları adından bəyanat verəcək və bu 
sənəddə Dağlıq Qarabağ münaqişəsinin aradan qaldırılmasına dair həmin üç prinsipi 
təsdiq edəcəkdir. Mən dedim ki, bu halda biz sammitin əsas sənədinə qarşı öz etirazımızı 
geri götürməyə hazır olacağıq. Belə də oldu. Son iclasda ATƏT-in fəaliyyət göstərən sədri 
cənab Flavio Kotti bəyanat verdi və dedi ki, Dağlıq Qarabağ münaqişəsinə dair hər hansı 
bir razılıq əldə edilmədiyinə görə təəssüflənir və hesab edir ki, Dağlıq Qarabağ münaqişə-
sinin aradan qaldırılmasına həmin üç prinsip əsasında nail olmaq mümkündür, yəni 
Azərbaycanın ərazi bütövlüyünün tanınması, Azərbaycanın tərkibində Dağlıq Qarabağa 
yüksək muxtariyyət statusu və Dağlıq Qarabağın bütün əhalisinin təhlükəsizliyinə 
təminat verilməsi prinsipləri əsasında cənab Flavio Kottinin bəyanatında göstərilmişdir ki, 
bu prinsipləri və bəyanatı, bir ölkə istisna olmaqla, bütün sammit iştirakçıları - ATƏT-in 
üzvləri dəstəkləyirlər. Başqa sözlə desək, fəaliyyət göstərən sədrin bu bəyanatı Ermənis-
tandan savayı, bütün sammit iştirakçılarının - ATƏT üzvlərinin iradəsinin ifadəsi olmuş-
dur. 
Təbii ki, belə bir bəyanatla, bu məsələdə Azərbaycanın mövqeyinin müəyyən də-
rəcədə dəstəklənməsi ilə əlaqədar mən Lissabon sammitinin əsas sənədinə qarşı Azər-
baycanın etirazlarını geri götürdüm, yəni bu sənədin qəbul edilməsi üçün konsensus 
verdim. Biz ondan razıyıq ki, Flavio Kottinin bu bəyanatı, Ermənistan istisna olmaqla, 
ATƏT-in bütün üzvləri adından verilmişdir. Biz həmçinin ondan razıyıq ki, bu bəyanatın 
dəstəkləndiyi barədə Avropa Birliyi adından çıxış edilmişdir. Rusiya Federasiyasının 
nümayəndə heyətinin başçısı, Rusiyanın baş naziri cənab Çernomırdin, Minsk qrupunun 
həmsədri, Finlandiya prezidenti cənab Ahtisaari və bəzi digər nümayəndə heyətlərinin 
üzvləri çıxış edərək bu bəyanatı dəstəklədilər.  
Sammit, bax, beləcə, əsas sənədin qəbul edilməsi ilə başa çatdı. Biz ondan razıyıq ki, 
ATƏT-in sammiti Ermənistan-Azərbaycan münaqişəsinin aradan qaldırılması üçün 
ATƏT-in əsas prinsiplərini, xüsusən Azərbaycanın ərazi bütövlüyünün tanınması baxı-
mından bir daha dəstəklədi.  
Bilirəm, sammitin əsas bəyannaməsinin layihəsi barədə mövqeyimizlə əlaqədar 
mətbuatda belə xəbərlər olmuşdur ki, guya Azərbaycan əsas sənədin qəbul edilməsinə 
əngəl törədir. Buna görə də nə üçün belə etdiyimizi aydınlaşdırmağı lazım bildim. Bu 
 19 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bizim qəti mövqeyimiz idi. Biz öz mövqeyimizdən yalnız ona görə geri çəkildik ki, 
fəaliyyət göstərən sədrin adından, sammitin bütün üzvləri - iştirakçıları adından məqbul 
bəyanat verilmişdi. Fəaliyyət göstərən sədr bəyan etmişdir ki, onun rəsmi yazılı bəyanatı 
ATƏT-in Lissabon sammiti sənədlərinin tərkibinə daxil edilir.  
Demək istədiklərim bunlardır. İndi isə sullarınıza cavab verməyə hazıram.  
Sual: Cənab prezident, Siz bu gün səhər Böyük Britaniyanin xarici işlər naziri 
Malkolm Rifkind ilə görüşdünüznü? Bu görüş barədə bir neçə kəlmə deyə bilərsinizmi?  
Cavab: Bəli, bu gün səhər mən Böyük Britaniya Krallığının xarici işlər naziri cənab 
Rifkindlə görüşdüm. Demək olar, bütün görüşümüz, sizə danışdığım məhz həmin 
məsələlərə həsr edildi. Cənab Rifkind məni inandırmağa çalışırdı ki, sammitin əsas 
sənədinin qəbul olunmasına konsensus vermək lazımdır. Mən isə cənab Rifkində bu 
məsələdə mövqeyimizi, mülahizələrimizi şərh etdim. Deməliyəm ki, görüşdüyüm digər 
həmkarlarım kimi, cənab Rifkind də mövqeyimizin qanunauyğun və əsaslı olduğunu 
təsdiqlədi.  
Sual: Rusiya hökuməti Dağlıq Qarabağ münaqişəsinin aradan qaldırılmasına ha-
zırdırmı?  
Cavab: Bəli, Rusiya Federasiyası nümayəndə heyətinin başçısı Rusiyanın baş naziri 
cənab Çernomırdin bu gün sammitin son iclasında çıxış edərək, ATƏT-in fəaliyyət 
göstərən sədri cənab Kottinin bəyanatını tamamilə dəstəklədi və bildirdi ki, o, belə hesab 
edir ki, münaqişənin tezliklə aradan qaldırılmasına fəaliyyət göstərən sədrin bəyanatında 
göstərilmiş məhz həmin prinsiplər əsasında nail olmaq mümkündür. Deməli, o bildir-
mişdir ki, onlar bu məsələ ilə gələcəkdə də məşğul olacaqlar.  
Sual: Cənab prezident, əgər Ermənistan öz ərazisi ilə Azərbaycan neftinin dünya 
bazarlarına nəql olunmasına icazə versə, bundan o, beynəlxalq meydanda bir şey 
qazanacaqmı?  
Cavab: Bilirsinizmi, bu sual çox mücərrəd sualdır. Azərbaycandan neftin dünya 
bazarlarına nəql edilməsinə dair layihələrimiz, planlarımız var. Lakin bu, Ermənistanla 
qətiyyən bağlı deyildir. Başa düşmürəm, siz bu məsələləri nə dərəcədə əlaqələndirmək 
istəyirsiniz. Mən burada qarşılıqlı əlaqələr görmürəm.  
Sual: Cənab prezident, əvvəlcə bütün Azərbaycan jurnalistləri adından Sizi Lissabon 
sammitində qazandığınız parlaq diplomatik qələbə münasibətilə təbrik etmək istərdim. 
Çünki biz hamımız onun şahidi olduq ki, Ermənistan tam diplomatik tənhalıqda və 
təklikdə qaldı. Bununla əlaqədar belə bir sualım var: Lissabon sammitinin qərarları 
danışıqlar prosesini çanlandırmağa və Qarabağ probleminin dincliklə tənzimlənməsində 
müvəffəqiyyətə təsir göstərəcəkmi və hansı dərəcədə? Yəni bundan sonra Ermənistan 
tərəfindən hər hansı irəliləyiş və güzəştlər gözləmək olarmı?  
Cavab: Hesab edirəm ki, danışıqlar prosesi davam etdiriləcəkdir. Mən sammitdə 
çıxışım zamanı belə bəyanat verdim. Ermənistan Respublikasının prezidenti də bu cür 
bəyanat verdi. ATƏT-in fəaliyyət göstərən sədrinin bütün ATƏT üzvləri adından verdiyi 
bəyanat isə, onun dediyi kimi, ATƏT-in Lissabon sammitinin sənədidir və problemin 
 20 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
dincliklə tənzimlənməsi üçün, təbii olaraq, danışıqlar prosesinin canlandırılması üçün çox 
yaxşı əsasdır.  
Sual: Cənab prezident, dünən Levon Ter-Petrosyan sammitdə çıxışında dedi ki, 
Azərbaycanda-Bakıda, Sumqayıtda, Gəncədə, "Erməni qırğınları" Dağlıq Qarabağın 
təhlükəsizliyini təmin etməyə imkan vermir. Bu, doğrudanmı belədir? O qırğınlara görə 
kim - Azərbaycan Respublikası, yoxsa keçmiş Sovet İttifaqı məsuliyyət daşıyır?  
Cavab: Prezident Ter-Petrosyanın dünən sammitdəki çıxışında dediyi sözlər yeni 
sözlər deyildir. Bu sözləri onlar, eləcə də Ter-Petrosyan bir neçə dəfə demişlər və dünən 
də bir daha təkrar etdilər. O zamanlar olmuş məsələlərin dəqiqliyinə varmadan demək is-
təyirəm ki, belə ittihamlar əsassızdır, həqiqətdən kənardır. Biz Ermənistanda azərbaycan-
lılara qarşı olmuş soyqirımı haqqında və Dağlıq Qarabağda, Xocalıda ermənilərin azər-
baycanlılara qarşı törətdikləri qırğınlar haqqında ondan da çox faktlar və dəlillər gətirə 
bilərik. Kimin və hansı ölkənin, hansı dövlətin həmin qırğınlara görə məsuliyyət daşıması 
indi bizim bu məsələlərin həlli üçün əhəmiyyətli deyildir. Hesab edirəm ki, biz irəliyə 
baxmalıyıq və Azərbaycan-Ermənistan münaqişəsinin aradan qaldırılması üçün bu gün 
Lissabon sammitində bəyan olunmuş prinsiplər əsasında danışıqlar aparıb sülh əldə 
etməliyik.  
Sual: Sammitdən əvvəl Azərbaycan ilə Ermənistan birbaşa danışıqlar aparmışlar və 
cənab Ter-Petrosyanın başqa liderlərlə görüşlər zamanı söylədiyi sözlərdən belə başa 
düşdük ki, bu danışıqlar Azərbaycan tərəfinin təqsiri üzündən dayandırılmışdır. Azər-
baycan tərəfi bu birbaşa danışıqları nə üçün kəsmişdir?  
Cavab: Prezident Ter-Petrosyan düz demir. Bu, birinci dəfə deyil ki, onlar ictimaiy-
yətə yalan məlumatlar verirlər. Azərbaycanla Ermənistan arasında ikitərəfli, yəni hər iki 
prezidentin nümayəndələrinin apardıqları birbaşa danışqlar davam edir və son dəfə 
noyabrın 7-də Parisdə olmuşdur. Biz bu danışıqları kəsməmişik, bundan sonra da davam 
etdirəcəyik. Dünən axşam mən prezident Levon Ter-Petrosyanla görüşən zaman hər iki-
miz eyni fikirdə olduq ki, danışıqlar davam etdirilməlidir. Danışıqları aparan Azərbaycan 
prezidentinin nümayəndəsi Vəfa Quluzadəyə və Ermənistan prezidentinin nümayəndəsi 
Libaridyana dünən axşam orada birbaşa göstərişlər verilibdir.  
Daha sual yoxdur? Sağ olun.  
 
  
Azərbaycan Respublikasının Prezidenti Heydər Əliyevin  
Portuqaliya televiziyası müxbirinə müsahibəsi 
 
 
Lissabon, 3 dekabr 1996‐cı il 
 
Sual: Cənab prezident, Dağlıq Qarabağ münaqişəsindən danışa bilərsinizmi? 
Cavab: Bəli, danışa bilərəm. Doğrudan da, onun haqqında Portuqaliyada az məlu-
mata malikdirlər. İndi, Lissabon sammitindən sonra Portuqaliya ictimaiyyəti müəyyən 
 21 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
dərəcədə təsəvvürə malik olacaqdır. Bu gün mən Portuqaliyanın baş naziri ilə xüsusi 
olaraq görüşdüm. Biz bu mövzuda söhbət etdik. Başa düşdüm ki, baş nazir artıq bu  
məsələni yaxşı bilir. 
Bu münaqişə 1988-ci ildə Ermənistanın təqsiri üzündən başlanmışdır. Azərbaycanda 
Dağlıq Qarabağ adlı kiçik bir region var. Bir vaxtlar o, Azərbaycan Respublikasının 
tərkibində Dağlıq Qarabağ Muxtar Vilayəti adlanırdı. O vaxtlar bütün bunlar Sovet 
İttifaqının tərkibinə daxil idi. Sahəsi dörd min kvadratkilometr olan bu regionda təxminən 
130 min əhali yaşayırdı. Onların 70 faizi erməni millətindən, 30 faizi Azərbaycan millə-
tindən olan sakinlər idi. Bu region Azərbaycanın mərkəzində yerləşir və hər tərəfdən 
ancaq azərbaycanlıların yaşadıqları məntəqələrlə əhatə olunmuşdur. 
Beləliklə, Ermənistan Dağlıq Qarabağı ilhaq etmək məqsədilə bu münaqişəni tö-
rətmişdir. Münaqişə qan tökülməsinə, sonra da müharibəyə gətirib çıxarmışdır. Hərbi 
əməliyyatlar elə genişlənmişdir ki, nəticədə çoxlu adam öldürülmüş və yaralanmışdır. 
Lakin müxtəlif obyektiv və subyektiv səbəblər üzündən və açığını deyək, Ermənistan və 
Azərbaycan hələ Sovet İttifaqının tərkibində olarkən erməni tərəfi Sovet İttifaqının 
rəhbərliyi, digər ölkələrin müəyyən dairələri tərəfindən dəstəklənmişdir, Azərbaycanda 
isə vəziyyət sabit deyildi. Bundan istifadə edən Ermənistan silahlı qüvvələri əvvəlcə 
Dağlıq Qarabağ ərazisindən bütün azərbaycanlıları qovmuş, sonra da öz təcavüzünü 
Dağlıq Qarabağın hüdudlarından kənarda genişləndirmişlər. Bütün bunlar isə nəticə 
etibarı ilə Azərbaycan ərazisinin 20 faizinin işğal edilməsinə gətirib çıxarmışdır. Buraya 
Dağlıq Qarabağ və onun ətrafında yerləşən yaşayış məntəqələri, şəhər və rayonlar 
daxildir. 
Sual: Sizə elə gəlirmi ki, Rusiya bu münaqişənin qarşısını ala bilmədiyi üçün təqsirin 
müəyyən hissəsi onun üzərinə düşür? 
Cavab: Əlbəttə, Sovet İttifaqının rəhbərliyi üçqat təqsirkardır və bunun üçün 
bilavasitə məsuliyyət daşıyır. O vaxtlar ölkə Rusiya deyil, Sovet İttifaqı adlanırdı. 
Müxbir: İndi isə Rusiya məsuliyyət daşıyır. 
Heydər Əliyev: İndi nə Ermənistan, nə də Azərbaycan sözün əsl mənasında Rusiya-
ya tabe deyildir. Lakin Rusiya regionumuzda, şübhəsiz, təsirə malikdir. Onun Ermənis-
tanda xüsusilə daha böyük təsiri var, Ermənistanla Rusiyanın bir çox əlaqələri olduqca 
fəaldır. Buna görə də Rusiya bu münaqişənin qarşısını ala bilərdi, bu qırğına yol verməyə 
bilərdi. Yeri gəlmişkən, Sovet İttifaqının, sonra isə Rusiyanın rəhbərliyi öz səhvlərinin 
altını çəkir. Bu, Sovet İttifaqının ərazisində ilk münaqişə və bəlkə də Avropa qitəsində ilk 
münaqişə idi. Əgər vaxtında bu münaqişənin qarşısı alınsaydı, ola bilsin, sonralar gürcü - 
abxaz, gürcü - osetin, osetin - inquş, Pridnestrovye - Moldova, nəhayət, çeçen münaqişə-
ləri də meydana gəlməzdi. Bir baxın, nə qədər münaqişə var, hamısı da bir-birinin yaxın-
lığında. Bunların hamısı Dağlıq Qarabağdan başlamışdır. Hamısı da ona görə ki, o vaxtlar 
Sovet İttifaqının rəhbərliyindəki ayrı-ayrı adamlar erməni separatçılara, millətçilərə 
havadarlıq edərək düşünürdülər ki, Dağlıq Qarabağı Azərbaycandan qoparmaq, onu 
Ermənistana birləşdirmək və buna görə yaxşı qazanc götürmək olar. Amma bu niyyət baş 
 22 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
tutmadı. Müharibəyə başladılar, ərazini ilhaq etmək mümkün olmadı. Budur, artıq səkkiz 
ildir ki, bu münaqişə gedir. 
Sual: Siz düşünürsünüzmü ki, münaqişə sona yetir? 
Cavab: O, hələ sona yetmir, amma düşünürəm ki, sona yetəcəkdir. Münaqişə uzun 
sürə bilməz. Bu gün ATƏT-in fəaliyyət göstərən sədrinin, Ermənistan istisna olmaqla, 
bütün ATƏT üzvləri adından prinsipləri - münaqişənin aradan qaldırılmasının əsasını 
təşkil etməli olan prinsipləri elan etməsi ona sübutdur ki, ATƏT, ona daxil olan ölkələr bu 
münaqişəni məhz həmin prinsiplər əsasında aradan qaldırmaq qərarını dəstəkləyirlər. 
Münaqişə ona görə həll olunmur ki, Ermənistan bu prinsiplərə əməl etmək istəmir, onları 
tanımır. Lakin indi, ATƏT-ə daxil olan bütün ölkələr həmin prinsiplərə sadiq olduqlarını 
elan etdiyi bir vaxtda, zənnimcə, Ermənistan tərəfi düşünməlidir. 
Sual: Yəni səkkiz ildən sonra! 
Cavab: Nə etmək olar, bundan da çox davam edən münaqişələr olur. 
 
 
Danimarka televiziyası müxbirinə  
Azərbaycan Prezidenti Heydər Əliyevin müsahibəsi 
 
Lissabon, 3 dekabr 1996‐cı il  
 
Sual: Cənab prezident, xahiş edirəm, Ermənistan-Azərbaycan münaqişəsindən 
danışasınız.  
Cavab: Bilirsiniz ki, Ermənistan-Azərbaycan münaqişəsi Dağlıq Qarabağ üstündə 
yaranmışdır və bu münaqişəyə səkkiz il əvvəl Ermənistan Respublikası başlamışdır. 
Ermənistan Dağlıq Qarabağı ilhaq məqsədilə Azərbaycana qarşı hərbi təcavüz etmişdir.  
Dağlıq Qarabağ Azərbaycanın mərkəzində yerləşən kiçik bir regiondur və ərazisi 
dörd min kvadratkilometrdir. O vaxtlar orada təxminən 130 min adam yaşayırdı. Onların 
70 faizi erməni millətindən və 30 faizi Azərbaycan millətindən olan sakinlərdir. Ermənis-
tan Dağlıq Qarabağı zor gücünə qoparıb özünə birləşdirməyi qərara almışdır. Münaqişə 
də bax buna görə yaranmışdır. Bundan sonra hərbi əməliyyatlar başlanmış, qan tökül-
müş, çoxlu adam həlak olmuşdur. Lakin Ermənistan silahlı qüvvələri müxtəlif səbəblərə 
görə Azərbaycanın bəzi rayonlarını, o cümlədən də Dağlıq Qarabağı işğal etmiş, oradan 
bütün azərbaycanlıları didərgin salmışlar, çünki onlar digər dövlətlərdən yardım alırdılar, 
elə keçmiş Sovet İttifaqının rəhbərliyi də Azərbaycana nisbətən Ermənistana daha çox 
kömək göstərirdi. İndi Azərbaycan ərazisinin 20 faizi Ermənistan silahlı qüvvələrinin iş-
ğalı altındadır, oradan bir milyon nəfərdən çox azərbaycanlı qovulmuşdur. Bu adamlar 
Azərbaycanın müxtəlif bölgələrində çox ağır şəraitdə, çadırlarda yaşayırlar.  
Lakin iki il yarım bundan əvvəl biz hərbi əməliyyatları dayandırdıq, atəşkəs haq-
qında saziş əldə etdik və sülh danışıqları aparırıq. Lakin bu danışıqlar hələlik bir nəticə 
verməmişdir. Lissabon sammitində biz bunun üçün müvafiq mandat almağa çalışdıq və 
hesab edirəm ki, onu aldıq. ATƏT-in fəaliyyət göstərən sədri cənab Flavio Kottinin xüsusi 
 23 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bəyanatı oldu. O, bildirdi ki, ATƏT-in üzvü olan bütün dövlətlər Dağlıq Qarabağ müna-
qişəsinin aradan qaldırılması üçün əsas prinsipləri dəstəkləyirlər. Bunlar Azərbaycanın 
ərazi bütövlüyü, Azərbaycanın tərkibində Dağlıq Qarabağa yüksək muxtariyyət statusu 
və bütün Dağlıq Qarabağ əhalisinin təhlükəsizliyi üçün təminat verilməsi prinsipləridir. 
Biz hesab edirik ki, bu prinsiplər ATƏT-in prinsiplərinə uyğundur. Amma Ermənistan 
onları qəbul etmir. Halbuki bütün ATƏT üzvləri fəaliyyət göstərən sədrin bəyanatında öz 
əksini tapan bu prinsipləri dəstəklədiyini bildirmişlər. Bu bəyanat, ATƏT-in əsas 
sənədlərindən biri oldu. Biz bundan məmnunuq.  
Müxbir: Çox sağ olun!  
 
 
Azərbaycan Prezidenti Heydər Əliyevin  
Türkiyə jurnalistinə müsahibəsi 
 
 
Lissabon, 3 dekabr 1996‐cı il  
 
 
Sual: Cənab prezident, Lissabon Zirvə görüşünün yekunu barədə nə deyə bilərsiniz.  
Cavab: Lissabon Zirvə görüşünün yekununu Azərbaycan üçün müsbət hesab 
edirəm. Bu görüşdə qəbul olunan bəyannamədə Ermənistan -Azərbaycan münaqişəsi 
haqqında bir yazı olmasa da ATƏT-in hazırkı sədri Flavio Kotti ATƏT-in üzvü olan 
ölkələrin dövlət və hökumət başçıları adından bir bəyanat verdi. Bu bəyanatda o, 
Ermənistan-Azərbaycan münaqişəsinin, Dağlıq Qarabağ probleminin yalnız üç prinsip 
əsasında həll edilməsini bəyan etdi. Bəyan etdi ki, ATƏT-in üzvü olan bütün dövlətlər, - 
Ermənistan istisna olmaqla, - bu prinsipləri dəstəkləyir. Bu üç prinsipdə Azərbaycanın 
ərazi bütövlüyü, Azərbaycan Respublikasının tərkibində Dağlıq Qarabağa yüksək mux-
tariyyət statusu verilməsi, Dağlıq Qarabağda yaşayan bütün əhalinin təhlükəsizliyinin 
təmin olunması öz əksini tapmışdır. Ona görə də mən hesab edirəm ki, bu Zirvə 
görüşünün yekunu Azərbaycan üçün müsbətdir.  
Sual: Cənab prezident, Ermənistan-Azərbaycan münaqişəsinin sülh yolu ilə həlli 
sahəsində Türkiyənin Azərbaycana dəstəyini necə qiymətləndirirsiniz?  
Cavab: Yaxşı, qiymətləndirirəm. Mən Lissabona gələn kimi burada hörmətli pre-
zident Süleyman Dəmirəl ilə görüşdük, bu işləri müzakirə etdik. ATƏT-in hazırkı sədri 
Ermənistan-Azərbaycan münaqişəsinin sülh yolu ilə həlli barədə bu gün bəyanat 
verərkən Türkiyənin təmsilçisi də buna dəstək verdi.  
 
 
 24 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
Rusiyanın ʺVestiʺ İnformasiya‐Televiziya proqramına  
Azərbaycan Prezidenti Heydər Əliyevin müsahibəsi 
 
 
Lissabon, 3 dekabr 1996‐cı il  
 
 
Sual: Heydər Əliyeviç, istərdik ki, ATƏT-in Dağlıq Qarabağa dair qərarını şərh 
edəsiniz.  
Cavab: ATƏT-in Dağlıq Qarabağa dair qərarı mükəmməl deyildir. Bununla yanaşı, 
ATƏT-in fəlaiyyət göstərən sədrinin bütün sammit iştirakçıları - ATƏT üzvləri adından 
əsas prinsipləri, yəni Dağlıq Qarabağ münaqişəsinin aradan qaldırılması üçün əsas 
tutulacaq prinsipləri elan etməsi Lissabon sammitinin müsbət nəticəsidir. Yeri gəlmişkən, 
mən böyük məmnunluqla bildirirəm ki, Rusiya Federasiyası nümayəndə heyətinin 
başçısı, Rusiyanın baş naziri hörmətli Viktor Stepanoviç Çernomırdin sammitdə çıxışında 
bu bəyanatı dəstəkləmişdir. O, bildirmişdir ki, onun fikrincə, məhz bu prinsiplər əsasında 
danışıqlar prosesi davam etdirilməli və münaqişənin aradan qaldırılması haqqında saziş 
əldə olunmalıdır.  
Sual: Siz burada Ermənistan prezidenti ilə görüşdünüzmü?  
Cavab: Mən dünən onunla, habelə Rusiyanın baş naziri ilə görüşdüm.  
Sual: Ter-Petrosyanla görüş barədə bir şey deyə bilərsinizmi?  
Cavab: Biz müxtəlif mövqelərdə idik, Viktor Stepanoviç Çernomırdinlə isə 
mövqelərimiz tamamilə uyğun gəldi.  
Sual: Hesab edirsinizmi ki, ATƏT Dağlıq Qarabağ münaqişəsinin həllində fəal rol 
oynaya bilər?  
Cavab: Hesab edirəm ki, oynaya bilər. Bu münaqişə ilə məhz ATƏT məşğul olur. 
Lap əvvəldən belə olmuşdur. Minsk qrupu ATƏT-in tərkibindədir və o, məhz ATƏT-in 
qərarı ilə 1992-ci ildə yaradılmışdır.  
Müxbir: Sağ olun.  
 
 
Azərbaycan Prezidenti Heydər Əliyevin  
Birləşmiş Ərəb Əmirlikləri jurnalistinə müsahibəsi 
 
 
Lissabon, 3 dekabr 1996‐cı il  
 
Sual: Cənab prezident, Lissabon Zirvə görüşündə Ermənistan- Azərbaycan 
münaqişəsinin sülh yolu ilə həlli məsələsinin müzakirəsi haqqında nə deyə bilərsiniz?  
 25 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Cavab: Mən belə hesab edirəm ki, Ermənistan-Azərbaycan münaqişəsinin sülh yolu 
ilə həlli ilə əlaqədar Lissabon Zirvə görüşündə bizim üçün məqbul olan bir sənəd qəbul 
edilibdir.  
Sual: Ermənistan-Azərbaycan münaqişəsinin gələcəyini necə görürsünüz?  
Cavab: Ermənistan-Azərbaycan münaqişəsi aradan götürülməlidir. Ermənistanla 
Azərbaycan arasında sülh yaranmalıdır. Ermənistan silahlı qüvvələri tərəfindən işğal 
edilmiş Azərbaycan torpaqları azad olunmalıdır, yerindən-yurdundan didərgin düşmüş 
Azərbaycan vətəndaşları öz evlərinə, doğma obalarına qayıtmalıdırlar.  
Sual: Cənab prezident, İslam ölkələrinə çatdırmaq istədiyiniz bir sözünüz varmı?  
Cavab: Mən İslam ölkələrinə hörmət və ehtiramımı bildirirəm. Bütün müsəlmanlara 
mənim salamımı çatdırmağınızı xahiş edirəm. Müstəqillik qazanmasının 25 illik yubileyi 
münasibətilə Birləşmiş Ərəb Əmirlikləri dövlətini təbrik edirəm. Birləşmiş Ərəb 
Əmirliklərinin prezidenti, mənim əziz dostum, cənab Şeyx Zahidə cansağlığı və işlərində 
uğurlar arzulayıram.  
 
 
ATƏT‐in Lissabon Zirvə görüşündən Vətənə qayıdarkən  
təyyarədə Respublika jurnalistlərinə  
Azərbaycan Prezidenti Heydər Əliyevin müsahibəsi 
 
 
5 dekabr 1996‐cı il  
 
Siz hamınız Lissabonda məni müşayiət etmisiniz, orada olan mühiti və apardığımız 
işi, danışıqları həm eşitmisiniz, həm də görmüsünüz. Ona görə də bu barədə sizə geniş 
məlumat verməyə ehtiyac yoxdur. Ancaq Lissabondan Vətənimizə qayıdarkən Zirvə 
görüşünün yekunları haqqında bir neçə söz demək istəyirəm.  
Şübhəsiz ki, Lissabon Zirvə görüşü ATƏT-in tarixində özünəməxsus yer tutacaqdır. 
Hesab edirəm ki, Avropada hazırkı vəziyyət ilə əlaqədar Lissabonda aparılan işlər, 
Lissabon Zirvə görüşünün qəbul etdiyi qərarlar Avropada təhlükəsizliyin, əməkdaşlığın 
təmin olunması üçün öz xeyrini verəcəkdir.  
ATƏT-in tərkibində olan bir dövlət kimi Azərbaycan, şübhəsiz ki, ATƏT-in bütün 
qərarlarına çox böyük maraq göstərir və onların hər birinin respublikamız üçün, 
Avropanın bir hissəsi olan Azərbaycan üçün çox əhəmiyyəti olduğunu dərk edir. Ona 
görə də Lissabonda olan hər bir şey bizim üçün həm maraqlı, həm də əhəmiyyətli idi. 
Mən bu baxımdan, Lissabon Zirvə görüşündə iştirak etdiyim və orada olduğum 
müddətdə məhz Azərbaycanın bu Zirvə görüşündən nə əldə edəcəyi haqqında 
düşünürdüm, buna çalışırdım.  
Eyni zamanda məlumdur ki, ümumi, qlobal məsələlərlə yanaşı, hər bir ölkənin 
özünə aid olan məsələləri var. ATƏT çərçivəsində respublikamızın özünə aid olan məsələ 
Ermənistan-Azərbaycan münaqişəsidir, Dağlıq Qarabağ problemidir. Bilirsiniz ki, iki il 
 26 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bundan əvvəl ATƏT-in Budapeşt Zirvə görüşündə də bizim bu məsələ dövlət başçılarının 
diqqət mərkəzində olmuşdur. Hesab edirəm, Budapeşt görüşündə bu münaqişəyə aid 
əhəmiyyətli bir qərar qəbul edilmişdir. Ona görə də bizim arzumuz, məqsədimiz burada 
daha da irəliyə getmək idi. Çünki Budapeştdən Lissabona qədər bu iki il müddətində biz 
atəşkəs şəraitində yaşamışıq. Həmin iki il müddətində görülən işlər nəticəsində daha da 
irəliyə getmək arzusundayıq və bu məqsədi daşıyırıq. Bütün görüşlərimiz, danışıqlarımız 
buna həsr olunmuşdur. Həm Lissabona hazırlaşarkən, həm birbaşa Lissabon Zirvə 
görüşü ərəfəsindəki dövrdə, yəni Helsinskidə, Vyanada və Lissabonun özündə görülən 
işlər, həm də bilavasitə mən noyabrın 30-da Lissabona gələn dəqiqədən sonadək 
apardığım işlər ən çox bu məsələlərə həsr olunmuşdur.  
Demək istəyirəm ki, Lissabon Zirvə görüşünə gələrkən vəziyyət bizim üçün qeyri-
münasib idi. Hazırlanmış bəyannamədə Ermənistan-Azərbaycan münaqişəsinə aid bir 
bənd var idi. Amma o, çox neytral xarakter daşıyırdı. Bizim əsas məqsədimiz orada əks 
olunmamışdı. Bizim əsas məqsədimiz isə məsələnin gələcəkdə ədalətli həll olunması üçün 
Lissabon zirvə görüşündə ən məqbul formulanı təsdiq etdirmək, yaxud onun orada 
bəyənilməsinə nail olmaq idi.  
Bilirsiniz, bu formula ondan ibarətdir ki, Azərbaycanın ərazi bütövlüyü bütün ölkə-
lər tərəfindən, o cümlədən Ermənistan tərəfindən tanınmalıdır, Ermənistan-Azərbaycan 
münaqişəsinin həlli yalnız Azərbaycanın ərazi bütövlüyünün tanınması çərçivəsində 
həyata keçirilməlidir. Ancaq bu tezisə Ermənistan daim əks çıxdığına və hazırlıq 
dövründə də bu tezisə qəti etiraz etdiyinə görə hazırlayıcı qrup bəyannamə layihəsinə bu 
anlayışların daxil edilməsinə nail ola bilməmişdir.  
Orada belə bir bənd var idi ki, bəli, danışıqlar gedibdir, ancaq bir nəticə verməyibdir. 
Danışıqlar bundan sonra da aparılmalıdır, kompromis olmalıdır və məsələ sülh yolu ilə 
həll edilməlidir - onun ümumi məzmunu bundan ibarət idi.  
Şübhəsiz ki, biz bununla razı ola bilməzdik. Ona görə də mən bir çox görüşlər, 
danışıqlar apardım, hazırlayıcı qrupun tərkibində olan nümayəndələrimizə qəti göstəriş-
lər verdim. Bu göstərişlər də ondan ibarət idi ki, Minsk qrupunun həmsədrləri tərəfindən 
son dəfə Helsinskidə irəli sürülmüş bu layihədə münaqişənin həll edilməsi üçün məqbul 
olan bir formula var idi. O, üç bənddən, elementdən ibarət idi: Azərbaycanın ərazi 
bütövlüyünün tanınması, Azərbaycanın tərkibində Dağlıq Qarabağa yüksək muxtariyyət 
statusu verilməsi və Dağlıq Qarabağın bütün əhalisinin təhlükəsizliyinə zəmanət veril-
məsi. Məqsəd bu formulanın Lissabon sammitinin bəyannamə layihəsinə daxil edilmə-
sinə nail olmaqdan ibarət idi.  
Həddindən artıq gərgin iş aparıldı. Nəhayət, biz belə bir layihənin bəyannamə 
layihəsinə daxil edilməsinə nail olduq. Bu da 20-ci bənddə öz əksini tapmışdı. Doğrudur, 
o bənd bizi tam qane etmir. Ancaq biz gördük ki, bundan artığına nail olmaq mümkün 
deyil. Hesab edirdik ki, əgər o üç elementdən ibarət olan prinsip orada öz əksini taparsa 
bu, gələcək danışıqlarda bunları əsas götürməyə imkan verəcəkdir.  
Ancaq Ermənistanın tərəfi bu 20-ci bəndin əleyhinə çıxdı, konsensusa imkan 
vermədi. Hazırlıq zamanı 20-ci bənd oradan çıxarılmalı idi. Belə olan halda mən bütün 
 27 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
danışıqlardan, imkanlardan istifadə etdim. Bütün danışıqlarda dövlət başçıları, ayrı-ayrı 
ölkələrin yüksək səviyyəli nümayəndələri bizim tələblərimizin ədalətli olduğunu 
tamamilə bəyənirdilər və təsdiq edirdilər. Ancaq ATƏT-in konsensus prinsipi var. Əgər 
bir ölkə konsensus vermirsə, demək, o məsələ qəbul ediləcək sənədə daxil ola bilməz, 
bunun qarşısını heç kəs ala bilməz.  
Ona görə də bütün imkanlar istənilən nəticəni vermədiyinə görə mən çox cəsarətli, 
çox da kəskin bir addım atmağa məcbur oldum. Mən bəyan etdim ki, belə olarsa, onda 
Azərbaycan bütünlüklə bəyannaməyə konsensus verməyəcəkdir. Bu o deməkdir ki, 
sammit heç bir sənəd qəbul edə bilməz. Bəlkə də əvvəlcə bəziləri belə hesab edirdilər ki, 
mənim bu addımım müəyyən qədər taktiki bir manevrdir. Ancaq mən çox intensiv 
danışıqlar apardım, bu danışıqlar saatlarla yox, dəqiqələrlə ölçülürdü.  
Son nəticədə dekabrın 2-də və 2-dən 3-nə keçən gecə səhərədək davam edən 
danışıqlar, dekabrın 3-də səhər tezdən başlanan danışıqlar onu göstərdi ki, Azərbaycan bu 
mövqeyindən geri çəkilməyəcək. ATƏT-in üzvü olan ölkələrin dövlət başçıları və sammiti 
təşkil edənlərin hamısı real təhlükəni gördülər ki,ola bilər, sammit heç bir sənəd qəbul 
etməsin. Ondan sonra vəziyyətdən çıxış yolu barədə mənə təkliflər gəldi. Mən dedim ki, 
yalnız və yalnız 20-ci maddənin qəbul edilməsi bu vəziyyətdən çıxış yolu ola bilər. 
Bildirdim ki, siz mənimlə iş aparmamalısınız, Ermənistan prezidenti ilə görüşməlisiniz və 
ona anlatmalısınız ki, o, bu maddənin saxlanmasına razılıq versin. Dedilər ki, bu, 
mümkün olmur. Bilirdim ki, onda sizin təkliflərinizi gözləyirəm. Bir neçə təklif gəldi. Mən 
onları qəbul etmədim, çünki onlar bizim üçün əlverişli olmadı.  
Son təklifi Rusiya Federasiyası, Amerika Birləşmiş Ştatları və ATƏT-in indiki sədri, 
İsveçrənin xarici işlər naziri cənab Flavio Kotti və bir neçə böyük ölkənin nümayəndələri 
hazırladılar. O, təklif, ATƏT-in sədrinin bəyanatı artıq sizə məlumdur. Həmin təklifi mənə 
sammitin son iclasına bir saat qalmış təqdim etdilər. Mən baxdım, bəzi düzəlişlər verdim. 
Bildirdim ki, yalnız ATƏT-in bu Zirvə görüşünü nəticəsiz etməmək üçün, əgər belə 
bəyanat qəbul edilərsə onda mən öz etirazımı geri götürüb Lissabon Zirvə görüşünün 
bəyannaməsinə konsensus verə bilərəm. Belə də oldu.  
Lissabon sammitinin son iclasını siz müşahidə edirdiniz, hamısını özünüz gördü-
nüz. Mənə təklif olundu, bəyan etdim ki, öz etirazımı geri götürməyəcəyəm, 20-ci maddə 
qalmalıdır. Ermənistan prezidenti öz etirazını geri götürmədi. Ondan sonra müraciət 
edildi ki, əgər belə bir bəyanat qəbul olunarsa mən nə edə bilərəm? Mən bildirdim ki, 
onda bəyanat oxunsun. Bəyanat oxunandan sonra bildirdim ki, əgər belə bir bəyanat 
qəbul olunarsa və o, ATƏT-in Zirvə görüşünün sənədləri içərisinə daxil olursa, onda mən 
bəyannamənin qəbul edilməsinə razılıq verə bilərəm. Belə də oldu.  
Bilirsiniz ki, o bəyanat ATƏT-in sədri cənab Flavio Kotti tərəfindən elan olunandan 
sonra bu sənədin ATƏT-in bütün üzvləri tərəfindən dəstəklənməsi də bəyan edildi. Eyni 
zamanda, Amerika Birləşmiş Ştatlarının nümayəndəsi xüsusi çıxış edib onu dəstəklədi. 
Bilirsiniz ki, Avropa Birliyi adından İrlandiyanın baş naziri çıxış etdi və bu bəyanatın 
Avropa Birliyinə daxil olan bütün dövlətlər tərəfindən dəstəkləndiyini bəyan etdi.  
 28 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Minsk qrupunun həmsədrləri olan ölkələrin rəhbərləri çıxış etdilər. Rusiya nü-
mayəndə heyətinin başçısı, baş nazir cənab Çernomırdin çıxış etdi və bəyanatı dəstək-
lədiyini bildirdi. O, dedi ki, bu bəyanat əsasında sülh danışıqları aparılmalıdır. Sonra 
Minsk qrupunun ikinci həmsədri olan ölkənin - Finlandiyanın prezidenti cənab Ahtisaari 
çıxış etdi, Türkiyənin nümayəndə heyəti çıxış etdi, başqa nümayəndələr çıxış etdilər. 
ATƏT-in bütün üzvləri həmin bəyanatı dəstəklədilər. Beləliklə də biz Lissabon görüşündə 
hesab edirəm ki, istədiyimiz sənədi aldıq, məqsədimizə nail olduq. Hesab edirəm ki, bu 
böyük bir nailiyyətdir, qələbədir. Çünki ilk dəfə ATƏT-in Zirvə görüşü səviyyəsində 
Ermənistan-Azərbaycan münaqişəsinin həll olunması üçün ATƏT-in prinsiplərinə uyğun 
olan, bu münaqişənin həllinin əsasını təşkil edən prinsiplər bir sənəd kimi qəbul olundu. 
Yenə də deyirəm, bu prinsiplər Azərbaycan Respublikasının ərazi bütövlüyünün tanın-
ması, Dağlıq Qarabağa Azərbaycan dövlətinin tərkibində yüksək özünüidarəetmə statusu 
verilməsi, bir də ki, Dağlıq Qarabağın bütün əhalisinə təhlükəsizlik zəmanəti verilməsidir.  
Bilirsiniz ki, Ermənistanın prezidenti Ter-Petrosyan Lissabon Zirvə görüşündə çıxış 
edərkən qəti dedi ki, Dağlıq Qarabağ Azərbaycanın tərkibində ola bilməz və bu məsələ 
yalnız öz müqəddəratını təyinetmə prinsipi ilə həll olunmalıdır. Azərbaycanın tərkibində 
olsa, guya ki, Ermənistana qarşı, yaxud ermənilərə qarşı Azərbaycan tərəfindən soyqırımı 
ediləcəkdir. O, tamamilə əsassız olan bir bəyanatla çıxış etdi.  
Amma bunun əksinə olaraq, ATƏT-in Zirvə görüşü belə bir sənəd qəbul etdi. Mən 
hesab edirəm ki, bu, gələcəkdə bizim sülh danışıqlarımız üçün, məsələnin sülh yolu ilə 
həll olunması üçün yaxşı bir əsasdır və biz Lissabon Zirvə görüşündən böyük məmnu-
niyyət hissi ilə qayıdırıq.  
Mən Lissabon Zirvə görüşündə çıxış edərkən də qeyd etmişəm və bu gün, Zirvə 
görüşü bitəndən və bizim üçün əhəmiyyətli sənəd əldə ediləndən sonra da deyirəm ki, 
Azərbaycan tərəfi məsələnin sülh yolu ilə həll olunması üçün bundan sonra da öz 
səylərini sərf edəcəkdir. Biz atəşkəs rejiminə sadiq qalacağıq, məsələnin sülh yolu ilə həll 
olunmasına çalışacağıq, Ermənistan ilə Azərbaycan arasında iki prezidentin nümayən-
dələri tərəfindən aparılan bilavasitə danışıqlar davam edəcəkdir. Hesab edirəm ki, indi, 
ATƏT belə bir sənəd bəyan edəndən sonra Minsk qrupu da danışıqları artıq bu sənədin 
çərçivəsində aparmalıdır. Mən hesab edirəm ki, gələcək işlərimiz üçün yaxşı əsas 
yaranıbdır. Bir də qeyd edirəm, Lissabon Zirvə görüşündən çox məmnun olduğumu bil-
dirirəm və məmnuniyyət hissi ilə də Vətənə qayıdıram.  
Sual: Cənab prezident, bu, Sizin böyük qələbənizdir. Sizin həyatınız da qələbələrlə 
müşayiət olunan bir həyatdır. Bunu hansısa bir qələbə ilə müqayisə edərdinizmi, yoxsa 
bunun yeri tamamilə əlahiddədir?  
Cavab: Bilirsiniz, qələbəni hələ biz tam qələbə əldə edəndə deyəcəyik.  
Sual: Cənab prezident, xarici mətbuat yazır ki, Azərbaycan prezidentinə çox təzyiq 
olub, ancaq onu mövqeyindən döndərmək mümkün olmayıb.  
Cavab: Təzyiq olub? Bunu kim təzyiq, kim müraciət, kim danışıqlar hesab edir, özü 
bilər. Ancaq şübhəsiz ki, mən bu qərarı qəbul edəndən sonra bir çox dövlət başçıları, 
nümayəndə heyətlərinin yüksək vəzifəli şəxsləri mənimlə xüsusi görüşlər keçirdilər və 
 29 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
hər biri məndən təkidlə xahiş edirdi ki, qərarımı geri götürüm. Ancaq gətirilən bütün 
dəlillərin əvəzində, bunlara cavab olaraq mən onlara anladırdım ki, bu mövqeyimdən geri 
çəkilməyəcəyəm. Onu da demək lazımdır ki, mənə olan bütün bu müraciətlərdə, kimsə 
bunu təzyiq adlandırırsa, təzyiqlərdə hər bir dövlət başçısı, hər bir nümayəndə heyətinin 
təmsilçisi mənim bu qərarımın əsaslı olduğunu qeyd edirdi. Yəni, məni heç də gü-
nahlandırmırdılar ki, niyə belə qərar qəbul etmişəm. Heç kəs bunu mənə irad tuta 
bilmirdi. Mənə deyirdilər ki, sizin buna haqqınız var, ancaq xahiş edirdilər ki, Lissabon 
görüşünü pozmayın. Mən də deyirdim ki, siz istəmirsiniz Lissabon görüşü pozulsun, mən 
də istəmirəm. Ancaq bizim vəziyyətimizi anlayın. Burada hər bir dövlət başçısı öz 
dövlətinin mənafeyi üçün çalışır. Mənim tələblərim ATƏT-in prinsiplərinə tam uyğundur, 
bu prinsiplərə zidd bir hərəkət etmirəm, odur ki, mənim bütün addımlarım tam 
hüquqidir. Ona görə də mənə təzyiq edirdilər, ya xahiş edirdilər, müraciət edirdilər, - 
bunlar hamısı nəticəsiz qaldı. Əgər mənim belə mövqeyim olmasaydı, o sənəd də əldə 
olunmayacaqdı.  
Onu bilin ki, bu prinsiplər indiyə qədər heç bir sənəddə öz əksini tapmamışdır. 
Minsk qrupunda nə qədər çalışırdıq ki, bu prinsipləri əsas götürək. Ermənistan tərəfi 
buna etiraz etdiyinə görə Minsk qrupu da heç bir şey edə bilmirdi.  
Sual: Cənab prezident, Ermənistan prezidentinin müşaviri Libaridyan bildirir ki, 
Azərbaycan danışıqlarda Minsk qrupundan guya onlara qarşı istifadə edir.  
Cavab: Biz heç kimdən istifadə etmirik. Mən orada qəti mövqe göstərdim, mən çox 
kəskin mübarizəyə hazır idim və elə bir mübarizəyə də girişdim.  
Sual: Lissabon görüşünün əsas məsələləri ikinci planda qalmışdı, bütün müxbirlər 
ancaq Dağlıq Qarabağ məsələsindən yazırdılar.  
Cavab: Elə bunun özü Azərbaycan üçün böyük qələbədir. Əgər sammitə gələndə 
Dağlıq Qarabağ, Azərbaycan məsələsi tamamilə unudulmuşdusa, iki-üç gün içərisində 
bu, bir nömrəli məsələyə çevrildi. Təkcə bu sənədə görə yox, ona görə ki, bütün dövlətlər 
dərk etdilər ki, bu məsələ nə qədər kəskin məsələdir və biz nə qədər geniş ictimai rəy 
yarada bildik. Bunun özü ən böyük qələbədir.  
 
 
 
Azərbaycan Respublikasının Prezidenti Heydər Əliyevin ATƏT‐in  
Lissabon Zirvə toplantısının yekunları ilə əlaqədar respublika 
ictimaiyyətinin nümayəndələrilə görüşdə nitqi 
 
 
Prezident sarayı, 6 dekabr 1996‐cı il 
 
Hörmətli xanımlar və cənablar! Bugünkü görüş ATƏT-in Lissabon Zirvə toplan-
tısının yekunlarına həsr olunmuşdur. Buraya bu görüşə Azərbaycan Respublikası icti-
maiyyətinin nümayəndələri, xarici ölkələrin Azərbaycandakı səfirləri və nümayəndə-
 30 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
liklərinin başçıları və nümayəndələri, beynəlxalq təşkilatların nümayəndəliklərinin bütün 
başçıları, respublikanın kütləvi informasiya vasitələrinin və xarici ölkələrin informasiya 
orqanlarının nümayəndələri dəvət ediliblər.  
Hörmətli görüş iştirakçıları, mən sizi salamlayıram və sizi əmin edirəm ki, Lissabon 
Zirvə görüşü haqqında lazımi qədər məlumat verməyə çalışacağam. Təəssüf olsun ki, 
burada sinxron tərcümə etməyə hələlik imkanımız yoxdur. Buna görə də Azərbaycan di-
lini bilməyən görüş iştirakçılarından üzr istəyirəm və rica edirəm ki, onlar burada olan 
imkanlardan istifadə etsinlər. Güman edirəm ki, onlar öz həmkarlarından, yaxud başqa 
vasitələrdən istifadə edib mənim Azərbaycan dilində söylədiyim sözləri başa düşəcəklər.  
ATƏT-in Lissabon Zirvə görüşü beynəlxalq aləmdə böyük və əlamətdar bir hadi-
sədir. ATƏT yaranandan indiyə qədər Avropada təhlükəsizliyi, əməkdaşlığı təmin etmə-
yə çalışan bir təşkilatdır. Helsinki aktında ATƏT-in prinsipləri həkk olunubdur və 1975-ci 
ildən indiyə qədər ATƏT bu prinsiplərin Avropada və bütün başqa ölkələrdə bərqərar 
olmasına çalışır. Hesab edirəm ki, bu müddətdə ATƏT çox böyük iş görüb, nailiyyətlər 
əldə edibdir. Avropada, dünyada sülhün bərqərar olması, təhlükəsizliyin təmin edilməsi, 
demokratiyanın inkişaf etməsi, insan hüquqlarının qorunması sahəsində dəyərli işlər 
görüb və lazımi nəticələr əldə edibdir. Ona görə də ATƏT bir təşkilat kimi dünyanın hər 
yerində böyük hörmət və ehtiram qazanıbdır.  
Azərbaycan dövlət müstəqilliyi əldə edəndən ATƏT-ə üzv qəbul olunubdur. Azər-
baycan ATƏT-də üzv olmağı ölkəmizin beynəlxalq aləmdə siyasətini həyata keçirməsi 
üçün, dövlət müstəqilliyini təmin etməsi üçün mühüm bir vasitə hesab edir.  
ATƏT-in Lissabon Zirvə görüşündə müasir problemlərə aid bir çox məsələlər 
müzakirə olundu və sənədlər qəbul edildi. Birinci mühüm sənəd XXI əsrdə Avropanın 
təhlükəsizliyi modelinə həsr olunmuşdur. Bu, çox əhəmiyyətli bir sənəddir. Yəni artıq, 
ATƏT irəliyə baxır, XXI əsrin problemləri ilə bağlı qayğılarla yaşayır və ona görə də məhz 
indi, 96-cı ilin sonunda Zirvə görüşündə birinci sənədi buna həsr edibdir. Biz bu sənədin 
hazırlanmasında və qəbul olunmasında iştirak etdik, onu dəstəklədik, ona səs verdik. 
Ümumiyyətlə, bu sənəd ATƏT-in üzvləri tərəfindən yekdilliklə qəbul olundu.  
ATƏT-in Avropada təhlükəsizliyə və əməkdaşlığa dair yekun sənədi, onun ha-
zırlanması və müzakirəsi, demək olar, çox mürəkkəb və gərgin şəraitdə keçdi. Çünki bu 
sənəddə ATƏT-ə daxil olan ölkələrin bir çoxunun problemlər, münaqişələr haqqında, 
yaxud qarşılıqlı əlaqələr haqqında, bu ölkələrin özlərinə və ya ölkələr birliyinə olan 
münasibətlər haqqında bir sıra müddəalar əks edilmişdir. Ona görə də hazırlıq zamanı 
müzakirə həm Vyanada, həm də Lissabonda çox gərgin və mürəkkəb keçdi. Azərbaycan 
da bu sənədə çox maraqlı olduğuna görə onun hazırlanması mərhələsindən qəbul edil-
məsi mərhələsinə qədər bu sənədin hazırlanmasında və müzakirəsində fəal iştirak etdi, 
ölkəmizin mövqelərinin orada əks olunmasına çalışdı.  
Siz artıq bu sənədlərlə informasiya orqanlarının verilişlərindən, mətbuatdan tanış-
sınız. Ancaq mən Azərbaycana aid məsələlər haqqında sizə lazımi qədər geniş məlumat 
vermək istəyirəm. Güman edirəm ki, bu barədə sizin də məlumatınız var, bütün Azər-
baycan ictimaiyyətinin də. Çünki televiziya vasitəsilə, mətbuat vasitəsilə bir çox məsələlər 
 31 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
haqqında məlumatlar verilibdir. Ancaq bununla yanaşı, mən orada gedən proseslər 
haqqında, Azərbaycanla əlaqədar məsələnin həll edilməsi mərhələsi və onun həll olun-
ması prosesi haqqında, Lissabon sammitində Azərbaycana aid və xüsusən Ermənistan-
Azərbaycan münaqişəsinə, Dağlıq Qarabağ münaqişəsinə aid məsələlərin müzakirəsi 
haqqında sizə daha geniş məlumat vermək istəyirəm.  
Bilirsiniz ki, Azərbaycan dövlət müstəqilliyini əldə etdikdən sonra bu, ATƏT-in 
üçüncü Zirvə görüşüdür. 1992-ci ildə ATƏT-in Zirvə görüşü Helsinkidə olmuşdur. Artıq 
o vaxt Azərbaycan müstəqil dövlət idi və ölkəmizin nümayəndə heyəti Azərbaycanın o 
vaxtkı prezidenti başda olmaqla Helsinkidə ATƏT-in Zirvə görüşündə iştirak etmişdi. 
Sonra ATƏT-in Zirvə görüşü 1994-cü ilin dekabr ayında Macarıstanda, Budapeştdə keçi-
rilmişdir. Orada Azərbaycanın bugünkü prezidenti başda olmaqla Azərbaycan nü-
mayəndə heyəti iştirak etmişdir. Nəhayət, bu il dekabrın 2-3-də Portuqaliyada, Lissa-
bonda ATƏT-in növbəti Zirvə görüşü olmuşdur və biz orada iştirak etmişik. 1992-ci ildə 
Helsinkidə ATƏT-in Zirvə görüşünün sənədlərində Azərbaycan haqqında, Azərbaycan - 
Ermənistan münaqişəsi haqqında, Dağlıq Qarabağ münaqişəsi haqqında heç bir iz 
yoxdur. Yəni bizim əlimizdə olan sənədlərdə bu məsələnin orada müzakirə edilib-
edilməməsi, yaxud qoyulması məlum deyildir, ancaq Azərbaycana aid, Azərbaycan-
Ermənistan münaqişəsinə aid heç bir sənəd yoxdur. 1994-cü ildə Budapeştdə ATƏT-in 
Zirvə görüşündə isə Ermənistan-Azərbaycan münaqişəsi, Dağlıq Qarabağ münaqişəsi 
haqqında çox əhəmiyyətli qərar qəbul olunmuşdur.  
Xatirinizdədir, o Zirvə görüşü ərəfəsində biz belə bir qərarın qəbul edilməsi üçün 
geniş fəaliyyət göstərmişdik, çox iş görmüşdük. Budapeştdə Zirvə görüşündə mənim 
rəsmi nitqimdə də və aparılan ikitərəfli, çoxtərəfli danışıqlarda da, həyata keçirilmiş bütün 
işlər nəticəsində biz nəhayət, Budapeşt sammitində Azərbaycana aid, bir daha qeyd 
edirəm Ermənistan-Azərbaycan münaqişəsinə aid əhəmiyyətli bir qərarın qəbul edilmə-
sinə nail olmuşduq. Mən sizə xatırladım, o qərarın əsas məzmunu bundan ibarətdir ki, 
ATƏT bu münaqişənin tezliklə həll olunmasının, sülh yolu ilə aradan qaldırılmasının 
zəruriliyini bir daha bəyan etmişdir. O vaxt Ermənistan-Azərbaycan münaqişəsində artıq 
yeddi ay davam edən atəşkəsin çox əhəmiyyətli olduğunu qeyd etmişdir və tövsiyə et-
mişdir ki, atəşkəs rejiminə riayət olunsun, münaqişəyə son qoymaq üçün, məsələni sülh 
yolu ilə həll etmək üçün danışıqlar prosesi intensivləşdirilsin və Minsk qrupunun işi daha 
intensiv aparılsın. Əgər Minsk qrupu o vaxta qədər bir sədrin rəhbərliyi altında fəaliyət 
göstərirdisə, dekabr ayında Budapeştdə Minsk qrupunun formatı dəyişdi və onun iki 
həmsədri - Rusiya və Finlandiya təyin edildi. Sənədin ən mühüm hissələrindən biri ondan 
ibarətdir ki, ilk dəfə olaraq ATƏT-in sülhü mühafizə qüvvələrinin yaradılamsı haqqında 
qərar qəbul edildi və Ermənistan-Azərbaycan münaqişəsinin aradan qaldırılması üçün, 
əldə olunacaq sülh sazişinin yerinə yetirilməsi, təmin edilməsi üçün çoxmillətli sülhü 
mühafizə qüvvələrindən istifadə edilməsi zərurəti nəzərə alındı.  
Bildiyiniz kimi, Budapeşt sammitinə qədər nəzərdə tutulurdu ki, əgər Böyük Sülh 
Sazişi əldə edilsə, şübhəsiz, buraya sülhü mühafizə qüvvələri daxil olmalıdır və bu qüv-
vələr bir ölkədən olacaqdır. Ancaq Budapeştdə qəbul edilən qərar elə oldu ki, əvvəlcə 
 32 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
ATƏT-in çoxmillətli sülhü mühafizə qüvvələri yaradılmalıdır və bu qüvvələrdən Er-
mənistan-Azərbaycan münaqişəsinin həll olunması məqsədi ilə əldə ediləcək sazişin 
həyata keçirilməsi üçün istifadə olunmalıdır. Qərarın əsas məzmunu, əsas mənası bundan 
ibarətdir.  
Budapeştdən sonra Minsk qrupunun fəaliyyəti həqiqətən gücləndi. Bu iki il müd-
dətində Minsk qrupu çox görüşlər keçirmiş, onun nümayəndələri dəfələrlə regionumuz-
da olmuş, danışıqlar aparmış, çox işlər görmüşlər. Bilirsiniz ki, biz bu iki il müddətində 
tək Minsk qrupunun vasitəsilə deyil, həm də bütün imkanlardan istifadə etməyə çalış-
mışıq və məqsədimiz də tezliklə sülh əldə etmək, işğal olunmuş torpaqlarımızı azad et-
mək, Azərbaycanın ərazi bütövlüyünü təmin etmək və doğma yurdundan didərgin 
düşmüş Azərbaycan vətəndaşlarını öz yerlərinə, obalarına qaytarmaqdır. Bunun üçün biz 
Minsk qrupu çərçivəsində daim fəal iş görməklə məşğul olmuşuq, eyni zamanda ikitərəfli 
görüşlərdən, dövlət və hökumət başçılarının görüşlərindən, Azərbaycanda keçirilən 
görüşlərdən, mənim xarici ölkələrə səfərim zamanı keçirdiyim görüşlərdən, beynəlxalq 
təşkilatlar çərçivəsində olan ikitərəfli görüşlərdən, başqa imkanlar çərçivəsində keçirilən 
görüşlərdən səmərəli istifadə etməyə çalışmışıq.  
Eyni zamanda beynəlxalq təşkilatların imkanlarından da istifadə etməyə çalışmışıq, 
yəni beynəlxalq təşkilatların toplantılarında onların tribunasından istifadə edərək Azərbay-
canın vəziyyəti, Ermənistan-Azərbaycan münaqişəsi barədə məlumat vermişik və həmin 
təşkilatların bu işə qoşulmasına çalışmışıq. Mən beynəlxalq təşkilatlar dedikdə həm 
Birləşmiş Millətlər Təşkilatını, həm ATƏT-i, həm İslam Konfransı Təşkilatını, həm İqtisadi 
Əməkdaşlıq Təşkilatını, həm MDB-ni, həm Avropa Birliyini, həm də Avropa Şurasını 
nəzərdə tuturam. Biz onların hamısının imkanlarından səmərəli istifadə etməyə çalışmışıq.  
Bütün bu dövr ərzində, bu iki ildə çalışmışıq ki, Ermənistan-Azərbaycan münaqi-
şəsinin həll olunması üçün ədalətli qərar qəbul edilsin və biz buna nail ola bilək. Ancaq 
təəssüflər olsun ki, biz bu iki il müddətində atəşkəs rejimini saxlamağa nail olmaqla 
yanaşı, ümumiyyətlə, sabitliyi təmin etməklə yanaşı eyni zamanda son məqsədə çata 
bilməmişik, yəni Böyük Sülh Sazişini əldə edə bilməmişik. Bunların da səbəbi Ermənistan 
tərəfinin qeyri-konstruktiv mövqe tutaraq, Azərbaycan torpaqlarının bir qisminin işğal 
olunması vəziyyətindən istifadə edərək, bir tərəfdən məsələnin sülh yolu ilə həll 
edilməsinə tərəfdar olduğunu daim bildirmişdir, ikinci tərəfdən isə daim danışıqlardan 
nəyin bahasına olursa-olsun Dağlıq Qarabağa müstəqillik statusu almağa çalışmış və cəhd 
göstərmişdir.  
Biz bu il Ermənistanla bilavasitə danışıqlar aparmaq üçün yeni bir kanal da yarat-
mışıq. Ermənistan prezidentinin xüsusi nümayəndəsinin və Azərbaycan prezidentinin 
xüsusi nümayəndəsinin mütəmadi görüşlərini təşkil etmişik. Bu görüşlər Avropanın bir 
neçə ölkəsində dəfələrlə keçirilibdir. Biz bu görüşlərdən də istifadə etməyə çalışmışıq. 
Nəhayət, şəxsən mən beynəlxalq təşkilatların iclaslarında, toplantılarında Ermənistan pre-
zidenti Levon Ter-Petrosyanla bir neçə dəfə görüşlər keçirmiş, danışıqlar aparmışam, 
Azərbaycanın mövqelərini izah etməyə çalışmışam və məsələnin sülh yolu ilə həll olun-
ması üçün konstruktiv addımlar atdığımı nümayiş etdirmişəm.  
 33 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Belə görüşlərdən biri də biz apreldə Lüksemburqda Avropa Birliyində olduğumuz 
zaman baş vermişdir. Azərbaycanın və Ermənistanın prezidentləri münaqişənin sülh yolu 
ilə həll olunması ilə əlaqədar orada ilk dəfə birgə bəyanat vermişdilər. Ancaq yenə də 
qeyd edirəm, bunların hamısı bizi son məqsədə, nəticəyə gətirib çıxarmamışdır. Ona görə 
də biz ATƏT-in Lissabon Zirvə görüşünə hazırlaşdığımız dövrdə çox geniş fəaliyyət 
göstərməyə çalışdıq və bunu edə bildik.  
Biz həm Minsk qrupunun işini daha da sürətləndirməyə və Minsk qrupunun 
vasitəsindən istifadə etməyə çalışmışdıq, həm də Minsk qrupuna daxil olan dövlətlərin - 
Rusiya Federasiyası, Amerika Birləşmiş Ştatları, Almaniya, Fransa, Türkiyə və başqa döv-
lətlərin nümayəndə heyətləri, dövlət başçıları ilə əlaqə quraraq Minsk qrupunun işini 
gücləndirməyə xüsusi diqqət yetirmişik. Eyni zamanda bu ölkələrin dövlət başçıları, 
yaxud o dövlətlərin nümayəndələri ilə görüşlərdə də bu işi sürətləndirməyə və Lissabon 
Zirvə görüşündə məsələnin sülh yolu ilə həllini təmin edə biləcək bir qərar qəbul olun-
ması üçün əsas yaratmağa çalışmışıq.  
Bunun üçün mən bu il noyabrın əvvəlində ATƏT-in üzvü olan bütün ölkələrin döv-
lət və hökumət başçılarına məktublar göndərmişəm. Bu məktublarda hər bir dövlət və 
hökumət başçısına həmin problemi bir daha geniş izah etməyə çalışmışam, Azərbaycanın 
konstruktiv mövqedə olduğunu nümayiş etdirmişəm və respublikamızın konkret təkliflə-
rini irəli sürmüşəm. Bizim bu təkliflərimizin Lissabon Zirvə görüşünədək həyata keçi-
rilməsi üçün dövlət və hökumət başçılarından lazımi səylər göstərmələrini xahiş etmişəm. 
Bu məktublara, mənim müraciətimə ATƏT-in üzvü olan ölkələrin dövlət və hökumət 
başçılarının bir çoxu yazılı cavablar da, şifahi cavablar da vermişlər, bütün bu cavablarda 
bizim mövqelərimizi ümumiyyətlə müdafiə etmişlər.  
Bilirsiniz ki, ABŞ prezidenti Bill Klinton mənim məktubuma cavab olaraq noyabrın 
8-də məktub göndərmişdir. Bu məktub mətbuatda dərc olunub, sizə məlumdur. O, bizim 
bu prinsiplərimizi dəstəkləmişdir. Yenə deyirəm, Rusiya, Böyük Britaniya, Fransa, Tür-
kiyə və bir çox digər ölkələrin dövlət başçılarından da belə məzmunlu məktublar almışıq. 
Bunlarla yanaşı, biz noyabr ayında Minsk qrupunun Azərbaycana gələn bütün tərkibi ilə, 
ABŞ-dan, Rusiyadan gələn böyük nümayəndə heyətləri ilə görüşüb danışıqlar aparmışıq.  
Bunların hamısında biz bir məqsədi irəli sürürdük. Şübhəsiz ki, ATƏT-in Zirvə 
görüşü münaqişəyə son qoymaq üçün bir qərar qəbul etmək imkanında deyil. Ancaq 
münaqişənin sülh yolu ilə həll olunmasının ATƏT-in prinsiplərinə söykənən əsas prin-
siplərinin qəbul edilməsi Zirvə görüşündən sonra, 1997-ci ildə bu işin daha da sürətlə və 
müvəffəqiyyətlə aparılmasına kömək edəcəkdir. Ona görə də həm dövlət və hökumət 
başçılarına göndərdiyim müraciətlərdə, həm də apardığım bütün danışıqlarda biz belə 
izah etmişik ki, bu prinsiplər üç elementdən ibarət olmalıdır. Azərbaycanın ərazi bütövlü-
yünün Ermənistan tərəfindən tanınması - bilirsiniz ki, indiyədək Ermənistan Azərbayca-
nın ərazi bütövlüyünü tanımaqdan imtina edir və onu da bilirsiniz ki, 1989-cu ildə qərar 
qəbul edilibdir ki, Dağlıq Qarabağ Ermənistanın tərkibinə daxil olmuşdur və bu qərar 
indiyədək ləğv olunmayıb - ona görə də bu, çox prinsipial məsələdir.  
 34 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Bizim formulun ikinci elementi Dağlıq Qarabağa Azərbaycanın tərkibində yüksək 
status verilməsidir. Üçüncü element, - bu Ermənistan tərəfinin daimi təkididir - Dağlıq 
Qarabağın bütün əhalisinin təhlükəsizliyinin təmin olunmasına zəmanət verilməsidir.  
Bu üç əsas elementdən ibarət olan formulu biz dəfələrlə Minsk qrupuna da təklif 
etmişdik və dünya ölkələrinin dövlət və hökumət başçılarına mənim göndərdiyim 
müraciətlərdə də bunlar irəli sürülmüşdür. Biz Lissabon Zirvə toplantısı ərəfəsində 
keçirdiyimiz bütün görüşlərdə bunları irəli sürmüşdük. Bizim məqsədimiz də ondan 
ibarət idi ki, əgər Lissabon Zirvə görüşü Ermənistan-Azərbaycan münaqişəsinin sülh yolu 
ilə həll olunması üçün bu prinsipləri qəbul etsə, demək, bundan sonra gedəcək danışıqlar, 
Minsk qrupunun fəaliyyəti bu prinsiplər üzərində qurulmalıdır.  
Siz bunu bilməlisiniz, iş burasındadır ki, Minsk qrupu, ümumiyyətlə, bu prinsipləri 
qəbul edərək, eyni zamanda Minsk qrupunun görüşlərində, Ermənistan-Azərbaycan 
nümayəndələrinin görüşlərində Ermənistan bu prinsiplərə etiraz etdiyinə görə Minsk 
qrupu bu prinsipləri müzakirəyə qoya bilməyib. Ona görə də Minsk qrupunun bu məsə-
lədə həmin prinsipləri müzakirənin əsasına çevrilməsi üçün biz bu prinsiplərin Zirvə gö-
rüşündə qəbul edilməsinə nail olmağa çalışırdıq. Bunun üçün də biz Zirvə görüşü ərəfə-
sində Helsinkidə - Minsk qrupunun son toplantısında bu məsələni çox kəskin qoymuşuq, 
Lissabon görüşünü hazırlayan qrupun Vyanadakı işində də biz bu prinsipləri irəli sür-
müşdük və nəhayət, Lissabonun özündə, Zirvə görüşü başlanmazdan əvvəl bu prinsiplə-
rin sammitin sənədinə daxil olunmasını təkid edirdik və buna cəhd göstərirdik, çalışırdıq.  
Ancaq təəssüflər olsun ki, əvvəl Vyanada, sonra Lissabonda hazırlanmış bəyannamə 
layihəsində başqa bir maddə meydana gəlmişdi. O maddə də ondan ibarət idi ki, Er-
mənistan-Azərbaycan münaqişəsi sülh yolu ilə həll olunmalıdır, danışıqlar prosesi in-
tensivləşdirilməlidir, tərəflər razılığa gəlməlidir, kompromis əldə edilməlidir, atəşkəs 
qorunub saxlanmalıdır, sülh danışıqları davam etdirilməlidir.  
Bizə izah edirdilər ki, Ermənistan tərəfi bizim irəli sürdüyümüz təklifə konsensus 
vermədiyinə görə o təklif, layihə heç ümumi sənədin layihəsinə də daxil olunmamışdır. 
18-ci paraqraf altında belə bir yazı var idi. Biz Lissabonda çalışdıq və buna nail olduq ki, o 
yazı oradan çıxarıldı və Lissabon sənədinə 20-ci paraqraf altında həmin bu prinsipləri əks 
etdirən bir paraqraf salındı.  
Mən sizə bildirmək istəyirəm ki, bu, asan məsələ deyildi, çox çətin məsələ idi. Minsk 
qrupunun üzvləri və bir çox başqa dövlətlərin nümayəndələri orada bizi dəstəklədiklərinə 
görə biz bu paraqrafın ora salınmasına nail olduq. Yəni o paraqrafın salınması, hesab 
edirəm, bizim ilk, çox uğurlu addımımız oldu ki, əvvəlki, bizim üçün qeyri-məqbul 
məzmun daşıyan paraqraf əvəzinə bu paraqraf layihəyə salındı.  
Ancaq bilirsiniz ki, ATƏT konsensus əsasında işləyir. Ermənistan bu maddəyə veto 
qoydu və bu paraqrafın qəbul olunmasına qəti etiraz etdi. Bizim sonrakı işlərimiz ona 
yönəldildi ki, bu paraqrafın orada saxlanılmasına nail olaq. Siz açıq bilməlisiniz, - baxma-
yaraq ki, bu paraqraf özü də bizi tam təmin etmirdi. Çünki o paraqrafda üç elementdən 
olan formul yazılmışdı, ancaq eyni zamanda deyilirdi ki, sammit təəssüf edir ki, kon-
sensus olmadığına görə bu, qəbul olunmur və tövsiyə edilir ki, danışıqlar davam etsin. Biz 
 35 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bunu da qəbul etdirməyə çalışırdıq ki, ATƏT-in sənədində heç olmasa ilk dəfə olaraq 
prinsiplər əks edilsin. Çünki ATƏT-in indiyə qədərki sənədlərində bu formul öz əksini 
tapmamışdı, yəni Azərbaycanın ərazi bütövlüyünün Ermənistan tərəfindən tanınması və 
Dağlıq Qarabağın statusu məsələsinin Azərbaycanın tərkibində həll edilməsi indiyə qədər 
heç bir sənədə daxil olmamışdı. Ona görə də biz bu paraqrafın, bəndin saxlanmasına 
çalışırdıq. Ancaq Ermənistan buna veto qoydu və bu vetonun üzərində də axıradək 
durdu.  
Belə olan vəziyyətdə bizim başqa çıxış yolumuz yox idi. Biz çox müzakirələr, təh-
lillər apardıq. Bunların nəticəsində, - sizə açıq deyirəm, - mən çox riskli qərar qəbul etdim. 
Bu qərar da ondan ibarət idi ki, hələ Lissabon Zirvə görüşü, yəni sammitin iclası 
başlanmazdan əvvəl, dekabrın 1-də axşam mən Lissabon Zirvə toplantısının son sənədinə 
veto qoydum. Konsensus hüququ buna imkan verir. Şübhəsiz ki, bu, çox böyük 
narahatlıq, təşviş doğurdu. Çünki belə bir addım bəlkə də gözlənilməz idi. Ancaq biz belə 
bir addımı atdıq. Ondan sonra bizim işimizin yeni bir mərhələsi başlandı.  
Mən həm dekabrın 1-də - Zirvə görüşü işə başlamamışdan əvvəl, həm də dekabrın 
2-də, 3-də bir çox görüşlər keçirmişdim. Orada demək olar ki, dövlət və hökumət 
başçılarının tam əksəriyyəti ilə həm hazırlıq dövründə, həm dekabrın 2-də səhər saat 9-da 
sammit öz işinə başlayandan sonra tənəffüslər zamanı, yaxud Portuqaliya prezidentinin, 
baş nazirinin təşkil etdikləri qəbullar zamanı dövlət və hökumət başçıları ilə fərdi görüşlər 
keçirirdim, danışıqlar aparıb mövqelərimizi izah edirdim. Nümayəndə heyətimizin 
üzvlərinin hər biri də öz səviyyəsində bu mövqeləri izah edirdi və biz sübut etməyə 
çalışırdıq ki, mövqeyimiz düzgündür, doğrudur.  
Ancaq bu çoxsaylı görüşlərlə yanaşı, həmin məsələləri müzakirə etmək və orada 
müəyyən dəstək almaq üçün mən bir neçə dövlət və hökumət başçıları ilə, xarici işlər 
nazirləri ilə xüsusi görüşlər də keçirdim. Bunlar xüsusi, ayrıca, müstəqil görüşlər idi. Mən 
ABŞ-ın vitse-prezidenti cənab Albert Qor ilə, Rusiyanın baş naziri, bu ölkənin nümayəndə 
heyətinin başçısı cənab Viktor Çernomırdinlə, Türkiyənin prezidenti cənab Süleyman 
Dəmirəllə, Finlandiyanın prezidenti cənab Marti Ahtisaari ilə, Ukraynanın prezidenti 
Leonid Kuçma ilə, Portuqaliyanın baş naziri cənab Antonio Qutyereslə, İsrailin baş naziri 
cənab Netanyahu ilə, Qazaxıstanın prezidenti cənab Nursultan Nazarbayevlə, Gürcüs-
tanın prezidenti cənab Eduard Şevardnadze ilə, ATƏT-in hazırkı sədri, İsveçrənin xarici 
işlər naziri cənab Flavio Kotti ilə bir neçə dəfə, Ermənistanın prezidenti cənab Ter-
Petrosyanla, Rusiyanın xarici işlər naziri cənab Yevgeni Primakovla, Almaniyanın xarici 
işlər naziri cənab Klaus Kinkellə, Böyük Britaniyanın xarici işlər naziri cənab Malkolm 
Rifkindlə, Fransanın xarici işlər naziri cənab Evre de Şarettlə, ABŞ dövlət katibinin müa-
vini xanım Linn Devislə xüsusi görüşlər keçirdim, müzakirələr apardım, mövqelərimizi 
izah etməyə çalışdım.  
Bu və digər görüşlərdə mənə eyni zamanda izah etdilər ki, bizim atdığımız addım 
Azərbaycana ümumiyyətlə çox pis nəticələr gətirə bilər. Əgər Azərbaycan Lissabon Zirvə 
görüşünün sənədinə tamamilə veto qoysa, demək, heç bir sənəd qəbul olunmayacaqdır, 
Zirvə görüşü sənədsiz keçəcəkdir. Beləliklə, 55 dövlət Azərbaycandan narazı olacaqdır. 
 36 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Belə bir vəziyyətdə Azərbaycan təcrid ediləcəkdir. Mən düşünürdüm ki, ola bilər, buna 
başqa mənalar da versinlər, başqa nəticələr də çıxarsınlar.  
Bu cür izahatlar verərək həmin görüşlərdə mənə təkidlə müraciət olunurdu ki, mən 
bu vetonu götürüm. ATƏT-in Lissabon Zirvə görüşünün sənədi qəbul edilsin. Mən isə 
bunun cavabında bildirdim ki, siz mənimlə danışdığınız, mənə müraciət etdiyiniz kimi, 
Ermənistan prezidenti ilə də danışmalısınız və ona müraciət etməlisiniz ki, o, 20-ci paraq-
rafdan öz vetosunu götürsün. Şübhəsiz ki, onunla da danışıqlar gedirdi, - bu barədə mənə 
məlumat verirdilər, - ona da belə təkliflər edilirdi. Ancaq onlar da bu məsələnin üzərində 
çox möhkəm durmuşdular, çünki hesab edirdilər ki, əgər buna razılıq versələr, bu, onların 
ümumi işi, daxili vəziyyəti üçün çox çətin olacaqdır.  
Dekabrın 2-də axşam mən Levon Ter-Petrosyan ilə görüş keçirdim, çox ətraflı 
danışıqlar apardım. Mən çalışdım ona izah edəm ki, onun 20-ci paraqrafa veto qoyması 
düzgün deyil və 20-ci paraqrafın qəbul olunması bizim gələcək danışıqlarımıza çox 
kömək edəcəkdir. Mən bunu ona dəfələrlə izah etdim. Ancaq o öz dediyinin üzərində 
durdu. Bu danışıqlarda mən bir neçə məsələni də izah etdim. Mən bunları bildirmək is-
təyirəm. Lissabon Zirvə görüşü ərəfəsində Ermənistan prezidentinin müşaviri Libaridyan 
bir neçə bəyanat vermişdi ki, biz heç bir sənədin qəbul olunmasına imkan verməyəcəyik, 
veto qoyacağıq. Prezident Levon Ter-Petrosyan bəyanat vermişdi ki, guya Azərbaycan 
Ermənistanda daxili vəziyyətin mürəkkəb, müəyyən mənada qeyri-sabit olduğuna görə 
bu fürsətdən istifadə edib Ermənistana təzyiq göstərir və bəyan etmişdi ki, heç bir təzyiq 
Ermənistana təsir edə bilməz. Belə fikir söyləmişdi ki, Lissabonda heç bir sənəd qəbul 
olunmayacaqdır. Ona görə də mən prezident Levon Ter-Petrosyanla danışarkən onun bu 
fikirlərini təkzib etdim.  
Mən bu fikirləri bu gün də deyirəm ki, Ermənistanın daxili vəziyyətində müəyyən 
çətinliklər, gərginliklər, qeyri-sabitlik olsa da, biz heç vaxt heç bir fürsətdən istifadə etmək 
istəmirik. Bizim bu mövqeyimiz bugünkü mövqe deyil, bir il də, iki il də bundan əvvəl biz 
bu mövqeni tutmuşuq.  
Mənim Lissabon Zirvə görüşündəki nitqim sizə məlumdur, mətbuatda onunla tanış 
olmusunuz. Mən Lissabonda öz nitqimi sərt qurdum, yəni orada reallığı bildirdim ki, 
Ermənistan Azərbaycana qarşı təcavüz edibdir. Ermənistan təcavüzkardır, Ermənistan 
Azərbaycan torpaqlarını işğal edibdir, Ermənistan qeyri-konstruktiv mövqe tutubdur, 
Ermənistan Dağlıq Qarabağı müstəqil dövlət etmək istəyir və bildirdim ki, biz bunların 
heç birisi ilə razı ola bilməyəcəyik. Biz heç vaxt yol verə bilmərik ki, Dağlıq Qarabağ 
dövlət müstəqilliyi əldə etsin. Biz heç vaxt yol verə bilmərik ki, Azərbaycanın ərazisində 
ikinci erməni dövləti yaransın. Ancaq eyni zamanda, mən nitqimin ikinci hissəsində sülhə 
doğru addım barədə fikirlər irəli sürmüşdüm. Ermənistanın həm rəhbərliyinə, həm də 
xalqına müraciət etmişdim ki, onlar anlasınlar ki, səkkiz il davam edən bu münaqişə 
onlara da bir şey verməyib və verməyəcəkdir. Bundan əl çəkmək, sülh danışıqları apar-
maq lazımdır. Dediyim həmin üç elementdən ibarət olan prinsipləri də irəli sürmüşdüm. 
Levon Ter-Petrosyan mənimlə görüşündə bildirdi ki, mən onlara qarşı çox sərt çıxış 
etdim, guya ona görə də o, həmin çıxışını etdi və izah verdi. Bilirsiniz ki, o, çıxışında belə 
 37 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bir fikir söylədi ki, guya Dağlıq Qarabağ Azərbaycanın tərkibində olsa, Dağlıq Qarabağ-
dakı ermənilər daim soyqırımı təhlükəsi altında olacaqlar və onların təhlükəsizliyi təmin 
edilməyəcəkdir. Guya 1988-ci, 1989-cu, 1990-cı, 1991-ci illərdə Azərbaycanda ermənilərə 
qarşı soyqırımı olubdur və belə bir soyqırımı davam edə bilər. Bu sözlərinə görə mən ona 
etiraz etdim. O isə mənə izah etdi ki, mən onları təcavüzkar elan etdim, onlar da belə bir 
cavab vermək məcburiyyətində oldular. Ancaq mən ona dedim ki, mən Ermənistanın 
Azərbaycana hərbi təcavüz etdiyini həmişə demişəm və bu, yeni bir söz deyil.  
Bir sözlə, Ter-Petrosyanla mənim görüşüm bir nəticəyə gətirmədi. O öz mövqeyində 
qaldı. Ancaq mən hiss etdim ki, o da Lissabon görüşünün nəticəsiz olacağından çox 
narahatdır.  
Bir daha qeyd edirəm, bu məsələ ilə əlaqədar mənimlə olan danışıqlarda məni 
inandırmağa çalışırdılar ki, əgər mən bu sənədin qəbul olunmasının qarşısını axıradək 
alaramsa, bu, Azərbaycan üçün gələcəkdə çox mürəkkəb vəziyyət yaradacaq, Azərbaycan 
ATƏT-dən, bütün dövlətlərdən təcrid olacaqdır. Mən onsuz da bunu anlayırdım, bunu 
anlayaraq bu addımı atmışdım. Mən dəfələrlə demişdim ki, əgər 20-ci paraqraf çıxarılarsa, 
onda bilin ki, heç bir sənəd qəbul olunmayacaqdır.  
Mənim son saatlaradək belə qəti, kəskin mövqeyimi hiss edənlər, eyni zamanda 
sammitin sənədinin qəbul olunması üçün çalışanların şübhəsiz ki, hamısı mənə bir neçə 
alternativ variant təklif etdilər. Ancaq o variantlar cürbəcür idi, mən onları qəbul etmə-
dim.  
Nəhayət, sizə məlum olan bəyanat sammitin son iclasından yarım saat qabaq mənə 
təqdim olundu ki, ATƏT-in sədri ATƏT-in üzvlərinin, sammitin iştirakçılarının hamısının 
iradəsini ifadə edərək belə bir bəyanat verir və bu prinsipləri təsdiq edir. Beləliklə, bu, 
ümumi sənədə daxil olmasa da, ancaq ATƏT-in sənədi kimi qəbul olunacaqdır və görü-
nəcəkdir ki, Ermənistandan başqa bütün dövlətlər bu prinsipləri müdafiə etdilər. Mənə 
Avropa Birliyi tərəfindən ayrıca müraciət oldu. Avropa Birliyinə daxil olan dövlətlər 
yığışıb danışmışdılar, onlar mənə müraciət etdilər ki, əgər mən buna razılıq versəm, onlar 
da həm ATƏT-in üzvü kimi bunu müdafiə edəcəklər, eyni zamanda Avropa Birliyi 
adından həmin prinsipləri müdafiə edəcəklər. Mən isə bildirdim ki, şübhəsiz, bunları real 
şəkildə görməliyəm, ondan sonra öz qərarımı qəbul edəcəyəm.  
Dünən axşam Lissabon sammitinin son iclası televiziya ilə verilibdir, siz artıq o 
vəziyyəti görmüsünüz, mən bunu danışmaq istəmirəm. Məhz son iclasda yenə də mən 
sədrlik edən Portuqaliya baş nazirinin müraciətini qəbul etmədim və dedim ki, vetonu 
götürmürəm. Ondan sonra Amerika Birləşmiş Ştatlarının nümayəndəsi təşəbbüs etdi və 
dedi ki, əgər belə bir bəyanat verilsə necə? Mən də dedim ki, baxacağam, əgər belə bir 
bəyanat olsa, bəlkə də vetonu götürə bilərəm. Ermənistana təklif etdilər, lakin o, vetosunu 
götürmədi.  
Nəhayət, sizə məlum olan bəyanat elan edildi. Bundan sonra isə mən vetonu 
götürdüm. Beləliklə, ATƏT-in sənədi qəbul olundu. Amma eyni zamanda Azərbaycan 
üçün çox əhəmiyyətli, çox dəyərli bir sənəd qəbul edildi.  
 38 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Şübhəsiz ki, bu iclas ərəfəsində mənimlə çox görüşlər keçirilmişdir. Elə o iclas sa-
lonunda, onun qarşısında, otaqlarda hər bir dövlət başçısı bəyan edirdi ki, əgər mən buna 
razılıq versəm, onlar çıxış edəcək və bizi müdafiə edəcəklər. Ancaq bu çıxışların hamısına 
ehtiyac olmadı. Çünki artıq hər şey məlum idi. 
ATƏT-in fəaliyyətdə olan sədri Flavio Kotti ATƏT üzvlərinin hamısının adından bu 
bəyanatı verəndən sonra, Minsk qrupunun başçıları, - bunlar iki dövlətdir, Rusiya, bir də 
Finlandiya, - Rusiyanın nümayəndə heyətinə başçılıq edən cənab Çernomırdin çıxış etdi, 
hesab edirəm, çox yaxşı çıxış etdi; Finlandiyanın, yəni həmsədr olan o biri ölkənin pre-
zidenti cənab Ahtisaari çıxış etdi. Avropa Birliyinə daxil olan 15 dövlət adından İrlan-
diyanın baş naziri çıxış etdi, Türkiyənin nümayəndəsi çıxış etdi. Hamı bunu dəstəklədi və 
beləliklə də bu sənəd qəbul olundu.  
Bu sənəd sizə məlumdur. Ancaq bir daha sizə oxumaq istəyirəm:  
"ATƏT-in fəaliyyət göstərən sədrinin bəyanatı.  
Hamımız bilirsiniz ki, son iki ildə Dağlıq Qarabağ münaqişəsinin həll edilməsində 
və Azərbaycan Respublikasının ərazi bütövlüyü məsələsində tərəqqi əldə olunmayıb.  
Təəssüf edirəm ki, tərəflərin tənzimlənmənin prinsiplərinə dair fikirlərini bir-birinə 
yaxınlaşdırmaq üçün Minsk konfransı həmsədrlərinin səyləri uğursuz olub.  
Minsk qrupunun həmsədrləri tərəfindən Dağlıq Qarabağ münaqişəsinin nizama 
salınmasını təşkil edəcək üç prinsip tövsiyə edilibdir. Həmin prinsiplər Minsk qrupunun 
üzvü olan bütün dövlətlər tərəfindən dəstəklənir. Onlar aşağıdakılardır: 
-Ermənistan Respublikasının və Azərbaycan Respublikasının ərazi bütövlüyü;  
-Azərbaycan tərkibində Dağlıq Qarabağa ən yüksək dərəcəli özünüidarəetmə verən 
özünütəyinetmə əsasında Dağlıq Qarabağın sazişlə müəyyən edilmiş hüquqi statusu;  
- tənzimləmə müddəalarına bütün tərəflərin əməl etməsini təmin edən qarşılıqlı 
öhdəliklər daxil olmaqla, Dağlıq Qarabağ və onun bütün əhalisinin təminatlı təhlükə-
sizliyi.  
Təəssüf edirəm ki, Ermənistan bunu qəbul edə bilmədi. Bu prinsiplər bütün digər 
iştirakçı dövlətlər tərəfindən dəstəklənir.  
Bu bəyanat Lissabon sammitinin sənədlərinə daxil olacaq".  
Belə bir bəyanat verildi və Lissabon sammitinin belə bir sənədi əldə olundu. Mən 
hesab edirəm ki, bizim apardığımız işlər müsbət nəticə veribdir. Hesab edirəm ki, ATƏT-
in belə bir sənədinin qəbul olunması Ermənistan-Azərbaycan münaqişəsinin sülh yolu ilə 
həll edilməsi üçün bizim istədiyimiz prinsiplərin, tək bizim istədiyimiz yox, ümumiyyətlə, 
bu məsələnin həlli üçün yeganə olan prinsiplərin təsdiq edilməsi, birinci növbədə Azər-
baycanın ərazi bütövlüyünün tanınması, ATƏT çərçivəsində bu sənəd ilk dəfə əldə 
olunubdur, - Dağlıq Qarabağa məhz Azərbaycanın tərkibində status verilməsi - bunlar bi-
zim üçün çox əhəmiyyətlidir. Təsadüfi deyil ki, bu sənəd elan olunandan sonra Ermənis-
tan prezidenti çıxış etdi və sənədə öz etirazını bildirdi. Hətta belə fikir söylədi ki, guya bu 
sənəd Helsinki yekun aktına və Budapeşt Zirvə görüşünün qərarlarına ziddir. Şübhəsiz 
ki, onun bu fikirləri doğru deyil, yanlışdır, ancaq hərə öz mövqeyindən çıxış edir.  
 39 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Hesab edirəm ki, bundan sonra Minsk qrupunun səmərəli işləməsi üçün, Minsk 
qrupunda Azərbaycanın öz möqvelərini daha da etibarlı təmin etməsi üçün ATƏT-in 
Zirvə görüşünün belə bir sənədi bizdən ötrü çox böyük əsasdır. Mən bunu yüksək 
qiymətləndirirəm, hesab edirəm ki, bu, ATƏT tərkibində apardığımız işlər sırasında 
uğurlu bir addım, müsbət nəticədir. Bir də qeyd edirəm, bu bizim üçün gələcəkdə sülh 
danışıqlarını aparmağa yaxşı əsas verir və bu prinsiplər əsasında əldə olunması üçün 
irəliləməyə əsas verir.  
Mən Lissabondakı nitqimdə də bildirmişdm, bu gün bir daha bəyan edirəm ki, 
Lissabonda çox gərgin, mürəkkəb, çox kəskin, çox münaqişəli, dramatik vəziyyət yaran-
masına baxmayaraq və Ermənistanla Azərbaycanın mövqelərinin çox sərt toqquşmasına 
baxmayaraq, Azərbaycan yenə də öz sülhsevər siyasətini bəyan edir. Mən bu gün bir 
daha bəyan edirəm ki, biz ATƏT-in Lissabon Zirvə görüşündə qəbul olunmuş bu sənədi 
əsas tutacağıq, ona riayət edəcəyik, onun əsasında gələcəkdə öz fəaliyyətimizi quracağıq. 
Eyni zamanda atəşkəs rejimini qoruyub saxlayacağıq, Ermənistanla Azərbaycan arasında 
iki prezidentin xüsusi nümayəndələrinin apardıqları bilavasitə danışıqlar prosesini 
davam etdirəcəyik və Ermənistanla Azərbaycan arasında danışıqlar prosesini bərpa 
etmək üçün öz tərəfimizdən bütün addımları atacağıq.  
Mən bir daha bəyan edirəm, - Lissabonda bunu prezident Ter-Petrosyana demişəm, 
ancaq bu gün mətbuat nümayəndələrinin qarşısında yenə də bəyan edirəm, - Azərbaycan 
heç vaxt Ermənistanın daxilində olan proseslərdən, hansısa fürsətdən istifadə edərək nə 
isə əldə etmək fikrində deyildir. Bu cür şayiələri, fikirləri mən tamamilə rədd edirəm. 
Ermənistanın daxilində gedən proseslər onun daxili işidir. Biz Ermənistanın daxili işinə 
qarışmırıq. Ermənistan öz daxili məsələləri ilə özü məşğul olur və güman edirəm ki, 
Ermənistanda daxili sabitlik yaranacaqdır. Mən prezident Ter-Petrosyana dedim ki, bizim 
də daxilimizdə çox gərgin vəziyyətlər olmuşdur, ancaq mən heç vaxt bəyan etmədim ki, 
Ermənistan Azərbaycanın daxilində 1994-cü ildə, yaxud 1995-ci ildə yaranmış gərgin 
vəziyyətdən istifadə etməyə çalışıbdır - mən bunu heç yerdə bəyan etməmişəm. Ona görə 
də o bəyanatın da heç bir əsası yoxdur, mən onu təkzib etmişəm, bu gün də təkzib 
edirəm.  
Bir də deyirəm, biz bu sənədə yüksək qiymət verərək çalışacağıq ki, onun əsasında 
bundan sonra da sülh prosesini davam etdirək və məsələnin sülh yolu ilə həllinə nail olaq.  
Eyni zamanda Lissabon Zirvə görüşünün Azərbaycan üçün böyük əhəmiyyəti bir 
də ondan ibarətdir ki, biz həmin toplantıda Ermənistan-Azərbaycan münaqişəsinin ma-
hiyyətini açıb həm Zivə görüşünün iştirakçılarına, həm də bütün dünya ictimaiyyətinə 
bildirdik.  
Təəssüflə qeyd etmək lazımdır ki, Ermənistan-Azərbaycan münaqişəsi yaranandan 
indiyə qədər, bu səkkiz il müddətində Ermənistanın xarici ölkələrdə, xüsusən Avropada, 
Amerikada təbliğatı bizdən həmişə güclü olubdur. Onlar təbliğatda da güclü olublar və 
onları bu ölkələrdə dəstəkləyən erməni diasporu, lobbisi də çox iş görübdür. Onlara üs-
tünlük verən ayrı-ayrı dövlət strukturları olub və bu gün də mövcuddur. Ona görə də, 
Azərbaycan təcavüz altında olduğu halda, təəssüf ki, bir çox ölkələrdə məsələ belə 
 40 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
anlaşılıbdır ki, guya biz Dağlıq Qarabağı əzirik, sıxırıq və onlara öz hüquqlarını təmin 
etməyə imkan vermirik. Yəni, Ermənistan tərəfi, Ermənistanın özü və onun xaricdə olan 
havadarları bu təbliğatı elə qurublar ki, təəssürat bizim xeyrimizə yox, Ermənistanın 
xeyrinə yaranıbdır.  
Ancaq Lissabon görüşündə belə bir münaqişəli vəziyyət yarandığına görə və xü-
susən mən o sənədə veto qoyandan sonra hər bir dövlət, nümayəndə heyəti maraqlandı 
ki, axı, nə olub, nədir, məsələ nədən ibarətdir? Şübhəsiz ki, məsələni öyrənməyə, dərindən 
bilməyə çalışdılar. Məsələn, Portuqaliyanın baş naziri məhz son saatda, Zirvə görüşünün 
son iclasına bir saat, yaxud saat yarım vaxt qalanda məni görüşə dəvət etdi. Mən ona 
vəziyyəti izah edərkən dedi ki, biz artıq hər şeyi bilirik, siz haqlısınız, ancaq gəlin, bu 
sammiti pozmayın və biz, Portuqaliya hökuməti də ev sahibi kimi pis vəziyyətdəyik.  
Bir şeyi də qeyd etmək istəyirəm ki, mən o sənədə veto qoyandan sonra mənimlə 
aparılan danışıqlarda heç bir nümayəndə heyəti, heç bir dövlət başçısı buna görə mənə 
irad tutmadı. Hər bir kəs bildirdi ki, mənim bu addımım əsaslıdır, buna hüququm var. 
Nəinki hüququm var, əsasım da var. Yəni doğrudan da bu prinsiplər ümumi sənəddə 
olmalıdır. Biz çalışırıq ki, bu olsun. Ancaq konsensus prinsipi olduğuna görə bir dövlət, 
ATƏT-in bir üzvü veto hüququndan istifadə edib buna mane olur. Mən isə dedim ki, 
onda mənim də veto hüququm var, mən də bundan istifadə edirəm. Yenə də deyirəm, 
bunu heç kəs mənə irad tutmadı. Yalnız və yalnız mənə izah etməyə çalışırdılar, məndən 
xahiş edirdilər, mənə müraciət edirdilər ki, vetonu götürüm, çünki, bu, şübhəsiz, böyük 
beynəlxalq iflas ola biləcəkdi.  
Dediyim fikrə bir də qayıdıram - Lissabon Zirvə görüşünün müsbət nəticələrindən 
biri də ondan ibarətdir ki, bu günlər bütün dünya ictimaiyyəti, dünyanın bütün informa-
siya orqanlarının - qəzetlərin, televiziya və radionun diqqəti Lissabona cəlb olunmuşdu - 
bu, təbiidir, çünki orada böyük bir beynəlxalq tədbir həyata keçirilirdi, o cümlədən 
xüsusən Ermənistan-Azərbaycan münaqişəsinə cəlb olunmuşdu. Dünya ictimaiyyətinin 
nəzər-diqqətinin bu problemə belə geniş cəlb olunması, eyni zamanda onların bu 
məsələnin həlli yollarını axtararaq problemi dərindən araşdırması, öyrənməsi nəticəsində 
biz Azərbaycanın haqlı olmasını dünyaya yaya bildik, təbliğ edə, nümayiş etdirə bildik. 
Hesab edirəm ki, bu da Lissabon Zirvə görüşünün Azərbaycana verdiyi müsbət nəti-
cələrdən biridir.  
Mən bu məlumatı sizə verərək bir də qeyd etmək istəyirəm ki, biz Lissabon Zirvə 
görüşündə əldə olunan sənəd əsasında bundan sonra da sülh danışıqları aparacağıq, 
məsələnin sülh yolu ilə həllinə çalışacağıq. Lazımdır ki, Azərbaycanın ictimaiyyəti, əhalisi 
bütün bu prosesləri dərindən dərk edə bilsin, tutduğumuz yolu dərk edə bilsin və biz də 
bundan sonra bu yolla daha da cəsarətlə gedə bilək. Əmin olduğumu bildirmək istəyirəm 
ki, Azərbaycanın ictimaiyyəti - Azərbaycan nümayəndə heyətinin Lissabon Zirvə görü-
şündəki fəaliyyətini layiqincə qiymətləndirəcəkdir və ictimaiyyət, xalqımız, millətimiz 
sülhsevər xalq kimi, məsələnin bundan sonra da sülh yolu ilə həllinə nail olunmasında 
bizə dəstək verəcəkdir.  
 41 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Eyni zamanda məlumdur ki, məsələ həll olunmalıdır. Bir çox dövlət başçıları, o cüm-
lədən, məsələn, Rusiyanın baş naziri cənab Çernomırdin də öz çıxışında bildirdi ki, bu 
sənəd qəbul edildikdən sonra güclü danışıqlar getməlidir və 1997-ci ildə bu məsələ sülh 
yolu ilə həll olunmalıdır. Biz də belə fikirdəyik və mən bu fikirlərimlə də sizə verəcəyim 
məlumatı tamamlayıram. Diqqətinizə görə təşəkkür edirəm.  
Mən suallara cavab verməyə hazıram. Buraya kütləvi informasiya vasitələrinin 
nümayəndələri dəvət olunublar. Ancaq görürəm ki, bizim ictimaiyyətin nümayəndələri 
fikir söyləmək üçün müraciətlər göndəriblər. Ona görə hesab edirəm ki, təkcə mən 
danışmayım, yaxşı olardı ki, imkan verim, yəqin, ictimaiyyətin nümayəndələrindən də 
kimsə söz demək istəyir. Fikirlərini desinlər, ondan sonra isə mən kütləvi informasiya 
orqanları nümayəndələrinin bütün suallarına cavab verməyə hazıram.  
Mən bilirəm ki, burada Rusiyanın, digər ölkələrin kütləvi informasiya orqanlarının 
rusdilli nümayəndələri də iştirak edirlər. Ona görə də bu barədə rus dilində danışıb, sonra 
xahiş edəcəyəm ki, tərcüməçi ingilis dilinə tərcümə etsin.  
İctimaiyyətin nümaəyəndələrindən bəziləri bu məsələ barədə öz fikirlərini söyləmək 
istədiklərini bildirmişlər. Hesab edirəm ki, onlara qısa danışmaq üçün imkan verək, sonra 
isə mən kütləvi informasiya orqanları nümayəndələrinin bütün suallarına cavab verməyə 
hazıram, özü də nəinki hazıram, həm də borcluyam.  
 
 
Yekun sözü 
 
Hörmətli xanımlar və cənablar!  
Bugünkü görüş həm respublikamızın ictimaiyyətinə, həm də bütün dünyaya 
Azərbaycanın sülhsevər siyasətini bir daha nümayiş etdirdi. Bu görüş Ermənistan-
Azərbaycan, Dağlıq Qarabağ münaqişəsinin danışıqlar vasitəsilə, sülh yolu ilə aradan 
qaldırılması haqqında Azərbaycan Respublikası prezidentinin fəaliyyətini bir daha 
dəstəklədi və müdafiə etdi. Bu görüş bizim bu mühüm məsələ ətrafında həmrəy, yekdil 
olduğumuzu bir daha sübut etdi. Ona görə də mən hesab edirəm ki, respublikamızın 
bütün ictimaiyyəti, xalqımız, vətəndaşlarımız Lissabon Zirvə görüşündə Ermənistan-
Azərbaycan münaqişəsinin həll olunması ilə əlaqədar qəbul edilmiş sənədi dəstəkləyə-
cəklər və bu da bizim üçün, bundan sonra bu istiqamətdə hərəkət etməyimiz üçün daha 
da geniş imkanlar yaradacaqdır.  
Mən sizi bir daha əmin edirəm ki, Azərbaycanın ərazi bütövlüyünü bərpa etmək, 
respublikamızın sərhədlərinin toxunulmazlığını təmin etmək, işğal olunmuş torpaqları-
mızı azad etmək, yerindən-yurdundan didərgin düşmüş, indi çadırlarda ağır vəziyyətdə 
yaşayan bacılarımızı, qardaşlarımızı öz evinə, obasına qaytarmaq üçün bundan sonra da 
əzmlə çalışacağıq və mən ümidvaram ki, biz buna nail olacağıq.  
Bu gün buradakı görüşdə hökm sürən sağlam əhval-ruhiyyə, natiqlərin Azərbaycan 
dövlətinin siyasətini dəstəkləməsi və yolumuzun doğru-düzgün olması bizə daha da çox 
güc, inam verir. Əmin ola bilərsiniz ki, biz bundan sonra da bu inamla, bu iradə ilə 
 42 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
çalışacağıq və Azərbaycan Respublikasının müstəqilliyini göz bəbəyimiz kimi qoruyub 
saxlayacağıq.  
 
 
Azərbaycan Respublikasının Prezidenti Heydər Əliyevin 
Azərbaycanın və xarici ölkələrin kütləvi informasiya vasitələrinin 
nümayəndələri üçün bəyanatı 
 
6 dekabr 1996-cı il  
 
Hörmətli xanımlar və cənablar, axşamınız xeyir olsun! 
Bu gün ictimaiyyətin nümayəndələri ilə geniş söhbətimiz oldu, ona görə də mətbuat 
konfransının keçirilməsi bir balaca ləngidi və bu, xüsusən respublikamıza gəlmiş 
jurnalistlər üçün müəyyən qədər çətinlik yaratdı. Ümidvaram ki, siz bunu üzrlü səbəb 
sayacaqsınız. Lakin indi mən sizin qarşınızdayam və bütün suallarınıza cavab verməyə 
hazıram. 
Doğrudur, mən azərbaycanca danışmışam, tərcümə olunmasa da güman edirəm ki, 
verdiyim məlumatla müəyyən qədər tanışsınız. Ona görə də hesab edirəm ki, xüsusi bir 
bəyanat verməyə ehtiyac yoxdur. Yəqin ki, sizi maraqlandıran və narahat edən suallara 
dərhal cavab versəm, daha yaxşı olar. Buyurun. 
Sual: Hörmətli cənab prezident, zaman Qarabağ probleminə yeni mövqelərdən 
yanaşmağı tələb edir. Təəssüf ki, bunu hamı başa düşmür və bəzi kütləvi informasiya 
vasitələrindən olan həmkarlarımız belə yazmışlar ki, Lissabonda Azərbaycan nümayəndə 
heyəti və Azərbaycan diplomatiyası guya məğlubiyyətə uğramışdır. Hörmətli cənab 
prezident, xahiş edirəm, bu görüşün yekunlarından və mühüm sənədlərin imzalanmasın-
dan danışasınız. 
Cavab: Lissabon Zirvə görüşünün yekunları haqqında bu gün azərbaycanca 
danışmışam. Təəssüflənirəm ki, danışdıqlarım tərcümə olunmadı. Buna baxmayaraq, 
sualınıza cavab verərək deyə bilərəm ki, əlbəttə, bizdə informasiya orqanları tamamilə 
müstəqildir və istədiklərini azad şəkildə yaza bilərlər. Lakin həqiqətən uzağa getmək 
lazım deyildir. 
Dövlət və hökumət başçılarının Lissabon görüşü bütövlükdə uğurla bitdi. Hesab 
edirəm ki, görüş Azərbaycan Respublikası üçün, Azərbaycan nümayəndə heyəti üçün də 
uğurla başa çatdı. Orada vəziyyət çox mürəkkəb idi. Azərbaycan çalışırdı ki, Lissabon 
Zirvə görüşünün yekun sənədində xüsusi maddə olsun və bu maddədə Ermənistan-
Azərbaycan münaqişəsinin, Dağlıq Qarabağ münaqişəsinin dincliklə aradan qaldırılması-
nın əsas prinsipləri öz əksini tapsın. Bunlar Azərbaycan Respublikasının ərazi bütövlüyü, 
Dağlıq Qarabağa Azərbaycan Respublikasının tərkibində öz müqəddəratını təyinetmə 
əsasında özünüidarə statusu verilməsi və Dağlıq Qarabağın, onun bütün əhalisinin 
təhlükəsizliyinə təminat verilməsi prinsipləridir. Layihədəki 20-ci maddə məhz bu prin-
 43 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
siplər nəzərə alınaraq tərtib edilmişdi. Lakin Ermənistan nümayəndə heyəti bu maddəni 
qəbul etmədi və öz veto, konsensus hüququndan istifadə edərək, onun qəbul olunmasına 
maneçilik törətdi. Hərçənd ki, bu maddə bizi də tam qane etmirdi. Buna baxmayaraq, biz 
belə hesab edirdik ki, əgər o qəbul edilərsə, onda bütün üç prinsip - ərazi bütövlüyü, 
Azərbaycanın tərkibində Dağlıq Qarabağın yüksək özünüidarə muxtariyyəti və Dağlıq 
Qarabağın bütün əhalisinin təhlükəsizliyinə təminat prinsipləri Lissabon Zirvə görüşünün 
yekun sənədində öz əksini tapacaqdır. 
Lakin Ermənistan tərəfi öz vetosunu götürmədi. Onda biz bütün sənədə, yəni 
Lissabon Zirvə görüşünün bütün bəyannaməsinə veto qoyduq. Bu, dövlət və hökumət 
başçılarında çox böyük narahatlığa səbəb oldu. Ona görə ki, bu halda Zirvə görüşü hər 
hansı bir sənəd qəbul edilmədən başa çata bilərdi. Bizimlə çoxlu danışıqlar aparıldı. Bizə 
izah edirdilər ki, Zirvə görüşünün belə qurtarması arzuolunmazdır və çox kədərlidir. Bu 
zaman biz də öz mövqeyimizi izah edirdik. Axırıncı iclasadək, hətta dekabrın 3-də günor-
ta iclas başlanana qədər sənəd, diplomatik dildə deyildiyi kimi, kvadrat mötərizələrdə 
qaldı. Yəni sənəd üçün Azərbaycan nümayəndə heyətinin konsensusu yox idi. Biz ona 
veto qoymuşduq. 
Nəhayət, dövlət və hökumət başçılarının, müxtəlif nümayəndə heyətləri nüma-
yəndələrinin bizimlə çoxsaylı görüşləri, danışıqları, söhbətləri və məsləhətləşmələri nəti-
cəsində bizə alternativ variant, yəni artıq məlum olan və dərc olunan bəyanatı təklif 
etdilər - əgər Zirvə görüşünün bütün iştirakçıları, ATƏT-in üzvləri münaqişənin tənzim-
lənməsinin əsas prinsiplərini əks etdirən formulla razı olarlarsa, lakin Ermənistan veto 
qoyarsa, bu halda ATƏT-in qalan bütün üzvləri, - bu isə 53 və ya 54 dövlətdir, - bu barədə 
öz ümumi rəyini, ümumi iradəsini ATƏT-in indiki sədrinin xüsusi bəyanatında ifadə edə 
bilərlər. ATƏT-in indiki sədri təşkilatın bütün üzvləri adından çıxış edəcək və bu formul 
onun bəyanatında əks olunacaqdır. 
Biz bunu məqbul saydıq və bununla yalnız axırıncı iclasın başlanğıcında bir şərtlə 
razılaşdıq ki, bu, qəbul edilsin. İclasda təşkilatın indiki sədrinin məhz bu cür bəyanatı 
oxunduqda biz öz vetomuzu götürdük və Lissabon Zirvə görüşünün ümumi sənədi 
qəbul olundu. Bununla da, biz Zirvə görüşünün sənədini aldıq, çünki orada qeyd olun-
muşdur ki, bu bəyanat Lissabon Zirvə görüşünün sənədlərinə daxil edilir. Zirvə görü-
şünün bu sənədində Ermənistan-Azərbaycan münaqişəsinin, Dağlıq Qarabağ münaqişə-
sinin aradan qaldırılmasının üç bənddən ibarət prinsipləri - Azərbaycan Respublikasının 
və Ermənistan Respublikasının ərazi bütövlüyü, Azərbaycan tərkibində Dağlıq Qarabağa 
ən yüksək dərəcəli özünüidarəetmə verən özünütəyinetmə əsasında Dağlıq Qarabağın 
sazişdə müəyyən edilmiş hüquqi statusu və Dağlıq Qarabağın, onun bütün əhalisinin 
təminatlı təhlükəsizliyi prinsipləri əks etdirilmişdir. Bəyanatda göstərilir ki, bu bəyanatı, 
Ermənistan istisna olmaqla, ATƏT-in bütün üzvləri dəstəkləyirlər və bu bəyanat ATƏT-in 
sənədlərinə daxil edilir. Biz həmin sənədlə geri qayıtdıq. Buna görə də kim necə istəyirsə, 
elə də hesab edir. Mən belə hesab edirəm ki, ATƏT bizim bu təşkilatda olduğumuz dövr 
ərzində və bu münaqişə ilə məşğul olduğu dövrdə biz ilk dəfə elə bir sənəd əldə etdik ki, 
 44 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
burada Ermənistanla Azərbaycan arasındakı münaqişənin aradan qaldırılmasının əsas 
prinsipləri əks etdirilmişdir. 
Sual: Hörmətli prezident, Siz Qafqazda və bütün dünyada sülh axtaran lidersiniz. 
Bunun ən bariz nümunəsi Lissabon Zirvə toplantısıdır. Qafqazda sülhün, əmin-amanlığın 
və sabitliyin bərqərar olması üçün Azərbaycan qonşu ölkələrə və digər türk dövlətlərinə 
nə ilə kömək edə bilər? Təşəkkür edirəm. 
Cavab: Bildiyiniz kimi, Ermənistan-Azərbaycan münaqişəsi artıq səkkiz ildir davam 
edir. Ermənistan Azərbaycana hərbi təcavüz edibdir, torpaqlarımızın 20 faizi Ermənistan 
silahlı qüvvələri tərəfindən işğal olunubdur, bir milyondan çox Azərbaycan vətəndaşı bu 
işğal olunmuş torpaqlardan zorla çıxarılıbdır və indi çadırlarda ağır vəziyyətdə yaşayır. 
Biz 1994-cü ilin may ayında atəşi dayandırmışıq, 2 il 7 aydır ki, atəşkəs rejimi mövcuddur. 
Biz atəşkəs rejimini bundan sonra da davam etdirmək fikrindəyik. Biz məsələni sülh yolu 
ilə həll etmək istəyirik. 
Məsələni məhz sülh yolu ilə həll etmək üçün Lissabon Zirvə görüşündə bu sülh 
danışıqlarının əsas prinsiplərini əldə etmək istəyirdik ki, bu, tək bizim təklifimiz olmasın, 
həmin prinsiplər ATƏT-ə daxil olan dövlətlər üçün də məqbul olsun, yəni onlar bunu 
təsdiq etsinlər. Biz buna nail olduq. Biz bundan sonra da bu yolla getmək istəyirik. Mən 
bu gün artıq bəyan etmişəm və bir daha bəyan edəcəyəm ki, biz döyüşə yenidən 
başlamaq istəmirik, müharibə istəmirik. Biz tam sülh istəyirik. Hesab edirəm ki, biz bu 
münaqişəni həmin prinsiplər əsasında aradan qaldıra bilərik. 
O ki qaldı başqa ölkələrdəki münaqişələrə, bəli, Qafqazda Gürcüstan - Abxaziya 
münaqişəsi var, Gürcüstan - Osetiya münaqişəsi var, yaxud da Qafqazda Çeçenistan - 
Rusiya münaqişəsi var, bir balaca zəif olsa da çeçen-inquş münaqişəsi var. Bəli, Qafqaz 
bölgəsində bu münaqişələr var. Arzu edirəm ki, bu münaqişənin hamısı sülh yolu ilə həll 
edilsin, müharibə olmasın, heç yerdə atəş olmasın. Biz həm öz münaqişəmizi, həm də 
qonşu ölkələrdəki münaqişələri sülh yolu ilə həll etmək üçün öz imkanlarımızdan 
bundan sonra da istifadə edəcəyik. 
Sual: Heydər Əliyeviç, Sizə sual verməzdən əvvəl demək istəyirəm ki, mən bu 
salonda bəlkə də yeganə adamam ki, Siz mənə borclusunuz. Bəli, dörd ildir ki, Siz mənə 
müsahibə borclusunuz. Biz Sizinlə Naxçıvanda söhbət edəndə mən Sizə dedim ki, vaxt 
gələcək, xalq Sizi Bakıya çağıracaq. Siz onda gülümsədiniz. Mən isə dedim: Onda mənə 
müsahibə verərsiniz. Buraya da məhz ondan ötrü gəlmişəm. Mən mətbuat konfransından 
sonra Sizin qərarınızı gözləyəcəyəm. 
Hələlik isə sualım belədir - sənədi imzalamaq, yoxsa imzalamamaq kimi ən faciəli, 
ən incə məqamda Siz Rusiya hökumətinin başçısı Viktor Çernomırdinin və xarici işlər 
naziri Yevgeni Primakovun münasibətini necə hiss etdiniz - bu, diplomatik nəzakət, yoxsa 
Sizin mövqeyinizin güclü şəkildə dəstəklənməsi demək idi? 
Cavab: Hörmətli Korsunski, ən əvvəl mən sizi Azərbaycanda salamlayır və şadam 
ki, siz respublikamıza gəlmisiniz. Söz yox ki, mən öz borcumu verəcəyəm və Siz məndən 
müsahibə alacaqsınız. Sizə minnətdaram ki, mənim üçün ağır dövrdə - 1990-cı və ya 1991-
ci ildə, mən Naxçıvanda yaşadığım dövrdə siz həqiqətən Sankt-Peterburqdan Naxçıvana 
 45 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
gəldiniz və mənimlə söhbət etdiniz. O dövrdə Naxçıvan blokadada idi, - yeri gəlmişkən, 
indi də blokadadır, lakin bu gün ona kömək göstərməyə hər halda imkanımız var, - mən 
Moskvada və Bakıda məruz qaldığım təqiblərdən can qurtararaq oraya getmişdim və adi 
bir sakin kimi orada yaşayırdım. Yadımdadır, suallarınıza cavab verdim və sonra siz 
mənimlə müsahibəni "Ças pik" qəzetində dərc etdirdiniz. Mən sizə buna görə, həmçinin 
ona görə təşəkkür edirəm ki, siz söhbətimiz barəsində vicdanlı hərəkət etdiniz və hər şeyi 
dediyim kimi dərc etdirdiniz. Buna görə də mən sizinlə görüşməyə çox şadam. Güman 
edirəm ki, bu gün, ya da sabah sizinlə xüsusi olaraq görüşəcəyəm. 
İndi də sizin sualınız barədə. Deməliyəm ki, Rusiya nümayəndə heyətinə başçılıq 
edən Rusiya Federasiyasının baş naziri cənab Çernomırdin və Rusiyanın xarici işlər naziri 
cənab Primakov bu prosesdə çox fəal iştirak etdilər. Mən onlarla sammitdən əvvəl də, 
sammit zamanı da görüşdüm. Onlar mənim mövqeyimi başa düşdülər və ümumi sənədə 
konsensus verməməyimə rəğbətlə yanaşdılar. Lakin bununla yanaşı, digər nümayəndə 
heyətinin rəhbərləri kimi, onlar da çox narahat idilər ki, sammit sənəd qəbul edilmədən 
başa çata bilər. Bildiyiniz kimi Rusiya Minsk qrupunun həmsədridir, buna görə də 
Rusiyanın üzərinə xüsusi məsuliyyət düşürdü. Həmçinin Minsk qrupunun həmsədri olan 
Finlandiya ilə birlikdə Rusiya Lissabon Zirvə toplantısı ərəfəsində Helsinkidə təklif irəli 
sürmüşdü və bu təklif sammitin yekun sənədinin 20-ci maddəsinin prinsipcə əsasını təşkil 
etmişdi. Lakin Ermənistanın veto qoyması nəticəsində bu maddə qəbul olunmadı. Alter-
nativ qərar axtarmağa başlandıqda Rusiya nümayəndə heyəti, cənab Çernomırdin və 
cənab Primakov bu işdə çox yaxından iştirak etdilər və buna görə mən onlara minnət-
daram. 
Rusiya nümayəndə heyətinin başçısı, baş nazir cənab Çernomırdin ATƏT-in fəaliy-
yətdə olan sədrinin Ermənistan-Azərbaycan münaqişəsi, Dağlıq Qarabağ münaqişəsi 
haqqında bəyanatı qəbul olunan zaman da çıxış etdi və zənnimcə, bu bəyanatı çox güclü 
dəstəklədi və əmin etdi ki, Rusiya bu münaqişənin aradan qaldırılması üçün hər şey 
edəcəkdir. Mən çox razıyam. Burada, sizin dediyiniz kimi, diplomatik nəzakət yox idi, 
real dəstək var idi. 
Sual: Bu gün Azərbaycanın dəqiq xarici siyasət strategiyası sayəsində Ermənistanın 
beynəlxalq meydanda təklənməsi artıq bir faktdır. Odur ki, Yuqoslaviya barəsində 
görülmüş tədbirin ATƏT çərçivəsində Ermənistan barəsində də həyata keçirilməsi, yəni 
Ermənistanın ATƏT forumlarında səs hüququndan məhrum edilməsi mümkündürmü? 
Cavab:  Bilirsiniz ki, mən ATƏT-in adından danışa bilmərəm. Lakin şəxsən mən 
istəməzdim ki, Ermənistan barəsində belə qərar qəbul edilsin. Mən bu gün də, Lissabonda 
da bildirmişəm ki, biz hər halda Azərbaycan ilə Ermənistan arasında qarşılıqlı anlaşma 
yaratmaq istəyirik. Ermənistan nümayəndə heyətinin Lissabonda özünü destruktiv 
aparmasına baxmayaraq, ümidvaram ki, ATƏT-in fəaliyyətdə olan sədrinin bütün ATƏT 
üzvləri adından məlum bəyanatı qəbul edildikdən sonra artıq Ermənistanda düşünərlər 
və qarşılıqlı anlaşmaya nail olmağımız, danışıqlar prosesini daha da gücləndirməyimiz, 
əlbəttə, sammitin bəyanatında öz əksini tapmış üç prinsip əsasında gücləndirməyimiz 
üçün yəqin ki, müəyyən addımlar atacaqlar. 
 46 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Sual: Cənab prezident, Xəzəryanı dövlətlərin noyabrda Aşqabadda axırıncı görü-
şündə Xəzərin statusu haqqında qəti qərar yenə də qəbul edilmədi. Məni maraqlandıran 
budur ki, indi bu məsələnin həlli hansı mərhələdədir və statusun perspektivi necədir? 
Cavab: Bilirsinizmi, Xəzər dənizinin statusu haqqında indi hər hansı bir qərar qəbul 
etmək son dərəcə çətindir. Hətta deyərdim ki, əslində qeyri-mümkündür. Xəzərin statu-
sunu müəyyənləşdirmək məqsədi ilə hər hansı bir əsas işləyib hazırlamaq üçün cəhdlər 
göstərilir. Məsələn, mən hesab edirəm ki, buna çox vaxt, bəlkə də illərlə vaxt gedəcəkdir. 
Azərbaycanın mövqeyinə gəldikdə, biz onu noyabrın 12-də Aşqabadda Xəzəryanı öl-
kələrin xarici işlər nazirlərinin görüşü zamanı bildirmişik. Azərbaycanın və Qazaxıstanın 
mövqeyi eyni olmuşdur - biz Xəzərin təkindən, onun mineral resurslarından istifadə olun-
ması üçün Xəzər dənizini sektoralara bölməyi təklif edirik. Digər üç ölkə - İran, Rusiya və 
Türkmənistan başqa variant təklif edirlər. Bu variant nəinki təkcə bizim üçün, hesab edi-
rəm ki, prinsipcə məqbul deyildir. Buna görə də orada heç bir qərar qəbul edilmədi. Belə 
bir ümumi bəyanat verildi ki, nazirlərin görüşü oldu və onlar Xəzər dənizinin statusu 
problemləri barədə fikir mübadiləsi apardılar. Doğrudur, orada Rusiya, İran və 
Türkmənistan Xəzər dənizinin bu ölkələrə aid sahil sularındakı resurslardan istifadə 
olunması üçün müştərək şirkət yaradılması haqqında saziş imzaladılar. Biz buna etiraz 
etmirik, yarada bilirlər - qoy yaratsınlar. 
Sual: Cənab prezident, Azərbaycan NATO-nun üzvü olmaq niyyətindədirmi? Azər-
baycan hansı təşkilatı regionda sabitliyin və sülhün təminatçısı, habelə bölgədəki mövcud 
regionlararası, millətlərarası münaqişələrin aradan qaldırılmasının təminatçısı hesab edir? 
Ermənistanla birbaşa dialoq barəsində Siz nə düşünürsünüz? Bu, mümkündürmü? 
Cavab: Birinci suala cavab olaraq deyim ki, biz 1994-cü ildə NATO-nun "Sülh 
naminə tərəfdaşlıq" proqramını imzaladıq və bu proqram çərçivəsində NATO ilə əmək-
daşlıq edirik. 
O ki qaldı ikinci sualınıza, yəni Azərbaycanın hansı təşkilatı sabitliyin və münaqişəni 
aradan qaldırmağın təminatçısı hesab etməsi barədə suala, bilirsinizmi, indi Ermənistan-
Azərbaycan münaqişəsinin dincliklə həlli məsələsi müzakirə olunur. Bu məsələ ilə əla-
qədar ATƏT-in və onun yaratdığı Minsk qrupunun, Minsk konfransının müvafiq təd-
birləri həyata keçirilir. ATƏT Minsk konfransını 1992-ci ildə, Ermənistan-Azərbaycan 
münaqişəsinin, Dağlıq Qarabağ münaqişəsinin aradan qaldırılması üçün xüsusi olaraq 
yaratmışdır. Biz belə hesab edirik ki, ATƏT-in Minsk qrupu, Minsk konfransı Ermənistan-
Azərbaycan münaqişəsinin tənzimlənməsinə nail olmaq üçün daha böyük imkanlara ma-
likdir. Buna görə də biz ATƏT çərçivəsində Minsk qrupu ilə əməkdaşlığı davam etdirə-
cəyik, xüsusən də tənzimlənmənin əsas prinsiplərinin öz əksini tapdığı ATƏT bəyanatını, 
sənədini əldə etdikdən sonra. Əlbəttə, bununla yanaşı, biz danışıqlar prosesinin gedişinə 
müsbət təsir göstərmək üçün bütün beynəlxalq təşkilatlardan, o cümlədən, BMT-dən, 
habelə başqa ölkələrə nisbətən buna daha böyük imkanları olan ABŞ, Rusiya kimi 
dövlətlərlə ikitərəfli münasibətlərimizdən də istifadə edirik. Biz bundan sonra da bu 
imkanlardan istifadə edəcəyik. Ancaq biz hesab edirik ki, ATƏT və Minsk qrupu Ermə-
nistan-Azərbaycan münaqişəsinin aradan qaldırılması üçün mühüm vasitədir. 
 47 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Üçüncü sual ilə əlaqədar deyim ki, Ermənistanla Azərbaycan arasında bilavasitə 
dialoq, əlbəttə, kəsilməmişdir. Bu dialoqu Azərbaycan prezidentinin nümayəndəsi Vəfa 
Quluzadə və Ermənistan prezidentinin nümayəndəsi Libaridyan aparmışlar. Lissabonda 
prezident cənab Ter-Petrosyanla görüş zamanı da biz razılığa gəldik ki, bu dialoq fəal 
surətdə davam etdirilsin. Yeri gəlmişkən, Ter-Petrosyan sammitin yekun iclasında da bu 
cür bəyanat vermişdir. 
Sual: Cənab prezident, Azərbaycanın Avropa Şurasına daxil olması haqqında 
danışıqlar indi hansı mərhələdədir? 
Cavab: Siz bilirsiniz ki, bizi oraya, özlərinin dediyi kimi, dəvət olunmuş qonaq, 
yaxud Avropa Şurasına namizəd kimi qəbul ediblər. Ümidvarıq ki, təxminən gələn ilin 
əvvəllərində Azərbaycan Avropa Şurasına qəbul ediləcəkdir. 
Sual: Bundan əvvəlki Zirvə toplantısında - Budapeştdə Ermənistanın mövqeyi in-
diki kimi sərt olmamışdır. O vaxtdan iki il keçmişdir və elə təsəvvür yaranır ki, indi bütün 
atəşkəs dövrü ərzində ən gərgin günlər başlayır. Sizcə, bununla əlaqədar Lissabon 
sammiti yekunlarının real əhəmiyyəti nədən ibarətdir və dəyişmiş vəziyyətdə Rusiyanın 
rolu necə ola bilər? 
Cavab: Bilirsinizmi, sammitin yekunu ondan ibarətdir ki, onun son, əsas sənədində 
münaqişədən bəhs olunmur, çünki 20-ci maddə Ermənistanın təkidi ilə çıxarılmışdır. 
Lissabon sammitinin daha bir sənədi var - bu, fəaliyyətdə olan sədrin sammit adından 
verdiyi bəyanatdır. Mən demişəm və təkrar edirəm, - bu yaxşı zəmindir və hesab edirəm 
ki, mühüm sənəddir. Bu sənəd tam sülhə nail olmaq, münaqişəni aradan qaldırmaq üçün 
Ermənistanla Azərbaycan arasındakı danışıqlarda yeni mərhələ açır. Çünki Ermənistan 
Minsk qrupu çərçivəsində görüşlər zamanı Azərbaycanın ərazi bütövlüyündən söhbət 
gedən formulu qəbul etməkdən boyun qaçırdı. Son vaxtlar onlar hətta o dərəcəyə çataraq 
bildirmişlər ki, Dağlıq Qarabağ öz müqəddəratını Azərbaycanın tərkibindən kənarda 
təyin edə bilər - aydın deyil ki, harada və necə. Ona görə də indi, Ermənistan istisna 
olmaqla, sammitin bütün iştirakçıları, ATƏT üzvləri bu bəyanata səs verdiyi bir vaxtda - 
özü də bu bəyanat qəbul edilərkən Amerika Birləşmiş Ştatlarının da, Rusiyanın da, 
Finlandiyanın da nümayəndələri çıxış edib bildirdilər ki, onlar bu bəyanatı dəstəkləyirlər 
və danışıqlar məhz onun əsasında aparılacaqdır, Avropa Birliyinin 15 ölkəsi adından 
İrlandiyanın baş naziri çıxış etdi və bu üç prinsipi dəstəklədiyini bildirdi, - bütün bunlar 
sülh danışıqlarının aparılması üçün tamamilə yeni səhifə, yeni mərhələ açır. Sammitdən 
sonra Ermənistan tərəfi öz mövqelərini yenidən nəzərdən keçirib müəyyən dərəcədə 
dəyişməlidir. Ümidvaram ki, biz dialoqu davam etdirəcək və sülhə nail olmaq üçün bu 
prinsiplər əsasında daha intensiv danışıqlar apara biləcəyik. 
Rusiyanın roluna gəldikdə, Rusiya Minsk qrupunun həmsədri olaraq qalır. Fin-
landiya Minsk qrupunda bundan sonra həmsədr olmayacaq və onun yerini başqa dövlət 
tutacaqdır. Rusiya isə həmsədr olaraq qalır. Buna görə də həm Minsk qrupunun həm-
sədri, həm də Zaqafqaziya bölgəsinə, Ermənistana və Azərbaycana çox yaxın münasibəti 
olan ölkə kimi Rusiya bu münaqişənin həllində, sülh əldə edilməsində, şübhəsiz, çox 
böyük rol oynaya bilər. Mən buna ümid bəsləyirəm. 
 48 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Sual: Hörmətli prezident, Lissabonda çətin mübarizəniz zamanı Sizə ən çox hansı 
ölkə dəstək verdi? Türkiyənin mövqeyini necə qiymətləndirirsiniz? Lissabon Zirvə top-
lantısının prinsiplərinə uyğun olaraq qarşıdakı illərdə Azərbaycan xalqı Türkiyədən nə 
kimi yardım gözləyir? Bir də, Siz nə üçün rusca danışırsınız? 
Cavab: Mən rusca verilən suallara rusca cavab verirəm, buna görə də siz gərək məni 
üzrlü hesab edəsiniz. 
Mən sizə bildirmək istəyirəm ki, orada bizim mövqeyimizi, demək olar, bütün 
dövlətlər dəstəkləyirdilər. Ancaq aydındır ki, bu problemlə birinci növbədə məşğul olan 
Minsk qrupunun dövlətləridir. Onların arasında Amerika Birləşmiş Ştatları da, Rusiya da, 
Türkiyə də, Almaniya da, Fransa da, Finlandiya da və başqa dövlətlər də var. Onların 
hamısı bizim mövqeyimizi dəstəkləyirdi. Başqaları da dəstəkləyirdi. Mən orada çox gö-
rüşlər keçirdim. Məsələn, ABŞ-ın vitse-prezidenti cənab Qor, Rusiyanın baş naziri cənab 
Çernomırdin, Almaniyanın xarici işlər naziri cənab Kinkel, Fransanın xarici işlər naziri 
cənab Erve de Şarett, Böyük Britaniyanın xarici işlər naziri cənab Rifkind və digər şəxslər - 
prezidentlər, baş nazirlər ilə görüşdüm. Ümumiyyətlə, biz çox görüşlər keçirdik. 
Türkiyənin cümhur başkanı, əziz dostum Süleyman Dəmirəl bizim bu məsələlərlə daim 
məşğul olur. Mən Lissabona gələn günü, yəni dekabrın 1-də Süleyman Dəmirəl ilə xüsusi 
görüş keçirdik. O məni Türkiyənin Lissabondakı səfirliyinə dəvət etdi. Orada biz bu 
məsələni də müzakirə etdik. Türkiyə bizim mövqeyimizi daim dəstəkləmişdir - keçmişdə 
də, Lissabonda da. 
Biz Türkiyədən nə gözləyirik? Onu gözləyirik ki, Türkiyə bundan sonra da bizimlə 
birlikdə olsun, bizim yanımızda olsun. Türkiyənin cümhur başkanı Süleyman Dəmirəl də, 
ölkənin digər rəhbərləri də deyirlər ki, Azərbaycanın dərdi Türkiyənin dərdidir, Azərbay-
canda güləndə Türkiyədə də gülürlər, Azərbaycanda kədərlənəndə Türkiyədə də kədər-
lənirlər. Bax, bu, doğrudan da, bizim dostluğumuzun, qardaşlığımızın prinsipidir. Biz 
dostluğumuzu məhz bu prinsip əsasında davam etdirəcəyik. 
Sual: Cənab prezident, Siz sammitin birinci günündə edilən çıxışdan sonra Levon 
Ter-Petrosyanla keçirdiyiniz görüşdən danışdınız. Sammitin əhəmiyyətini dərk edərək biz 
bu görüşün gedişini Portuqaliyadan peyk vasitəsilə birbaşa verilişdə izləyirdik. Sammit 
bitdi və bu zaman Sizin Ter-Petrosyanla kiçik bir dialoqunuz oldu. Maraqlıdır, bu zaman 
nə danışdınız? Sualımın davamı olaraq soruşmaq istəyirəm: Sizə elə gəlmirmi ki, diplo-
matiyanın güclü və ya zəif olması praktikası diplomatiya arxayınçılığına gətirib çıxarır? 
Çox sağ olun. 
Cavab: Siz sammit bitəndən sonra Ter-Petrosyanla olan görüşümüzümü deyirsiniz? 
Bəli, həmin dialoq ondan ibarət oldu ki, biz bir gün əvvəl danışmışdıq və danışığımızın 
sonunda prezident Ter-Petrosyan da, mən də bəyan etdik ki, bir-birimizə qarşı sərt çıxış-
larımıza baxmayaraq, biz danışıqlar prosesini davam etdirəcəyik - Minsk qrupu 
çərçivəsində danışıqlar aparacağıq və birbaşa danışıqlar da davam etdiriləcəkdir. Həmin 
bir neçə saniyəlik görüşümüz də bunun təsdiqinə həsr olunmuşdu. 
O ki qaldı diplomatiyanın güclü və ya gücsüz olmasına, bilirsinizmi, bunlar bir növ 
nəzəri fikirlərdir. Mən buna vaxt itirmək istəmirəm. 
 49 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Sual: Siz MDB-nin gələcəyini necə görürsünüz? 
Cavab: Mən MDB-ni indikindən daha təsirli birlik kimi görmək istərdim. Ona görə 
ki, MDB onu görmək istədiyimiz səviyyəyə hələ gəlib çıxmamışdır. Dünyada nümunə ola 
biləcək misallar var. Məsələn, Avropa Birliyi, digər ittifaqlar. Elə etmək lazımdır ki, MDB-
nin fəaliyyətində qarşılıqlı münasibətlərdə demokratik prinsiplər üstünlük təşkil etsin. 
Gərək MDB öz fəaliyyətinin üstün istiqamətlərini müəyyənləşdirsin, ayrı-ayrı sahələrə sə-
pələnməsin. Aydındır ki, MDB öz təşəkkül dövrünü yaşayır və bu dövrdə qarşıya olduq-
ca çoxlu çətinlik çıxır. Onu da nəzərə almaq lazımdır ki, MDB öz müstəqilliyini yenicə 
əldə etmiş olan ölkələrdən ibarətdir. Hər ölkənin öz problemləri var, xüsusən də iqtisadi-
sosial sahədə. Odur ki, belə bir şəraitdə MDB-nin, məsələn, Avropa Birliyi səviyyəsində 
olması barədə düşünmək sadəlövhlük olardı. Görünür, illər, bəlkə də çox-çox illər 
gərəkdir ki, biz bu səviyyəyə gəlib çataq. Lakin biz buna nail olmağa çalışmalı, bu yolla 
getməliyik. Misal üçün, Azərbaycan bunu istəyir. 
Sual: Hörmətli prezident, iki ildən sonra ziyarət etdiyim Azərbaycan həqiqətən çox 
böyük nailiyyətlər əldə etmişdir. Buna neftdən əldə olunacaq gəliri də əlavə etsək, görərik 
ki, gələcəkdə Azərbaycanı daha böyük uğurlar gözləyir. Sualım belədir - boru kəmərləri 
ilə neft nə vaxt axacaq? Azərbaycan neftdən gəliri nə vaxt götürməyə başlayacaq? Tə-
şəkkür edirəm. 
Cavab: Əvvəla, təşəkkür edirəm ki, siz iki il bundan öncə gördüklərinizi indi mü-
qayisə edərək ədalətli olaraq, Azərbaycanda baş vermiş dəyişiklikləri görmüsünüz və bu 
barədə öz sözlərinizi dediniz. Təşəkkür edirəm. Ona görə ki, bəzən ölkəmizə gələn bir 
para adamlar vəziyyəti düzgün qiymətləndirə bilmirlər. İkincisi, öz ölkəmizin daxilində 
elə adamlar var ki, onlar müxalifətdə olduqlarına görə Azərbaycanda baş verən hər şeyi 
qara eynəklə görürlər və hər bir şeyi də pis qiymətləndirirlər. Odur ki, bu müsbət qiy-
mətinizə görə sizə təşəkkürümü bildirirəm. 
Azərbaycanda iqtisadiyyat sahəsində baş vermiş dəyişikliklər doğrudan da möv-
cuddur. Bunlar Azərbaycanın yeritdiyi iqtisadi siyasətin, iqtisadi islahatlar aparılmasının, 
özəlləşdirmə prosesinə başlanmasının, torpaq islahatının həyata keçirilməsinin, torpağın 
şəxsi mülkiyyətə verilməsi haqqında qanun qəbul olunmasının, idxal-ixrac prosesinin li-
berallaşdırılmasının və ümumiyyətlə, iqtisadiyyatda liberallaşdırma prosesinin nəticə-
sidir. 
Şübhəsiz ki, biz Azərbaycanın qapılarını açaraq xarici şirkət və firmaları ölkəmizə 
dəvət edirik. Ola bilsin ki, keçən illərdə sabitlik olmadığından Azərbaycana o qədər də 
etibar etmirdilər və çoxları da gəlmirdi. Artıq son iki ildə Azərbaycanda tam sabitlik var 
və bunu da xarici ölkələrin şirkətləri görür, nəticədə Azərbaycana qoyulan investisiyalar 
gündən-günə artır. Söz yox ki, bunlar bizim imzaladığımız neft müqavilələri ilə əlaqədar 
qoyulan investisiyalardır. Güman edirəm ki, bizim neft müqavilələrimiz vaxtında həyata 
keçirilir. Bir-iki ay bundan öncə mən bu barədə məlumatı dinlədim. Mənə verilən hesabat 
göstərir ki, nəzərdə tutulan proqram vaxtında həyata keçirilir. Biz heç bir şeydə gecik-
mirik. Azərbaycandan nefti ixrac etmək üçün Rusiyadan keçən boru kəməri bu ilin so-
nunda hazır olacaq. 1998-ci ilin sonunda isə Azərbaycandan Qərbi Gürcüstan ərazisi ilə 
 50 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Qara dənizin Supsa limanına gedən boru kəməri çəkilib başa çatdırılacaqdır. Bu boru kə-
mərinin inşasına 1997-ci ildə başlanacaqdır. Biz böyük boru kəməri barədə də düşünürük. 
Güman edirəm ki, 1997-ci ildə bu barədə qərar qəbul olunacaqdır. 
Mən bilirəm, Türkiyə ictimaiyyəti maraqlanır ki, Bakı - Ceyhan boru kəməri 
olacaqmı? Mən istəyirəm ki, bu olsun və bunun üçün də çalışıram. 
Sual: Cənab prezident, iki il bundan qabaq ağayi Həsənovla mənim müsahibəm 
oldu. O bildirdi ki, Azərbaycanın həm daxili, həm də xarici siyasəti Azərbaycanın neftin-
dən asılıdır. İndiki vəziyyətdə Azərbaycanın daxili siyasətində də, xarici siyasətində də 
birinci məsələ Qarabağ problemidir. Sizin fikrinizcə, Xəzər nefti Qarabağ probleminin 
həllinə nə dərəcədə kömək edəcək? 
Cavab: Mən bilmirəm, kim sizə deyib ki, Azərbaycanın daxili və xarici siyasəti 
Azərbaycan neftindən asılıdır. Deyirsiniz ki, bunu Həsənov bildirib? Mən belə hesab 
etmirəm, Həsənov da belə hesab etmir. Bizim xarici və daxili siyasətimiz heç bir şeydən 
asılı olmayan, Azərbaycan Respublikasının milli mənafelərini qoruyan, Azərbaycanın 
dövlət müstəqilliyini təmin edən, Azərbaycanı Dünya Birliyində bərabər hüquqlu dövlət 
etməyə yönəldilən bir siyasətdir. 
Daxili siyasətimiz Azərbaycanda demokratik hüquqi dövlət qurmaqdır, demokratik 
prinsipləri inkişaf etdirmək, bərqərar etmək, insan azadlığını, söz azadlığını, mətbuat 
azadlığını, vicdan azadlığını təmin etməkdir. Bunlar daxili siyasətimizdir və eyni zaman-
da iqtisadi islahatlar aparmaq, özəlləşdirmə proqramını həyata keçirmək, torpaq islahatı 
keçirmək, torpağı şəxsi mülkiyyətə vermək və beləliklə də bu iqtisadi islahatlarla Azər-
baycanın iqtisadiyyatını canlandırmaqdır. Azərbaycanın böyük iqtisadi potensialı var. 
Hesab edirəm ki, Azərbaycanda torpaq islahatı başa çatdırılsa, - bunun üçün 2-3 il 
lazımdır, - Azərbaycanın təbiəti, ümumi torpaqları çox böyük məhsul verəcək və iqti-
sadiyyatımızın böyük bir hissəsini təşkil edəcəkdir. Azərbaycan həmçinin böyük sənaye 
potensialına malikdir. Özəlləşdirmə həyata keçirildikdən sonra Azərbaycanın sənaye po-
tensialı yeni bir mərhələyə qədəm qoyacaqdır. Bunun özü də böyük bir nəticə verəcəkdir. 
Gələcəkdə neft sənayesindən əldə edəcəyimiz nailiyyətləri də bunun üstünə əlavə edim. 
Bütün bunlar həm daxildə Azərbaycanın sosial-iqtisadi vəziyyətini xeyli yaxşılaşdıracaq-
dır, həm də xarici ölkələrlə ticarət əlaqələri üçün, iqtisadiyyatımızı dünya iqtisadiyyatına 
bağlamaq üçün şərait yaradacaqdır. 
O ki qaldı Qarabağ məsələsinin həllinə neftin nə dərəcədə kömək edə bilməsinə, ola 
bilər, kömək edə bilsin. Amma bunları bir-birinə bilavasitə bağlamaq olmaz. 
Sual: Ermənistan ərazisində Rusiya hərbi bazalarının yerləşdirilməsi haqqında saziş 
bağlanmışdır. Bu saziş çox uzun müddət nə Rusiya Dövlət Duması tərəfindən, nə də 
Ermənistan parlamenti tərəfindən təsdiq edilməmişdir, dünən Ermənistanın konstitusiya 
məhkəməsi bu sazişin Ermənistan konstitusiyasına müvafiqliyi barədə vaxtından əvvəl 
qərar çıxarmış və onun təsdiq olunmasını tövsiyə etmişdir. Siz burada Lissabon sammi-
tinin hər hansı bir nəticəsi olduğunu görürsünüzmü? Təşəkkür edirəm. 
Cavab: Verdiyiniz məlumata görə sizə təşəkkür edirəm. Mən bunu bilmirdim. Bəlkə 
də müəyyən bir qarşılıqlı əlaqə var. Mən bunu bilmirəm. Mən prinsipcə hesab etmişəm və 
 51 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
edirəm ki, Rusiya Federasiyasının Zaqafqaziya ərazisində, xüsusən Ermənistanda hərbi 
bazalarının olmasına heç bir lüzum yoxdur. Onlar nəyə gərəkdir, - mən başa düşmürəm. 
Məsələn, mən hesab edirəm ki, bu tamamilə lazım deyildir. Əgər Ermənistan saziş bağ-
layıb onu indiyədək təsdiq etməmişdirsə, dünən isə konstitusiya məhkəməsi sazişin təs-
diqlənməsi barədə rəy vermişsə, bu, Ermənistanın daxili işidir. Mən Zaqafqaziya ərazi-
sində Rusiya Silahlı Qüvvələrinin yerləşdirilməsinin prinsipcə əleyhinəyəm. 
Sual: Möhtərəm prezidentimiz, Lissabon sammitində Azərbaycan nümayəndə 
heyəti nə mümkünsə, ona nail oldu, Budapeşt sammiti ilə müqayisədə irəliyə doğru 
önəmli addım atdı. Lakin bu dəfə də ermənilər Qarabağ münaqişəsinin həllində Azərbay-
canın mövqeyindən düzgün nəticə çıxarmadılar. Bir sözlə, Dağlıq Qarabağa yüksək status 
verilməsi, Dağlıq Qarabağın bütün əhalisinin təhlükəsizliyinə təminat onları razı salmır. 
İndi hamını bir məsələ düşündürür: Bundan sonra ermənilərlə sülh danışıqları hansı 
yöndə aparılacaqdır? 
Cavab: Elə həmin yöndə aparılacaqdır. Yəni Azərbaycanın ərazi bütövlüyünün 
tanınması, Dağlıq Qarabağa Azərbaycan dövlətinin tərkibində yüksək status verilməsi 
prinsipləri Lissabon sammitində ATƏT-in üzvü olan dövlətlər tərəfindən dəstəklənib, 
qəbul edilibdir. Biz danışıqları da bu prinsiplər əsasında aparacağıq. 
Sual: Möhtərəm prezident, Sizdən əvvəlki dövlət rəhbərləri Dağlıq Qarabağla bağlı 
keçirilən beynəlxalq görüşlərdə heç bir müsbət nəticə əldə edə bilməmişlər. Siz hələ 
Naxçıvanda blokada şəraitində olarkən Jeleznovodsk danışıqlarının uğursuz nəticələrini 
xalqa açıqlamışdınız. Siz dövlət rəhbəri olduqdan sonra bütün qüvvənizi Dağlıq Qara-
bağda sülh əldə olunmasına və Azərbaycanın ərazi bütövlüyünün qorunmasına sərf edir-
siniz. Atəşkəs və Lissabondakı qələbə buna bir daha sübutdur. Cənab prezident, Lissabon 
Zirvə toplantısından sonra Azərbaycan xalqı Sizin siyasi müdrikliyiniz sayəsində hansı 
qələbəni gözləyə bilər? Çox sağ olun. 
Cavab: Bilirsinizmi, biz məsələni sülh yolu ilə həll etmək istəyirik. Məsələnin sülh 
yolu ilə həll olunmasına "qələbə" sözü o qədər də uyğun deyildir. Qələbə adətən 
vuruşlarda, döyüşlərdə olur, kimsə kiməsə qalib gəlir. Ancaq məsələni sülh yolu ilə həll 
etmək üçün danışıqlar lazımdır, qarşılıqlı razılıq lazımdır, bir-birinə müəyyən güzəştlərə 
getmək lazımdır, müəyyən kompromislər lazımdır. Biz məhz belə halda, bu yolla sülh 
əldə edə bilərik. Sülhün əldə edilməsi heç kəsin qələbəsi deyildir - nə Azərbaycan tərə-
finin, nə də Ermənistan tərəfinin. Bu, ümumi qələbədir. Sülh Azərbaycan üçün o demək-
dir ki, Azərbaycanın işğal olunmuş əraziləri Ermənistan silahlı qüvvələrindən təmizlən-
məli, o silahlı qüvvələr oradan çıxarılmalı, didərgin düşmüş vətəndaşlarımız Azərbay-
canın işğal olunmuş torpaqları təmizləndikdən sonra öz yerlərinə qayıtmalıdırlar. Er-
mənistanla Azərbaycan arasında sülh müqaviləsi bağlanmalı, bir-birinə qarşılıqlı inam 
yaranmalı, bir-birinə olan düşmənçilik, ziddiyyətlər aradan götürülməlidir, keçmiş 
əlaqələrimizi bərpa etməliyik. Yaralarımız nə qədər dərin olsa da, itkilərimiz nə qədər çox 
olsa da, bu itkilər bizə nə qədər ağır olsa da, biz irəliyə baxmalıyıq. Ermənistanla Azər-
baycan arasında daim düşmənçilik münasibətləri saxlamaq olmaz. Mən bunu Lissabonda 
prezident Ter-Petrosyanla görüşdə ona da bildirdim və dedim: Əgər siz düşünürsünüz ki, 
 52 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Azərbaycanla Ermənistan daim düşmən olacaq - bu, mümkün deyil, belə olmayacaqdır. 
Zaman keçəcək, biz sülh əldə edəcəyik, qonşuluq münasibətlərimiz, ticarət və iqtisadiyyat 
sahəsində əlaqələr bərpa olunacaqdır. Bu, həm Ermənistan, həm də Azərbaycan vətən-
daşlarının, həm erməni xalqının, həm də Azərbaycan xalqının rifahı naminə olacaqdır. 
Bu yolla getdikdə, şübhəsiz, qələbədən söhbət ola bilməz. Burada söhbət qarşılıqlı 
razılıqdan gedir. Biz bu yolla gedəcəyik. 
Sual: Son vaxtlar Qafqazdakı bütün münaqişə ocaqlarında prezident seçkiləri 
keçirilməsinə cəhd göstərilir, o cümlədən də qondarma "Dağlıq Qarabağ Respublikası"n-
da. Sizcə, bu, təsadüfdür, yoxsa hansısa böyük məqsədyönlü siyasətin tərkib hissəsidir? 
Cavab: Bilirsinizmi, buna birmənalı cavab vermək mümkün deyildir - bu, təsa-
düfdür, yaxud da məqsədyönlü siyasətin nəticəsidir. Ola bilər, təsadüf də var, ola bilər, 
məqsədyönlü bir siyasətdir. Bunun o qədər də böyük əhəmiyyəti yoxdur. 
Sual: Əgər Ermənistan ATƏT-in Lissabon sammitinin yekun bəyannaməsinə əlavə 
edilmiş bəyanatın prinsiplərinə tabe olmasa, onda Azərbaycan hökuməti nə kimi tədbirlər 
görəcəkdir? 
Cavab: Bilirsinizmi, Ermənistan hətta sammitin iclasında da bəyanat elan olunduq-
dan sonra onun əleyhinə çıxdı. Odur ki, Ermənistan bu bəyanata öz münasibətini bil-
dirmişdir. Buna görə də biz Ermənistanın bu bəyanata tabe olacağını çətin ki, gözləyək. 
Lakin Ermənistan yaranmış gerçəkliklə hesablaşmaya bilməz. Axı bu bəyanatda göstə-
rilmişdir ki, onu Minsk qrupunun bütün üzvləri və sammitin bütün iştirakçıları - ATƏT-
in üzvləri dəstəkləyirlər. Əlbəttə, Ermənistan veto hüququndan istifadə edə bilərdi. 
Amma həmişə hamıya qarşı çıxış etmək onlar üçün yaxşı hal deyildir. Ermənistan bunu 
nəzərə almalıdır. 
Sual: Möhtərəm prezident, vaxtınızı çox alsam da, bu münaqişədən ən çox zərər 
çəkmiş əhalinin mətbu orqanının - "Qarabağ" qəzetinin nümayəndəsi kimi bir neçə qısa və 
konkret sual verəcəyəm. Birinci sualım Lissabon sammiti ilə bağlıdır, yəni xalq, ayrılıqda 
götürsək, qarabağlılar bu Zirvə toplantısına böyük ümidlər bəsləyirdilər. İkinci sualım: 
Atəşkəsin uzanması bu münaqişənin Fələstin-İsrail münaqişəsinə yaxınlaşmasına zəmin 
yaratmırmı? Azərbaycan tərəfi güzəştlərə getdikcə, güzəştlərin sayını artırdıqca Ermənis-
tan tərəfinin öz tələblərini daha da sərtləşdirməsini necə izah edə bilərsiniz və sərtləşmiş 
tələblərlə, yəni bizim güzəştlərimizlə barışmayan Ermənistanla danışıqlara getməyə 
dəyərmi? Üçüncu sualım sırf iqtisadi məsələlərlə bağlıdır. Azərbaycanda özəlləşdirmə 
prosesi artıq başlanmış və davam edir, eşitdiyimizə görə, aldığımız məlumatlara görə, 
1997-ci ilin yanvarından vauçerlər paylanacaqdır. Bu baxımdan qaçqın əhali özəlləşdir-
mədən nə əldə edəcəkdir - itirilmiş torpaqları, dağıdılmış evləri, ləğv edilmiş mülkiyyəti 
və daha nəyi? Sağ olun. 
Cavab: Mən artıq dedim ki, Lissabon sammitində əldə olunmuş sənəd Ermənistan-
Azərbaycan münaqişəsinin həll edilməsi üçün yeni bir mərhələ açır. Bir daha təkrar 
edirəm, çünki bu sülh danışıqlarını aparmaq üçün əsas prinsiplər müəyyən olunub və 
onlar o sənəddə öz əksini tapıbdır. Ona görə də hesab edirəm ki, Lissabon sammiti bizi bu 
məsələnin həllinə daha da yaxınlaşdırıbdır. 
 53 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
İkinci sualınıza cavab verirəm. Siz dediniz ki, guya məsələnin uzanması Fələstin-
İsrail münaqişəsi vəziyyətinə gətirib çıxara bilər və biz güzəştlərə getdikcə Ermənistan da 
öz tələblərini sərtləşdirir. Əvvəla, demək istəyirəm ki, biz heç bir güzəştə getməmişik. 
Kimsə hesab edirsə ki, biz güzəştlərə getmişik, o, səhv edir. Təklif etdiyimiz üç element-
dən ibarət formul əsla güzəşt deyil. Bu, Azərbaycanın mənafelərini tamamilə təmin edən 
bir formuldur. O ki qaldı məsələnin uzanmasına, məsələ nə qədər tez həll edilsə, şübhəsiz, 
bir o qədər yaxşı olar. Amma məsələnin uzanmasının da obyektiv səbəbləri var. Əgər 
vaxtilə Dağlıq Qarabağdan azərbaycanlılar çıxmasaydılar və rayonlarımız işğal edilmə-
səydi, şübhəsiz, münaqişəni daha asanlıqla aradan qaldırmaq mümkün olardı. Belə 
vəziyyət isə danışıqlar prosesini çox mürəkkəbləşdiribdir. Amma mən hesab edirəm ki, 
biz düz yoldayıq və məsələni də məhz bu yolla həll edə bilərik. 
Özəlləşdirmə haqqında. Özəlləşdirmə iqtisadiyyatımızı canlandırmaq üçün əsas 
yoldur. Məlumdur ki, işğal olunmuş torpaqlardakı əmlakımız erməni işğalçıları tərəfin-
dən tamamilə dağıdılıbdır. Ancaq o torpaqlar azad edildikdən sonra onların bərpası üçün 
xaricdən çox böyük kömək alacağıq. Bunun üçün beynəlxalq təşkilatlar, Ümumdünya 
Bankı bizə böyük vədlər veriblər. Bunun sayəsində həmin ərazilərdə hər şey bərpa 
ediləcək və insanlar öz yerlərinə qayıdacaq, orada olan öz əmlakından istifadə edəcəklər. 
Vauçerlər isə yaşayış yerindən asılı olmayaraq, qaçqınlığından və ya öz daimi 
yerində yaşamasından asılı olmayaraq Azərbaycan əhalisinin hamısına veriləcəkdir. 
Hamı vauçerlərdən istifadə edəcəkdir, özü də hamı eyni hüquqla. 
Sual: Siz Qafqazda əmin-amanlıq və sabitlik olmasının vacibliyini ATƏT-in Zirvə 
toplantısından əvvəl də, bu görüş zamanı da daim vurğulayırsınız. Sizin bu istəyiniz 
Türkiyə xalqı tərəfindən də dəstəklənir. Siz Lissabona gedərkən Türkiyədə bir nəqliyyat 
qəzası baş verdi. Mətbuatın yazdığına görə, qəza zamanı sabiq baş nazir, indiki xarici işlər 
naziri Tansu Çillərin əhatəsindən olan Abdulla Çatlı adlı birisi həlak olmuşdur. Bu adam 
Qafqazda, ən əvvəl Azərbaycanda bir sıra təxribatlar törətmişdir. Siz Abdulla Çatlının 
Azərbaycanda fəaliyyəti barədə hər hansı məlumata maliksinizmi? 
Cavab: Abdulla Çatlı da, onunla bağlı olan əhvalatlar da mənə məlum deyildir. Əgər 
Türkiyədə belə bir məlumat varsa və Abdulla Çatlı dediyiniz adam Azərbaycanda bir iş 
görübsə, yəni onun bir suçu varsa, mən sizdən də, bütün Türkiyədən də rica edərdim ki, 
araşdırıb bizə bir məlumat verəsiniz. Bir şey məlumdur ki, sizin televiziyada və "Hürriy-
yət" qəzetində Fərman Dəmirqol adlı birisi bəyanatlar veribdir. O, Azərbaycanda həqiqə-
tən bir neçə il yaşamışdır. Azərbaycanda Xalq Cəbhəsi iqtidarda olan zaman onu parla-
mentdə işə götürmüşdülər. Sonra isə burada 1995-ci ilin mart ayında Xüsusi Təyinatlı 
Polis Dəstəsi tərəfindən dövlət çevrilişinə cəhd göstərilmişdir. O dəstənin başçısı Rövşən 
Cavadov idi. Həmin dövlət çevrilişi cəhdində Fərman Dəmirqol da iştirak etmişdir. Də-
mirqol bu işdə suçludur. Ona görə də yaxşı olardı ki, o, öz günahından danışsın. 
Sual: Türkiyədə həm hökumət, həm də ictimaiyyət Azərbaycanda baş verən 
hadisələri çox yaxından izləyir. Siz söylədiniz ki, Lissabon toplantısında Türkiyə Qarabağ 
məsələsində Azərbaycanı dəstəklədi. Lakin Turkiyədə belə fikirlər də var ki, Türkiyənin 
 54 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
bəzi siyasi dairələri Azərbaycanda daxili siyasi çəkişmələrə qarışırlar. Bu xəbərlər Azər-
baycanda necə qarşılanır? 
Cavab: Türkiyə ilə Azərbaycan arasında, dövlətlərimiz və xalqlarımız arasında çox 
gözəl dostluq və qardaşlıq əlaqələri var. Mən bu əlaqələrin bundan sonra daha da geniş-
lənməsini və daha da güclənməsini istəyirəm. Bilirəm ki, Türkiyənin dövlət və hökumət 
başçıları da, xüsusən cümhur başkanı, əziz dostum Süleyman Dəmirəl də mənimlə eyni 
fikirdədirlər. Dediyiniz kimi, Türkiyənin ayrı-ayrı siyasi dairələrinin Azərbaycanın daxili 
işlərinə qarışması, şübhəsiz, yararsız bir şeydir. Belə olmamalıdır. Həmin Fərman Dəmir-
qolun və onunla əlaqədar olan bəzi məmurların gördükləri iş orada məlumdur. O siyasi 
dairələr bilməlidirlər ki, Azərbaycanın daxili işlərinə qarışmaq olmaz. 
 
Sual: Türkiyə bütün bu dövlət çevrilişi cəhdləri ilə bağlı hadisələri çox diqqətlə 
izləmişdir. Belə bir məlumat var ki, Siz bu dövlət çevrilişi cəhdi barədə Danimarkada 
olarkən Süleyman Dəmirəldən xəbər tutmuşdunuz. Əvvəla, bu, belədirmi? İkincisi, Siz 
dediniz ki, Fərman Dəmirqol dövlət çevrilişi cəhdlərində iştirak etməkdə təqsirləndirilir. 
Amma o, Türkiyəyə xüsusi təyyarə ilə göndərilmişdir. Nə üçün o, məsuliyyətə cəlb 
edilməmişdir? 
Cavab: Doğrudur, Türkiyənin cümhur başkanı, hörmətli Süleyman Dəmirəl Azər-
baycanda belə bir qəsdin hazırlanması barədə mənə məlumat vermişdi. Lakin o vaxt mən 
bilmirdim ki, bu qəsddə Fərman Dəmirqol və digər Türkiyə vətəndaşları da iştirak edirlər. 
Qəsdin qarşısı alındıqdan sonra Fərman Dəmirqolu biz həbs etdik. Amma o, Türkiyə 
vətəndaşı olduğuna görə biz onu Türkiyəyə təhvil verdik. 
Sual: Bu, Azərbaycan - Türkiyə münasibətlərinə nəcə təsir göstərir? 
Cavab: Bunların heç birisi əlaqələrimizə, Azərbaycan-Türkiyə əlaqələrinə heç bir 
təsir göstərə bilməz. Əlaqələrimiz sarsılmazdır. Ona görə də belə kiçik işlər bizim böyük 
işlərimizə mane ola bilməz. 
Sual: Hörmətli prezident, bir az öncə Siz Fərman Dəmirqolun suçlu olduğunu 
söylədiniz. Onun günahkar olduğu barədə dəlil-sübut varmı? 
Cavab: Bəli, onun suçlu olması haqqında Türkiyənin müvafiq orqanlarına lazımi 
məlumatlar verilibdir. 
Sual: Hörmətli prezident, biz Amerika - Azərbaycan əlaqələrini diqqətlə izləyirik. 
Sizinlə ABŞ prezidenti Bill Klinton arasında telefon söhbətləri, məktub mübadiləsi olur. 
Aranızda sıx bir təmas var. Bill Klintonun yenidən prezident seçilməsindən sonra onun 
siyasətində, daha doğrusu, ABŞ-ın siyasətində yeni bir mərhələ olacaqmı, Amerikanın 
Azərbaycanı dəstəkləməsi davam edəcəkmi? 
Cavab: Mən Azərbaycan ilə Amerika Birləşmiş Ştatlarının əlaqələrinin çox yüksək 
səviyyədə olduğunu bildirmək istəyirəm. Biz bu əlaqələrimizi bundan sonra da davam 
etdirəcəyik. Mən cənab Bill Klintonun yenidən prezident seçilməsindən çox məmnunam. 
Çünki onunla bizim aramızda şəxsi əlaqələr yaranıbdır. Mən hesab edirəm ki, o, yenidən 
öz prezidentlik fəaliyyətinə başladıqdan sonra əlaqələrimizdə böyük tərəqqi olacaqdır. 
 55 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Sağ olun, təşəkkür edirəm. Mən öz minnətdarlığımı bildirmək istəyirəm ki, siz bizə 
qonaq gəldiniz. Əgər hər hansı narahatlıq olubsa, nəzərə alın ki, mən dünən axşam 
Lissabondan çox gec qayıtmışam, bu gün səhərdən isə bütün bu məsələlərlə məşğul 
olmuşam. Odur ki, siz sabah burada qalıb qonağımız ola bilərsiniz. 
Mən çox məmnunam ki, Türkiyə mətbuatından Azərbaycana müxbirlər gəliblər. 
Sizin hər birinizə təşəkkür edirəm, siz bizim qonağımızsınız. Əgər sizlərdən kimsə 
mənimlə şəxsən görüşmək istəyirsə sabah görüşə bilərik. 
Hamınıza təşəkkür edirəm. 
 
 56 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
 
 
 
ÀÒßÒ-èí Èñòàíáóë ñàììèòè - 1999 
 
 
Azərbaycan Respublikasının Prezidenti Heydər Əliyevin  
ATƏT‐in üzvü olan ölkələrin dövlət və hökümət başçılarının 
İstanbul Zirvə görüşünə yola düşməzdən əvvəl Binə hava limanında 
yerli və xarici jurnalistlərə müsahibəsi 
 
 
17 noyabr 1999‐cu il 
 
Sual: Cənab Prezident, qardaş Türkiyə Respublikasına növbəti səfəriniz barədə nə 
deyə bilərsiniz? 
Cavab: Mən qardaş Türkiyə Respublikasına həmişə çox böyük həvəslə və məhəbbət 
hissi ilə gedirəm. Çünki bu, bizim üçün dost ölkədir. Mən çox məmnunam ki, XX əsrin 
sonunda ATƏT-in zirvə görüşü məhz Türkiyədə, - İstanbulda keçirilir. Bu, türk dünyası 
üçün və Türkiyə Cümhuriyyəti üçün, eləcə də bizim üçün çox böyük, əlamətdar hadisə-
dir. Xalqımız, türk xalqı bununla fəxr edə bilər. 
Məqsədimiz aydındır - zirvə görüşündə iştirak etməkdir. Bilirsiniz ki, ATƏT-in zirvə 
görüşü dünya beynəlxalq təşkilatlarının ən mötəbər görüşlərindən hesab olunur. Çünki 
ümumiyyətlə, ATƏT 25 il bundan öncə yarandıqdan indiyə qədər həqiqətən dünyada 
həm sülhün, həm təhlükəsizliyin, həm də insan haqlarının qorunması, demokratiyanın 
inkişafı üçün çox böyük səylər qoyur və bu prinsiplərin həyata keçirilməsi üçün həddən 
artıq fəaliyyət göstərir. 
Ona görə də Azərbaycanın müstəqil dövlət olaraq inkişaf etməsi, ümumiyyətlə, bu 
təşkilatda olması və zirvə görüşündə iştirak etməsi - dünyanın ATƏT-ə daxil olan ölkə-
lərinin dövlət başçıları, nümayəndə heyətləri ilə birlikdə iştirak etməsi, əlbəttə ki, bizim 
millətimiz üçün, Azərbaycan xalqı üçün çox əhəmiyyətlidir. Biz bununla fəxr edə bilərik. 
Biz fəxr edə bilərik ki, ölkəmiz, millətimiz, dövlətimiz müstəqildir və biz müstəqil dövlət 
olaraq dünyanın böyük dövlətləri ilə bərabər hüquqda belə bir təşkilatdayıq və bu 
təşkilatın zirvə görüşündə onlarla bərabər hüquqda iştirak edəcəyik. Məqsəd bundan 
ibarətdir. 
Orada müzakirə olunacaq məsələlər məlumdur. Mən bu yaxınlarda bir qrup yazıçı 
və şairlə görüşümdə də bu barədə demişəm. Hər halda ATƏT-in üçüncü zirvə görüşüdür 
ki, mən Azərbaycanı təmsil edirəm. Birinci zirvə görüşü 1994-cü ilin dekabr ayında 
 57 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Budapeştdə, ikincisi 1996-cı ilin dekarb ayında Lissabonda - Portuqaliyada olmuşdur. 
Nəhayət, indiki görüş İstanbuldadır. Çox məmnunam ki, Azərbaycan təmsil olunubdur. 
Azərbaycanın Prezidenti kimi, mən Azərbaycanı təmsil edəcəyəm və əvvəlki zirvə 
görüşlərində olduğu kimi, Azərbaycanın milli mənafelərinə aid olan məsələlərin, şübhəsiz 
ki, həyata keçirilməsinə nail olacaq və nail olmağa çalışacağam. Azərbaycanın milli 
mənafeləri tamamilə qorunacaqdır. 
Sual: Cənab Prezident, Azərbaycan bu görüşdən nə gözləyir? 
Cavab: Hazırda bütün Avropa nə gözləyirsə, Azərbaycan da onu gözləyir. Çox şey 
gözləyir. Xartiya - Avropa regionunda sülhün və təhlükəsizliyin möhkəmləndirilməsi, 
demokratiyanın, Helsinki sazişinin digər prinsiplərinin inkişafı üçün bir çox vacib 
müddəaları əks etdirən siyasi bəyannamə qəbul olunacaqdır. Yəni, çox şey gözlənilir. 
Sual: Cənab Prezident, Bakı-Ceyhan boru kəməri haqqında anlaşma imzalanacaqmı? 
Cavab: Bakı-Ceyhan boru xətti ilə bağlı anlaşma üzərində bir ildir ki, çalışırıq. 
Bilirsiniz ki, beş ildir - 1994-cü ilin sentyabr ayından bəri Azərbaycan Bakı-Ceyhan boru 
xəti layihəsinin qəbul edilməsində aparıcı rol oynayıb, hegemonluq edibdir və buna nail 
olubdur. Bir il bundan öncə Ankarada bəyannamə imzalanandan sonra biz çox iş görmü-
şük. Bizim nümayəndə heyəti bu il ərzində demək olar ki, qısa fasilələrlə iki-üç aylarla 
Ankarada, İstanbulda Türkiyə ilə, Gürcüstanla, xüsusilə Türkiyə ilə birlikdə bu müqa-
vilənin hazırlanması üçün çalışıbdır. Bu iş başa çatıb və müqavilə orada imzalanacaqdır. 
Sual: Transxəzər təbii qaz kəməri ilə bağlı hansısa çərçivə anlaşması gözlənilirmi? 
Cavab: O da imzalanacaqdır. 
Sual: Cənab Prezident, siz orada Azərbaycanın adi silahlar kvotasının artırılması 
məsələsini qaldıracaqsınızmı? 
Cavab: Sən mənə qulaq asdın. Biz dörd ildir bu məsələni qaldırırıq. Ancaq buna nail 
ola bilmirik, çünki heç bir ölkənin kvotası qaldırılmır. Mən o vaxt ilk dəfə açıqladım və bir 
daha sizə deyirəm ki, Azərbaycanda olmuş hərc-mərclik, hakimiyyətsizlik, hakimiyyət 
uğrunda əsassız mübarizə Azərbaycanı belə bir faciəyə də düçar edibdir. 
Bəli, 1992-ci ilin may ayında, Varşava paktı dağılandan sonra NATO ilə Rusiya 
arasında danışıqlar aparılan zaman, şübhəsiz ki, Rusiya başçılıq edərək, MDB dövlətlərini 
Daşkəndə toplamışdı ki, Varşava paktında, o cümlədən, Rusiyanın ərazisində olan silahla-
rın hansı ölkədə, hansı respublikada nə qədər saxlanması müəyyən edilsin. 
Demək lazımdır ki, Azərbaycanın ekspertləri orada çox səmərəli fəaliyyət göstərmiş 
və yaxşı təkliflər hazırlamışdılar. Amma o vaxt Azərbaycanın dövlətçiliyi haqqında düşü-
nən yox idi. Mütəllibov cinayət etdi, hakimiyyətdən getdi. Tərəfdarları bir-iki ay çalışdılar 
onu hakimiyyətə gətirsinlər. Bir yerə toplaşmış Xalq Cəbhəsi, Müsavat, başqaları xalqın o 
dövrdə Azərbaycana qarşı olan ədalətsizliyə, Sovet hakimiyyətinə, kommunist partiyası-
na qarşı qalxdığı bir zamanda bu fürsətdən istifadə edib hakimiyyəti ələ keçirməyə çalış-
dılar. Bu hakimiyyət mübarizəsindən də kim uddu, kim uduzdu? Yenə də Azərbaycan 
uduzdu! Birincisi, Azərbaycanda ictimai-siyasi vəziyyət pozuldu, dağıldı, Azərbaycan 
bərbad bir vəziyyətə düşdü. İkincisi də, belə bir məsələ həll olunduğu zaman Azərbay-
 58 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
candan Daşkəndə normal bir nümayəndə heyəti, düşünülmüş təkliflərlə silahlanmış 
nümayəndə heyəti getmədi. 
Bilirsiniz ki, may ayının 7-də ermənilər Şuşanı işğal etdilər, xatirinizdədir. Azər-
baycanda böhran başlanmışdı, çünki hakimiyyətsizlik idi. May ayının 14-də Mütəllibovun 
tərəfdarları onu bir daha hakimiyyətə gətirdilər. Bəli, may ayının 15-də camaat, xalq 
toplaşdı, onu hakimiyyətdən qovdu və düz elədi. Amma o vaxtlar xalqın fikri, məqsədi ilə 
hakimiyyət uğrunda mübarizə aparan və bu gün də o fikirlərindən hələ ki, daşınmayan 
insanlar hərəsi özü üçün düşünürdü. Millət haqqında, ölkəmiz, dövlət haqqında düşünən 
yox idi. 
Ona görə də Daşkəndə kim gedib, kim getməyib - heç kəsə məlum deyildir. İki-üç il 
bundan öncə biz bu məsələni araşdıranda tapa bilmirdik ki, oraya kim gedib və mü-
qaviləyə kim imza atıbdır. İmzaya baxırıq, heç kəs tanıya bilmir. Biri deyir ki, Rəhim 
Qazıyevin imzasıdır. Abbas Abbasov, - o, indi bu adamlardan bizim yanımızda olandır, - 
boynuna aldı ki, oraya gedibdir. Bəs imza kimindir? Deyir, mənimki deyildir. Bəs ki-
minkidir? Bəlkə Rəhim Qazıyevindir? Rəhim Qazıyevin imzası ilə tutuşdurdular, dedilər 
ki, yox, onun imzası deyildir. Nəhayət, tapdılar ki, o vaxtlar Nazirlər Soveti sədrinin 
müavini olub, Əzizbəyov, - hamının yadından çıxmış bir adamdır, yəqin ki, müvəqqəti 
işləmiş adamdır, - o imza atıbdır. 
Ən böyük əhəmiyyətli, dövləti əhəmiyyəti olan məsələni bu cür həll etməkmi olar? 
Belə nümayəndə heyəti ilə həll etməkmi olar? Ekspertlər indi də sağdır, onlar danışırlar 
ki, o vaxt təklif hazırlamışdılar ki, Azərbaycanın ərazisi də, əhalisi də Cənubi Qafqazın o 
biri respublikalarından artıq olduğuna görə bizim kvota da artıq olmalıdır: 400, 415, 420. 
Buna da razılıq alınmışdı.Amma Rəhim Qazıyev gedib Qraçovla, filanla danışırdı ki, 
onlar bunu hakimiyyətə gətirsinlər. Mütəllibov Moskvanın xüsusi xidmət orqanlarının əli 
ilə yenidən hakimiyyətə gələ bilmişdi. Xalq Cəbhəsi, Müsavat və başqa bu kimi təşkilatlar 
da birləşib hakimiyyəti əldə etmək istəyirdilər. Hərəsi öz mənafelərinə nail olmaq üçün 
millətin mənafeyini qurban verdilər. 
O vaxtdan biz düşmüşük bu tələyə. Mən dedim, bir də sizə təkrar edirəm ki, dörd 
ildir bu barədə bizimlə danışıqlar aparırlar. Özü də Amerika Birləşmiş Ştatlarının yüksək 
nümayəndə heyətləri danışıqlar aparır. Üç il bundan qabaq, Lissabon zirvə görüşü ərəfə-
sində gəldilər, burada danışıqlar apardıq. Nəhayət, Lissabonda mənə müraciət etdilər. Biz 
buna razılıq vermədik. Amma sonra gördük ki, kvotanı qaldırmaq mümkün deyildir. 
Lakin adi silahlar haqqında müqavilə də imzalanmalıdır, çünki imzalanmasa, bu, ola 
bilər, bizim region üçün daha böyük təhlükədir. 
Siz bilirsiniz, Rusiya indi iddia edir ki, yeni müqavilə əsasında ona Qafqazda bu 
silahları daha çox saxlamağa icazə verilsin, Qafqazda vəziyyət ağırdır. Demək, bu mü-
qavilə imzalanmasa, Rusiya harada nə qədər istəyirsə, gətirib o qədər də silah saxla-
yacaqdır. Başa düşürsünüzmü? Vəziyyət belədir. Ona görə də biz məcbur olduq, razılıq 
verdik. Bizə kvotanı heç kəs artırmayacaqdır. 
Sual: Cənab Prezident, İstanbulda GÜÖAM çərçivəsində görüş keçiriləcəkmi? 
 59 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Cavab: Ola bilər. Daha nə sözünüz var? Bir belə adam yığışıbsınız, bir dənə əməlli 
sual verə bilmirsiniz. Siz narahat deyilsinizmi ki, orada bir şey imzalanacaqmı? Görürəm, 
hamınız sakit olmusunuz. Bəs niyə sakit oludunuz? 
Jurnalist: Yazıçılarla görüşdə hər şeyi demisiniz. 
Heydər  Əliyev: Yazıçılarla görüşdə. Mən yazıçılarla görüşməsəydim?.. Bilirsiniz, 
sizin əksəriyyətiniz müxalifətin hay-küyünə uyursunuz. Müsavat da onların başçıla-
rından biridir. Bəli, hər şeyə uyursunuz. Ona görə də bu hay-küyün təsiri altına düşür-
sünüz. 
Amma hay-küy edən adamlar heç vaxt Azərbaycanın milli mənafelərini qoruyan 
olmayıblar, Azərbaycanın milli mənafeləri haqqında düşünən olmayıblar. Mən hamısının 
haqqında deyirəm. Onların hər biri 1988, 1989-cu illərdə Azərbaycanda xalq öz hü-
quqlarını müdafiə etmək üçün qalxdığı zaman sadəcə, çevik olublar, üzə çıxıblar. Məq-
sədləri isə o olub ki, hakimiyyəti ələ keçirsinlər. 
Elə bu günlərdə Elçibəy hansısa qəzetdə yazmışdı ki, Primakovla danışanda Prima-
kov dedi ki, nə istəyirsən? Mən dedim ki, seçkilər keçirin - çünki bilirdik ki, o vaxt seçkilər 
keçirilsə, biz çoxluğu götürəcəyik. Demək, hakimiyyət mübarizəsi aparılırdı. Yəni o vaxt 
Dağlıq Qarabağ məsələsinin, hamı birləşib Azərbaycana qarşı olan hücumun qarşısını 
almaq üçün yox, belə bir gərgin vəziyyətdə hakimiyyət mübarizəsi aparırdılar. Bunu 
özləri etiraf edirlər. 
Bunlar budur və on ildir hərdənbir belə şeyləri ortaya atır, hay-küy salırlar. Siz də 
düşürsünüz bu hay-küyün təsiri altına. Mən sizə məsləhət görürəm ki, öz ağlınızla işləyin. 
Həmin o adamlar ki, indi hay-küy salırlar - onlar daim bir-birinə düşmən olublar, bir-biri 
ilə rəqabət aparıblar. Biri o birisinə deyir ki, sənin əlin qana batıb, o biri bu birisinə deyir 
ki, sənin əlin qana batıbdır. Biri o birisinə deyir ki, sən günahkarsan, o birisi deyir… 
İndi hamısı birləşib, nə var-nə var, fürsət düşüb ki, yenə də özlərini bir az göstər-
sinlər. O adamlardan indi kimsə Türkiyəyə getmək, orada nümayiş keçirmək istəyir. Kim-
sə burada hay-küy salır. Mənim xatirimdədir, keçmişdə Azərbaycanda belə bir söz vardı: 
filankəsi Biləcəridən o tərəfə tanıyan yoxdur? Bu söz yadınızdadırmı? İndi də işlədirlər - 
Biləcəridən o tərəfə tanıyan yoxdur. 
Mən də deyirəm ki, birincisi, bu adamların bir-birinə sevgisi, məhəbbəti əsl sevgi-
məhəbbət deyildir. Elə dostluqdur ki, bu gün bunlar dostdurlar, sabah düşməndirlər. 
Bəzilərinin sevgisi-məhəbbəti də elə adamların sevgi-məhəbbətinə bənzəyir ki, bu gün 
bununladır, o birisi gün məhəbbətini o birinə bağlayır, dördüncü gün başqasına bağış-
layır. O adamlar bu qəbildən olan adamlardır. 
İndi belələri gedib İstanbulda nümayiş keçirmək istəyir. Sən kimsən, səni tanıyan 
kimdir? Yaxud o birilərin hamısının səsi harada çıxıbdır? Altı ildir ki, biz dünyanın ən 
mötəbər kürsülərindən bu məsələlər haqqında fikirlər deyirik. Azərbaycanın mənafelərini 
müdafiə edirik, konkret təkliflər veririk, lazımi qərarların qəbul edilməsinə nail oluruq. 
Bunları isə nə Biləcəridən o tərəfə tanıyanlar var, nə də bunlarda bir sabitlik var. 
Məhəbbət sabitliyi də yoxdur, dostluq sabitliyi də yoxdur. İndi belə adamlar düşüblər 
ortaya. Məsləhət görmürəm ki, onların təsiri altına düşəsiniz. Sağ olun. 
 60 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
Azərbaycan Respublikasının Prezidenti Heydər Əliyevin  
ATƏT‐in İstanbul Zirvə görüşündə nitqi 
 
 
18 noyabr 1999‐cu il  
 
Hörmətli cənab sədr!  
Hörmətli həmkarlarım! 
Xanımlar və cənablar!  
Biz ATƏT-in bu əsrdəki sonuncu zirvə görüşünün dünya sivilizasiyasının ən böyük 
mərkəzlərindən biri olan əzəmətli İstanbul şəhərində keçirilməsinə böyük əhəmiyyət 
veririk. Bizə göstərilən yüksək qonaqpərvərliyə və sammitin işinin çox gözəl təşkil 
olunmasına görə Türkiyə Respublikasının Prezidenti Zati-aliləri Süleyman Dəmirələ və 
Türkiyə hökumətinə öz minnətdarlığımı bildirirəm.  
Türkiyədə baş vermiş ağır təbii fəlakət, dəhşətli zəlzələ nəticəsində minlərlə adamın 
həlak olması ağır sınaqdan ləyaqətlə, mərdlilklə və mətinliklə keçmiş dost və qardaş türk 
xalqı ilə bərabər bizi də qəlbdən kədərləndirdi. Biz sizin dərdinizə şərik çıxırıq və "keçmiş 
olsun" deyirik.  
Hörmətli sədr! 
İki dağıdıcı müharibənin dəhşətlərindən və "soyuq müharibə"nin sərt sınağından 
çıxmış iyirminci yüzilliyin sonunda Avropa qarşısında həqiqi sülh və sabitlik yolu 
açılmışdır. Lakin biz təxminən iyirmi beş il bundan əvvəl Helsinkidə elan edilmiş məqsəd 
və prinsiplərin tam həyata keçirilməsinə, təəssüf ki, hələ də nail olmamışıq.  
ATƏT-in üzvü olan dövlətlərin suverenliyi, ərazi bütövlüyü və ümumiyyətlə 
təhlükəsizliyi üçün yaranmış qorxu amansız reallığa çevrilmişdir, milyonlarla insana 
fəlakət və iztirab gətirmişdir. Mən bir daha beynəlxalq birliyin diqqətini Azərbaycanın 
düşdüyü dözülməz vəziyyətə cəlb edirəm. Altı ildən çoxdur ki, suveren Azərbaycanın 
ərazisinin beşdə bir hissəsi erməni silahlı qüvvələrinin işğalı altındadır. Həyata keçirilmiş 
etnik təmizləmələr nəticəsində bir milyon azərbaycanlı öz doğma yurd-yuvalarından 
qovulmuşdur.  
Təəssüf ki, sonuncu zirvə görüşümüzdən sonra sülh prosesi arzu etdiyimiz nəticəni 
verməmişdir, Minsk qrupunun həmsədrləri Lissabon zirvə görüşündə qəbul edilmiş 
prinsiplərin həyata keçirilməsi üçün lazımi fəallıq və ardıcıllıq göstərməmişlər. Minsk 
prosesi passivləşmişdir. Belə bir şəraitdə Azərbaycan və Ermənistan prezidentləri arasın-
da birbaşa görüşlər və danışıqlar keçirilməsi zərurəti yaranmışdır. Bir neçə belə görüş 
keçirilmişdir və bu görüşlər münaqişənin sülh yolu ilə aradan qaldırılmasına ümid verir. 
Şübhəsiz ki, münaqişənin aradan qaldırılmasının mühüm amillərindən biri də tərəflərin 
güzəştə getməyə hazır olmasıdır. Lakin güzəştin də beynəlxalq hüquq prinsipləri və nor-
maları ilə müəyyən edilmiş həddi var.  
 61 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Azərbaycan Respublikasının Dağlıq Qarabağ regionunda ermənilər və azərbaycan-
lılar sülh və təhlükəsizlik şəraitində birgə yaşaya bilərlər və yaşamalıdılar. Bu isə 
Azərbaycan ilə Ermənistan arasında sülhün və normal mehribanlıq, qonşuluq müna-
sibətlərinin yaranmasına xidmət edərdi. Bunun üçün Azərbaycanın işğal olunmuş əra-
ziləri azad edilməlidir, bunun üçün Azərbaycan Respublikasının tərkibində Dağlıq Qara-
bağın müvafiq statusu müəyyən edilməlidir.  
Qeyd etmək istəyirəm ki, Ermənistan prezidenti ilə danışıqlarımız Ermənistan-
Azərbaycan münaqişəsinin aradan qaldırılması üçün məsuliyyət daşıyan ATƏT-in 
Minsk qrupunun fəaliyyətini əvəz edə bilməz. Mən Minsk konfransının həmsədri olan 
ölkələrin dövlət və hökumət başçılarını Minsk qrupu çərçivəsində danışıqların tezliklə 
bərpası üçün zəruri səylər göstərməyə çağırıram. Dünya birliyi münaqişənin aradan qal-
dırılmasına dair bəyan edilmiş prinsipləri ardıcıl surətdə və qətiyyətlə müdafiə etmə-
lidir.  
Biz üzümüzə gələn yüzillikdə ATƏT-in roluna bu problemlərin prizmasından baxı-
rıq. ATƏT öz prinsiplərini müdafiə etmək məqsədi ilə qətiyyətlə fəaliyyət göstərməli və 
özünün əməliyyat imkanlarını xeyli gücləndirməli, ilk növbədə çoxmillətli sülhyaratma 
qüvvələrini inkişaf etdirməlidir.  
Hesab edirəm ki, Avropada adi silahlı qüvvələr haqqında müqavilənin səmərəliliyi 
yüksəldilməlidir. Bəyan edirəm ki, regionun hərbiləşdirilməsi və işğal edilmiş Azərbay-
can torpaqlarında qanuna zidd xarici silahların yerləşdirilməsi Azərbaycanın təhlükəsiz-
liyi üçün qorxu yaratmışdır. Buna baxmayaraq Azərbaycan bu müqavilədən irəli gələn 
öhdəliklərini tam yerinə yetirir. Bəzi dövlətlərin hərəkətləri isə həm müqaviləni pozur, 
həm də onun iştirakçısı olan dövlətlərin təhlükəsizliyini sarsıdır.  
Cənubi Qafqaz regionu Avropanın ayrılmaz hissəsidir. Mən Amerika Birləşmiş 
Ştatlarının, Avropa Birliyi ölkələrinin, Rusiyanın, Türkiyənin, Gürcüstanın, Ermənistanın 
və ATƏT-in marağı olan bütün digər üzvlərinin dövlət və hökumət başçılarına müraciət 
edərək onları regionumuzun problemlərinin həlli üçün qətiyyətli fəaliyyət göstərməyə 
çağırıram. Mən Cənubi Qafqazda təhlükəsizlik və əməkdaşlıq paktının təsis olunmasını 
təklif edirəm. Belə bir pakt dövlətlərarası münasibətlərin və münaqişələrin aradan qaldı-
rılmasının prinsipial əsaslarını təsbit etməlidir. Onun əsasında regiondan xarici hərbi qüv-
vələr çıxarılmalıdır. Regionu bölən ayırıcı xətlər aradan qaldırılmalıdır. Təcavüzə, etnik 
təmizləmələrə, separatçılığa və terrorizmə son qoyulmalıdır. Baş vermiş faktlar əsasında 
hərəkətlərə və ikili standartlara yol verilməməlidir. Belə bir pakt regionda sülh, sabitlik və 
təhlükəsizlik yaranmasına, Cənubi Qafqazın suveren, müstəqil demokratik dövlətlərinin 
iqtisadi tərəqqisinə və əməkdaşlığına gətirib çıxarardı. XXI əsrin astanasında beynəlxalq 
birliyin Cənubi Qafqazda uğurlu fəaliyyəti azad, bölünməz və təhlükəsiz Avropanın 
yaradılmasına mühüm töhfə olardı.  
Diqqətinizə görə təşəkkür edirəm.  
 
 
 62 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
Azərbaycan Respublikasının Prezidenti Heydər Əliyevin 
 İstanbuldan Bakıya qayıdarkən təyyarədə  jurnalistlərə müsahibəsi 
 
 
20 noyabr 1999‐cu il  
 
Heydər Əliyev: Mənə çatdırdılar ki, siz təyyarədə mənimlə görüşmək, sammitdə və 
ümumiyyətlə İstanbulda baş  vermiş böyük beynəlxalq hadisələr haqqında qısa məlumat 
almaq istəyirsiniz. 
Təbiidir ki, vaxt çox azdır, çox şeyi demək olmaz. Ancaq onu bildirmək istəyirəm ki, 
həqiqətən bu, bəşər  tarixinə daxil olacaq bir hadisədir. Çünki XX əsrin sonunda bu qədər 
geniş əhəmiyyətli beynəlxalq toplantı,  sammit keçirilir. Güman edirəm ki, XX əsrin 
sonuna qədər belə bir şey artıq olmayacaqdır. 
Bunun ən böyük əhəmiyyəti ondan ibarətdir ki, bu, ATƏT-in sammitidir, zirvə 
görüşüdür. Gördüyünüz kimi,  oraya çox yüksək səviyyəli nümayəndə heyətləri - 
prezidentlər, baş nazirlər və bir çox beynəlxalq təşkilatların  nümayəndələri 
gəlmişdilər. 
Siz müzakirələri gördünüz. Amma nəticə bundan ibarətdir: birincisi, xartiya qəbul 
olundu. 1975-ci ildə  Helsinkidə qəbul olunan sənədlərdən sonra 1990-cı ildə Paris 
xartiyası qəbul edilmişdir. Bu isə ATƏT-in 25  illik tarixində üçüncü belə sənəddir, 
İstanbul xartiyasıdır. Bu xartiyanın çox böyük mənası, əhəmiyyəti vardır.  Yəni 
Avropada təhlükəsizliyin, sülhün, əmin-amanlığın təmin edilməsi üçün bu xartiyada çox 
lazımlı maddələr  - indiki reallıq, yəni Paris xartiyasından sonra baş vermiş hadisələr və 
onlara olan münasibət əks olunubdur.  Yenə də deyirəm, burada xartiyanın əsas məğzi 
olan məsələlər - ölkənin bütövlüyünün, müstəqilliyinin  qorunması, təhlükəsizliyin 
təmin olunması, sülhün möhkəmləndirilməsi, insan haqlarının qorunması, 
demokratiyanın inkişaf etdirilməsi və başqa məsələlər öz əksini tapıbdır.   
Ona görə də bu xartiya üzərində çox iş getdi. Biz də Azərbaycanın mənafelərini 
gələcəkdə təmin etmək üçün  xartiyanın üzərində öz səylərimizi göstərdik və 
təkliflərimizi həyata keçirə bildik. Şübhəsiz ki, siz onu  oxuyanda tapa bilməzsiniz ki, 
orada hansı cümlə kimə aiddir. Amma biz bilirik ki, orada cümlələr üzərində  çalışmışıq 
və onların qəbul edilməsinə nail olmuşuq. 
Mən ümumiyyətlə, bu xartiyadan çox məmnunam və hamı bundan məmnundur. 
Mən bunu ATƏT-in  fəaliyyətinin böyük nailiyyəti kimi qiymətləndirirəm və onun 
Azərbaycan xalqı üçün də çox böyük əhəmiyyəti olduğunu bildirmək istəyirəm.  
Bilirsiniz ki, ondan sonra siyasi bəyannamə qəbul olundu. Sammitin gedişində 
müzakirə edilən məsələlər bu  sənəddə əksini tapıbdır. Orada ümumi məsələlər vardır. 
Amma konkret məsələlər Avropa qitəsinin ayrı-ayrı  ölkələrindəki münaqişələrə - 
Bosniya və Herseqovina, Yuqoslaviya, Dnestryanı, Ermənistan-Azərbaycan,  Gürcüstan 
və başqa münaqişələrə, onlara münasibətlərə aiddir. Hesab edirəm ki, orada Azərbaycan 
 63 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
haqqında  yazılmış maddə - 20-ci maddə bu günün reallığını əks etdirir və biz bundan 
məmnunuq. 
Keçən sammitdə biz vuruşduq, çarpışdıq və konsensus olmadığına görə yekun 
sənədinə maddə düşmədi. Bunun  nəticəsində biz ATƏT sədrinin bəyanatını aldıq. 
Amma biz istədiklərimizin hamısı orada öz əksini tapdı. Bu  dəfəki sammitin 
bəyannaməsində isə maddə var. Hesab edirəm ki, reallığa görə biz bu maddəni qəbul 
edirik.  Yəni bizim buna etirazımız yoxdur və həmin maddənin formalaşdırılması 
üzərində özümüz işləmişik. 
İkinci ən böyük hadisə Avropada adi silahlar haqqında qəbul olunmuş, artıq 
imzalanmış müqavilədir. Mən  yazıçılarla, şairlərlə bu yaxınlarda keçirdiyim görüşdə bu 
barədə ilk dəfə danışmışdım. Əvvəllər heç vaxt mən  bunu mətbuata verməmişdim. 
Ancaq bilirsiniz ki, 1990-cı ildə Varşava paktı ilə NATO arasında adi silahlar  haqqında 
müqavilə qəbul edilmişdi, NATO-nun hansı ölkələrdə nə qədər adi silah saxlaması və 
Varşava  paktının hansı ölkələrdə nə qədər silah saxlaması müəyyən olmuşdu. Sovet 
İttifaqı, Varşava paktı dağıldı.  Bilirsiniz ki, 1992-ci ildə bu məsələyə yenidən baxıldı. 
Rusiya başçılıq etdi, MDB ölkələrinin başçılarını 1992- ci il mayın 14-15-də Daşkənddə 
topladı. Keçmiş Sovetlər İttifaqına daxil olmuş ölkələrin orada kvotaları  müəyyən 
edildi. 
Mən demişəm, bir də təkrar edirəm: Müsavat və başqa təşkilatlar Mütəllibov haki-
miyyəti ilə hakimiyyət  uğrunda mübarizə apardı. Mütəllibov istefa verdi, bundan sonra 
tərəfdarları onu yenidən hakimiyyətə  qaytarmağa çalışdılar və bir günlük qaytardılar. 
Xalq ayağa qalxdı. Bundan istifadə edən Xalq Cəbhəsi,  Müsavat və onlarla birlikdə olan 
başqa təşkilatlar burada boğuşan zaman, may ayında bu məsələlər həll edilirdi.  Azər-
baycan bizim ekspertlər tərəfindən əvvəlcədən hazırlanmış təklifləri - Cənubi Qafqazda 
Azərbaycanın  kvotası Gürcüstanla, Ermənistanla bərabər ola biməz - orada həyata 
keçirə bilmədi. Çünki oraya Rəhim Qazıyev  getmişdi. O, həm Xalq Cəbhəsinin, həm də 
Mütəllibovun nümayəndəsi idi. Oraya gedənlərdən biri də  Əzizbəyov idi. Əzizbəyov o 
vaxt Nazirlər Soveti sədrinin müavini idi, heç bir siyasi hüquqa, yəni siyasi biliyə  malik 
olan adam deyildi. Oraya bir də Abbas Abbasov getmişdi. İndi o, izah edir ki, o, elə 
bunları müşayiət  edirdi. Təəssüf ki, belə hallarda o, müşayiət etmək işləri ilə vaxtilə çox 
məşğul olubdur. Ancaq o vaxt  Azərbaycana xəyanət edilibdir. Çünki Rəhim Qazıyev 
Qraçovla sövdələşmişdilər, Ermənistana, Azərbaycana,  Gürcüstana eyni kvota müəyyən 
olunmuşdu - 220 tank, 220 BMP, nə bilim, nə qədər təyyarə, nə qədər top və filan.   
 Biz 4 ildir bunun qarşısını alırdıq. Bax, bu müqaviləni imzalamağa amerikalılar daha çox 
tərəfdar idilər. Çünki  amerikalılar bunu yenidən imzalamadığı halda Rusiya 
nəzarətsizlikdən istifadə edərək silahları yayırdı. Amma  biz müqaviləyə razılıq verməyə 
məcbur olduq və o imzalandı. Bizim kvotamız əvvəl təyin olunduğu kimi qaldı.  Təəs-
süflər olsun ki, Ermənistanın da öz kvotası var, bundan əlavə, Rusiyanın orada təxminən 
170 tankı, hərbi  maşınları və sair vardır. Nəzarətdə olmayan bir region kimi Dağlıq 
Qarabağda olan silahlar bu müqaviləyə düşmür.  
 64 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Mən bunu elan etmişəm. Biz amerikalılara həmişə demişik ki, bunu uçota almaq 
lazımdır. Onlar deyirlər ki,  onda ya gərək Dağlıq Qarabağ bu müqavilənin subyekti 
olduğuna imza atsın, yaxud da ki, sizin ərazidir - bu,  sizin üstünüzə yazıla bilər. Yaxud, 
siz deyirsiniz, bu silahlar Ermənistanındır, onda siz etiraf edin ki, bu,  Ermənistanındır, 
bunu Ermənistanın üzərinə yazaq. Biz çıxılmaz vəziyyətdə idik. Ona görə də biz artıq 
 müqavimət göstərmədik, bu müqavilə də imzalandı. Bu, sammitin ilk müqaviləsi idi. 
Ancaq onun əsas nəticəsi,  orada olan mühit, işgüzarlıq, hesab edirəm ki, XX əsrin so-
nunda dünyada gedən dəyişiklikləri əks etdirir.  
Mən bu sammitdən çox məmnunam. Hesab edirəm ki, mənim 1994-cü ildə Bu-
dapeştdə, 1996-cı ildə  Lissabonda iştirak etdiyim sammitlərə nisbətən bu, öz 
məzmununa, qəbul olunan sənədlərə görə çox yüksək  səviyyəli sammit idi. Qardaş 
Türkiyənin bu sammitin ev sahibi olması və bu sammitin İstanbul sammiti, orada  qəbul 
edilən əsas sənədlərdən birinin İstanbul xartiyası adlanması və bu toplantının Türkiyədə 
keçirilməsi  şübhəsiz ki, bizim üçün iftixar hissidir. Türkiyə nəyə qadir olduğunu 
dünyaya bir daha göstərdi. Əvvəlki  sammitlərdə siz də olmusunuz. Demək istəyirəm ki, 
burada sammitin işi üçün yaradılmış şərait hamısından  yüksək idi. "Çırağan sarayı" 
bunun üçün nə qədər uyğun bir yer idi. 
Xatirimdədir, Lissabonda bizim üçün taxtadan ayrı-ayrı otaqlar ayırmışdılar, bu 
otaqda danışanı o birisi eşidirdi  və gedib danışırdı. Ancaq burada çox gözəl şərait 
yaradılmışdı. Əlbəttə ki, bu da mənim üçün çox  əhəmiyyətlidir. Çünki mən istəyirəm ki, 
qardaş Türkiyə bildirsin, dünyaya göstərsin, o, həqiqətən nəyə qadirdir, nə edə bilər.  
Təbiidir ki, Türkiyə bizim üçün qardaş, dost ölkə olduğu üçün Prezident Klintonun 
beş gündən artıq Türkiyədə  olması, həm Türkiyəni, həm bu ölkənin bəzi tarixi yerlərini 
ziyarət etməsi, həm də sammitdə fəal iştirakı - təkcə  Klintonun yox, dünyanın başqa 
böyük dövlətlərinin başçılarının da fəal iştirakı - bizi çox sevindirir. Dünən  axşam 
Süleyman Dəmirəllə biz bir yerdə yemək yeyirdik. Bilirsiniz ki, mən artıq hava limanına 
gəlirdim, siz də  hava limanında idiniz. O, mənə telefon edərək dedi ki, mən Klintonu bu 
dəqiqə yola saldım, ancaq səninlə  görüşmək istəyirəm. Dedim ki, mən yol üstəyəm. So-
ruşdu ki, nədir? Dedim ki, təyyarə artıq uçmağa hazırdı.  Bildirdi ki, təyyarə sənin təy-
yarəndi? Dedim ki, bəli. Dedi ki, əmr elə, qoy sabah uçsun. Mən də bunu etdim.  Biz 
axşam görüşdük, bir yerdə ailəvi yemək yedik, həm sammitin yekunları, həm də Bakı-
Ceyhan boru kəməri haqqında ətraflı söhbət etdik.  
Burada bizim üçün, Türkiyə üçün və bütün dünya üçün baş verən ən tarixi hadisə 
Bakı-Ceyhan neft kəməri  müqaviləsinin imzalanması mərasimidir. Bu imzalanma 
mərasiminin bu qədər yüksək səviyyədə, bu qədər  möhtəşəm, əzəmətli şəraitdə 
keçməsi, şübhəsiz ki, Bakı-Ceyhan kəmərinin nə qədər əhəmiyyətli olduğunu bildirir.  
Bilirsiniz, orada bir neçə sənəd, dövlətlərarası sənədlər imzalandı. Azərbaycan-
Türkiyə -Gürcüstan sənədi Bakı- Ceyhan boru xətti haqqında. Bundan əlavə, bəyannamə 
imzalandı. O bəyannaməyə həm Klinton, həm də  Nazarbayev imza atdılar, yəni bizdən 
başqa, bu dövlətlər - Amerika da, Qazaxıstan da, - bir halda ki, o, boru  xətti ilə neft 
keçirmək istəyir, - bu layihənin həyata keçirilməsi üçün üzərlərinə öhdəliklər götürürlər. 
 65 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Bu da çox  böyük hadisədir. Başqa sənədlər də imzalandı, onları bizim şirkətlər 
imzaladılar. Böyük bir paket imzalandı. Bu, tarixi hadisədir.  
Siz orada mənim çıxışımı eşitdiniz. Biz beş ildir çalışırıq. Təbiidir ki, hamı bilir bu-
nun əsasını biz qoymuşuq.  Əgər biz "Əsrin müqaviləsi"ni imzalamasaydıq, Bakı-Ceyhan 
haqqında söhbət ola bilməzdi. "Əsrin  müqaviləsi"ni imzaladıq, onu həyata keçirdik, neft 
hasil etdik. Hamı, dünya inandı ki, Xəzərdə neft var və  çoxdur, Azərbaycanın nefti 
həddindən artıq çoxdur. Ona görə də belə bir baha qiymətli kəmərin tikilməsi üçün 
 qərar qəbul olundu. Bu asan məsələ deyil. Beş ildir biz bundan ötrü çalışırıq. Mən özüm 
bu barədə nə qədər  işlər görmüşəm, onu dünən dedim. Hər dəfə Türkiyəyə gələndə 
bunu məndən soruşurdular, - heç kəsdən yox, -  Bakı-Ceyhan nə vaxt olacaq? Mən də 
dedim, oldu! 
Mən çox şadam. Çünki bu gün həm Azərbaycanın hörmətini qaldırdıq, həm Türki-
yənin hörmətini qaldırdıq,  həm də dünyaya sübut etdik ki, bəli, Azərbaycanın bəyan 
etdiyi neft ehtiyatları Xəzər dənizində, xüsusən  Azərbaycan sektorunda var və ondan da 
artıqdır. 
Bilirsiniz ki, sonra Türkmənistan qazının nəqli haqqında da müqavilə imzalandı. 
Hesab edirəm, bu da çox  əhəmiyyətli bir haldı. Çünki beş-altı ildir ki, Türkmənistan öz 
qazını haradan keçirmək barədə çalışır. İrandan  keçirmək istədi və Türkiyə ilə 
müqaviləsi vardı. Amma bu, mümkün olmadı. Sonra bir layihəsi var idi ki,  Əfqanıstan 
vasitəsi ilə Pakistana keçirilsin. Üç-dörd il bundan əvvəl Amerikanın "Yunokal" şirkətinin 
 nümayəndəsi mənə dedi ki, biz layihə hazırlamaq istəyirik. Mən dedim ki, siz əcəb işlə 
məşğul olursunuz.  Soruşdular ki, nə üçün? Dedim ki, bu, mümkün deyildir, - sadəcə, 
vəziyyəti anlamırsınız. Amma bir-iki ildən  sonra mənimlə yenidən görüşəndə etiraf etdi 
ki, siz düz deyirsiniz. Ona görə də Türkmənistan qazı satmaq üçün  yol axtarırdı. 
Buradan da keçməsini həm istəyirdi, həm istəmirdi. Ancaq indi gördü ki, başqa yol 
yoxdur.  Şübhəsiz ki, Amerika Birləşmiş Ştatları da onlara həm təsir etdi, həm də dəstək 
verdi. Qaz kəmərinin çəkilməsi  haqqında sənədi də Türkmənistan, Azərbaycan, 
Gürcüstan və Türkiyə imzaladılar. 
Amma eyni zamanda biz ayrıca bir memorandum da imzaladıq. Birinci imzalanmış 
sənəddə deyilir ki,  gələcəkdə Azərbaycanın qazı da bu kəmərdən keçəcəkdir. Amma 
əlavə bir memorandum da imzaladıq ki,  Türkiyə öhdəlik götürür ki, gələcəkdə Azərbay-
canın nə qədər qazı olsa, onu alacaq və təkcə özü üçün yox,  Avropaya da çıxaracaqdır. 
Bu da çox böyük hadisədir. Ona görə də mən hesab edirəm ki, biz böyük qələbələrlə 
 geriyə dönürük. Bizim millətimiz, xalqımız, ölkəmiz sevinməlidir ki, belə böyük 
nailiyyətlər əldə etmişik. 
Mən bu sammiti və Bakı-Ceyhan layihəsinin, Xəzər qaz layihəsinin Türkiyədə, 
İstanbulda imzalanmasını bir  daha xüsusi qeyd edirəm. Türk xalqı kimi, Azərbaycan 
xalqı buna sevinir. Ona görə də dünən axşamı əziz  dostum Süleyman Dəmirəllə bir 
yerdə keçirdik və bu nailiyyətləri bir yerdə qeyd etdik. Mənim sizə deyəcəyim  sözlər 
budur. 
 66 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Jurnalist: Biz dünən bütün axşamı, gecəni İstanbulu gəzdik. Siz görəydiniz ki, hamı 
bizi necə hərarətlə  qarşılayırdı. Ən sadə türk adamları küçələrdə, mağazalarda, 
restoranda Bakı-Ceyhan haqqında ağızdolusu  danışır, sevinirdilər. Mən ömrümdə belə 
şey görməmişdim. Özü də türk xalqı o qədər də siyasiləşmiş xalq  deyildir. Amma 
aşağıdan yuxarıya qədər hamı bu hadisəni müzakirə edirdi. Hamı deyirdi ki, bunu 
Heydər Əliyev edibdir.  
Heydər Əliyev: Bəli, hamı da bunu bilir. Ona görə də, Türkiyədə Azərbaycana və 
şəxsən Azərbaycanın  Prezidenti Heydər Əliyevə həmişə çox böyük məhəbbət olubdur. 
Amma Bakı-Ceyhana görə bu məhəbbət həddindən artıqdır.  
Jurnalist: Özü də inanmırdılar ki, bu layihə barədə saziş imzalanacaqdır. 
Heydər Əliyev: Bəli, bəli, inanmırdılar. 
Jurnalist: Viktor Kalyujnı bəyanat verib ki, bu neft kəməri iqtisadi baxımdan sərfəli 
deyil, siyasi mülahizələrə əsaslanır.  
Jurnalist: Xahiş edirik ikitərəfli görüşləriniz barədə danışasınız. 
Heydər Əliyev: İkitərəfli görüşlərim də çox oldu və bunlar çox da səmərəli oldu. 
Prezident Klintonla çox gözəl  görüşümüz, danışıqlarımız oldu. Bütün məsələlər haq-
qında, o cümlədən də, Ermənistan-Azərbaycan  münaqişəsinin sülh yolu ilə həll 
olunması barəsində danışdıq. Prezident Şirakla çox gözəl görüşümüz və  danışıqlarımız 
oldu. Almaniyanın Kansleri Şröderlə görüşüm oldu. Bilirsiniz ki, mən bizdə olan bir-iki 
rəsm  əsərini təqdim etdim. On iki əsərdən ikisi bizdədir, qalanları Nyu-Yorkda 
saxlanılıb. Mən ona təsdiq etdim ki,  bunlar da sizinkidir. Başqa əlaqələrimiz haqqında, 
Ermənistan-Azərbaycan münaqişəsi barədə danışdıq. 
Bütün bu görüşlərdə Ermənistan-Azərbaycan münaqişəsi, Azərbaycanın düşdüyü 
vəziyyət və bu məsələnin sülh  yolu ilə həll edilməsi mövzusu birinci yer tuturdu. 
Mənim apardığım danışıqların hamısını bilirsiniz, bunları  sadalamaq istəmirəm. Mən 
bunların hamısını çox uğurlu hesab edirəm. Bir də, güman edirəm ki, siz mənim 
 sammitdəki çıxışıma diqqətlə baxmısınız. Mən çox sərt çıxış etdim, amma eyni zamanda 
konstruktiv çıxış idi.  Konstruktivliyi də ondan ibarətdir ki, Cənubi Qafqazda sülh və 
təhlükəsizliyin yaranması üçün paktın  hazırlanmasını təklif etdim. Həm Amerika 
Birləşmiş Ştatlarını, həm Avropa Birliyini, həm Türkiyəni, həm  Gürcüstanı, həm 
Ermənistanı, həm ATƏT-in bu işdə marağı olan başqa ölkələrini dəvət etdim ki, bu paktın 
 hazırlanıb bağlanması üçün səylərini göstərsinlər. Amma şərtlər qoydum. Şərtlər də 
ondan ibarətdir ki, Cənubi  Qafqazdan bütün silahlar çıxarılmalıdır, ayırıcı xətlər 
olmamalıdır, təhlükəsizlik təmin edilməli, terrorizm, etnik  təmizləmə, separatizm 
aradan qaldırılmalı, ikili standartlara, baş vermiş faktlar əsasında hərəkətlərə yol 
 verilməməlidir. Bunlar çox ciddi məsələlərdir. Mən bunları qaldırdım və hesab edirəm 
ki, ATƏT-in üzvlərinin  əksəriyyətini Azərbaycanın bu təklifinə cəlb etdik. Bu da çox 
böyük hadisədir. 
Dağlıq Qarabağ haqqında da kəskin mövqeyimi bir daha bildirdim, Minsk qrupunu 
tənqid etdim. Amma  
 67 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 Ermənistan prezidenti ilə danışıqlarımızı da müsbət qiymətləndirdim. Mən bu 
gün də belə fikirdəyəm. Hesab  edirəm ki, bu danışıqlar davam edəcəkdir. İndi həm 
Minsk qrupu işləyəcək, həm də bu danışıqlar davam edəcək  ki, məsələni sülh yolu ilə 
həll edək. 
Jurnalist: Deyəsən, birgə bəyanat olmalı idi. 
Heydər Əliyev: Birgə bəyanat yox. Ancaq biz, Amerikanın xarici işlər naziri xanım 
Olbrayt, Fransanın xarici  işlər naziri Vedrin, Rusiyanın xarici işlər naziri İvanov, - bir də 
Ermənistan Prezidenti və Azərbaycan Prezidenti  Minsk qrupunun fəaliyyətini güclən-
dirmək üçün görüş keçirib müzakirə apardıq. Mən Minsk qrupunun  fəaliyyətsizliyini 
üzlərinə dedim və tələb etdim ki, Minsk qrupu fəaliyyətini artırsın. Onlar da söz verdilər 
ki, artıracaqlar.  
Yəni Azərbaycanın mənafelərini təmin etmək üçün qısa bir müddətdə nə müm-
kündürsə, mən etdim. Daha bir sözünüz var?  
İndi gedin o ağlayanlara, qara yaylıq bağlayanlara, sonra "yürüş edənlərə" deyin ki, 
onları İstanbul küçələrində  görmədik. Onlar harada idilər? Gəlib burada nümayiş 
keçirmək istəyirdilər. Siz bilirsiniz ki, biz Klinton qalan  oteldə yaşayırdıq. Həmin oteldə 
təkcə Klinton yaşayırdı, bir də Azərbaycan Prezidenti. Biz orada yaşayırdıq.  Siz də oraya 
gəlib-gedirdiniz, hamınızın imkanı vardı. Yəqin ki, elə bunun özü də Azərbaycana və 
Azərbaycan Prezidentinə göstərilən münasibətdir.  
Jurnalist: İmzalanma zamanı deyirdilər ki, Klinton gəlməyəcək, olmayacaq, onu 
burada gözləməyin, onun  nümayəndəsi gələcəkdir. Dedik ki, axı o, Heydər Əliyevə söz 
vermişdir, məktubunda da yazmışdır ki, İstanbula  şəxsən gələcəkdir. Amma o gələndə 
hamı rahat oldu. 
Heydər Əliyev: Əlbəttə, onun bayrağı orada idi, belə şey ola bilməzdi. O, bu işdə çox 
maraqlı bir şəxsdir, bu  məsələnin həll olunması üçün şəxsən çox işlər görübdür. Mən 
bunu orada öz çıxışımda qeyd etdim, siz  eşitdiniz. Sonra onunla təkbətək görüşümdə də 
xidmətlərini qeyd etdim. Biz çalışdıq, çox işlər gördük. Amma  Amerika Birləşmiş 
Ştatlarının, şəxsən Bill Klintonun bu işə daimi dəstəyi olmasaydı və məsələni həyata 
 keçirmək üçün maliyyə vəsaiti tapmaqdan ötrü onun tədbir görəcəyi barədə bəyanatlar 
verilməsəydi, təbiidir ki, bunu etmək bir az çətin olacaqdı. Sağ olun.  
 
 68 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
Ə l a v ə  s ə n ə d l ə r 
 
 
Avropada Təhlükəsizlik və Əməkdaşlıq Müşavirəsi  
  
Budapeşt Zirvə görüşünün yekun Bəyannaməsi∗  
  
6 dekabr 1994-cü il  
  
II. REGİONAL MƏSƏLƏLƏR  
  
Dağlıq Qarabağ münaqişəsi ilə bağlı  
ATƏM fəaliyyətinin fəallaşması  
  
 
1.  Münaqişənin  davam  etməsi  və  bunun  nəticəsində  baş  verən  insan  faciəsindən 
təəssüfləndiklərini  ifadə  edərək,  iştirakçı dövlətlər ATƏM‐in Minsk  qrupu  ilə  əməkdaşlıqda 
Rusiya Federasiyasının vasitəçilik səyləri nəticəsində 1994‐cü  il mayın 12‐də razılaşdırılmış 
atəşkəsi münaqişə tərəflərinin təsdiqlədiklərini alqışladılar. Onlar Birləşmiş Millətlər Təşkilatı 
Təhlükəsizlik Şurasının müvafiq qətnamələrinə sadiq qaldıqlarını  təsdiqlədilər və ATƏM‐in 
münaqişənin  sülh  yolu  ilə  nizamlanmasına  yönəlmiş  səylərinə  Təhlükəsizlik  Şurasının 
göstərdiyi siyasi dəstəyi alqışladılar. Bu məqsədlə onlar münaqişə  tərəflərini birbaşa əlaqələr 
daxil olmaqla məsələnin mətləbinə dair daha intensiv danışıqlara çağırdılar. Bu mənada onlar 
ATƏM‐in  səyləri  və  köməyini  ikiqat  gücləndirəcəklərinə  söz  verdilər.  Onlar  ATƏM‐in 
Minsk  qrupunun  vasitəçilik  səylərini  qəti  şəkildə  bəyəndilər  və  Rusiya  Federasiyasının 
həlledici  yardımını  və Minsk  qrupunun  digər  fərdi  üzvlərinin  səylərini  yüksək  qiymətlən‐
dirdilər. Onlar  bu  səyləri ATƏM  çərçivəsində  əlaqələndirərək  bir  araya  gətirmək  qərarına 
gəldilər.  
2. Bu məqsədlə onlar danışıqlar üçün vahid və razılaşdırılmış baza yaratmaq, həmçinin 
bütün vasitəçilik və danışıqlar fəaliyyətinin tam şəkildə əlaqələndirilməsini təmin etmək məq‐
sədilə, Fəaliyyətdə olan Sədrə, iştirakçı dövlətlərlə məsləhətləşmələr əsasında və mümkün qə‐
dər tez hərəkət etməklə, Minsk qrupunun həmsədrlərini təyin etməyi tapşırdılar. Həmsədrlər 
bütün  danışıqlar  səylərində  ATƏM  prinsiplərini  və  razılaşdırılmış mandatı  əsas  tutaraq, 
Minsk qrupunun görüşlərində birlikdə həmsədrlik və Fəaliyyətdə olan Sədrə birlikdə məruzə 
edəcəklər. Onlar  işlərinin  gedişi  barəsində Daimi  Şuraya müntəzəm  olaraq məlumat  verə‐
cəklər.  
                                                 
 69 
∗ www.osce.org saytından tərcümə olunub 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
3. Bu  səylər çərçivəsində  ilk addım kimi, onlar mövcud atəşkəsin davam  etdirilməsinə 
kömək  etmək məqsədilə Rusiya  Federasiyasının  və Minsk  qrupunun  digər  fərdi  üzvlərinin 
dəstəyilə və onlarla əməkdaşlıq şəraitində təcili tədbirlərin görülməsini, və əvvəllər vasitəçilik 
fəaliyyəti zamanı əldə olunmuş irəliləyişə əsaslanaraq, həyata keçirilməsi bütün tərəflər üçün 
münaqişənin  əsas  nəticələrini  aradan  qaldırmağa  və Minsk  konfransını  çağırmağa  imkan 
verəcək  silahlı münaqişənin  dayandırılması  haqqında  siyasi  sazişin  imzalanması məqsədilə 
tezliklə  danışıqlar  aparmağı Minsk  qrupunun  həmsədrlərinə  tapşırdılar. Daha  sonra  onlar 
Minsk  konfransının  həmsədrlərindən,  xüsusilə  humanitar  sahədə,  inamın möhkəmləndiril‐
məsi  tədbirlərinin həyata keçirilməsi  istiqamətində münaqişə  tərəfləri  ilə birgə  işi davam et‐
dirməyi xahiş etdilər. Onlar  iştirakçı dövlətlər  tərəfindən həm  fərdi  əsasda, həm də müvafiq 
beynəlxalq təşkilatlar çərçivəsində qaçqınların acınacaqlı vəziyyətini yüngülləşdirməyə xüsusi 
diqqət yetirmək  şərtilə  regionun  əhalisinə humanitar yardımın göstərilməsi üzrə  tədbirlərin 
həyata keçirilməsi vacibliyini qeyd etdilər.  
4. Onlar  razılaşdılar  ki, münaqişə  tərəflərinin  fikirlərinə uyğun  olaraq yuxarıda  qeyd 
olunan  sazişin  əldə  edilməsi  həmin  sazişin  həyata  keçirilməsinin  vacib  elementi  kimi  çox‐
millətli  sülhməramlı  qüvvələrin  yerləşdirilməsinə  imkan  verə  bilərdi. Onlar  silahlı müna‐
qişənin dayandırılması haqqında tərəflər arasında sazişin əldə edilməsindən sonra, BMT Təh‐
lükəsizlik Şurasının müvafiq qətnaməsinin qəbul edilməsi  şərtilə, ATƏM‐i çoxmillətli sülh‐
məramlı qüvvələrlə  təmin  etmək üçün  siyasi hazırlıqlarını bəyan  etdilər. Onlar Fəaliyyətdə 
olan Sədrdən 1992‐ci  il Helsinki Sənədinin III  fəsli əsasında və Birləşmiş Millətlər Təşkilatı 
Nizamnaməsinə  tam  uyğun  olaraq  təşkil  ediləcək  belə  qüvvələrin  yaradılması,  tərkibi  və 
fəaliyyəti  barəsində  qısa  zaman  ərzində plan  işləyib hazırlamağı xahiş  etdilər. Bu məqsədlə 
Fəaliyyətdə  olan  Sədrə Minsk  konfransı  həmsədrləri  və Minsk  qrupu,  həmçinin Baş Katib 
tərəfindən kömək ediləcək; müvafiq məsləhətləşmələrdən sonra o, həmçinin bu qüvvələrin, baş‐
qa məsələlərlə yanaşı, ölçüsü və xarakteri, onlara rəhbərliyi və onların idarəsi, maddi‐texniki 
təchizatı, müvafiq altbölümlərin və resursların bölünməsi, güc tətbiq etmək qaydası və qüvvə 
verən  dövlətlərlə  razılaşmalar  haqqında  tövsiyələrin  hazırlanması  üçün  Vyanada  yüksək 
səviyyəli planlaşdırma qrupu yaradacaq. O, Birləşmiş Millətlər Təşkilatının texniki məsləhət 
və ekspertiza yardımının göstərilməsinə hazır olması haqqında etdiyi bəyanatına əsaslanaraq, 
Birləşmiş  Millətlər  Təşkilatına  kömək  üçün  müraciət  edəcək.  O,  həmçinin,  ATƏM‐in 
sülhməramlı  qüvvələrinin  mümkün  yerləşdirılməsi  üçün  BMT  Təhlükəsizlik  Şurasının 
uzunmüddətli siyasi dəstəyini əldə etməyə çalışacaq.  
5. Belə hazırlıq işini və 1992‐ci il Helsinki Sənədinin III fəslinin müvafiq müddəalarına 
əsasən  və  tərəflər  arasında  razılığın  əldə  olunmasından  və  onların  Minsk  konfransının 
həmsədrləri vasitəsilə Fəaliyyətdə olan Sədrə rəsmi xahişindən sonra Daimi Şura ATƏM‐in 
sülhməramlı əməliyyatının keçirilməsi barəsində qərar qəbul edəcək.  
 
 70 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Avropada Təhlükəsizlik və Əməkdaşlıq Təşkilatı 
  
 Lissabon Zirvə görüşü  
  
3 dekabr 1996-cı il  
  
ƏLAVƏ 1  
  
ATƏT-in Fəaliyyətdə olan Sədrinin Bəyanatı*  
  
Sizə məlum olduğu kimi, son iki il ərzində Dağlıq Qarabağ münaqişəsinin və Azərbay‐
can Respublikasının ərazi bütövlüyü məsələsinin həllində heç bir irəliləyiş əldə edilməmişdir. 
Mən təəssüflə qeyd edirəm ki, məsələnin nizamlanması prinsiplərinə dair tərəflərin mövqelərinin 
yaxınlaşdırılması istiqamətində Minsk konfransı həmsədrlərinin səyləri uğurla nəticələnmədi.  
Minsk qrupunun həmsədrləri tərəfindən Dağlıq Qarabağ münaqişəsinin nizamlanmasının 
tərkib hissəsi kimi  formalaşdıran üç prinsip tövsiyə edilmişdir. Bu prinsipləri Minsk qrupunun 
bütün üzv‐dövlətləri dəstəkləyir. Bu prinsiplər aşağıdakılardır:  
 ‐ Ermənistan Respublikasının və Azərbaycan Respublikasının ərazi bütövlüyü;  
 ‐ Azərbaycanın tərkibində Dağlıq Qarabağa ən yüksək səviyyəli özünüidarə verən öz 
müqəddəratını  təyin  etməyə  əsaslanmış  sazişdə müəyyən  edilmiş Dağlıq Qarabağın hüquqi 
statusu;  
 ‐ bütün tərəflərin nizamlama müddəalarına riayət olunmasının təmin edilməsinə dair 
qarşılıqlı öhdəliklər də daxil olmaqla, Dağlıq Qarabağ və onun bütün əhalisinin təmin edilmiş 
təhlükəsizliyi.  
Mən təəssüflə etiraf edirəm ki, bir iştirakçı dövlət bunu qəbul edə bilmədi. Bu prinsiplər 
digər iştirakçı dövlətlər tərəfindən dəstəklənir.  
Bu bəyanat Lissabon Zirvə görüşünün sənədlərinə daxil ediləcək.  
  
 
Avropada Təhlükəsizlik və Əməkdaşlıq Təşkilatı 
  
İstanbul Zirvə görüşü 
  
19 noyabr 1999-cu il  
  
İstanbul Zirvə görüşünün Bəyannaməsi**  
  
20. Biz Dağlıq Qarabağ münaqişəsilə bağlı yaranan vəziyyət və son hadisələr haqqında 
ATƏT‐in Minsk  qrupunun Həmsədrlərinin məruzəsini  aldıq  və  onların  səylərini müsbət 
                                                 
* www.osce.org saytından tərcümə olunub 
 71 
** www.osce.org saytından tərcümə olunub 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
qiymətləndiririk.  Biz  Ermənistan  və  Azərbaycan  prezidentləri  arasında  aktivləşən  dialoqu 
xüsusilə alqışlayırıq ki, onların müntəzəm görüşləri problemin möhkəm və hərtərəfli həllinin 
tapılması  prosesinin  dinamikası  üçün  imkan  yaratmışdır.  Biz  qəti  şəkildə  bu  dialoqu 
dəstəkləyirik və ATƏT‐in Minsk qrupu çərçivəsində danışıqların bərpası ümidilə bu dialoqun 
davam  etdirilməsinə  çağırırıq.  Biz  həmçinin  təsdiq  edirik  ki, ATƏT  və məsələnin  həllinin 
tapılması  üçün  ən  münasib  format  olan  ATƏT‐in Minsk  qrupu  sülh  prosesini  və  onun 
gələcəkdə  həyata  keçirilməsini,  tərəfləri  bütün  zəruri  köməklik  ilə  təmin  etmək  də  daxil 
olmaqla, daha da irəlilətməyə hazırdır.  
21. Biz bu  il Yerevanda ATƏT‐in ofisinin açılmasını və analoji ofisin Bakıda açılması 
qərarını  alqışlayırıq.  Bu  addımlar  ATƏT‐ə  bizim  Ermənistan  və  Azərbaycanla  olan 
əməkdaşlığımızı gücləndirmək imkanı verəcək.  
  
  
 
 
 
 72 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
B M T  T ə h l ü k ə s i z l i k  Ş u r a s ı n ı n  q ə t n a m ə l ə ri*
 
Qətnamə 822 (1993) 
30 Aprel 1993-cü il 
Təhlükəsizlik Şurası,  
Dağlıq Qarabağ münaqişəsinə dair Təhlükəsizlik Şurasının Sədri tərəfindən edilən 1993‐cü 
il 29 yanvar və 6 aprel tarixli bəyanatlarına əsaslanaraq,  
Baş Katibin 14 aprel 1993‐cü il tarixli məruzəsini nəzərə alaraq,  
Ermənistan Respublikası ilə Azərbaycan Respublikası arasında münasibətlərin pisləşməsi 
ilə əlaqədar ciddi narahatçılığını ifadə edərək,  
Silahlı  hərbi  əməliyyatların  genişlənməsini  və  xüsusilə,  yerli  erməni  qüvvələrinin 
Azərbaycan Respublikasının Kəlbəcər rayonuna sonuncu hücumunu həyəcanla qeyd edərək,  
Belə vəziyyətin regionda sülh və təhlükəsizliyə təhlükə yaratması ilə əlaqədar narahat olaraq,  
Böyük  sayda  mülki  şəxslərin  yerlərinin  dəyişməsi  və  regionda,  xüsusilə  Kəlbəcər 
rayonunda, fövqəladə humanitar vəziyyətlə bağlı ciddi narahatçılığını ifadə edərək,  
Regionda bütün dövlətlərin suverenliyi və ərazi bütövlüyünə hörmət edilməsini bir daha 
təsdiq edərək,  
Həmçinin,  beynəlxalq  sərhədlərin  pozulmazlığını  və  ərazi  əldə  etmək məqsədilə  gücdən 
istifadənin yolverilməzliyini bir daha təsdiq edərək,  
Avropada  Təhlükəsizlik  və  Əməkdaşlıq  Müşavirəsi  çərçivəsində  həyata  keçirilən  sülh 
prosesini dəstəklədiyini bəyan edərək və silahlı hərbi  əməliyyatların genişlənməsinin bu proses 
üçün dağıdıcı nəticə verə biləcəyindən dərindən narahat olaraq,  
1. Möhkəm atəşkəsin  əldə  edilməsi məqsədilə bütün hərbi  əməliyyatların və düşmənçilik 
aktlarının dərhal dayandırılmasını, həmçinin bütün işğalçı qüvvələrin Kəlbəcər rayonundan və 
Azərbaycanın digər bu yaxınlarda işğal olunmuş rayonlarından dərhal çıxarılmasını tələb edir;  
2. Münaqişənin Avropada Təhlükəsizlik və Əməkdaşlıq Müşavirəsinin Minsk qrupunun 
sulh prosesi çərçivəsində həll edilməsi məqsədilə maraqlı tərəfləri danışıqları dərhal bərpa etməyə 
və problemin sülh yolu ilə həllini çətinləşdirən hər hansı hərəkətlərdən çəkinməyə çağırır;  
3. Mülki əhalinin əzablarını yüngülləşdirmək üçün regionda, xüsusilə münaqişəyə məruz 
qalmış rayonlarda, humanitar yardımın göstərilməsi üzrə beynəlxalq fəaliyyətin maneəsiz həyata 
keçirilməsinə  çağırır,  bütün  tərəflərin  beynəlxalq humanitar hüququn prinsip və normalarına 
riayət etməyə borclu olduqlarını yenidən təsdiq edir;  
                                                 
 73 
* www.un.org saytından tərcümə olunub 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
4. Baş Katibdən Avropada Təhlükəsizlik  və Əməkdaşlıq Müşavirəsinin  fəaliyyətdə  olan 
Sədri,  həmçinin Müşavirənin Minsk  qrupunun  Sədri  ilə məsləhətləşmədə  regionda,  xüsusilə 
Azərbaycanın Kəlbəcər rayonunda, vəziyyətin qiymətləndirilməsini aparmağı, və Şuraya növbəti 
məruzəni təqdim etməyi xahiş edir;  
5. Məsələ ilə fəal şəkildə məşğul olmağı davam etdirməyi qərara alır.  
 3205 saylı iclasda yekdilliklə qəbul edilmişdir.  
 
Qətnamə 853 (1993) 
29 iyul 1993-cü il 
 Təhlükəsizlik Şurası,  
30 aprel 1993‐cü il tarixli 822 (1993) saylı qətnaməsini təsdiq edərək,  
Avropada Təhlükəsizlik və Əməkdaşlıq Müşavirəsinin (ATƏM) Minsk qrupunun Sədrinin 
27 iyul 1993‐cü il tarixində dərc olunmuş məruzəsini nəzərdən keçirərək,  
Ermənistan Respublikası və Azərbaycan Respublikası arasında münasibətlərin pisləşməsi və 
onlar arasındakı gərginliklə əlaqədar ciddi narahatçılığını ifadə edərək,  
Maraqlı  tərəflərin  822  (1993)  saylı  qətnamənin  həyata  keçirilməsi  üzrə  təxirəsalınmaz 
tədbirlər planını qəbul etməsini alqışlayaraq,  
Hərbi  əməliyyatların  genişlənməsini  və  xüsusilə  Azərbaycan  Respublikasının  Ağdam 
rayonunun işğal edilməsini həyəcanla qeyd edərək,  
Belə vəziyyətin regionda sülh və təhlükəsizliyə təhlükə yaratmasının davam etməsilə əlaqədar 
narahat olaraq,  
Azərbaycan Respublikasında böyük sayda mülki  şəxslərin yerlərinin dəyişməsi və regionda 
fövqəladə humanitar vəziyyətlə əlaqədar yenidən ciddi narahatçılığını ifadə edərək,  
Azərbaycan  Respublikasının  və  regionda  bütün  digər  dövlətlərin  suverenliyi  və  ərazi 
bütövlüyünü bir daha təsdiq edərək,  
Həmçinin,  beynəlxalq  sərhədlərin  pozulmazlığını  və  ərazi  əldə  etmək  məqsədilə  gücdən 
istifadənin yolverilməzliyini bir daha təsdiq edərək,  
1. Ağdam  rayonunun və Azərbaycan Respublikasının digər bu yaxınlarda  işğal olunmuş 
rayonlarının işğalını pisləyir;  
2. Bundan  başqa  regionda  bütün  düşmənçilik  hərəkətlərini,  xüsusilə  mülki  şəxslərə 
hücumları və məskunlaşmış rayonların bombardman edilməsini pisləyir;  
3. Bütün  hərbi  əməliyyatların  dərhal  dayandırılmasını,  münaqişədə  iştirak  edən  işğalçı 
qüvvələrin Ağdam rayonundan və Azərbaycan Respublikasının digər bu yaxınlarda  işğal edilmiş 
rayonlarından dərhal, tam və qeyd‐şərtsiz çıxarılmasını tələb edir;  
4. Maraqlı tərəfləri atəşkəsə dair möhkəm razılaşmalar əldə etməyə və onlara riayət etməyə 
çağırır;  
5. Yuxarıdakı  3  və  4‐cü  maddələr  kontekstində  regionda  iqtisadi,  nəqliyyat  və  enerji 
əlaqələrinin bərpa edilməsinə dair özünün əvvəlki çağırışlarını yenidən təsdiq edir;  
6. 822 saylı (1993) qətnamənin həyata keçirilməsi səyləri də daxil olmaqla, ATƏM‐in Minsk 
qrupunun münaqişənin sülh yolu ilə həllinə nail olmaq üzrə davam edən səylərini bəyənir və hərbi 
 74 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
əməliyyatların  genişlənməsinin  bu  cəhdlər  üçün  doğurmuş  dağıdıcı  nəticələri  ilə  bağlı  ciddi 
narahatçılığını ifadə edir;  
7. Yerləşdirilməsi  cədvəli  ilə ATƏM‐in müşahidə missiyasının  hazırlanmasını,  həmçinin 
Müşavirənin  regionda  iştirakının  təmin  edilməsi  təklifinin  Müşavirə  çərçivəsində  nəzərdən 
keçirilməsini alqışlayır;  
8. Maraqlı  tərəfləri münaqişənin  sülh  yolu  ilə  həllinə mane  olan  hər  cür  hərəkətlərdən 
çəkinməyə və ATƏM‐in Minsk qrupu çərçivəsində, həmçinin birbaşa əlaqələr vasitəsilə məsələnin 
qəti həllinin əldə edilməsi məqsədilə onlar arasında danışıqları davam etdirməyə təkidlə çağırır;  
9. Azərbaycan Respublikasının Dağlıq Qarabağ regionunun erməniləri tərəfindən 822 saylı 
(1993) qətnamənin və hazırki qətnamənin müddəalarına riayət edilməsi və bu  tərəfin ATƏM‐in 
Minsk  qrupunun  təkliflərini  qəbul  etməsi məqsədilə Ermənistan Respublikasının  hökumətini  öz 
təsirini göstərməkdə davam etməyi təkidlə çağırır;  
10. Dövlətləri münaqişənin intensivləşməsinə və ya ərazi işğalının davam etdirilməsinə apara 
biləcək hər hansı silahın və hərbi sursatın təchiz edilməsindən çəkinməyə təkidlə çağırır;  
11. Mülki  əhalinin  artan  əzablarını  yüngülləşdirmək məqsədilə,  regionda,  xüsusilə müna‐
qişəyə məruz qalmış bütün  rayonlarda, humanitar yardımın göstərilməsi üzrə beynəlxalq  fəaliy‐
yətin maneəsiz təmin edilməsinə bir də çağırır və bütün tərəflərin beynəlxalq humanitar hüququn 
prinsip və normalarına riayət etməyə borclu olduqlarını bir daha təsdiq edir;  
12. Baş  Katibdən  və  müvafiq  beynəlxalq  qurumlardan  zərər  çəkmiş  mülki  əhaliyə  təcili 
humanitar yardım göstərməyi və qaçqın düşmüş  şəxslərin öz  evlərinə qayıtmalarına kömək gös‐
tərməyi xahiş edir;  
13. Baş  Katibdən ATƏM‐in  fəaliyyətdə  olan  Sədri,  həmçinin Minsk  qrupunun  Sədri  ilə 
məsləhətləşmədə  vəziyyət  barədə  Şuraya məruzələr  təqdim  etməsinin  davam  etdirilməsini  xahiş 
edir;  
14. Məsələ ilə fəal şəkildə məşğul olmağı davam etdirməyi qərara alır.  
 3259 saylı iclasda yekdilliklə qəbul edilmişdir.  
 
Qətnamə 874 (1993) 
14 oktyabr 1993-cü il 
 
Təhlükəsizlik Şurası,  
30 aprel 1993‐cü  il  tarixli 822  saylı  (1993) və 29  iyul 1993‐cü  il  tarixli 853  saylı  (1993) 
qətnamələrini  təsdiq  edərək  və  18  avqust  1993‐cü  ildə  Təhlükəsizlik  Şurası  Sədrinin  Şuranın 
adından oxuduğu bəyanata əsaslanaraq,  
Avropada Təhlükəsizlik və Əməkdaşlıq Müşavirəsinin (ATƏM) Dağlıq Qarabağ üzrə Minsk 
konfransının Sədrinin Təhlükəsizlik  Şurası Sədrinin  adına müraciətlənmiş 1  oktyabr 1993‐cü  il 
tarixli məktubunu nəzərdən keçirərək,  
 75 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Azərbaycan Respublikasının Dağlıq Qarabağ  regionunda  və  onun  ətrafında münaqişənin 
davam  etdirilməsi və Ermənistan Respublikası  ilə Azərbaycan Respublikası  arasında gərginliyin 
regionda sülh və təhlükəsizliyə təhlükə yarada biləcəyi ilə əlaqədar dərin narahatçılığını ifadə edərək,  
8  oktyabr  1993‐cü  ildə Moskvada  yüksək  səviyyədə  keçirilən  görüşləri  qeyd  edərək  və  bu 
görüşlərin vəziyyətin yaxşılaşmasına və münaqişənin sülh yolu ilə həll edilməsinə töhfə verəcəyinə 
dair ümidlərini ifadə edərək,  
Azərbaycan  Respublikasının  və  regionda  bütün  digər  dövlətlərin  suverenliyi  və  ərazi 
bütövlüyünü bir daha təsdiq edərək,  
Həmçinin,  beynəlxalq  sərhədlərin  pozulmazlığını  və  ərazi  əldə  etmək  məqsədilə  gücdən 
istifadənin yolverilməzliyini bir daha təsdiq edərək,  
Münaqişə üzündən  insanların məruz  qaldığı  əzablar və  regionda  ciddi  fövqəladə humanitar 
vəziyyətlə əlaqədar və xüsusilə Azərbaycan Respublikasında böyük sayda mülki şəxslərin yerlərinin 
dəyişməsilə əlaqədar özünün ciddi narahatçılığını bir daha ifadə edərək,  
1.  Maraqlı  tərəfləri  ATƏM‐in  Minsk  qrupuna  kömək  məqsədilə  Rusiya  Federasiyası 
hökumətinin yardımı ilə həyata keçirilən birbaşa əlaqələr nəticəsində əldə edilən atəşkəsi effektiv və 
daimi etməyə çağırır;  
2. ATƏM çərçivəsində həyata keçirilən sülh prosesini və Minsk qrupunun yorulmaz səylərini 
tam şəkildə dəstəklədiyini yenidən bəyan edir;  
3. 28 sentyabr 1993‐cü  il  tarixində ATƏM‐in Minsk qrupunun  iclasında üzə çıxarılan və 
Minsk  qrupunun  doqquz  digər üzvünün  hərtərəfli  dəstəyi  ilə Qrupun Sədri  tərəfindən maraqlı 
tərəflərə  təqdim olunan «Təhlükəsizlik  Şurasının 822  (1993) və 853  (1993)  saylı qətnamələrinin 
həyata keçirilməsi üzrə təxirəsalınmaz addımların yeniləşdirilmiş cədvəli»ni3 alqışlayır və tərəflərin 
diqqətinə çatdırır və tərəfləri onu qəbul etməyə çağırır;  
4. Münaqişədən irəli gələn və Yeniləşdirilmiş cədvəldə biləvasitə nəzərdən keçirilməyən bütün 
başqa həll olunmamış məsələlərin Minsk prosesi kontekstində sülh danışıqları vasitəsilə tezliklə həll 
edilməsi vacibliyinə əmin olduğunu ifadə edir;  
5. Bu yaxınlarda işğal edilmiş ərazilərdən qoşunların çıxarılması və rabitə və nəqliyyat üçün 
bütün maneələrin  aradan  qaldırılması  da  daxil  olmaqla, ATƏM‐in Minsk  qrupunun  Yeniləş‐
dirilmiş cədvəlində nəzərdə tutulan qarşılıqlı və təcili addımların dərhal həyata keçirilməsinə çağırır;  
6.  ATƏM‐in  Nazirlər  Şurasının  24  mart  1992‐ci  il  tarixli  mandatına  uyğun  olaraq, 
Yeniləşdirilmiş  cədvəldə nəzərdə  tutulduğu kimi münaqişənin danışıqlar yolu  ilə həll  edilməsinə 
nail olmaq məqsədilə tezliklə Minsk konfransının keçirilməsinə çağırır;  
7. Baş Katibdən ATƏM‐in Minsk konfransında  iştirak etmək üçün nümayəndə göndərmək 
dəvətinə müsbət cavab verməyi və Konfransın açılmasından sonra mətləbə dair başlanan danışıqlara 
bütün mümkün kömək göstərməyi xahiş edir;  
8. ATƏM tərəfindən yaradılmış müşahidəçilər missiyasını dəstəkləyir;  
9. Bütün tərəfləri beynəlxalq humanitar hüququ pozmaqdan çəkinməyə çağırır və münaqişəyə 
məruz  qalmış  bütün  rayonlarda  humanitar  yardımın  göstərilməsi  üzrə  beynəlxalq  fəaliyyətin 
maneəsiz  həyata  keçirilməsinin  təmin  edilməsinə  dair  822  (1993)  və  853  (1993)  saylı 
qətnamələrindəki çağırışlarını təkrar edir;  
 76 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
10. Regionda bütün dövlətləri münaqişənin genişlənməsinə gətirib çıxaran və regionda sülh 
və  təhlükəsizliyi  pozan  hər  cür  düşmənçilik  hərəkətlərindən  və  hər  cür müdaxilədən  çəkinməyə 
təkidlə çağırır;  
11.  Baş  Katibdən  və  müvafiq  beynəlxalq  qurumlardan  zərər  çəkmiş  mülki  əhaliyə  təcili 
humanitar  yardımın  göstərilməsini  və  qaçqınlara  və məcburi  köçkünlərə  təhlükəsiz  şəraitdə  və 
ləyaqətlə öz evlərinə qayıtmağa köməklik edilməsini xahiş edir;  
12. Baş Katibdən, ATƏM‐in Fəaliyyətdə olan Sədrindən və ATƏM‐in Minsk Konfransının 
Sədrindən Minsk  prosesinin  gedişi  və  yerdə  vəziyyətin  bütün  aspektləri  və  bununla  əlaqədar 
ATƏM  ilə Birləşmiş Millətlər Təşkilatı  arasında  indiki  və  gələcək  əməkdaşlıq  haqqında  Şuraya 
məruzələrin verilməsini davam etdirməyi xahiş edir;  
13. Məsələ ilə fəal şəkildə məşğul olmağı davam etdirməyi qərara alır.  
3292 saylı iclasda yekdilliklə qəbul edilmişdir  
 
 
Qətnamə 884 (1993) 
12 noyabr 1993-cü il 
 
 Təhlükəsizlik Şurası,  
30 aprel 1993‐cü  il tarixli 822  (1993), 29  iyul 1993‐cü  il tarixli 853  (1993) və 14 oktyabr 
1993‐cü il tarixli 874 (1993) saylı qətnamələrini təsdiq edərək,  
Avropada Təhlükəsizlik  və  Əməkdaşlıq Müşavirəsi  (ATƏM)  çərçivəsində  həyata  keçirilən 
sülh prosesi, və ATƏM‐in Minsk qrupunun yorulmaz səylərini  tam  şəkildə dəstəklədiyini  təsdiq 
edərək,  
ATƏM‐in Dağlıq Qarabağ üzrə Minsk konfransının fəaliyyətdə olan Sədrinin Təhlükəsizlik 
Şurası  Sədrinin  adına müraciətlənmiş  9  noyabr  1993‐cü  il  tarixli məktubunu  və  ona  əlavələri 
nəzərə alaraq,  
Azərbaycan Respublikasının Dağlıq Qarabağ  regionunda  və  onun  ətrafında münaqişənin 
davam etdirilməsi və Ermənistan Respublikası ilə Azərbaycan Respublikası arasındakı gərginliyin 
regionda sülh və təhlükəsizliyi təhlükə altına atması ilə əlaqədar ciddi narahatçılığını ifadə edərək,  
Atəşkəsin pozulması və buna cavab olaraq gücün həddindən artıq  tətbiq  edilməsi, xüsusilə 
Azərbaycan Respublikasında Zəngilan  rayonunun  və Horadiz  şəhərinin  işğalı nəticəsində  hərbi 
əməliyyatların genişlənməsini həyəcanla qeyd edərək,  
Azərbaycan Respublikasının və regionda digər dövlətlərin suverenliyi və ərazi bütövlüyünü 
bir daha təsdiq edərək,  
Həmçinin, beynəlxalq sərhədlərin pozulmazlığı və ərazi əldə etmək məqsədilə gücün tətbiqinin 
yolverilməzliyini bir daha təsdiq edərək,  
Son  zamanda  böyük  sayda mülki  şəxslərin  yerlərinin  dəyişməsi  və  Zəngilan  rayonunda, 
Horadiz şəhərində və Azərbaycanın cənub sərhədində fövqəladə humanitar vəziyyətin yaranması ilə 
əlaqədar ciddi narahatçılığını ifadə edərək,  
 77 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
1. Hərbi  əməliyyatların  yenidən  başlanması  ilə  nəticələnən  tərəflər  arasında  əldə  edilmiş 
atəşkəsin pozulmasını, xüsusilə Zəngilan rayonunun və Horadiz  şəhərinin  işğal edilməsini, dinc 
əhaliyə qarşı hücumları və Azərbaycan Respublikasının ərazisinin bombardman edilməsini pisləyir;  
2. Ermənistan  hökumətini Azərbaycan Respublikasının Dağlıq Qarabağ  regionunun  ermə‐
niləri  tərəfindən 822  (1993),  853  (1993) və  874  (1993)  saylı  qətnamələrə  riayət  edilməsinə nail 
olmaq məqsədilə öz nüfuzundan istifadə etməyə və hərbi kampaniyanı genişləndirmək üçün lazımi 
vasitələrin münaqişəyə cəlb olunan qüvvələrə verilməməsini təmin etməyə çağırır;  
3. ATƏM‐in Minsk qrupunun doqquz üzvünün 4 noyabr 1993‐cü il tarixli Bəyannaməsini1 
alqışlayır və onun  tərkibində atəşkəsin dayandırılması haqqında olan birtərəfli bəyanatlarla bağlı 
təklifləri yüksək qiymətləndirir;  
4. Maraqlı  tərəflərdən ATƏM‐in Minsk qrupunun 2‐8 noyabr 1993‐cü  tarixində Vyanada 
keçirilən  iclasında  edilən  düzəlişlərlə  «Təhlükəsizlik  Şurasının  822  (1993)  və  853  (1993)  saylı 
qətnamələrinin həyata keçirilməsi üzrə  təxirəsalınmaz addımların Yeniləşdirilmiş cədvəlinə»2 uy‐
ğun olaraq hərbi  əməliyyatların və düşmənçilik hərəkətlərinin dərhal dayandırılmasını, Zəngilan 
rayonundan və Horadiz şəhərindən işğalçı qüvvələrin birtərəfli qaydada çıxarılmasını və Azərbay‐
can Respublikasınnın bu yaxınlarda  işğal edilmiş başqa rayonlarından  işğalçı qüvvələrin çıxarıl‐
masını tələb edir;  
5. Maraqlı tərəfləri ATƏM‐in Minsk qrupuna kömək məqsədilə Rusiya Federasiyası hökumə‐
tinin  yardımı  ilə  həyata  keçirilən  birbaşa  əlaqələr nəticəsində  əldə  edilən  atəşkəsi  təcili  bərpa,  onu 
effektiv və daimi etməyə, və ATƏM‐in Minsk prosesi və Minsk qrupunun 2‐8 noyabr 1993‐cü  il 
tarixli  iclasında edilmiş düzəlişlərlə birlikdə «Yeniləşdirilmiş cədvəl» kontekstində münaqişənin da‐
nışıqlar vasitəsilə həllinin axlarılmasına təkidlə çağırır;  
6. Regionda olan bütün dövlətləri münaqişənin genişlənməsinə və regionda sülh və təhlükə‐
sizliyin pozulmasına gətirib çıxara biləcək hər cür düşmənçilik hərəkətlərindən və hər cür müdaxi‐
lədən çəkinməyə bir daha çağırır;  
7. Baş Katibdən və müvafiq beynəlxalq qurumlardan Zəngilan rayonunun, Horadiz şəhərinin 
və Azərbaycanın  cənub  sərhədinin  əhalisi də daxil olmaqla zərər  çəkmiş  əhaliyə  təcili humanitar 
yardım göstərməyi, qaçqın və məcburi  köçkünlərə  təhlükəsiz və  ləyaqətlə  öz  evlərinə qayıtmaqda 
köməklik etməyi xahiş edir;  
8. Baş Katibə, ATƏM‐in fəaliyyətdə olan Sədrinə və ATƏM‐in Minsk Konfransının Sədrinə 
Minsk  prosesinin  gedişi  və  yerlərdə  vəziyyətin  bütün  aspektləri,  xüsusilə  Şuranın  müvafiq 
qətnamələrinin  həyata  keçirilməsi  və  bununla  əlaqədar ATƏM  ilə  Birləşmiş Millətlər  Təşkilatı 
arasında indiki və gələcək əməkdaşlıq haqqında Şuraya məruzələrini davam etdirmək barədə xahişini 
təkrar edir;  
9.  Məsələ ilə fəal şəkildə məşğul olmağı davam etdirməyi qərara alır.  
 3313 saylı iclasda yekdilliklə qəbul edilmişdir.  
 78 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
T a r i x i  a r a y ı ş l a r 
 
 
1992‐1994‐cü illərdə Ermənistan‐Azərbaycan Dağlıq Qarabağ münaqişəsinin 
tənzimlənməsində ATƏM‐in Minsk qrupunun rolu və ATƏM üzvü olan dövlət 
və hökumət başçılarının Budapeşt Zirvə görüşü (5‐6 dekabr 1994‐cü il) 
 
1992-ci il yanvarın 30-da Azərbaycanın Avropada Təhlükəsizlik və Əməkdaşlıq Mü-
şavirəsinə qoşulmasından sonra bu qurumun Ermənistan-Azərbaycan Dağlıq Qarabağ 
münaqişəsinin tənzimlənməsində uzunmüddətli vasitəçilik fəaliyyəti başlayıb. Həmin 
vaxt ilk mərhələdə 1992-ci il martın 24-də Dağlıq Qarabağda sülhün təmin olunması 
məqsədilə 11 vasitəçi-ölkə ATƏM iştirakçısını birləşdirən Minsk konfransının çağırılması 
qərara alınıb. 
Sonralar münaqişənin həllinə nail olunmadığı üçün ATƏM-in Minsk qrupu həm-
sədrlik mexanizmi ilə Dağlıq Qarabağ münaqişəsində tam sülhə çatmaq üçün vasitəçilik 
funksiyasını davam etdirib. İlk vaxtlar isə onun bütün fəaliyyəti müharibə edən tərəflər 
arasında atəşkəs əldə edilməsinə sərf olunub.  
Minsk konfransının 1992-1994-cü illərdə atəşkəs yaratmaq cəhdləri uğursuzluqla 
nəticələnib və Rusiyanın münaqişənin tənzimlənməsində təsirinin artmasını sürətləndirib. 
Erməni işğallarına qarşı ATƏM təsirli addım ata bilməyib və Azərbaycan rayonları bir-
birinin ardınca zəbt edilib.  
1993-cü ildə hakimiyyətə gəlmiş Heydər Əliyev Rusiya və MDB istiqamətli xarici 
siyasətini də gücləndirib. ATƏM-in Minsk qrupundan başqa Rusiyanın da vasitəçilik 
fəaliyyəti və Minsk qrupunun davamlı cəhdləri nəhayət, 1994-cü il mayın 12-də Ermənis-
tan və Azərbaycan arasında atəşkəs əldə edilməsi ilə nəticələnib. Atəşkəs sazişindən son-
ra, hələ uzun müddət əvvəl müzakirə edilən münaqişə zonasında sülhməramlı qüvvə-
lərin yerləşdirilməsi məsələsi meydana çıxıb.  
Bu, münaqişə ilə bağlı hərtərəfli siyasi sazişin bağlanmasından sonrakı mərhələyə 
aid məsələ olsa da, o zaman ATƏM və Rusiya arasında başlıca həll edilməmiş mövzu idi.  
Həmin vaxt Azərbaycanın dövlət başçısı Heydər Əliyev ATƏM-in 1994-cü il 5-6 
dekabrda Budapeştdə keçirilən ali qurumunun - dövlət və hökumət başçılarının dördün-
cü Zirvə gorüşündən əvvəl sülhməramlı qüvvələr məsələsinin Azərbaycan üçün çox 
əhəmiyyətli olduğunu bildirib: " Budapeşt Zirvə görüşündə Ermənistanla Azərbaycan arasında 
gedən  hərbi münaqişə, müharibə  ilə  əlaqədar məsələ  də müzakirə  olunacaq,  xüsusən ATƏM‐in 
sülhməramlı  qüvvələrinin  yaradılması  və  bizim  bölgəyə  göndərilməsi  məsələləri  müzakirə 
ediləcəkdir.  Bu  da  bizim  üçün  çox  əhəmiyyətlidir.  Çünki  demək  olar,  ilk  dəfədir  ki,  belə  zirvə 
görüşündə bu məsələ xüsusi bir məsələ kimi gündəliyə salınıbdır və müzakirə olunacaqdır, ona görə 
də biz bu görüşdən çox şeylər gözləyirik."  
Ermənistan-Azərbaycan Dağlıq Qarabağ münaqişəsinin ilk dəfə müzakirə olunduğu 
ATƏM-in təşkilati cəhətdən təkmilləşdirilərək (ATƏT) elan edildiyi Budapeşt Zirvə 
 79 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
görüşündəki çıxışında Azərbaycan Prezidenti Heydər Əliyev Rusiyanın vasitəçilik 
fəaliyyətinin effektliliyini təsdiqləyib. O, çıxışında tənzimləmə prosesində Minsk qrupu-
Rusiya ziddiyyətlərini də ifadə edib: " Minsk qrupunun üzvləri  arasında  fikir  ayrılıqlarının 
aradan  qaldırılmasından,  onların  səylərinin  Azərbaycan  ilə  Ermənistan  arasında  sülhün  və 
sabitliyin bərqərar edilməsi üçün birləşdirilməsindən də çox şey asılıdır."  
Budapeşt Zirvə görüşündə əsas sənəd - "Yeni dövrdə həqiqi əməkdaşlığa doğru" 
adlı bəyannamə qəbul olunub. Eyni zamanda ilk dəfə olaraq ATƏT- in sülhməramlı 
qüvvələrinin yaradılması qərara alınıb. Həmin qüvvələrin məhz Dağlıq Qarabağa göndə-
rilməsi nəzərdə tutulub. Bu addım Azərbaycanın birinci dəfə iştirakçısı olduğu ATƏM-in 
üçüncü, 1992-ci il Helsinki Zirvə görüşü bəyannaməsinin III fəslinə uyğun olaraq atılıb. 
Məhz həmin fəsildə ATƏM-in sülhyaratma fəaliyyətinin həyata keçirilməsi nəzərdə 
tutulurdu.  
1975-ci il 1 avqust Helsinki Yekun Aktı ilə elan olunan ATƏM o zaman bütün Avro-
pa (Albaniya istisna olmaqla) və böyük dövlətlər- SSRİ və ABŞ arasında "soyuq müha-
ribə" şəraitində qitədə mövcud sərhədləri (status-kvo) qəbul edirdi. Heydər Əliyev Buda-
peştdə həmin qaydanın yeni dövrə də tətbiq olunmasını istəyib. O, yeni Avropa üçün 
yeni ATƏM formulasını irəli sürüb.  
Budapeşt Zirvə görüşü sənədinin "Regional məsələlər" hissəsinin " Dağlıq Qarabağ 
münaqişəsi ilə bağlı ATƏM-in fəaliyyətinin artırılması" bölməsində Ermənistan və 
Azərbaycan arasında bu münaqişəyə dair Budapeşt görüşünün bütün haqqında danışılan 
müddəaları əks olunub. Eyni zamanda Rusiyanın həmin dövrdə münaqişəyə xüsusi 
təsirə malik olması da bölmədə bir daha təsdiqlənib: "...Onlar (iştirakçı dövlətlər) ATƏM‐in 
Minsk  qrupunun  vasitəçilik  səylərini  qəti  şəkildə  bəyəndilər  və Rusiya Federasiyasının  həlledici 
yardımını yüksək qiymətləndirirlər."  
Heydər Əliyev də sammitdəki çıxışında Rusiyanın rolunu qiymətləndirib: "Rusiya 
Federasiyasının  vasitəçilik  fəaliyyətini  qeyd  etməyi  zəruri  sayıram. Onun  səyləri  və ATƏM‐in 
köməyi ilə yeddi aya yaxındır ki, atəşkəsə əməl edilir və qan tökülmür." 
Budapeşt Zirvə görüşünün qərarı sülhməramlı qüvvələr məsələsində nəzarətin 
ATƏM-ə verilməsinə xidmət edib. Bu, ehtimal edilən sülhyaratma fəaliyyətinin bir döv-
lətin inhisarında qalmasına qarşı nəzərdə tutulub.  
Azərbaycan Prezidenti Heydər Əliyev Budapeşt görüşündən bir gün sonra, 1994-cü 
il 7 dekabrda Bakıya qayıdarkən təyyarədə jurnalistlərə müsahibəsində Rusiyanın 
çoxmillətli qüvvələrin tərkibində iştirakı məsələsini bir qədər də dəqiqləşdirib: "... ATƏM‐
in çoxmilli qüvvələri tərkibində Rusiya qüvvələrinin də olması nəzərdə tutulur. MDB qüvvələrinin 
daxil edilməsindən söhbət getmir. Rusiya çoxmillətli qüvvələrdə kifayət qədər təmsil olunacaqdır... 
Əlbəttə ATƏM‐in qüvvələrində hansı ölkəyə nə qədər yer veriləcəyini ATƏM‐in sədri müəyyən 
edəcəkdir." 
Budapeşt Zirvə görüşünün Dağlıq Qarabağ münaqişəsi ilə bağlı addımlarından biri 
də vasitəçilik funksiyasını həyata keçirən Minsk qrupunun həmsədrlik institutunun 
yaradılması olub. Qrupa daha çox sədrin rəhbərlik ehtiyacını Heydər Əliyev açıq ifadə 
 80 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
edib. Prezident əvvəllər quruma bir sədrin rəhbərlik etməsinin çətinlik yaratdığını 
söyləyib.  
ATƏT-in Minsk qrupu həmsədrləri institutu formalaşdırılan vaxt Rusiyaya Dağlıq 
Qarabağ münaqişəsində maraqlı tərəf statusunda həmsədrlik vəzifəsi verilib. 
Budapeştdə Ermənistan - Azərbaycan Dağlıq Qarabağ münaqişəsinə dair qərarlar 
ABŞ və Rusiya arasında razılaşmalar nəticəsində qəbul olunub. Azərbaycan Prezidenti 
Heydər Əliyev Budapeşt Zirvə görüşünün Dağlıq Qarabağ məsələsi ilə bağlı qərarını altı 
il gedən müharibə ərzində Azərbaycan üçün çox böyük əhəmiyyətli ilk beynəlxalq sənəd 
adlandırıb.  
Minsk prosesində məhz müxtəlif dövrlərdə vasitəçilərin ayrı-ayrı təşəbbüs cəhdləri, 
yol verilən tərəf saxlama halları və məsələyə ikili standartlarla yanaşılması səbəbindən 
Dağlıq Qarabağ münaqişəsinin həllində müvafiq razılığa gəlinməsinə yol verməyib. 
Azərbaycan rəhbəri Heydər Əliyev 1994-cü il 7 dekabr Budapeşt sammitindən bir gün 
sonrakı müsahibəsində həmin vəziyyəti müəyyən qədər ətraflı təsvir edib: " Bilirsiniz ki, 
ATƏM‐in nümayəndələri, Minsk qrupunun başçıları ilə dəfələrlə uzun‐uzadı söhbətlər aparmışam, 
buna  çox  vaxt  sərf  etmişəm  və  ATƏM‐in  bilavasitə  bu məsələyə  nəinki  qarışmasını,  həm  də 
təşəbbüsü  öz  əlinə  almasını  istəmişəm.  İndiyədək  bu,  sizə  məlum  olan  səbəblər  üzündən  baş 
tutmurdu. Mən çalışmışam ki, ATƏM‐in Minsk qrupunun  fəaliyyətini və Rusiyanın vasitəçilik 
səylərini bir‐birinə yaxınlaşdırım, hətta onları birləşdirim. Bu  tövsiyələri mən ATƏM‐in Minsk 
qrupunun  başçısı  Yan  Eliassona  da,  Rusiyanın  vasitəçilik  missiyasının  rəhbəri  Vladimir 
Kazimirova da  etmişəm. Onların həm Bakıda, həm də Moskvada görüşlərinin  təşkil olunmasına 
çalışmışam. Biz  bu  işdə də müəyyən nailiyyətlər  əldə  etmişik. Ancaq  istədiyimiz nailiyyətə  çata 
bilməmişik.  Çünki  bu müddətdə Minsk  qrupunun  fəaliyyəti  ilə  Rusiyanın  vasitəçilik  səylərini 
birləşdirməyə nail olmamışıq."  
 
 
  
1994‐1996‐cı illərdə Ermənistan‐Azərbaycan Dağlıq Qarabağ münaqişəsinin  
həll olunması istiqamətində atılan addımlar və ATƏT üzvü olan ölkələrin 
dövlət və hökumət başçılarının Lissabon Zirvə görüşü (2‐3 dekabr 1996‐cı il) 
 
 
Sülhməramlıların yerləşdirilməsindən əvvəl hərtərəfli siyasi sazişin əldə edilməsi 
ilkin şərt idi. Buna nail olunmadığından Ermənistan-Azərbaycan Dağlıq Qarabağ 
münaqişəsinin həlli üçün müvafiq addımlardan biri olan 1994-cü il 5-6 dekabr ATƏM-in 
Budapeşt Zirvə görüşündə qəbul edilmiş sülhməramlı qüvvələrin formalaşdırılması 
qərarı praktik nəticə vermədi.  
Budapeşt zirvə görüşündən sonra Azərbaycan və Ermənistan arasında Dağlıq 
Qarabağ münaqişəsinin həlli ilə əlaqədar danışıqlar ATƏT-in Minsk qrupundan çox, 
onun ayrı-ayrı üzv dövlətlərinin təşəbbüsləri ilə yenidən gücləndi. Rusiya tərəfindən 
təşkil olunan 1995-ci il 6-11 fevral Moskva danışıqlarının uğursuzluqla nəticələnməsindən 
 81 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
sonra həmin il ABŞ-ın Minsk qrupundakı nümayəndəsi münaqişə regionuna ayrıca səfər 
edib. Həmin ilin martında vasitəçi qrupun Rusiya və İsveçdən olan həmsədrlərinin səfəri 
isə əslində tərəflər arasında sülh prosesinin pozulmasını meydana çıxardıb.  
1995-1996-cı ilin sonlarına qədər Qərb, Rusiya və ATƏT-in danışıqlarda vasitəçiliyi 
Dağlıq Qarabağ məsələsinin həllində konkret nəticə verməyib. Bunun səbəbləri tərəflər 
arasındakı ziddiyyətlər, xüsusilə Rusiyanın bitərəflik bəyanatlarına baxmayaraq Ermənis-
tanla hərbi ittifaqı gücləndirməsi və ABŞ və Minsk qrupunun isə danışıqlarda bəzən 
Azərbaycanı təmin etməyən təkliflər verməsi idi. 
Beləliklə, ATƏT-in növbəti, Lissabonda keçiriləcək dövlət başçılarının beşinci Zirvə 
görüşü ərəfəsində yeganə nailiyyət Azərbaycan və Ermənistan arasında atəşkəsin qorun-
ması olub.  
1996-cı il 2-3 dekabrda Lissabonda ATƏT dövlət və hökumət başçılarının Zirvə 
toplantısı 52 Avropa dövləti, ABŞ, Kanada və 10 Asiya-Afrika dövləti başçılarının müşa-
hidəçi statusunda iştirakı ilə keçirilib. Qafqaz regionu, xüsusilə Ermənistan-Azərbaycan 
Dağlıq Qarabağ münaqişəsinin yüksək səviyyədə ilk dəfə geniş müzakirə olunacağı 
Lissabon sammiti buna görə də Azərbaycan üçün Budapeşt Zirvə görüşündən daha əhə-
miyyətli idi.  
Zirvə toplantısının Azərbaycanla bağlı əsl mahiyyətini və əhəmiyyətini Azərbaycan 
Prezidenti Heydər Əliyev zirvə görüşünə yola düşməzdən qabaq, 1996-cı il noyabrın 30-
da Binə hava limanında jurnalistlərə bəyanatında bildirib. O, Lissabon sammitinin məhkə-
mə qismində Dağlıq Qarabağ münaqişəsi ilə bağlı qəti qərar verə biləcək qurum olmadı-
ğını elan edib. 
Eyni zamanda Heydər Əliyev bu zirvə görüşünə böyük əhəmiyyət verdiyini, sam-
mit ərəfəsində Minsk qrupu tərkibində Helsinkidə, Vyanada fəaliyyət göstərildiyini və 
Azərbaycan nümayəndə heyətinin günlərlə Lissabonda işlədiyi haqda məlumat verib. 
Prezident həmçinin Budapeştdən Lissabona qədər keçən dövrü də müsbət qiymətləndir-
diyini bildirib. 
Heydər Əliyev 1996-cı il 2 dekabr Zirvə görüşündəki nitqində Dağlıq Qarabağ mü-
naqişəsi, erməni təcavüzü barədə ümumi məlumat verib, Rusiyanın təsiri ilə atəşkəsin 
əldə edilməsini təqdir edib və Azərbaycanın sülh müqaviləsi bağlanana qədər atəşkəs reji-
minə əməl edəcəyini bildirib. Azərbaycan rəhbəri atəşkəsin əhəmiyyətini Ermənistanla 
ikitərəfli danışıqlar kanalının yaradılması, hərbi əsirlərin və girovların qarşılıqlı azad 
edilməsi addımları ilə izah edib.  
Heydər Əliyev 1996-cı ilin aprelində Lüksemburqda Ermənistan prezidenti və 
özünün verdiyi bəyanatı münaqişənin aradan qaldırılması istiqamətində mühüm addım 
hesab etdiyini də Lissabondakı nitqində bildirib: "Həmin  bəyanat  əslində  tərəflərin  silahlı 
münaqişəyə  beynəlxalq prinsiplər və normalar  əsasında  son  qoymaq  əzmini nümayiş  etdirən  ilk 
Ermənistan‐Azərbaycan sənədidir."  
Nəhayət, Heydər Əliyev Lissabon görüşündən əvvəl ATƏT üzvü olan dövlət və 
hökumət başçılarına göndərdiyi məktubda münaqişənin həlli üçün məşhur ümumi çər-
çivə qaydalarını-Lissabon prinsiplərini göstərdiyini söyləyib. O, ATƏT prinsipləri, BMT 
 82 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
nizamnaməsi və beynəlxalq hüququn ümumi qaydalarına uyğun hesab etdiyi bu 
müddəaları Zirvə toplantısı nitqində də elan edib: 
- Azərbaycan və Ermənistanın ərazi bütövlüyünün tanınması 
- Azərbaycanın tərkibində Dağlıq Qarabağa ən yüksək özünüidarə statusunun 
verilməsi 
- Dağlıq Qarabağ əhalisinin təhlükəsizliyinin təmin edilməsi 
Həmin prinsiplər ATƏT-in sədri Flavio Kottinin 1996-cı ilin fevralında münaqişə 
regionuna səfəri zamanı verdiyi təkliflərə də uyğun idi.  
Heydər Əliyev çıxışında Ermənistan tərəfinin Dağlıq Qarabağ münaqişəsində 
məqsədini təcavüzün nəticələrini qanuniləşdirmək və Azərbaycan ərazisində ikinci 
erməni dövləti yaratmaq niyyəti kimi qiymətləndirib. Azərbaycan Prezidenti zirvə 
görüşündəki nitqində bütün bunlara yol verilməyəcəyini iştirakçı dövlətlərin başçılarına 
elan edib.  
O, Azərbaycan və Ermənistan arasında Dağlıq Qarabağ münaqişəsinin göstərilən 
prinsiplər əsasında aradan qaldırılacağı təqdirdə mütərəqqi nəticələr verəcəyini ifadə 
edib: " Əminəm  ki, münaqişənin  BMT  nizamnaməsi, ATƏT  prinsipləri  və  beynəlxalq  hüquq 
əsasında aradan qaldırılması az bir vaxt ərzində Ermənistan ilə Azərbaycan arasında uzunmüddətli 
möhkəm  sülh  yaranmasına  imkan  verəcək,  erməni  və  Azərbaycan  xalqları  arasında  xoş 
münasibətləri bərpa edəcək, Dağlıq Qarabağın bütün əhalisi üçün ən əlverişli şərait yaradacaqdır."  
Heydər Əliyev Lissabon sammitindəki çıxışında Ermənistan prezidentinə və xalqına 
da sülh çağırışları edib. O, ATƏT üzvlərinin hamısını bütövlükdə Dağlıq Qarabağ 
məsələsinin həllinə kömək etməyə çağırıb: " Mən  ATƏT‐in  Lissabon  Zirvə  görüşünün 
iştirakçısı olan dövlət və hökumət başçılarına üz tutub onlardan xahiş edirəm ki, Avropada sürəkli 
və  viranedici münaqişələrdən  biri  olan  Ermənistan‐ Azərbaycan münaqişəsinin  tezliklə  aradan 
qaldırılması üçün səylərini əsirgəməsinlər."  
Bütün bu çağırışlara baxmayaraq Ermənistan nümayəndə heyəti Heydər Əliyev 
tərəfindən irəli sürülən həmin prinsiplərin Lissabon bəyannaməsinin 20-ci maddəsinə 
salınmasına veto qoyub. Azərbaycan dövlət başçısı isə ATƏT-in Lissabon sənədinə 
bütövlükdə veto tətbiq edərək ABŞ nümayəndə heyətinə başçılıq edən vitse-prezident 
Albert Qorun təklifi ilə prinsiplərin ATƏT-in fəaliyyətdə olan sədrinin ayrıca bəyanatında 
səsləndirilməsinə nail olub. ATƏT-in rəsmi sənədləri sırasına daxil olan bəyanatda bu 
müddəaların Zirvə görüşündə iştirak edən 53 ATƏT üzvü tərəfindən bəyənildiyi də 
göstərilib. 
 ATƏT sədrinin bəyanatından dərhal sonra Ermənistan nümayəndə heyəti də 
bəyanat verərək bununla razılaşmadığını elan edib. Gələcək uğursuz danışıqların əsasını 
qoyacaq bu bəyanatda məsələnin həllinin hər şeydən əvvəl öz müqəddəratını təyin etmə 
prinsipi əsasında əldə oluna biləcəyi bildirilib.  
Heydər Əliyev isə sammitin başa çatdığı gün 1996-cı il dekabrın 3-də Lissabonda 
jurnalistlərə verdiyi müsahibədə Zirvə görüşünün qərarından razı qaldığını deyib. O, 
Lissabon layihəsinin hətta Azərbaycan da tam təmin etmədiyini, amma Ermənistanın 
yenə də bununla razılaşmadığını bir daha elan edib. Azərbaycan rəhbəri Ermənistanı 
 83 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
beynəlxalq prinsiplərə qarşı çıxmaqda ittiham edib: "Azərbaycanın  ərazi  bütövlüyünün 
Ermənistan  tərəfindən  tanınmasından  imtina  edilməsi  ATƏT‐in  əsas  prinsiplərindən  imtina 
deməkdir."  
Rusiya nümayəndə heyətinin rəhbəri baş nazir Viktor Çernomırdin də ATƏT 
sədrinin bəyanatı ilə razılaşdığını, münaqişənin məhz həmin prinsiplər əsasında 
tənzimlənməsinin mümkünlüyünü təsdiq edib. Heydər Əliyev Çernomırdinin Dağlıq 
Qarabağ məsələsi ilə gələcəkdə də məşğul olacaqlarını bəyan etdiyini də bildirib. 
Azərbaycan dövlət başçısı Ermənistan prezidentinin Azərbaycanın danışıqları kəsməsi 
haqda bəyanatına da münasibət bildirərək prezidentlərin nümayəndələri arasında birbaşa 
danışıqların davam etdiriləcəyini qeyd edib. 
Prezident Heydər Əliyev Lissabonda olarkən zirvə görüşündə fəaliyyəti və Dağlıq 
Qarabağ münaqişəsi barədə Rusiya, Türkiyə, Portuqaliya, Danimarka və Birləşmiş Ərəb 
Əmirlikləri televiziyalarına da müsahibə verib. Rusiyanın "Vesti" informasiya-televiziya 
proqramının müxbiri ilə söhbətində o, baş nazir Çernomırdinin timsalında Rusiyanın 
ATƏT sədrinin məlum bəyanatını müdafiə etdiyini yenidən təsdiqləsə də, ATƏT-in 
Dağlıq Qarabağ münaqişəsinin həllində rolunu irəli çəkib: "Bu münaqişə ilə ATƏT məşğul 
olur. Lap əvvəldən belə olmuşdur. Minsk qrupu ATƏT‐in tərkibindədir və o, məhz ATƏT‐in qərarı 
ilə 1992‐ci ildə yaradılmışdır."  
Danimarka televiziyasına müsahibəsində Heydər Əliyev Dağlıq Qarabağ 
münaqişəsi haqda ümumi məlumat verib və Lissabon zirvə görüşündə danışıqlara 
müvafiq mandat aldıqlarını hesab etdiyini bildirib. Portuqaliya televiziyası müxbirinə 
müsahibəsində Azərbaycan dövlət başçısı yenidən Rusiyanın təsiri məsələsinə qayıdaraq 
onun Ermənistanla əlaqələrinin fəal olduğunu bildirib. O, Dağlıq Qarabağ münaqişəsinin 
törədilməsində Sovet İttifaqı rəhbərliyini günahlandırıb. Bundan başqa Heydər Əliyev 
Rusiyanın Ermənistana təsir göstərməsinin mümkünlüyünü və Rusiyanın əvvəldən bu 
münaqişənin qarşısını almaq, qırğına yol verməmək imkanlarının olduğunu da irəli 
sürüb. Azərbaycan Prezidenti ATƏT sədrinin məlum bəyanatı müqabilində Ermənistan 
tərəfinin düşünməli olduğunu da ifadə edib. 
Heydər Əliyev Lissabon Zirvə görüşündə fəaliyyəti, məlum prinsiplərin qəbul 
etdirilməsi istiqamətində mübarizəsi haqda 5 dekabr 1996-cı ildə Bakıya qayıdarkən 
təyyarədə jurnalistlərə daha ətraflı məlumat verib. Azərbaycan rəhbəri toplantıdan əvvəl 
vəziyyətin əlverişli olmadığını, Lissabon sammitinin əsas sənədi-"Avropada XXI əsrdə 
ümumi və hərtərəfli təhlükəsizlik modeli" adlı bəyannamədə Ermənistan- Azərbaycan 
münaqişəsi ilə bağlı təminedici olmayan bənd də salındığını bildirib. 
Heydər Əliyev Minsk qrupunun fəaliyyətinin indiyə qədər nəticə verməməsində 
Ermənistanı günahlandırıb. Prezident erməni tərəfinin həmin prinsipləri qəbul etmə-
məsini əsas maneə hesab edib.  
Azərbaycan dövlət başçısı Bakıya qayıtdıqdan sonra 1996-cı il 6 dekabrda icti-
maiyyət nümayəndələri ilə görüşündə ATƏT-in və onun Minsk qrupunun Dağlıq Qara-
bağ münaqişəsinin həlli istiqamətində Budapeşt sammitindən Lissabon görüşünə qədər 
keçdiyi yolu ətraflı təsvir edib. Prezident bildirib ki, Böyük Sülh Sazişinin əldə edilməməsi 
 84 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Ermənistanın işğal etdiyi ərazilərdən istifadə edərək Dağlıq Qarabağa müstəqillik statusu 
almaq cəhdindən irəli gəlir.  
Azərbaycan prezidenti Ermənistan rəhbəri ilə birlikdə verilən Lüksemburq bəyana-
tına qayıdaraq münaqişənin həllinə aid ilk birgə bəyanatın da son məqsədə çatmağa 
kömək etmədiyini deyib. O, məsələnin həlli üçün göstərilən prinsiplərin qəbul olunması 
məqsədilə Lissabon sammiti ərəfəsində ATƏT üzvü ölkələrinin dövlət və hökumət 
başçılarına məktublar göndərdiyi haqda məlumat verib. Cavabında isə onlar tərəfindən 
Azərbaycanın mövqelərinin müdafiə olunduğu bildirilib. Heydər Əliyev ayrıca olaraq 
ABŞ prezidenti Bill Klintonun da məktub göndərərək təkliflərlə razılaşdığını vurğulayıb. 
Heydər Əliyev Lissabon qərarını erməni təbliğatına da zərbə hesab edib. O, Ermə-
nistanın Dağlıq Qarabağ münaqişəsi məsələsində təbliğatda indiyə qədər Azərbaycandan 
üstün olduğunu, Lissabonda baş verən veto qarşıdurmasından sonra isə bu münaqişə ilə 
bağlı iştirakçı dövlət rəhbərlərinin maraqlandığını, eyni zamanda sammitin fəaliyyətini 
izləyən dünya miqyaslı mətbuat orqanlarına da münaqişə haqda məlumatların verildiyini 
bildirib. 
Prezident Heydər Əliyev elə həmin gün mətbuat nümayəndələrinə Lissabon sənə-
dinin danışıqlarda yeni mərhələ açdığını, toplantıda destruktiv fəaliyyət aparan Ermənis-
tan tərəfi ilə anlaşma niyyətində olduğunu bir daha elan edib. 
Heydər Əliyev 1996-cı il 6 dekabrda Lissabon görüşünün əhəmiyyətini erməni tərə-
finin həmin prinsipləri qəbul etməməsi ilə deyil, onların səsləndirilməsi uğrunda aparılan 
gərgin mübarizəyə görə qiymətləndirib: "Lissabon Zirvə görüşünün Azərbaycan üçün böyük 
əhəmiyyəti bir də ondan ibarətdir ki, biz həmin toplantıda Ermənistan ‐ Azərbaycan münaqişəsinin 
mahiyyətini  açıb  həm  Zirvə  görüşünün  iştirakçılarına,  həm  də  bütün  dünya  ictimaiyyətinə 
bildirdik."  
 
 
Lissabon zirvə görüşündən sonra Ermənistan‐Azərbaycan  
Dağlıq Qarabağ münaqişəsi ilə bağlı sülh danışıqları  
və ATƏT‐in İstanbul sammiti (18‐19 noyabr 1999‐cu il) 
 
ATƏT-in Lissabon Zirvə toplantısında Ermənistan istisna olmaqla Dağlıq Qarabağ 
münaqişəsinin Azərbaycan üçün nisbətən əlverişli həll prinsipləri ATƏT-in bütün 
üzvlərinin təqdiri ilə elan olundu. Amma ən müxtəlif səbəblərdən Ermənistan üzərində 
həmin prinsiplərə görə real təzyiq görməyərək onlara uyğun həll variantlarından imtina 
edib. 
1997-ci ilin yanvarından ABŞ, Rusiya və Fransa Minsk qrupunda həmsədrlər kimi 
fəaliyyətə başlayıb. Məhz həmin ilin aprelində Azərbaycanın böyük narazılığına səbəb 
olan, Ermənistan- Azərbaycan Dağlıq Qarabağ münaqişəsində açıq tərəfkeşlik kimi 
qiymətləndirilən Rusiyanın Ermənistana 1 milyard dollar dəyərində silahın əvəzsiz olaraq 
verməsi hadisəsi meydana çıxıb.  
 85 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Ermənistan elə bu hadisədən iki ay sonra, 1997-ci ilin iyununda Minsk qrupunun 
"paket", sentyabrda isə "mərhələli" həll variantları adlandırılan tənzimləmə layihələrindən 
imtina edib. Hətta Ermənistanın o zamankı prezidenti Levon Ter-Petrosyanın vəziyyəti 
real qiymətləndirərək "mərhələli" üsulla razılaşmaq cəhdi də vəziyyəti dəyişməyib. 
Fransanın "Le Mond" qəzetinin qeyd etdiyi kimi "o, Dağlıq Qarabağ məsələsində 
təslimçilikdə günahlandırılaraq millətçi müxalifətin təzyiqi ilə istefa verməyə məcbur 
olub".  
Sülh prosesində bu böyük böhrandan sonra 1997-2002-ci illər arasında Minsk 
qrupunun tam tərkibdə heç bir toplantısı keçirilməyib. Yeni Robert Koçaryan hakimiyyəti 
"mərhələli" həll variantından 1998-ci ilin mayında rəsmi şəkildə imtina edib. 
Azərbaycanın ərazi bütövlüyünü təhlükə altında qoyan "ümumi dövlət" adlı həll 
variantı isə 1998-ci ilin noyabrında Minsk qrupu həmsədrləri tərəfindən əsasən Rusiyanın 
təşəbbüsü ilə hazırlanıb. Bu dəfə əvvəlki iki layihədən fərqli olaraq Azərbaycan öz 
mənafeyinə tam zidd təklifin müzakirəsini rədd edib.  
Lissabondan sonra ATƏT-in növbəti, dövlət və hökumət başçılarının altıncı, 1999-cu 
il 18-19 noyabr İstanbul zirvə görüşü Dağlıq Qarabağ münaqişəsinin tənzimlənməsi 
cəhdlərinin bu ziddiyyətli, nəticəsiz və dramatik mərhələsində keçirilib. İstanbul Zirvə 
toplantısından əvvəl yenidən baş verən Azərbaycan və Ermənistan dövlət başçılarının bir-
başa danışıqlarının ən son görüşündən dərhal sonra, 1999-cu ilin oktyabrında Ermənistan 
parlamentinin elə növbəti iclası gedən zaman bir qrup silahlı şəxs zala soxularaq ölkənin 
baş nazirini, parlament sədrini, onun iki müavinini, ölkənin operativ məsələlər üzrə 
nazirini və parlamentin üç deputatını güllələyərək qətlə yetirib. 
Robert Koçaryan ittiham edərək kənarlaşdırdığı Ter Petrosyan kimi əvvəlcə 
Azərbaycan üçün də qəbul edilməsi mümkün münaqişəni tənzimləmə variantını müzaki-
rəyə razılaşsa da, bu müəmmalı qətllərdən və həmin vaxt Rusiyaya qəfil səfərindən sonra 
verdiyi vədlərdən geri çəkilib. 
Baş verən hadisələrə görə o zaman Azərbaycan Prezidenti Heydər Əliyev ATƏT-in 
İstanbul Zirvə görüşü ərəfəsində verdiyi bəyanatlarda və sammitdəki nitqində Ermənis-
tan-Azərbaycan Dağlıq Qarabağ münaqişəsinə kənar təsirlər üzərində daha çox dayanıb. 
1999-cu il noyabrın 17-də İstanbula yola düşməzdən əvvəl Binə hava limanında jurna-
listlərlə söhbətində Heydər Əliyev Dağlıq Qarabağ uğrunda Ermənistanla müharibədə 
çox əhəmiyyətli bir məsələ - Azərbaycanın silah kvotası məsələsi haqda ətraflı danışıb.  
Bu hədd 1990-cı ildə, hələ SSRİ-nin mövcudluğu dövründə NATO və sosialist 
düşərgəsinin hərbi bloku- Varşava Müqaviləsi Təşkilatı arasında tərəflərin nə qədər silah-
sursat saxlamasına dair bağlanmış sazişdən irəli gəlir. Sovet İttifaqının parçalanması və 15 
yeni dövlətin yaranmasından sonra isə xüsusilə Dağlıq Qarabağda erməni təcavüzünə 
məruz qalan Azərbaycan üçün həmin sazişə yenidən baxılması çox əhəmiyyətli idi.  
1992-ci ildə isə Rusiyanın təşəbbüsü ilə Daşkənddə bu haqda saziş imzalanıb. 
Azərbaycan tərəfi Qafqazda ərazisi və əhalisinin sayına görə daha çox sayda silaha malik 
olmasını nəzərdə tutan layihəni ölkə daxilində siyasi-hərbi böhran baş verdiyinə görə 
 86 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
qəbul etdirə bilməyib. Nəticədə o, Gürcüstan, xüsusilə Qarabağ müharibəsində qarşılaş-
dığı Ermənistanla eyni miqdarda silah əldə etmək hüququ ilə kifayətlənməli olub.  
Eyni zamanda o vaxt ABŞ da həmin sazişin imzalanmasını istəyirdi. Azərbaycan 
Prezidenti hələ Lissabon toplantısı dövründə də Amerika tərəfinin bunu təkid etdiyini 
bildirib. O, həmin dövrdə kvotanın artırılması ümidilə razılıq verməsə də İstanbul zirvə 
görüşündə vəziyyətlə əlaqədar "Avropada adi silahlar haqqında müqavilə"ni imzalayıb. 
Heydər Əliyev ATƏT-in 1999-cu il 18 noyabr İstanbul Zirvə görüşündəki nitqində 
Lissabondan indiyə qədər sülh prosesinin istənilən nəticə vermədiyini bir daha elan edib. 
O, Minsk qrupu həmsədrlərini Lissabon prinsiplərinin Ermənistan tərəfindən qəbul 
edilməsi üçün lazımi fəaliyyət aparmamaqda günahlandırıb.  
Azərbaycan dövlət başçısı Heydər Əliyev Ermənistan rəhbəri ilə birbaşa danışıq-
larının sülh üçün ümidlər yaratdığıni desə də bunun ATƏT-in Minsk qrupunun vasi-
təçilik funksiyasını əvəz edə bilmədiyini də bildirib. Prezident eyni zamanda münaqi-
şənin həll edilməsinin qarşılıqlı güzəşt və kompromislərdən keçməsi məsələsini də səslən-
dirib.  
Heydər Əliyev Minsk sülh prosesinin bərpası üçün konkret olaraq həmsədr 
dövlətlərin rəhbərlərinə müraciət edib. O, münaqişənin aradan qaldırılması məqsədilə 
bəyan edilən prinsiplərin qüvvəsinin təmin edilməsinin zəruriliyini xatırladıb. 
ATƏT-in İstanbul Zirvə görüşündəki nitqində Prezident Heydər Əliyev Qafqazda 
təhlükəsizlik və əməkdaşlıq paktı adlı layihə təklif edib. Bu sazişin başlıca müddəaların-
dan biri regiondan xarici hərbi qüvvələrin çıxarılması idi.  
Azərbaycan dövlət başçısı 1999-cu il 18-19 noyabr İstanbul sammiti haqda yekun 
mülahizələrini və onun nəticələri haqda fikirlərini 1999-cu il 20 noyabrda Bakıya qayıdan 
zaman təyyarədə jurnalistlərə çatdırıb. 
Ümumilikdə ATƏT-in İstanbul zirvə toplantısında üç sənəd qəbul olunub: Avropa 
Təhlükəsizlik Xartiyası, İstanbul Bəyannaməsi, Avropada adi silahlar haqqında müqavilə.  
Xartiyada XX əsrin sonlarına yaxın Avropada ATƏT prinsipləri yenidən əks olunub. 
Azərbaycan tərəfinin də təkliflərinin nəzərə alındığı bildirilən Avropa Təhlükəsizlik Xarti-
yasında ölkə üçün başlıca əhəmiyyət daşıyan prinsiplər - ərazi bütövlüyü, müstəqilliyin 
qorunması, təhlükəsizliyin təminatı məsələləri idi.  
Siyasi xarakterli İstanbul bəyannaməsində konkret olaraq Avropa münaqişələri, 
həmçinin Ermənistan-Azərbaycan Dağlıq Qarabağ münaqişəsi haqqında danışılır. Məlum 
Lissabon sammitindən fərqli olaraq İstanbul Bəyannaməsində bu məsələ öz əksini tapıb. 
Heydər Əliyev Bəyannamənin 20-ci maddəsində göstərilən Dağlıq Qarabağ münaqişəsinə 
dair müddəanın reallığı əks etdirdiyini bildirib.  
Azərbaycan Respublikası Prezidentinin xüsusilə sammitdən əvvəl dəfələrlə bildir-
diyi münaqişənin həllində qarşılıqlı güzəştlərin vacibliyi məsələsinin dəqiqləşdirilməsinə 
isə indiyə qədər nail olunmayıb. O, toplantıda çıxışında həmin güzəştlərin beynəlxalq 
hüquq normalarına uyğunluğunun vacibliyini də irəli sürüb. 
Azərbaycan dövlət başçısının ümumilikdə Dağlıq Qarabağ ermənilərinin təhlükəsiz-
liyi məsələsi barədə fikri də İstanbul sammitindəki çıxışında göstərilib: "Azərbaycan 
 87 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Respublikasının Dağlıq Qarabağ  regionunda  ermənilər  və  azərbaycanlılar  sülh  və  təhlükəsizlik 
şəraitində birgə yaşaya bilərlər və yaşamalıdırlar."  
Dağlıq Qarabağ münaqişəsi ilə yanaşı Bakı-Tbilisi-Ceyhan neft kəməri, Türkmənis-
tan qazının nəqlində tranzit statusu almaq kimi enerji layihələrinin təmin olunması ilə 
bağlı fəaliyyət göstərdiyi İstanbul Zirvə toplantısını Heydər Əliyev Budapeşt və Lissabona 
nisbətən daha yüksək səviyyəli adlandırıb.  
 
 
ATƏT‐in İstanbul zirvə görüşündən sonra Ermənistan‐Azərbaycan  
Dağlıq Qarabağ münaqişəsinin həlli yolunda danışıqların yeni mərhələləri  
və Azərbaycan Respublikasının Prezidenti 
 İlham Əliyevin danışıqlar siyasəti 
 
ATƏT-in Budapeşt zirvə görüşünün Dağlıq Qarabağ münaqişəsi ilə bağlı ən vacib 
qərarı hesab olunan sülhməramlı qoşunların fəaliyyəti məsələsi son dövrə qədər Böyük 
Siyasi Sazişə nail olunmadığı üçün baş tutmayıb. Yalnız nəticəsiz Rambuye danışıqların-
dan bir qədər əvvəl ATƏT-in xüsusi hərbi missiyası Azərbaycana səfər edərək cəbhə 
bölgələrində müvafiq fəaliyyət üçün şəraiti öyrənib. 10-11 феврал 2006-cı il tarixli 
Rambuye görüşündə isə Azərbaycan tərəfi bunun yalnız texniki xarakter daşıdığını 
bildirib. 
ATƏT çərçivəsində Azərbaycan və Ermənistan rəhbərlərinin 1999-2002-ci illərdə 20-
dən çox görüşü keçirilib.  
2001-ci il yanvarın 26-da Parisdə keçirilən Heydər Əliyev-Robert Koçaryan danışıq-
larından bir ay sonra Minsk qrupunun 1997-ci ildə təklif etdiyi Dağlıq Qarabağ münaqi-
şəsinin həll variantları ictimaiyyətə təqdim olunub. Dövlət başçılarının daha bir Paris 
görüşündən sonra isə ABŞ dövlət katibi Kolin Pauellin təşəbbüsü ilə danışıqların yeni, 
əhəmiyyətinə görə fərqlənən mərhələsi ABŞ-ın Meksika körfəzindəki bir adasına- Ki 
Uestə təyin olundu.  
Minsk qrupu və ABŞ-ın himayəsi ilə 3-7 aprel 2001-ci ildə Ki Uestdə aparılan 
danışıqlar prosesində "Qobl planı" adlanan layihənin qəbulu gözlənilirdi. Həmin layihəyə 
əsasən Ermənistanın Laçın, Azərbaycanın isə Mehri rayonlarından dəhlizlər mübadiləsi 
ilə Ermənistanın Dağlıq Qarabağ, Azərbaycanın isə Naxçıvanla əlaqələrinin təmin olun-
ması nəzərdə tutulurdu. Lakin Ermənistan tərəfinin dəhlizdən əlavə ərazilər- Laçın və 
Kəlbəcəri tələb etməsi bu layihənin də gerçəkləşməsinə imkan vermədi.  
Heydər Əliyevlə Robert Koçaryanın sonuncu görüşü 14 avqust 2002-ci ildə 
Azərbaycan-Ermənistan sərhəddində, Naxçıvan ərazisində keçirilib.  
2002-ci ildən danışıqlar ATƏT-in Minsk qrupu həmsədrlərinin məsləhəti və iştirakı 
ilə prezidentlərin təyin etdikləri şəxsi nümayəndələr tərəfindən davam etdirilir. Praqa 
şəhərində aparıldığı üçün “Praqa prosesi” adını alan həmin prosesdə şəxsi nümayəndə-
lərdən başqa tərəflərin xarici işlər nazirləri arasında da danışıqlar aparılır.  
 88 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Bu proses çərçivəsində 2003-cü ilin sonunda və 2004-cü il ərzində Azərbaycan və 
Ermənistan prezidentləri 3 dəfə görüşüb müzakirələr aparıblar. 
İlham Əliyev və Robert Koçaryan arasında Ermənistan-Azərbaycan Dağlıq Qarabağ 
münaqişəsinin tənzimlənməsi üçün ilk görüş 11 dekabr 2003-cü ildə Cenevrədə keçirilib. 
Dövlət başçıları Minsk qrupu çərçivəsində danışıqların davam etdirilməsi qərarına 
gəliblər.  
2004-cü ilin yanvarında Azərbaycan tərəfi Dağlıq Qarabağ ətrafındakı rayonların 
azad edilməsi müqabilində dəmir yolu əlaqəsinin yaradılması təklifini qəbul etsə də Er-
mənistan bundan imtina edib. 
Tərəflərin xarici işlər nazirlərinin Praqa prosesi çərçivəsində 2004-cü ilin yayında 
apardığı danışıqlardan sonra İlham Əliyev - Robert Koçaryan danışıqlarının növbəti mər-
hələsi 15 sentyabr 2004-cü ildə Qazaxıstanın paytaxtı Astanada baş tutub.  
Görüşdə müzakirə edilən əsas məsələ Azərbaycanın işğal olunmuş rayonlarından 
olan qaçqın və məcburi köçkünlərin öz yerlərinə qaytarılması idi. Amma Ermənistan 
tərəfinin yenə də Azərbaycan üçün qəbuledilməz şərtlər irəli sürməsi real nəticənin əldə 
olunmasını mümkünsüz edib.  
Dövlət başçılarının Minsk qrupu tərəfindən təşkil edilən növbəti danışıqları 28 aprel 
2004-cü ildə Varşavada Avropa İttifaqının "Avropa: genişlənmə və perspektivlər" möv-
zusunda keçirdiyi sammitin gedişində aparılıb. İki saatdan artıq davam edən təkbətək 
görüşdən sonra Azərbaycan Prezidenti İlham Əliyev jurnalistlərə Ermənistanın konstruk-
tiv addımlar atacağı təqdirdə sülh imkanlarının yaranmasının mümkünlüyünü bildirib. 
MDB dövlət başçılarının 30 avqust 2005-ci ildə Kazanda keçirilən toplantısında 
Azərbaycan dövlət başçısı İlham Əliyev və Ermənistan prezidenti Robert Koçaryanın 
daha bir görüşü olub, lakin onlar mətbuata heç bir məlumat verməyiblər. Kazan görüşü 
qarşıdan gələn Paris müzakirələrinə hazırlıq hesab edilirdi. 
Müəyyən ümidlər bəslənilən 10-11 fevral 2006-cı ildə Parisdə Rambuye qəsrində 
aparılan danışıqlarda dövlət başçıları əsas məsələlərdə razılığa gələ bilməyiblər.  
Ermənistan-Azərbaycan Dağlıq Qarabağ münaqişəsinin həlli üçün aparılan sülh 
danışıqlarında Azərbaycan Respublikasının Prezidenti İlham Əliyev Ermənistan silahlı 
qüvvələrinin işğal etdikləri torpaqlardan çıxarılmasını və Azərbaycanın ərazi bütövlü-
yünün təmin olunmasını başlıca şərt kimi irəli sürüb. Güzəştsiz bəyanatlar verən İlham 
Əliyevin rəhbərliyi dövründə böyük dövlətlərin və beynəlxalq təşkilatların Ermənistana 
təzyiqlərinin artırmasına nail olmağa istiqamətlənən xarici siyasət xətti daha da güclən-
dirilib.  
Bunun nəticəsində 2004-cü ildə ATƏT-in fakt araşdırıcı missiyası Azərbaycanın işğal 
olunmuş ərazilərində erməni əhalisinin qeyri-qanuni məskunlaşdırıldığını aşkar edib. 
2005-ci ildə isə Avropa Şurası Parlament Assambleyası erməni silahlı qüvvələrinin Azər-
baycan torpaqlarını işğal etməsi və BMT qətnamələrinə uyğun olaraq həmin ərazilərin 
azad olunması, məcburi köçkünlərin öz yerlərinə qayıtması zəruriliyini əks etdirən 
qətnamələr qəbul edib. 
 89 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
İlham Əliyev çıxışlarından birində hətta danışıqların aparılmasının özünü Azərbay-
canın edə biləcəyi ən böyük güzəşt adlandırıb. 
Eyni zamanda Azərbaycan prezidenti sülh üçün bütün imkanlardan istifadə olu-
nacağını da bildirib. Amma İlham Əliyev nəticəsiz danışıqların sonsuzluğa qədər davam 
etdirilməsinin əleyhinə olduğunu da elan edib.  
Rambuye danışıqlarından sonra vasitəçi həmsədr dövlətlərdən ABŞ-ın nümayən-
dəsi, dövlət katibinin müavini Daniel Frid Azərbaycan rəhbərliyinin ölkənin mənafeləri 
üzərində qəti və sərt şəkildə dayandığını bildirib. Minsk qrupunun amerikalı həmsədri 
Stiven Mənn isə Ermənistan-Azərbaycan Dağlıq Qarabağ münaqişəsinin yalnız sülh yolu 
ilə həllinin mümkünlüyünü hesab etdiyini bir daha elan edib.  
Azərbaycan prezidenti İlham Əliyev son çıxışlarında Ermənistan tərəfinin danışıq-
larla deyil, onun imitasiyası ilə məşğul olduğunu bəyan edib. O, bunu beynəlxalq 
ictimaiyyətə saxta sülh tərəfdarı kimi görünmək niyyəti kimi qiymətləndirib.  
Prezident İlham Əliyev Ermənistan Azərbaycan Dağlıq Qarabağ münaqişəsinin 
həllinin diplomatik, siyasi, iqtisadi və hərbi amillərlə müəyyənləşəcəyini bildirib və 
Azərbaycanın öz torpaqlarını hərbi yolla azad etməyə qadir olduğunu vurğulayıb.  
Paris görüşünün nəticəsiz başa çatmasından sonra tərəflərin xarici işlər nazirləri 
danışıqların Minsk qrupu çərşivəsində davam etdiriləcəyini bildirib. Həmin qərara uyğun 
olaraq həmsədrlər 2006-cı ilin əvvəllərində Vaşinqton və İstanbulda toplaşaraq məslə-
hətləşmələr aparıblar.  
Həmin müzakirələr və həmsədrlərin tərəflərlə apardıqları danışıqların nəticəsi ola-
raq Azərbaycan və Ermənistan prezidentlərinin növbəti görüşü 2006-cı ilin iyununda 
Buxarestdə keçirilən "Qara dəniz dialoq və tərəfdaşlıq Forumu"nda olub. İyunun 4-5-də 
bir neçə saat çəkən danışıqlardan sonra əsas məsələlər yenə də razılaşdırılmayıb.  
2006-cı ilin iyununda Ermənistan silahlı qüvvələrinin işğal altında saxladıqları Azər-
baycan torpaqlarında yanğınlar törətməsi münaqişənin həlli üçün aparılan danışıqları 
daha da çətinləşdirib. Ermənistan tərəfinin yanğınlarla bağlı real vəziyyəti nəzərə alma-
yan bəyanatı vəziyyətin mürəkkəbliyini daha da artırıb. 
Azərbaycan tərəfinin yanğınlarla bağlı narahatlığı BMT səviyyəsində nəzərə alınıb. 
Ermənistanın maneçilik törətmək cəhdlərinə baxmayaraq 7 sentyabr 2006-cı ildə BMT Baş 
Assambleyasının 60-cı sessiyasının 98-ci iclasında yandırılan torpaqlarda vəziyyəti öyrən-
mək üçün BMT nümayəndələrinin iştirakı ilə həmin ərazilərə ATƏT-in missiyasının 
göndərilməsi haqqında qətnamə qəbul olunub. Ermənilərin bu məsələdə də pozuculuq 
hərəkətləri onların işğalçı niyyətlərdən daşınmaq istəmədiklərini bir daha sübut edir.  
Heydər Əliyevin siyasi-diplomatik fəaliyyəti nəticəsində beynəlxalq təşkilatların, 
xüsusilə ATƏT-in Zirvə görüşlərində elan olunmuş prinsiplər ermənilərin təcavüzkar 
mövqeyi və digər səbəblərdən hələ də həyata keçirilməyib. İlham Əliyev 19 sentyabr 
2006-cı ildə Türkdilli dövlətlərin və topluluqların 10-cu dostluq, qardaşlıq və əməkdaşlıq 
qurultayındakı nitqində Dağlıq Qarabağ məsələsində Azərbaycanın mövqeyini Heydər 
Əliyevin 1996-cı il dekabrın 2-də ATƏT-in Lissabon sammitində dediyi sözlərlə ifadə edib: 
"Biz Azərbaycan ərazisində ikinci bir erməni dövlətinin yaranmasına yol verə bilmərik."  
 90 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
İ n d e k s l ə r 
 
Ş Ə X S İ Y Y Ə T L Ə R  
 
Abbasov  Abbas  (1949)  1992-2006-cı illərdə  Azərbaycan Respublikası Nazirlər Kabineti 
sədrinin birinci müavini olmuşdur.
Çernomırdin  Viktor (1938) 1992-ci ilin mayından 1998-ci ilə qədər RF-nin baş naziri 
olmuşdur, hal-hazırda Rusiya Federasiyasının Ukraynada fövqəladə və səlahiyyətli səfiridir. 
Lissabon sammitində Rusiya Federasiyası nümayəndə heyətinin rəhbəri olmuşdur. 
 Elçibəy  Əbülfəz  (1938-2000) 1992-1993-cü illərdə Azərbaycan Respublikasının Prezidenti 
olmuşdur. 
Həsənov Həsən (1940) 25.01.1990-19.11.1990 - cı il tarixdə, Azərbaycan SSR dönəmində 
Nazirlər Sovetinin sədri olmuşdur. 30.08.1991-ci il tarixdən və Azərbaycan müstəqillik əldə 
etdikdən sonra ölkənin BMT-dəki səlahiyyətli nümayəndəsi, daha sonra xarici işlər naziri 
vəzifələrində işləmişdir, hazırda Azərbaycanın Macarıstan Respublikasındakı fövqəladə və 
səlahiyyətli səfiridir. 
Hüseynov Surət Azərbaycan Respublikası Prezidentinin Qarabağ regionu üzrə səlahiyyətli 
nümayəndəsi, Baş nazirin müavini (1992-1993), Azərbaycan Respublikasının Baş naziri olub (1993-
1994), 1995-ci ildə isə dövlət çevrilişi cəhdinə görə həbs olunaraq, ömürlük həbs cəzasına məhkum 
edilib, Azərbaycan Respublikasının Prezidenti tərəfindən əfv olunub. 
 Koçaryan  Robert  (1954)  Azərbaycan vətəndaşı, Qarabağ separatçı hərəkatının 
rəhbərlərindən biri, Ermənistan Respublikasının prezidenti (1998-ci ildən) 
Kotti Flavio 1996-cı ildə İsveçrənin xarici işlər naziri və ATƏT-in sədri 
Libaridyan  Jiraiyr - Ermənistan Respublikası Prezidentinin xarici siyasət məsələləri üzrə 
dövlət müşaviri (1991-1997). 
Qazıyev Rəhim (1943) Azərbaycanın müdafiə naziri (1992-1993), 1995-ci ildə cinayət 
məcəlləsinin 3 maddəsi üzrə ittiham edilərək ölüm cəzasına layiq görülüb. Sonradan ölüm cəzası 
ömürlük həbslə əvəz edilib. 2005-ci ildə Azərbaycan Respublikasının Prezidenti tərəfindən əfv 
olunub. 
Quluzadə Vəfa (1940) Azərbaycan Respublikası Prezidentinin xarici siyasət məsələləri üzrə 
sabiq dövlət müşaviri 
Qraçov Pavel (1948) Rusiya Federasiyasının sabiq müdafiə naziri 
Şevardnadze Eduard (1928)  Gürcüstan Kommunist Partiyası Mərkəzi Komitəsinin 
birinci katibi (1972-1985), SSRİ xarici işlər naziri (1985-1990), Gürcüstan Respublikasının rəhbəri 
(1992-1995), Gürcüstan Respublikasının Prezidenti (1995-2003).  
Primakov  Yevgeni (1929) Rusiya Federasiyasının xarici işlər naziri (1996-1998), Rusiya 
Federasiyasının baş naziri (1998-1999), 2001-ci ilin dekabrından Rusiya Federasiyası Ticarət-Sənaye 
Palatasının prezidentidir. 
Ter‐Petrosyan Levon (1945) Ermənistanın keçmiş prezidenti (1991 - 1998), Qarabağ 
separatçı hərəkatının rəhbərlərindən biri. 
 91 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Yeltsin Boris (1931) Rusiya Federasiyasının ilk prezidenti (1991-1999). Budapeşt və 
İstanbul sammitlərində Rusiya Federasiyası nümayəndə heyətinin rəhbəri olmuşdur. 
A N L A Y I Ş L A R 
 
Ağdam  Azərbaycan Respublikasının qərbində yerləşən inzibati rayon. Ərazisi 1094 kv.km. 
23 iyul 1993-cü ildə erməni hərbi birləşmələri tərəfindən işğal olunub. 
Ağdərə  Azərbaycan Respublikasının cənub-qərbində inzibati rayon. Ərazisi 1700 kv.km. 7 
iyul 1993-cü ildə erməni silahlı birləşmələri tərəfindən işğal olunub. 
Atəşkəs  haqqında  saziş 1994-cü il mayın 5-də Bişkekdə MDB Parlamentlərarası 
Assambleyası keçirilmiş, mayın 8-də Ermənistan-Azərbaycan münaqişəsinin sülh yolu ilə həll 
edilməsi mərhələsinə başlamaq üçün atəşkəs haqqında saziş imzalanmışdır. Bu saziş hələ də 
qüvvədədir. 
ATƏT‐in Minsk qrupu ATƏT-in 1994-cü il Budapeşt Sammitində Azərbaycan-Ermənistan, 
Dağlıq Qarabağ münaqişəsinin nizamlanması sahəsində fəaliyyət məqsədilə yaradılan beynəlxalq 
missiya 
Avropa Birliyi  Avropa ölkələrinin iqtisadi assosiasiyası. AB-də vahid daxili bazar forma-
laşıb, ölkələr arasında mal və əmtəə, kapital, işçi qüvvəsinin azad hərəkətinə qoyulan qadağalar 
ləğv edilib, vahid valyuta sistemi təşkil edilib. 
Avropa  Parlamenti Avropa Şurası ölkələrinin vətəndaşlarının birbaşa 5 il müddətinə 
seçdikləri deputatlardan ibarət məclis 
Avropa Şurası  Avropa dövlətlərinin siyasi məsləhət təşkilatı. AŞ-nin Nizamnaməsi 1949-
cu ilin 5 mayında Londonda qəbul edilib və həmin ilin avqustunda da qüvvəyə minib. Azərbaycan 
Respublikası 2001-ci ilin yanvarından Avropa Şurasının üzvüdür.  
Avropada  Təhlükəsizlik  və  Əməkdaşlıq  Təşkilatı  ‐  1994-cü ilə qədər Avropada 
Təhlükəsizlik və Əməkdaşlıq Müşavirəsi (ATƏM) kimi tanınan və təhlükəsizlik məsələləriylə 
məşğul olan ümumavropa təşkilatı 
Azərbaycan Xalq Cəbhəsi - 1988-ci ildə milli-azadlıq hərəkatı dalğasında yaranan siyasi 
hərəkat 
Bakı Azərbaycan Respublikasının paytaxtı, Qafqazın ən böyük ticarət, elm və mədəniyyət 
mərkəzi 
 Bakı ‐ Tbilisi ‐ Ceyhan neft kəməri Azərbaycan neftinin Avropa bazarlarına nəqli kəməri. 
Uzunluğu 1768 kilometrdir. Azərbaycandan (443 km), Gürcüstandan (249 km) və Türkiyədən 
(1076 km) keçir. Layihənin dəyəri 4 milyard dollara yaxındır. 
Bakı ‐ Tbilisi ‐ Ərzurum qaz kəməri Azərbaycan qazının Avropa bazarlarına nəqli kəməri. 
Uzunluğu 960 kilometrdir. Kəmərin gücü ildə 20 milyard kubmetr qaz nəql etməyə imkan verir. 
Bakı‐Novorossiysk Azərbaycan neftini Rusiya ərazisi ilə 1997-ci ilin noyabrından xarici 
bazara çıxaran neft boru kəməri marşrutu. İllik ötürmə qabiliyyəti 17 milyon ton, uzunluğu 1411 
km, layihənin dəyəri 600 milyon ABŞ dollarına bərabərdir. 
Bakı‐Supsa Azərbaycan neftini Gürcüstan ərazisi ilə 1999-cu ilin aprelindən dünya bazarına 
çıxaran neft boru kəməri marşrutu. İllik ötürmə qabiliyyəti 6,5 milyon ton, uzunluğu 970 km, 
layihənin dəyəri 565 milyon ABŞ dollarına bərabərdir. 
Beynəlxalq  Valyuta  Fondu  1944-cü ildə beynəlxalq ticarət və valyuta sahəsində əmək-
daşlığın inkişafı məqsədilə yaradılan beynəlxalq valyuta-maliyyə təşkilatı. 
 92 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Birləşmiş Millətlər Təşkilatı  1945-ci ildə sülh, təhlükəsizlik və beynəlxalq əməkdaşlığın 
qorunması və gücləndirilməsi məqsədilə dövlətlərin yaratdıqları beynəlxalq təşkilat. Azərbaycan 
Respublikası 1992-ci ildən bu təşkilatın üzvüdür. 
Birləşmiş Millətlər Təşkilatının Təhlükəsizlik Şurasının (BMT TŞ) qətnamələri BMT TŞ 
Ermənistan silahlı qüvvələrinin qeyri-qanuni zəbt etdikləri Azərbaycana məxsus ərazilərdən qeyd-
şərtsiz çıxmasını tələb edən dörd qətnamə qəbul etmişdir. Ermənistan bu qətnamələrə bu günə 
qədər əməl etməməklə müasir dünyada ən nüfuzlu beynəlxalq təşkilatın və onun timsalında 
beynəlxalq hüququn prinsiplərinə zidd olaraq işğalçılıq fəaliyyətini davam etdirir. 
Cəbrayıl Azərbaycan Respublikasının cənubunda yerləşən rayon. Ərazisi 1050 kv.km. 23 
avqust 1993-cü ildə erməni hərbi birləşmələri tərəfindən işğal olunub. 
Çeçenistan Rusiya Federasiyasında muxtar respublika. 
Ceyhan Türkiyənin şimal-şərqində Ceyhan çayının və Aralıq dənizinin sahilində yerləşən 
şəhər. Azərbaycan neftinin boru kəməri ilə Avropa bazarına çatdırıldığı son məntəqə. 
Dağlıq Qarabağ  Azərbaycanın cənub-qərbində yerləşən coğrafi məkan.  
Dağlıq  Qarabağ  problemi 1988-ci ildə erməni separatçılarının Azərbaycan ərazisi olan 
Dağlıq Qarabağın Ermənistana birləşdirilməsi istiqamətində göstərdikləri fəaliyyət nəticəsində 
yaradılmış süni problem . 
Ermənistan Respublikası 1991-1994-cü illərdə Azərbaycan ərazisinin 20 faizini işğal etmiş 
həmsərhəd dövlət. 
ʺƏsrin  müqaviləsi" Xəzər dənizinin Azərbaycan sektorunda yerləşən karbohidrogen 
resurslarının işlənilməsinə dair beynəlxalq saziş (20 sentyabr 1994-cü il). 
Füzuli  Azərbaycan Respublikasının cənubunda yerləşən rayon. Ərazisi 1386 kv.km. 23 
avqust 1993-cü ildə erməni hərbi birləşmələri tərəfindən işğal olunub. 
Gəncə  Azərbaycanın qərbində yerləşən iri sənaye şəhəri. Ölkənin ikinci böyük şəhəridir. 
Əhalisi 300.000 nəfərdir. 
İqtisadi Əməkdaşlıq Təşkilatı 1985-ci ildən Inkişaf üçün Regional Əməkdaşlıq Təşkilatının 
(İRƏT) varisi kimi fəaliyyətə başlamışdır. İRƏT 1977-ci ildə 3 təsisçi dövlət - Türkiyə, Pakistan və 
İran tərəfindən regionda davamlı iqtisadi inkişafa nail olmaq məqsədi ilə imzalanan İzmir 
müqaviləsi əsasında fəaliyyətə başlamışdır. 1992-ci ildən 7 yeni dövlət - Azərbaycan, Əfqanıstan, 
Qazaxıstan, Qırğızıstan, Tacikistan, Türkmənistan, Özbəkistan İƏT-ə könüllü üzv qəbul 
edildikdən sonra təşkilat öz fəaliyyətini daha da genişləndirmişdir. 1993-cü ildən başlayaraq üzv 
ölkələr arasında və regionda nəqliyyat sektorunun inkişafını təmin etmək məqsədini qarşıya 
qoymuşdur. 
 İslam  Konfransı  Təşkilatı  1969-cu ildə Mərakeşin paytaxtı Rabat şəhərində müsəlman 
ölkələrin dövlət və hökumət başçıları tərəfindən yaradılan beynəlxalq təşkilat. Təşkilatın ali orqanı 
1972-ci ildə qəbul edilmiş Nizamnaməyə əsasən üzv ölkələrin üç ildə bir dəfə keçirilən dövlət və 
hökumət başçılarının konfransıdır. İKT-nin iqamətgahı "müvəqqəti" olaraq (Yerusəlimin (Qüds) 
azad edilməsinə qədər) Səudiyyə Ərəbistanının Ciddə şəhərində yerləşir. 1975-ci ildən təşkilat 
BMT-də müşahidəçi kimi təmsil olunmaq statusuna malikdir. Bu barədə qərar BMT Baş 
Assambleyasının 27-ci sessiyasında qəbul edilib. İKT Baş katibliyi özündə aşağıdakı bölmələri 
birləşdirir: sosial-iqtisadi, elm və texnika, Asiya məsələləri üzrə, Afrika məsələləri üzrə, beynəlxalq 
məsələlər üzrə, informasiya, insan hüquqları və dini azlıqlar üzrə, müsəlman qeyri-hökumət 
təşkilatların məsələləri üzrə və s. Azərbaycan Respublikası 1991-ci ilin dekabrından bu təşkilatın 
üzvüdür. 
 93 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 İşğal olunmuş torpaqlar Ermənistan-Azərbaycan müharibəsi nəticəsində Ermənistan silahlı 
qüvvələrinin işğal etdikləri Dağlıq Qarabağ və onun ətrafındakı 7 rayonun ərazisi (1991-1994). 
 Kəlbəcər Azərbaycan Respublikasının qərbində yerləşən rayon. Ərazisi 1936 kv.km. 2 aprel 
1993-cü ildə erməni hərbi birləşmələri tərəfindən işğal olunub. 
 Qaçqın Azərbaycan Respublikasının "Qaçqınların və məcburi köçkünlərin  statusu haq-
qında" Qanununun 1-ci maddəsinə əsasən milliyyətinə, irqi və  vətəndaşlıq əlamətinə, dini etiqa-
dına, dilinə, habelə siyasi əqidəsinə, müəyyən  sosial qrupa mənsubiyyətinə görə təqibə məruz 
qalması, həyatına, ailəsinə,  əmlakına real təhlükə yaranması ilə əlaqədar daimi yaşadığı dövlətin 
onu müdafiə etməsindən istifadə edə bilməməsi, yaxud təhlükəyə görə bu müdafiədən istifadə  
etmək istəməməsi üzündən yaşadığı ölkənin hüdudlarından kənarda olan,   Azərbaycan 
Respublikasının vətəndaşı olmayan şəxslər Azərbaycan Respublikası  ərazisində "qaçqın" hesab 
edilir.  
 Qafqaz Qara dəniz, Xəzər və Azov dənizləri arasında olan ərazi. Sahəsi 440 min km2-dır. 
 Qara  dəniz Ölkələri  İqtisadi  Əməkdaşlıq Təşkilatı 1992-ci ildə 11 üzv ölkə tərəfindən 
yaradılmışdır. Təşkilata daxildir: Azərbaycan, Albaniya, Ermənistan, Bolqarıstan, Yunanıstan, 
Gürcüstan, Moldova, Rusiya Federasiyası, Rumıniya, Türkiyə, Ukrayna. Katiblik İstanbulda 
yerləşir. Təşkilatın məqsədi üzv ölkələr arasında razılaşdırılmış sahələr üzrə ikitərəfli və çoxtərəfli 
əməkdaşlığı genişləndirməkdən ibarətdir. 
 Qubadlı Azərbaycan Respublikasının cənub-qərbində yerləşən rayon. Ərazisi 802 kv.km. 31 
avqust 1993-cü ildə erməni hərbi birləşmələri tərəfindən işğal olunub. 
Laçın Azərbaycan Respublikasının cənub-qərbində yerləşən rayon. Ərazisi 1835 kv.km. 18 
may 1992-ci ildə erməni hərbi birləşmələri tərəfindən işğal olunub. 
 Məcburi köçkün Azərbaycan Respublikası ərazisində daimi yaşayış yerini tərk  etməyə 
məcbur olub başqa yerə köçən şəxslər və ya başqa ölkədə daimi yaşayış  yerini tərk etməyə 
məcbur olub Azərbaycan Respublikasına gəlmiş Azərbaycan  Respublikasının vətəndaşları 
"məcburi köçkün" sayılır.  
Milli Məclis Azərbaycan Respublikasının Ali Qanunvericilik orqanı. 
 Müstəqil Dövlətlər Birliyi  Sovet İttifaqının süqutundan sonra ittifaqa daxil olmuş 12 
dövlətin (Rusiya, Azərbaycan, Ukrayna, Belorus, Qazaxstan, Özbəkistan, Qırğızstan, 
Türkmənistan, Tacikistan, Ermənistan, Gürcüstan, Moldova) yaratdığı birlik (1991). 
NATO  (North Atlantic Treaty Organization) Şimali Atlantika Müqaviləsi Təşkilatı - 1949-
cu ildə 12 ölkə tərəfindən (Belçika, Kanada, Danimarka, Fransa, İslandiya, İtaliya, Lüksemburq, 
Niderland, Norveç, Portuqaliya, Böyük Britaniya və ABŞ) yaradılan hərbi siyasi blok. 1994-cü ildən 
Azərbaycan "Sülh naminə tərəfdaşlıq" proqramı çərçivəsində NATO ilə əməkdaşlıq edir. 
Sovetlər İttifaqı Sovet Sosialist Respublikaları İttifaqı. 1922-ci ildə yaranıb, 1991-ci ildə süqut 
edib.  
Soyuq müharibə SSRİ ilə ABŞ arasında, sosializm bloku ilə NATO arasında 50 il davam 
etmiş iqtisadi, təbliğat xarakterli, diplomatik və başqa vasitələrdən (hərbi vasitələr istisna olmaqla) 
istifadə etməklə aparılan münaqişə 
Sumqayıt Azərbaycanın iri sənaye mərkəzlərindən biri. Əhalisi 259 min nəfərdir. 
Xəzər dənizi Dünyada ən böyük göl. Avropayla Asiyanın kəsişməsində yerləşir. 
Xocalı  faciəsi Erməni silahlı birləşmələrinin Dağlıq Qarabağdakı Xocalı şəhərini işğal 
edərkən törətdikləri vəhşilik (26 fevral 1992). 613 nəfər dinc sakin xüsusi qəddarlıqla öldürülmüş, 
1000 nəfərdən çox adam şikəst olmuşdur. 
 94 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 Zaqafqaziya  Azərbaycan, Gürcüstan və Ermənistan respublikalarının yerləşdiyi Böyük 
Qafqaz dağ silsiləsinin cənub ərazisi.  
Helsinki Yekun aktı ATƏM/ATƏT-in əsas sənədidir, 1 avqust 1975-ci ildə ABŞ, Kanada və 
Avropanın 34 dövləti tərəfindən imzalanıb. 
 95 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
MÜNDƏRICAT 
Oxuculara müraciət................................................................................................................. 
 
1
ATƏT-in Budapeşt sammiti 
Azərbaycan Respublikasının Prezidenti Heydər Əliyevin ATƏM-in üzvü olan ölkələrin 
dövlət başçılarının zirvə toplantısında iştirak etmək üçün Budapeşt şəhərinə yola 
düşməzdən əvvəl Binə hava limanında jurnalistlərə müsahibəsi  
4 dekabr 1994‐cü il...................................................................................................................................... 
 
 
 
 
 
 
2
ATƏM-in üzvü olan ölkələrin dövlət və hökumət başçılarının Budapeşt görüşündə 
Azərbaycan Respublikasının Prezidenti Heydər Əliyevin çıxışı 
6 dekabr 1994‐cü il...................................................................................................................................... 
 
 
 
 
3
Azərbaycan Respublikasının Prezidenti Heydər Əliyevin Budapeştdən Vətənə 
qayıdarkən zirvə toplantısının yekunları barədə təyyarədə jurnalistlərə müsahibəsi 
7 dekabr 1994‐cü il...................................................................................................................................... 
 
 
 
6
ATƏT-in Lissabon sammiti 
Azərbaycan Respublikasının Prezidenti Heydər Əliyevin ATƏT-in üzvü olan ölkələrin 
dövlət və hökumət başçılarının Lissabon Zirvə toplantısında iştirak etmək üçün yola 
düşməzdən əvvəl Binə hava limanında jurnalistlərə bəyanatı 
30 noyabr 1996‐cı il.................................................................................................................................... 
 
 
 
 
 
 
11
Azərbaycan Respublikasının Prezidenti Heydər Əliyevin ATƏT-in Lissabon Zirvə 
görüşündə nitqi 
2 dekabr 1996‐cı il....................................................................................................................................... 
 
 
 
12
 
Azərbaycan Respublikasının Prezidenti Heydər Əliyevin ATƏT-in Lissabon Zirvə 
görüşünün yekun iclasında nitqi 
3 dekabr 1996‐cı il....................................................................................................................................... 
 
 
 
 
15
ATƏT-in Lissabon Zirvə görüşü başa çatdıqdan dərhal sonra mətbuat konfransında 
Azərbaycan Prezidenti Heydər Əliyevin bəyanatı 
3 dekabr 1996‐cı il ..................................................................................................................................... 
 
 
 
17
Azərbaycan Respublikasının Prezidenti Heydər Əliyevin Portuqaliya televiziyası 
müxbirinə müsahibəsi 
Lissabon, 3 dekabr 1996‐cı il...................................................................................................................... 
 
 
 
21
Danimarka televiziyası müxbirinə Azərbaycan Prezidenti Heydər Əliyevin müsahibəsi 
Lissabon, 3 dekabr 1996‐cı il ..................................................................................................................... 
 
 
23
Azərbaycan Prezidenti Heydər Əliyevin Türkiyə jurnalistinə müsahibəsi 
Lissabon, 3 dekabr 1996‐cı il ..................................................................................................................... 
 
 
24
Rusiyanın "Vesti" İnformasiya-Televiziya proqramına Azərbaycan Prezidenti Heydər 
Əliyevin müsahibəsi 
Lissabon, 3 dekabr 1996‐cı il ..................................................................................................................... 
 
 
25
 96 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Azərbaycan Prezidenti Heydər Əliyevin Birləşmiş Ərəb Əmirlikləri jurnalistinə 
müsahibəsi 
Lissabon, 3 dekabr 1996‐cı il ..................................................................................................................... 
 
 
 
25
ATƏT-in Lissabon Zirvə görüşündən Vətənə qayıdarkən təyyarədə Respublika 
jurnalistlərinə Azərbaycan Prezidenti Heydər Əliyevin müsahibəsi 
5 dekabr 1996‐cı il ..................................................................................................................................... 
 
 
 
26
Azərbaycan Respublikasının Prezidenti Heydər Əliyevin ATƏT-in Lissabon Zirvə 
toplantısının yekunları ilə əlaqədar respublika ictimaiyyətinin nümayəndələrilə görüşdə 
nitqi 
Prezident sarayı, 6 dekabr 1996‐cı il......................................................................................................... 
 
 
 
 
 
30
Azərbaycan Respublikasının Prezidenti Heydər Əliyevin Azərbaycanın və xarici 
ölkələrin kütləvi informasiya vasitələrinin nümayəndələri üçün bəyanatı 
6 dekabr 1996-cı il .................................................................................................................................... 
 
 
 
43
ATƏT-in İstanbul sammiti 
Azərbaycan Respublikasının Prezidenti Heydər Əliyevin ATƏT-in üzvü olan ölkələrin 
dövlət və hökümət başçılarının İstanbul Zirvə görüşünə yola düşməzdən əvvəl Binə 
hava limanında yerli və xarici jurnalistlərə müsahibəsi 
17 noyabr 1999‐cu il................................................................................................................................... 
 
 
 
 
 
 
57
Azərbaycan Respublikasının Prezidenti Heydər Əliyevin ATƏT-in İstanbul Zirvə 
görüşündə nitqi 
18 noyabr 1999‐cu il .................................................................................................................................. 
 
 
 
61
Azərbaycan Respublikasının Prezidenti Heydər Əliyevin İstanbuldan Bakıya qayıdarkən 
təyyarədə jurnalistlərə müsahibəsi  
 20  noyabr  1999‐cu 
il.................................................................................................................................. 
 
 
 
63
Əlavə sənədlər ........................................................................................................................................ 
Budapeşt Zirvə görüşünün yekun Bəyannaməsi  
6 dekabr 1994-cü il................................................................................................................... 
 
Lissabon Zirvə görüşü. ATƏT-in Fəaliyyətdə olan Sədrinin Bəyanatı  
3 dekabr 1996-cı il ................................................................................................................... 
 
İstanbul Zirvə görüşünün Bəyannaməsi  
19 noyabr 1999-cu il ................................................................................................................ 
 
 
 
71
 
 
73
 
 
 
73
BMT Təhlükəsizlik Şurasının qətnamələri....................................................................................... 75
Tarixi arayışlar.......................................................................................................................................... 82
İndekslər. Şəxsiyyətlət. Anlayışlar....................................................................................................... 94
 97 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
 
 
 1 
 
www.aliyevheritage.org 
FOTO-SƏNƏDLƏR
"Heydər Əliyev irsi" Beynəlxalq Elektron Kitabxanası 
 
   
 
Şək. 1  Şək. 2
 
Şək. 3  Şək.4
 
Şək.5  Şək.6
 
 1 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
Şək.7 Şək.8
 
Şək.9 Şək.10
 
Şək.11 Şək.12
 
 2 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
 
Şək.13 Şək.14
 
   
Şək.15 Şək.16
 
Şək.17
 
Şək.18
 
 3 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
 
 
 
 
Şək.19 Şək.20
 
Şək.21 Şək.22
 
Şək.23
 
Şək.24
 
 4 
 
www.aliyevheritage.org 
"Heydər Əliyev irsi" Beynəlxalq Elektron Kitabxanası 
Şəkilaltı sözlər: 
 
Şəkil 1 Azərbaycan Prezidenti Heydər Əliyev ATƏM-in üzv dövlət başçıları ilə birlikdə Budapeşt 
sammitində - Budapeşt, 5 dekabr 1994-cü il  
Şəkil 2 Azərbaycan Prezidenti Heydər Əliyev ATƏM-in Budapeşt sammitində çıxış edərkən - Budapeşt, 
5 dekabr 1994-cü il  
Şəkil 3 Azərbaycan Prezidenti Heydər Əliyev ATƏM-in Budapeşt sammitinin iclaslararası fasiləsi 
zamanı ABŞ Prezidenti Bill Klintonla söhbət edərkən - Budapeşt, 6 dekabr 1994-cü il  
Şəkil 4 Budapeşt sammiti- 5 dekabr 1994-cü il  
Şəkil 5 Azərbaycan Prezidenti Heydər Əliyevin Çexiya Prezidenti Vatslav Havel ilə görüşü - Budapeşt, 6 
dekabr 1994-cü il  
Şəkil 6 Azərbaycan Prezidenti Heydər Əliyevin İsveçrə Prezidenti Otto Ştix ilə görüşü - Budapeşt, 6 
dekabr 1994-cü il  
Şəkil 7 Azərbaycan Prezidenti Heydər Əliyevin Finlandiya Prezidenti Marti Ahtisaari ilə görüşü - 
Budapeşt, 6 dekabr 1994-cü il  
Şəkil 8 Azərbaycan Prezidenti Heydər Əliyev ATƏM-in Budapeşt sammitindən sonra jurnalistərin 
suallarına cavab verərkən - 6 dekabr 1994-cü il 
Şəkil 9 Azərbaycan Prezidenti Heydər Əliyev ATƏT-in üzv dövlət başçıları ilə birlikdə Lissabon 
sammitində - Lissabon, 1 dekabr 1996-cı il  
Şəkil 10 Azərbaycan Prezidenti Heydər Əliyev Lissabon sammitində, 2 dekabr 1996-cı il  
Şəkil 11 Azərbaycan Prezidenti Heydər Əliyevin Türkiyə Prezidenti Süleyman Dəmirəl ilə görüşü - 
Lissabon, 2 dekabr 1996-cı il  
Şəkil 12 Azərbaycan Prezidenti Heydər Əliyevin Böyük Britaniyanın xarici işlər naziri Malkolm Rifkind 
ilə görüşü- Lissabon, 3 dekabr 1996-cı il  
Şəkil 13 Azərbaycan Prezidenti Heydər Əliyevin İsrailin Baş naziri Benyamin Netanyahu ilə görüşü- 
Lissabon, 3 dekabr 1996-cı il  
Şəkil 14 Azərbaycan Prezidenti Heydər Əliyevin Fransanın xarici işlər naziri Erve de Şarett ilə görüşü- 
Lissabon, 2 dekabr 1996-cı il  
Şəkil 15 Azərbaycan Prezidenti Heydər Əliyev ATƏT-in Lissabon sammitindən dərhal sonra mətbuat 
konfransında - Lissabon, 3 dekabr 1996-cı il 
Şəkil 16 Azərbaycan Prezidenti Heydər Əliyev jurnalistlərə müsahəbə verərkən - Lissabon, 2 dekabr 
1996-cı il  
Şəkil 17 Azərbaycan Prezidenti Heydər Əliyev İstanbul sammitində çıxış edərkən - İstanbul, 18 noyabr 
1999-cu il  
Şəkil 18 Azərbaycan Prezidenti Heydər Əliyev İstanbul sammitində çıxış edərkən - İstanbul, 18 noyabr 
1999-cu il  
Şəkil 19 Azərbaycan Prezidenti Heydər Əliyev İstanbul sammitində - İstanbul, 18 noyabr 1999-cu il  
Şəkil 20 Azərbaycan Prezidenti Heydər Əliyev və Almaniyanın Federal kansleri Herhard Şröder iki ölkə 
arasında mədəniyyət sahəsində əməkdaşlıq barədə mühüm sənədləri imzalayarkən - ATƏT-in 
İstanbul Sammiti, 19 noyabr 1999-cu il  
Şəkil 21 Azərbaycan Prezidenti Heydər Əliyevin ATƏT-in Parlament Assambleyasının sədri Helle Den 
ilə görüşü - İstanbul, 19 noyabr 1999-cu il  
Şəkil 22 Azərbaycan Prezidenti Heydər Əliyevin Türkiyə Prezidenti Süleyman Dəmirəl ilə görüşü- 
İstanbul, 19 noyabr 1999-cu il  
Şəkil 23 Azərbaycan Prezidenti Heydər Əliyevin Fransa Prezidenti Jak Şirak ilə görüşü- İstanbul, 19 
noyabr 1999-cu il  
Şəkil 24 Azərbaycan Prezidenti Heydər Əliyevin İsrailin Baş naziri Ehud Barak ilə görüşü- İstanbul, 19 
noyabr 1999-cu il 
 
 5 
 
www.aliyevheritage.org 
